<doc id="2047340" url="https://pl.wikipedia.org/wiki?curid=2047340" title="Kendu Bay">
Kendu Bay

Kendu Bay – miasto w Kenii, w hrabstwie Homa Bay. W 2010 liczyło 463 mieszkańców.

</doc>
<doc id="2047342" url="https://pl.wikipedia.org/wiki?curid=2047342" title="Keroka">
Keroka

Keroka – miasto w Kenii, w hrabstwie Nyamira. W 2019 liczyło 10,9 tys. mieszkańców. 

</doc>
<doc id="2047349" url="https://pl.wikipedia.org/wiki?curid=2047349" title="Mbita Point">
Mbita Point

Mbita Point – miasto w Kenii, nad brzegiem Jeziora Wiktorii, w hrabstwie Homa Bay. W 2019 liczyło 14,9 tys. mieszkańców.

</doc>
<doc id="2047351" url="https://pl.wikipedia.org/wiki?curid=2047351" title="Montmagny">
Montmagny



</doc>
<doc id="2047356" url="https://pl.wikipedia.org/wiki?curid=2047356" title="Migori">
Migori

Migori – miasto w Kenii, stolica hrabstwa Migori. W 2019 liczyło 71,7 tys. mieszkańców.

</doc>
<doc id="2047357" url="https://pl.wikipedia.org/wiki?curid=2047357" title="Cmentarz wojenny na Kamieniu nad Jaśliskami">
Cmentarz wojenny na Kamieniu nad Jaśliskami

Cmentarz wojenny na Kamieniu nad Jaśliskami – cmentarz wojenny z okresu I wojny światowej, znajdujący się na górze Kamień nad miejscowością Jaśliska w gminie Dukla w woj.podkarpackim.
Cmentarz położony jest w Beskidzie Niskim na południowy wschód od miejscowości Jaśliska, na południowo-wschodnim zboczu wzniesienia Kamień w miejscu zwanym Czereniny, w pobliżu słupka granicznego nr 134/2.
Cmentarz o powierzchnia 320 m² zbudowany jest na planie prostokąta, ogrodzony jest płotem z drewnianych żerdzi. Wejście tworzy drewniana brama. Główny element cmentarza stanowi symboliczny grób usypany z kamieni i dzwon wykonany z łuski pocisku armatniego. Wygląd cmentarza wskazuje, że po wstępnym uporządkowaniu pobojowiska latem 1915, leśna nekropolia nie została objęta akcją budowy cmentarzy na wzór Galicji Zachodniej. Prawdopodobnie, stało się tak dlatego, że front szybko oddalił się na wschód, a po przewrocie bolszewickim (rewolucji październikowej) w Rosji nastąpił koniec I wojny światowej i rozpad Monarchii austro-węgierskiej oraz znaczne oddalenie od sztabu dowództwa okręgu wojskowego Galicja Środkowa, który wówczas miał siedzibę w Przemyślu.
Na cmentarzu znajduje się 6 grobów zbiorowych. Pochowano w nich żołnierzy rosyjskich i żołnierzy austro-węgierskich, poległych na zboczach góry Kamień (859 m n.p.m.) nad Jaśliskami w latach 1914-1915, podczas tzw. "Bitwy o Przełęcze". W trakcie I wojny światowej toczyły się zacięte walki pomiędzy Rosjanami i Austriakami o główny grzbiet Karpat, na szczycie góry doszło do krwawej walki na bagnety, w starciach zginęły setki żołnierzy walczących armii. Teren wokół cmentarza po stronie polskiej, jak i słowackiej, to pozostałość rozległego pobojowiska z tamtego okresu, z trudną do ustalenia liczbą pojedynczych i zbiorowych mogił ukrytych w okopach pod pryzmami kamieni.
Obiekt jest jednym z wielu z leśnych cmentarzy położonych na głównym grzbiecie Karpat kryjących szczątki tysięcy poległych żołnierzy.
W roku 2002 Roman Frodyma nazywany generalnym grabarzem Galicji Zachodniej i leśniczy Leszek Gęborys z Nadleśnictwa Rymanów zlokalizowali i oznaczyli teren kwater cmentarnych. Jesienią 2003 turyści z jasielskiej grupy "GIN" razem z leśnikami z Nadleśnictwa Rymanów ogrodzili kwaterę żerdziami, wznieśli obelisk z kamieni zwieńczony krzyżem maltańskim. Na bramie wypisali sentencję "Każda wojna jest ostatnia. Z nadzieją czekając na stwórcę". Ustawili też emaliowaną tablicę informacyjną z sentencją "Za życia skłóceni. Śmiercią pogodzeni. Razem złożyli tu kości. Nie ważne kim byli. Co dotychczas znaczyli. Lecz, że dochowali wierności". Na pobliskim drzewie powieszono dzwon wykonany z oryginalnej łuski armatniej, przypominający swym głosem o tragicznym charakterze tego miejsca wraz z sentencją: "Podzwoń… nam poległym w walce i cierpieniu. Na kamieniu powstała sława naszego życia i śmierci". Ponownego poświęcenia cmentarza dokonał 20 grudnia 2004 ks. Józef Konieczko, wikary z Jaślisk.
Wokół żołnierskiego krzyża i na mogiłach od dwóch lat turyści układają kamienie znalezione na szlaku jako odzew na apel o potrzebie upamiętnienia ofiar wojny.

</doc>
<doc id="2047358" url="https://pl.wikipedia.org/wiki?curid=2047358" title="Eutonia">
Eutonia



</doc>
<doc id="2047359" url="https://pl.wikipedia.org/wiki?curid=2047359" title="Muhoroni">
Muhoroni

Muhoroni – miasto w Kenii, w hrabstwie Kisumu. W 2010 liczyło 16 209 mieszkańców.

</doc>
<doc id="2047365" url="https://pl.wikipedia.org/wiki?curid=2047365" title="Nyamira">
Nyamira

Nyamira – miasto w Kenii, stolica hrabstwa Nyamira. W 2019 liczyło 24,5 tys. mieszkańców.

</doc>
<doc id="2047369" url="https://pl.wikipedia.org/wiki?curid=2047369" title="Ogembo">
Ogembo

Ogembo – miasto w Kenii, w hrabstwie Kisii. W 2010 liczyło 1 962 mieszkańców.

</doc>
<doc id="2047371" url="https://pl.wikipedia.org/wiki?curid=2047371" title="Oyugis">
Oyugis

Oyugis – miasto w Kenii, w hrabstwie Homa Bay. W 2019 liczyło ok. 20 tys. mieszkańców. 

</doc>
<doc id="2047372" url="https://pl.wikipedia.org/wiki?curid=2047372" title="Siaya">
Siaya

Siaya – miasto w Kenii, stolica hrabstwa Siaya. W 2019 liczyło 33,1 tys. mieszkańców.

</doc>
<doc id="2047373" url="https://pl.wikipedia.org/wiki?curid=2047373" title="Montmagny (Kanada)">
Montmagny (Kanada)

Montmagny – miasto w Kanadzie, w prowincji Quebec, w regionie Chaudière-Appalaches i MRC Montmagny. Nazwa miasta pochodzi od Charles'a Jacques'a Huault de Montmagny, pierwszego seniora senioratu Rivière-du-Sud. Terytorium zostało mu przyznane 5 maja 1646 roku. Dzisiejsze miasto zostało później wyodrębnione z tego senioratu, który był jednym z najstarszych w regionie historycznym Côte-du-Sud.
Liczba mieszkańców Montmagny wynosi 11 353. Język francuski jest językiem ojczystym dla 98,9%, angielski dla 0,3% mieszkańców (2006).

</doc>
<doc id="2047374" url="https://pl.wikipedia.org/wiki?curid=2047374" title="Glitter rock">
Glitter rock



</doc>
<doc id="2047375" url="https://pl.wikipedia.org/wiki?curid=2047375" title="Ugunja">
Ugunja

Ugunja – miasto w Kenii, w hrabstwie Siaya. W 2010 liczyło 4 256 mieszkańców.

</doc>
<doc id="2047379" url="https://pl.wikipedia.org/wiki?curid=2047379" title="Hairspray metal">
Hairspray metal



</doc>
<doc id="2047380" url="https://pl.wikipedia.org/wiki?curid=2047380" title="Yala (Kenia)">
Yala (Kenia)

Yala – miasto w Kenii, w hrabstwie Siaya. W 2010 liczyło 2 892 mieszkańców.

</doc>
<doc id="2047381" url="https://pl.wikipedia.org/wiki?curid=2047381" title="Księstwo płockie">
Księstwo płockie

Księstwo płockie − księstwo istniejące w części Mazowsza w latach 1233–1351 i 1370–1495.
Księstwo płockie zostało po raz pierwszy uformowane po wydzieleniu przez Konrada I mazowieckiego północnej części Mazowsza dla swojego syna, Bolesława I mazowieckiego. W latach 1247–1275 Mazowsze było ponownie zjednoczone, po czym podzielili je pomiędzy siebie bracia Konrad II czerski i Bolesław II mazowiecki, księstwo płockie przejął ten ostatni. W 1351 roku księstwo płockie podzielono pomiędzy Polskę i linię mazowiecką. W 1370 roku księstwo powróciło do książąt mazowieckich i w 1381 roku stało się znów samodzielnym władztwem. W 1462 roku dokonano ponownego podziału księstwa pomiędzy Polskę i Mazowsze, druga część przeszła pod władanie polskie ostatecznie w 1495 roku.

</doc>
<doc id="2047382" url="https://pl.wikipedia.org/wiki?curid=2047382" title="Książęta płoccy">
Książęta płoccy



</doc>
<doc id="2047384" url="https://pl.wikipedia.org/wiki?curid=2047384" title="National Socialist Black Metal">
National Socialist Black Metal



</doc>
<doc id="2047387" url="https://pl.wikipedia.org/wiki?curid=2047387" title="Narodowo socjalistyczny black metal">
Narodowo socjalistyczny black metal



</doc>
<doc id="2047389" url="https://pl.wikipedia.org/wiki?curid=2047389" title="Stephan Agricola">
Stephan Agricola

Stephan Agricola (właściwie Stephan Castenpauer, ur. ok. 1491 w Abensbergu, zm. w Wielkanoc 1547 w Eisleben) – niemiecki teolog protestancki, działacz reformacyjny, zwolennik Marcina Lutra.
Stephan Castenpauer studiował w Wiedniu, gdzie dołączył do zakonu augustianów. W 1519 roku został doktorem teologii. Jego kazania doprowadziły do oskarżenia go o herezję. Oskarżano go o krytykę dogmatów, podzielanie poglądów Lutra dotyczących niewoli babilońskiej Kościoła, atakowanie Stolicy Apostolskiej, biskupów i duchowieństwa oraz wzywanie do zniesienia ceremonii. W 1522 roku został uwięziony. Postawiono mu trzydzieści trzy zarzuty. Zaprzeczył zależności od Lutra i bronił się odwołując się do Augustyna i Pisma Świętego, jednak bez powodzenia. Gotowy na śmierć, napisał w 1523 roku dzieło "Ein köstlicher gutter notwendiger Sermon vom Sterben". Udało mu się jednak uciec i schronił się w Augsburgu, gdzie pod ochroną rady miejskiej głosił kazania. Tam pod pseudonimem „Agricola Boius” opublikował dzieło "Ein Bedencken wie der wahrhafftig Gottesdienst von Gott selbs geboten und aussgesetzt, möcht mit besserung gemeyner Christenheyt widerumb aufgericht werden", będące swego rodzaju programem reformatorskim. Współpracował z Froschem i Rhegiusem. Udało mu się ostatecznie pozyskać mieszkańców dla ewangelicyzmu. Był zwolennikiem Lutra w sporze z Zwinglim, przetłumaczył polemizujące ze Zwinglim dzieło Bugenhagena "Contra novum errorem de sacramentis". Brał udział w spotkaniu w Marburgu. W 1531 roku opuścił Augsburg ze względu na spór z trzymającym stronę Zwingliego Martinem Bucerem. Podpisał Artykuły szmalkaldzkie. Kiedy wprowadzono reformację w Górnym Palatynacie, udał się do Sulzbach, gdzie wygłosił pierwsze ewangelickie kazanie 3 czerwca 1542 roku. Następnie udał się do Eisleben, gdzie zmarł.

</doc>
<doc id="2047400" url="https://pl.wikipedia.org/wiki?curid=2047400" title="Song (okres Zhou)">
Song (okres Zhou)

Song – państwo w dawnych Chinach, leżące w dzisiejszej prowincji Henan, ze stolicą w dzisiejszym Shangqiu. Zostało stworzone jako państwo wasalne wschodniej dynastii Zhou, po jej zwycięstwie nad Shangami. Pokonani władcy Shang otrzymali je we władanie, by mogli kontynuować linię rodową i czcić swoich przodków (przodkowie-królowie byli uważani za potężne duchy, które w przypadku zaniedbania, mogłyby się zwrócić przeciw ludziom i zagrozić tym, którzy byli odpowiedzialni za przerwanie ich kultu, tj. władcom nowej dynastii Zhou). W okresie Wiosen i Jesieni było jednym z głównych państw, ale od połowy VII w. p.n.e. jego pozycja słabła. Inwazja Chu w 633 r. p.n.e. została odparta dzięki wsparciu Jin. Nie mając możliwości ekspansji, podobnie jak np. Lu czy Zhongshan, stało się polem walki między silniejszymi państwami; by tego uniknąć w 579 zorganizowało konferencję pokojową między Jin, Chu, Qin i Qi, zakończoną jednym z pierwszych w historii traktatów pokojowych i rozbrojeniowych.
Pokój nie trwał długo i w okresie Walczących Królestw pozycja Song stała się drugorzędna, mimo jego zamożności (stolica – Dingtao – była prawdopodobnie najbogatszym centrum handlowym ówczesnego świata chińskiego); silna pozycja arystokracji utrudniała centralizację, która miała miejsce w innych państwach. W ciągu ostatecznych zmagań między Qin i Qi, Song zostało zaanektowane przez to ostatnie w 287 r. p.n.e.
Uwaga: państwa Song nie należy mylić z dynastią Song, rządzącą Chinami w latach 960-1279.

</doc>
<doc id="2047408" url="https://pl.wikipedia.org/wiki?curid=2047408" title="Szyrwański Park Narodowy">
Szyrwański Park Narodowy

Szyrwański Park Narodowy (azer. "Şirvan Milli Parkı") — park narodowy w Azerbejdżanie, o powierzchni 65 589 ha. Obejmuje półpustynne krajobrazy śródlądzia i fragment wybrzeża Morza Kaspijskiego. Do najciekawszych elementów fauny należy populacja gazeli dżejran. W parku znajduje się Jezioro Flamingów, zamieszkane przez populację flaminga różowego. Roślinność ma charakter półpustynno-słonoroślowy.

</doc>
<doc id="2047416" url="https://pl.wikipedia.org/wiki?curid=2047416" title="Mangrai">
Mangrai

Mangrai (język tajski: มังราย (1239-1311)) – pierwszy władca północno-tajskiego królestwa Lanna. Urodził się w Ngoen Yang (obecne Chiang Saen) jako syn władcy niewielkiego księstwa. W 1261 roku Mangrai odziedziczył tron, zjednoczył kilka plemion tajskich i szybko powiększył terytorium swego państwa. W roku 1262 założył stolicę Chiang Rai. Zawarł przymierze z sąsiednimi królestwami Sukhothai i Phayao w celu obrony przed imperium mongolskim. W 1292 pokonał królestwo Monów zwane Hariphunchai (obecny Lamphun), włączając to miasto do swojego królestwa. W roku 1296 przeniósł stolicę do Chiang Mai. Jego prochy spoczywają w Chiang Rai, w świątyni Wat Ngam Muang.

</doc>
<doc id="2047426" url="https://pl.wikipedia.org/wiki?curid=2047426" title="Kevin Skinner (piosenkarz)">
Kevin Skinner (piosenkarz)

Patrick Kevin Skinner (ur. 25 lutego 1974 r. w hrabstwie McCracken w stanie Kentucky), powszechnie znany jako Kevin Skinner – amerykański piosenkarz country, zwycięzca czwartej edycji telewizyjnego show "America's Got Talent".
Początek.
Kevin Skinner rozpoczął grę na gitarze w wieku 12 lat. W roku 2009, podczas przesłuchań do czwartej edycji America's Got Talent, ujął widownię i jurorów swoją interpretacją "If Tomorrow Never Comes" Gartha Brooksa.
"America's Got Talent".
Eliminacje.
Podczas pierwszej audycji, na pytanie, czym się zajmuje, Skinner odpowiedział: "I was a chicken-catcher for several years" ("Przez kilka lat łapałem kurczaki"). To wypowiedziane z charakterystycznym akcentem zdanie i ogólna prezencja Skinnera rozbawiły publikę i jury. Sceptyczne spojrzenia sędziego Piersa Morgana i prowadzącego show Nicka Cannona odzwierciedlały ogólny nastrój na sali – po Kevinie nikt nie spodziewał się cudów. Jego występ został jednak nagrodzony gromkimi brawami. Cała sytuacja przypominała tę, w jakiej znalazła się uczestniczka trzeciej edycji Britain's Got Talent Susan Boyle.
Występy/Wyniki.
16 września 2009 Kevin wygrał show i otrzymał nagrodę w wysokości 1 miliona dolarów.
Kariera.
"Long Ride" (2010).
Debiutancka płyta "Long Ride", zawierająca 10 autorskich piosenek, została wydana 17 marca 2010.

</doc>
<doc id="2047430" url="https://pl.wikipedia.org/wiki?curid=2047430" title="Theravada">
Theravada



</doc>
<doc id="2047436" url="https://pl.wikipedia.org/wiki?curid=2047436" title="Żyłka (sztuka)">
Żyłka (sztuka)

Żyłka – wąski pasek, stosowany w rzemiośle artystycznym jako motyw zdobniczy. Występuje jako element intarsji i inkrustacji na wyrobach drewnianych i metalowych. Najczęściej stosowany w meblarstwie.

</doc>
<doc id="2047440" url="https://pl.wikipedia.org/wiki?curid=2047440" title="Sukhothai">
Sukhothai

Sukhothai, Królestwo Sukhothai (język tajski: ราชอาณาจักรสุโขทัย) – pierwsze państwo tajskie ze stolicą w mieście o tej samej nazwie, istniejące od 1238 do 1438 roku. 
Historia.
Sukhothai początkowo było niewielkim miastem Khmerów, które w XIII w. uzyskało niepodległość, stając się stolicą pierwszego zjednoczonego i niepodległego państwa Tajów – królestwa Sukhothai (1238–1438). Trzeci król Sukhothai, Pho Khun Ramkhamhaeng (taj. พ่อขุนรามคำแหงมหาราช) (1278–1298), rozciągnął wpływy królestwa na północ (teren obecnego Laosu), na zachód do Morza Andamańskiego i na południe na tereny Półwyspu Malajskiego. Ramkhamhaeng przyczynił się również do rozwoju miasta Sukhothai, które w okresie swojej świetności miało liczyć 80 tys. mieszkańców. Najbardziej intensywny rozwój architektoniczny miasta przypada na drugą połowę XIV w. Po założeniu w 1351 roku miasta Ayutthaya, Sukhothai straciło na znaczeniu i w 1438 roku zostało podbite przez królestwo Ayutthaya (1350–1767). Sukhothai zostało najprawdopodobniej opuszczone w XV–XVI w.
W latach 70. XX w., rząd Tajlandii przy wsparciu UNESCO przeprowadził kompleksowe prace renowacyjne w starym Sukhothai. W 1988 roku otwarto tu park historyczny o powierzchni 70 km². 
W 1991 roku dawne miasto Sukhotai i związane z nim zespoły zabytkowe (Si Satchanalai i Kamphaeng Phet) zostały wpisane na listę światowego dziedzictwa UNESCO.
Architektura i sztuka.
Architekci Sukhotai połączyli elementy stylów z sąsiadujących królestw, m.in. Khmerów, w nowy styl, unikalny dla królestwa Sukhotai. Architektura Sukhotai jest świadectwem złotego wieku tajskiej sztuki i architektury. 
W Sukhotai stworzono również charakterystyczny styl przedstawiania Buddy w sztuce rzeźbiarskiej – model „kroczącego Buddy”. Budda przedstawiany był z szerokimi ramionami, wąską talią, obleczony w przylegającą ściśle do ciała szatę. Ukazywany był w pozie kroczącej – jego prawa pięta była oderwana od ziemi a lewa ręka uniesiona w geście „nie lękajcie się”. Z czubka głowy wychodziły płomienie ognia, a twarz była owalna z ostrym nosem. Prawa ręka zwisała swobodnie, jakby nie miała mięśni i stawów, niczym trąba słonia. Całe ciało sprawiało wrażenie miękkiego i elastycznego. Przedstawienie to miało oddawać nadnaturalność Buddy, jego piękno i perfekcję.

</doc>
<doc id="2047443" url="https://pl.wikipedia.org/wiki?curid=2047443" title="Nassau (dynastia)">
Nassau (dynastia)

Nassau – dynastia pochodzenia niemieckiego panująca w: Nassau, Orange, Niderlandach, Anglii, Szkocji i Luksemburgu.
Dynastia wywodziła się od Walrama I, hrabiego Laurenburga, który w 1160 r. przyjął tytuł hrabiego Nassau pochodzący od wybudowanego przez jego przodków zamku Nassau. W XIII wieku ród podzielił się na dwie linie: starszą - walramską i młodszą - ottońską. Z pierwszej linii pochodziło kilka gałęzi rodu panujących w udzielnych księstwach Nassau do XIX wieku, król niemiecki Adolf z Nassau oraz wielcy książęta Luksemburga (dynastia Nassau-Weilburg). Z drugiej linii wywodzili się właściciele wielu majętności w Niderlandach, książęta Oranii, namiestnicy Republiki Zjednoczonych Prowincji, królowie Anglii, Irlandii i Szkocji, królowie Niderlandów (dynastia Orange-Nassau).
Linia walramska dynastii Nassau wygasła w linii męskiej w 1912 roku, linia ottońska - w 1890 roku. Po wymarciu rodu sukcesja tronu w Królestwie Holandii pozostała w gałęzi żeńskiej. Od 1908 r. jej przedstawiciele noszą tytuł książąt Oranje-Nassau.

</doc>
<doc id="2047452" url="https://pl.wikipedia.org/wiki?curid=2047452" title="Polsko-Szwajcarska Izba Gospodarcza">
Polsko-Szwajcarska Izba Gospodarcza

Polsko-Szwajcarska Izba Gospodarcza (niem. "Polnisch-Schweizerische Wirtschaftskammer") została założona jako Polsko-Szwajcarska Izba Przemysłu i Handlu ("Polnisch-Schweizerische Industrie- und Handelskammer"). Jest dobrowolnym, nie dotowanym przez instytucje publiczne stowarzyszeniem utworzonym według prawa polskiego. Zrzesza większość firm szwajcarskich w Polsce. Misją Izby jest budowa sprzyjających warunków dla rozwoju polsko-szwajcarskich kontaktów gospodarczych. W 2009 Izba przyjęła obecną nazwę.
Izbą partnerską w Szwajcarii jest Izba Handlowa Szwajcaria-Europa Środkowa SEC ("Handelskammer Schweiz-Mitteleuropa SEC").
Izba jest członkiem stowarzyszonym Szwajcarskiej Federacji Izb Bilateralnych SwissCham ("Association of Swiss Foreign Trade Chambers").
Na podstawie umowy o świadczeniu usług współpracuje z państwową szwajcarską organizacją promocji handlu zagranicznego "Osec Business Network Switzerland".
Historia.
W okresie międzywojennym, od 1934, działała w Warszawie Polsko-Szwajcarska Izba Handlowa, z siedzibą przy ul. Kredytowej 8 (1935-1939), również oddział Polskiej Izby Handlowej w Szwajcarji, z siedzibą przy ul. Kruczej 49 (1920).
Siedziba.
Poprzednio siedziby izby mieściły się przy ul. Mianowskiego 18 (2001-2003), ul. Szpitalnej 6 (2003-2007), al. Solidarności 117 (2007-2008), w budynku Ilmet w al. Jana Pawła II 15 (2008-2011), w budynku Metron/BTC w al. Niepodległości 69 (2011-2018) i obecnie w budynku BTD Office Building w al. Niepodległości 18 (2018-).
Propolski samorząd gospodarczy w Szwajcarii.
W tym kraju powołano Szwajcarsko-Polską Izbę Przemysłowo-Handlową ("Schweizerisch-Polnische Industrie-und Handelskammer") z siedzibą przy "Aldenstrasse" 49 w Zurychu (2004-2008), oraz Szwajcarsko-Polską Izbę Gospodarczą ("Schweizerisch-Polnische Wirtschaftskammer") przy "Stadelhoferstrasse" 22 w Zurychu (2013-).

</doc>
<doc id="2047453" url="https://pl.wikipedia.org/wiki?curid=2047453" title="Carita Holmström">
Carita Holmström

Carita Elisabeth Holmström (ur. 10 lutego 1954 w Helsinkach) – fińska piosenkarka, pianistka i autorka tekstów tworząca jako „Carita”. Tworzy głównie jazz oraz muzykę poważną. Reprezentowała Finlandię na Konkursie Eurowizji w 1974 roku z piosenką „Keep Me Warm” („Prowadź mnie ciepło”), gdzie zajęła 13. miejsce zdobywając 4 punkty.
W 1976 zajęła się komponowaniem muzyki do musicali, oper kameralnych i innych sztuk teatralnych. Napisała również muzykę do musicalu "Klick" (Libretto z Marina Meinander). W 1983 została wykładowcą na kierunkach muzycznych w Sibelius-Akademie.

</doc>
<doc id="2047459" url="https://pl.wikipedia.org/wiki?curid=2047459" title="Orynyn">
Orynyn

Orynyn (ukr. Оринин; pol. hist. "Orynin") – wieś na Ukrainie, w obwodzie chmielnickim, w rejonie kamienieckim, nad rzeką Żwanczyk.
Prywatne miasto szlacheckie lokowane w 1506 roku położone było w XVI wieku w województwie podolskim. 
Znana jest z bitwy między wojskami polskimi a tatarskimi w 1618 roku, przegranej przez hetmana Stanisława Żółkiewskiego.
Tu urodziła się w 1922 roku śpiewaczka sopranowa Stefania Woytowicz.

</doc>
<doc id="2047461" url="https://pl.wikipedia.org/wiki?curid=2047461" title="Hoxha Tahsin">
Hoxha Tahsin

Hoxha Tahsin, właśc. Hasan Osman Rushiti (ur. 7 kwietnia 1811 we wsi Ninat k. Konispolu, zm. 4 lipca 1881 w Konstantynopolu) – albański polityk i działacz niepodległościowy.
Życiorys.
Pochodził z rodziny muzułmańskiej. Był synem Osmana, nauczyciela w medresie. W latach 1822–1830 uczył się w medresie w Szkodrze. Naukę kontynuował w Janinie i w Stambule. W 1857 należał do grupy studentów osmańskich, którym Porta sfinansowała studia na paryskiej Sorbonie. W Paryżu studiował filozofię i matematykę, pracował także w ambasadzie osmańskiej.
W 1869 wrócił do Stambułu, a rok później otrzymał godność rektora pierwszego osmańskiego uniwersytetu w Stambule, w tym czasie prowadził wykłady z astronomii i fizyki. W nauce osmańskiej zasłynął przede wszystkim jako astronom, ale także filozof i pionier badań psychologicznych. Z jego inicjatywy w 1879 powstało czasopismo naukowe "Mecmuai-Ulum". Należał do czołowych działaczy albańskiego odrodzenia narodowego (alb. Rilindja Kombëtare), pracując nad ujednoliceniem alfabetu albańskiego. W 1879 był jednym z założycieli Albańskiego Towarzystwa Kulturalnego w Stambule (alb. Shoqëria Kulturore Shqiptare të Stambollit).
Imię Hoxhy Tahsina nosi jedna z ulic w północnej części Tirany.

</doc>
<doc id="2047463" url="https://pl.wikipedia.org/wiki?curid=2047463" title="Wyższa Szkoła Turystyki i Hotelarstwa">
Wyższa Szkoła Turystyki i Hotelarstwa

Uczelnie wyższe o tej nazwie w Polsce:
Zobacz też: 

</doc>
<doc id="2047471" url="https://pl.wikipedia.org/wiki?curid=2047471" title="Ford LTD (Ameryka Północna)">
Ford LTD (Ameryka Północna)

Ford LTD – samochód osobowy klasy luksusowej, a następnie klasy wyższej produkowany pod amerykańską marką Ford w latach 1964–1986.
Pierwsza generacja.
Ford LTD I został zaprezentowany po raz pierwszy w 1964 roku.
Model LTD uzupełnił w połowie lat 60. XX wieku północnoamerykańską ofertę Forda jako kolejny z rodziny pełnowymiarowych modeli tworzonych już przez Galaxie, Custom i Country Squire. Pierwsza generacja wyróżniała się, wzorem innych modeli z tych lat, podwójnymi pionowo położonymi reflektorami w okrągłych kloszach, a także dużą, chromowaną atrapą chłodnicy. Panele boczne zdobiło wyraźnie zaakcentowane przetłoczenie, a tylną część nadwozia zaokrąglone reflektory z chromowanymi ozdobnikami.
LTD Brougham.
Ofertę wersji wyposażeniowych uzupełniła w 1968 roku wersja LTD Brougham, która odróżniała się innym wyglądem pasa przedniego. Charakterystycznym elementem były chowane reflektory pod obudowami w takim samym wzorze, jak atrapa chłodnicy.
Druga generacja.
Ford LTD II został zaprezentowany po raz pierwszy w 1968 roku.
Druga generacja północnoamerykańskiego Forda LTD przeszła duże zmiany pod kątem stylistycznym i konstrukcyjnym. Samochód stał się wyraźnie większy od poprzednika, pozostając sztandarowym i największym modelem Forda w lokalnej ofercie. Przód wyróżniały wyraźnie zaznaczone błotniki oraz szpiczaste zakończenie maski, pod którym wkomponowano dużą atrapę chłodnicy. Ponadto Ford LTD II zyskał oble zaznaczone nadkola, a gama nadwoziowa była równie liczna, co w przypadku poprzednika.
LTD Brougham.
Podobnie jak w przypadku poprzednika, gama wersji wyposażeniowych LTD drugiej generacji została wzbogacona o luksusową, topową wersję LTD Brougham. Wyróżniała się ona ze strony wizualnej innym malowaniem nadwozia, a także chowanymi reflektorami.
Trzecia generacja.
Ford LTD III został zaprezentowany po raz pierwszy w 1972 roku.
W związku ze wprowadzeniem w Ameryce Północnej nowych przepisów pod kątem bezpieczeństwa, lokalni producenci samochodów byli zmuszeni wprowadzić modyfikacje w kształcie nadwozi poszczególnych samochodów z naciskiem na układ zderzaków. Ford wykorzystał tę okazję do gruntownej restylizacji LTD, w ramach której na rynek trafiła trzecia generacja modelu. Samochód bazował na technice poprzednika, jednak otrzymał zupełnie inaczej wyglądające nadwozie.
Przód zdobiły kierunkowskazy umieszczone na błotnikach, a także duże, podwójne reflektory umieszczone w prostokątnych kloszach. Z tyłu pojawiły się blisko rozstawione lampy z nowy wypełnieniem, a ponadto pojawiły się duże zmiany w gamie wersji specjalnych. Dotychczasowy model LTD Brougham został zastąpiony przez nową luksusową odmianę LTD Landau.
Czwarta generacja.
Ford LTD IV został zaprezentowany po raz pierwszy w 1978 roku.
Czwarta generacja LTD powstała według zupełnie nowej koncepcji na platformie "Ford Panther". Samochód nabrał mniej awangardowych, a bardziej stonowanych, kanciastych proporcji. Nadwozie zdobiła duża, chromowana atrapa chłodnicy w motywie kraty, a także prostokątne reflektory z wąskimi, pomarańczowymi paskami kierunkowskazów. Tylną część nadwozia zdobiły z kolei wąskie, prostokątne lampy z czerwonym wypełnieniem, a opcjonalnie samochód mógł być wyposażony w dwukolorowe malowanie nadwozia.
Piąta generacja.
Ford LTD V został zaprezentowany po raz pierwszy w 1982 roku.
Przedstawiony w 1982 roku Ford LTD powstał według zupełnie innej koncepcji, niż dotychczas oferowane warianty. Jako że czwartą, pełnowymiarową generację zastąpił nowy model LTD Crown Victoria, piąte wcielenie LTD stało się mniejsze. Oparty na nowej platformie "Ford Fox" samochód był odtąd modelem klasy wyższej, wyróżniając się nowym kierunkiem stylistycznym. Przód zdobiły prostokątne reflektory, które tworzyły cztery niezależne klosze, a zarówno przedni pas, jak i tylny zostały charakterystycznie ścięte pod kątem.
Koniec produkcji i następca.
Trwająca 4 lata produkcja piątej generacji Forda LTD zakończyła się w 1986 roku, kiedy to Ford zdecydował się zastąpić go zupełnie nowym modelem Taurus.

</doc>
<doc id="2047477" url="https://pl.wikipedia.org/wiki?curid=2047477" title="Przybrzeg">
Przybrzeg



</doc>
<doc id="2047482" url="https://pl.wikipedia.org/wiki?curid=2047482" title="Speak of the Devil">
Speak of the Devil



</doc>
<doc id="2047484" url="https://pl.wikipedia.org/wiki?curid=2047484" title="Republika Kolumbii">
Republika Kolumbii



</doc>
<doc id="2047486" url="https://pl.wikipedia.org/wiki?curid=2047486" title="Oah">
Oah

Oah – singiel norweskiego piosenkarza, Alexandra Rybaka z jego drugiego albumu No Boundaries. Ukazał się 17 maja 2010 roku. Do singla nakręcono też teledysk.
Melodię skomponowali wspólnie Alexander Rybak, Markus Eriksen, Sebastian Dankel i Asmund Berge Jenssen, natomiast autorem tekstu jest Alexander Rybak.

</doc>
<doc id="2047491" url="https://pl.wikipedia.org/wiki?curid=2047491" title="Republika Paragwaju">
Republika Paragwaju



</doc>
<doc id="2047492" url="https://pl.wikipedia.org/wiki?curid=2047492" title="Wyższa Szkoła Środowiska">
Wyższa Szkoła Środowiska



</doc>
<doc id="2047493" url="https://pl.wikipedia.org/wiki?curid=2047493" title="Issa Ndoye">
Issa Ndoye

Issa Ndoye (ur. 12 grudnia 1985 w Thiès) – senegalski piłkarz, grający na pozycji bramkarza, reprezentant Senegalu.
Kariera piłkarska.
Kariera klubowa.
Karierę piłkarską rozpoczął w miejscowym klubie Mbaxaan Thiès. W latach 2001–2004 występował w ASC Jeanne d’Arc. W 2005 przeszedł do irańskiego klubu Zob Ahan Isfahan. W czerwcu 2009 podpisał kontrakt z ukraińskim klubem Wołyń Łuck, w którym występował do lata 2011. Następnie był piłkarzem takich klubów jak: Greuther Fürth, US Créteil-Lusitanos, Teraktor Sazi Tebriz i Sławija Mozyrz.
Kariera reprezentacyjna.
W 2007 debiutował w reprezentacji Senegalu. Wcześniej występował w reprezentacji U-17 oraz w U-21.

</doc>
<doc id="2047494" url="https://pl.wikipedia.org/wiki?curid=2047494" title="Single numer jeden w roku 1966 (USA)">
Single numer jeden w roku 1966 (USA)

Notowanie "Billboard" Hot 100 przedstawia najlepiej sprzedające się single w Stanach Zjednoczonych. Publikowane jest ono przez magazyn "Billboard", a dane kompletowane są przez Nielsen SoundScan w oparciu o cotygodniowe wyniki sprzedaży cyfrowej oraz fizycznej singli, a także częstotliwość emitowania piosenek na antenach stacji radiowych.

</doc>
<doc id="2047495" url="https://pl.wikipedia.org/wiki?curid=2047495" title="Wyższa Szkoła Studiów Międzynarodowych">
Wyższa Szkoła Studiów Międzynarodowych



</doc>
<doc id="2047502" url="https://pl.wikipedia.org/wiki?curid=2047502" title="Wyższa Szkoła Zarządzania i Bankowości (WSZIB)">
Wyższa Szkoła Zarządzania i Bankowości (WSZIB)



</doc>
<doc id="2047504" url="https://pl.wikipedia.org/wiki?curid=2047504" title="Wyższa Szkoła Sztuki i Projektowania">
Wyższa Szkoła Sztuki i Projektowania



</doc>
<doc id="2047510" url="https://pl.wikipedia.org/wiki?curid=2047510" title="Egholm">
Egholm

Egholm – mała duńska wyspa we wschodniej części cieśniny Limfjorden, położona na zachód od miast Aalborg i Nørresundby.
Krótki opis.
Powierzchnia wyspy wynosi 6,05 km² i w 2017 roku liczyła 47 mieszkańców. Wcześniej większość mieszkańców znajdowała zatrudnienie w rolnictwie, ale obecnie wiele osób dojeżdża do miejsc pracy znajdujących się poza wyspą. Do wyspy Egholm można dotrzeć poprzez połączenie promowe z miasta Aalborg (rejs trwa około 5 minut). Pod względem administracyjnym wyspa należy do gminy Aalborg.

</doc>
<doc id="2047515" url="https://pl.wikipedia.org/wiki?curid=2047515" title="Fur (wyspa)">
Fur (wyspa)

Fur – duńska wyspa na obszarze cieśniny Limfjorden, położona na północ od półwyspu Salling.
Krótki opis.
Powierzchnia wyspy wynosi 22,29 km². Wyspa w 2017 roku liczyła 771 mieszkańców. Do Fur można dotrzeć poprzez połączenie promowe z Branden, leżącego na północy półwyspu Salling. Pod względem administracyjnym wyspa należy do gminy Skive. Na wyspie funkcjonuje muzeum Fur o tematyce geologicznej i lokalnej i hitorii.

</doc>
<doc id="2047517" url="https://pl.wikipedia.org/wiki?curid=2047517" title="Salling">
Salling

Salling – półwysep w Danii, położony w północno-zachodniej części większego, Półwyspu Jutlandzkiego. Największym miastem na półwyspie jest Skive, liczące ok. 20 tys. mieszkańców. Półwysep Salling połączony jest mostem z wyspą Morsø. Pod względem administracyjnym półwysep położony jest w gminie Skive.

</doc>
<doc id="2047522" url="https://pl.wikipedia.org/wiki?curid=2047522" title="Aleksandr Wiurgler">
Aleksandr Wiurgler

Aleksandr Emiljewicz Wiurgler, ros. Александр Эмильевич Вюрглер (ur. 25 sierpnia 1901 r., zm. 23 grudnia 1943 r. w Warszawie) – rosyjski działacz emigracyjny, szef 3 Oddziału Sonderstab „R” podczas II wojny światowej.
Życiorys.
Do 1920 r. rodzina Wiurglerów mieszkała w Jekaterynosławiu, po czym wyjechała do Szwajcarii, gdzie dostała miejscowe obywatelstwo. Aleksandr E. Wiurgler w 1928 r. ukończył Rosyjski Instytut Handlowy w Berlinie, otrzymując tytuł doktora nauk ekonomicznych. Następnie przeniósł się do Warszawy. W II poł. lat 30. wstąpił do Narodowego Związku Pracujących (NTS), stając na czele miejscowego oddziału. Kontakt z nim nawiązał polski wywiad wojskowy, który zorganizował tajne przerzuty członków NTS przez granicę do ZSRR. Po zajęciu Polski przez wojska niemieckie jesienią 1939 r., po krótkiej przerwie, zostało to wznowione we współpracy z Niemcami. Aleksandr E. Wiurgler kontynuował kontakty z polskimi organizacjami konspiracyjnymi. W 1942 r. został szefem 3 Oddziału Sonderstab „R” z siedzibą w okupowanej Warszawie, na czele którego stał Boris A. Smysłowski. Aleksandr E. Wiurgler - według koncepcji kierownictwa NTS - popierał działalność skierowaną zarówno przeciwko Sowietom, jak też Niemcom. Doszło do konfliktów z B. A. Smysłowskim i niemieckimi władzami okupacyjnymi. Podczas przygotowań do wyjazdu do Szwajcarii został zamordowany 23 grudnia 1943 r. w jednym z zaułków warszawskiego Starego Miasta. Najprawdopodobniej dokonało tego Gestapo. Według części hipotez możliwy był też udział Ludowego Komisariatu Bezpieczeństwa Państwowego, konkurentów A. E. Wiurglera z NTS lub członków Sonderstab „R”.

</doc>
<doc id="2047524" url="https://pl.wikipedia.org/wiki?curid=2047524" title="718 (album)">
718 (album)

718 to pierwszy album amerykańskiej grupy hip-hopowej Theodore Unit w skład której wchodzi Kryme Life, Cappadonna, Shawn Wiggs, Ghostface Killah, Du-Lilz, Trife Da God i Solomon Childs, wydany 3 sierpnia 2004 roku nakładem wytwórni Sure Shot Recordings.
Płyta zawiera większość utworów, które były nagrywane na solowy album Ghostface Killah, "The Pretty Toney Album" jednak wytwórni Def Jam, w której raper nagrywał album nie zgodziła się ich wydać ze względu na brak pozwolenia na wykorzystanie niektórych sampli.
Wydawnictwo zadebiutowało na 66. miejscu notowania Top R&amp;B/Hip-Hop Albums i 38 miejscu listy Top Independent Albums.
Lista utworów.
Opracowano na podstawie źródła.

</doc>
<doc id="2047532" url="https://pl.wikipedia.org/wiki?curid=2047532" title="Laurent Recouderc">
Laurent Recouderc

Laurent Recouderc (ur. 10 lipca 1984 w Tuluzie) – francuski tenisista.
Kariera tenisowa.
Jako zawodowy tenisista występował w latach 2003–2015.
W singlu jego największymi sukcesami są 3 tytuły w turniejach rangi ATP Challenger Tour.
W rankingu gry pojedynczej Recouderc najwyżej był na 124. miejscu (26 października 2009), a w klasyfikacji gry podwójnej na 320. pozycji (19 lipca 2010).

</doc>
<doc id="2047533" url="https://pl.wikipedia.org/wiki?curid=2047533" title="Kazimierz Popielski">
Kazimierz Popielski

Kazimierz Popielski (ur. 26 czerwca 1935 w Nowym Mieście Lubawskim) – polski psycholog, psychoterapeuta ksiądz profesor doktor habilitowany, doktor honoris causa, od 1994 do 2010 roku kierownik Katedry Psychoterapii i Psychologii Zdrowia KUL. Jest kontynuatorem myśli V. Frankla, z którym łączyła go nie tylko sfera zawodowa ale także przyjaźń.
Życiorys.
W 1969 ukończył studia psychologiczne w KUL. W roku 1975 uzyskał tytuł doktora nauk społecznych w zakresie psychologii na podstawie dysertacji: „Analiza procesu przystosowania na przykładzie badań wybranych grup studentów”. W latach 1978-79 rozpoczął studia w Uniwersytecie Wiedeńskim: „Logoterapia i psychoterapia” u prof. V. E. Frankla, oraz psychologię kliniczną u prof. E. Ringla – I semestr. W drugim semestrze został stypendystą w Max-Planck-Institut für Psychiatrie (Abt.Psychologie) gdzie prowadził badania nad skutkami stresu i sposobami radzenia sobie z nim. Na Uniwersytecie w Monachium – podjął studium diagnostyki psychologicznej pod okiem Prof.Schneewinda, oraz praktykę logoterapeutyczną w Süddeutsche Institut für Logotherapie. W latach 1970/71 rozpoczął pracę w Katedrze Psychologii Klinicznej i Osobowości KUL. Prowadził zajęcia z diagnostyki psychologicznej, poradnictwa psychologicznego, ćwiczenia z psychologii osobowości i proseminarium, a także wykłady oraz proseminarium z psychoterapii i psychologii zdrowia. Od roku 1994 objął kierownictwo Katedry Dynamiki Grupowej i Psychoterapii KUL, która w 1995 roku została przemianowana na Katedrę Psychoterapii i Psychologii Zdrowia. Wymienioną Katedrą kieruje do chwili obecnej. W roku 1993 uzyskał stopień doktora habilitowanego na podstawie rozprawy pt.: „Noetyczny wymiar osobowości". W roku akademickim 1995/96 został mianowany profesorem w Instytucie Psychologii KUL. W latach 1993/94 przebywał w USA w: Catholic University of America (CUA) w Washingtonie, Institute of Logotherapy w Berkeley oraz Institute of Cognitive Psychotherapy w Filadelfii – u profesora A. Becka. W ośrodkach tych odbył praktykę kliniczną i prowadził badania z zakresu logoterapii, psychosomatyki i psychologii egzystencjalno-kognitywnej. Od 1995 roku jest profesorem Psychologii egzystencjalnej - Logoterapii w Uniwersytecie w Trnave (Słowacja). Od 1999 roku członek Rady Wydziału Nauk Humanistycznych Uniwersytetu w Trnave. Od 2000 r. jest w stałej współpracy z Instytutem społeczno-ekonomicznych spraw ludności przy Rosyjskiej Akademii Nauk w Moskwie. W latach 1996 - 1999 sprawuje stanowisko Kierownika Instytutu Psychologii KUL, również w roku 1999 obejmuje funkcję Kierownika Studiów Wieczorowych z Psychologii KUL.
Prowadzi wykłady na uniwersytetach zagranicznych:
Waszyngton: Georgetown University, Filadelfia: Catholic University of Washington. Hamburg, Mu, Innsbruck, Berlin, Brno, Freiburg, Wiedeń, Rzym: Castel Gandolfo, Praga, Trnawa, Bratysława.
Obszar szczególnych zainteresowań.
Problematyka psychologicznej analizy poczucia sensu życia oraz struktury, dynamiki i preferencji wartości. Główna dziedzina badań: psychoterapia, osobowości, psychologia zdrowia, logoterapia, psychologia egzystencjalno-kognitywna, noo-psychosomatyka.
Wybrane publikacje.
Książki w druku:
Autor i twórca testów psychologicznych:

</doc>
<doc id="2047546" url="https://pl.wikipedia.org/wiki?curid=2047546" title="Noemi (piosenkarka)">
Noemi (piosenkarka)

Noemi, właściwie Veronica Scopelliti (ur. 25 stycznia 1982 w Rzymie) – włoska piosenkarka i kompozytorka. Jej piosenki zaliczyć można do wielu gatunków: rocka, bluesa, soulu, popu, rhythm and bluesa, jazzu, reggae i ska. Cechą charakterystyczną głosu artystki jest kontralt.
Jest córką Armando i Stefania. Ma młodszą siostrę, Ariannę.

</doc>
<doc id="2047549" url="https://pl.wikipedia.org/wiki?curid=2047549" title="Robur Tiboni Volley Urbino">
Robur Tiboni Volley Urbino

Robur Tiboni Volley Urbino – żeński klub siatkarski z Włoch, założony w 1990 r. w Urbino. 
W sezonie 2011/2012 w drużynie występowała reprezentantka Polski, Katarzyna Skorupa.

</doc>
<doc id="2047553" url="https://pl.wikipedia.org/wiki?curid=2047553" title="Thiago Alves (tenisista)">
Thiago Alves (tenisista)

Thiago Hernandez Alves (ur. 22 maja 1982 w São José do Rio Preto) – brazylijski tenisista, reprezentant w Pucharze Davisa.
Kariera tenisowa.
Jako zawodowy tenisista Alves występował w latach 2000–2014.
W grze pojedynczej, oprócz wygranych w zawodach kategorii ITF Men's Circuit, ma w swoim dorobku siedem zwycięstw w turniejach rangi ATP Challenger Tour (sześć na nawierzchni twardej i jedno na ziemnej). W deblu w przeciągu całej kariery triumfował dwa razy w rozgrywkach ATP Challenger Tour (oba na kortach twardych).
We wrześniu roku 2008 zadebiutował w reprezentacji, podczas meczu Pucharu Davisa z Chorwacją. Rywalizacja miała wyłonić drużynę, która awansuje do najwyższej klasy rozgrywek, grupy światowej. Alves przegrał oba swoje singlowe pojedynki, najpierw z Ivo Karloviciem, a potem z Roko Karanušiciem.
Najwyżej sklasyfikowany w rankingu singlistów był na 88. miejscu w połowie lipca 2009 roku, z kolei w zestawieniu deblistów pod koniec października 2006 roku zajmował 151. pozycję.

</doc>
<doc id="2047555" url="https://pl.wikipedia.org/wiki?curid=2047555" title="Schronisko PTTK Roztoka">
Schronisko PTTK Roztoka



</doc>
<doc id="2047559" url="https://pl.wikipedia.org/wiki?curid=2047559" title="Hariphunchai">
Hariphunchai

Hariphunchai () – państwo mońskie ze stolicą w mieście Lamphun (zwanym wówczas Haripunchai) na północy obecnej Tajlandii. Stanowiło ostatnie z niezależnych księstw mońskich, wchodzących w skład tzw. królestwa Dwarawati. Władza Hariphunchai obejmowała także żyzną dolinę Chiang Mai. Według przekazów zawartych w kronikach "Camadevivamsa" i "Jinakalamali" miasto Hariphunchai zostało założone w VII w., obecnie uważa się, że powstało dopiero w VIII w. W wieku XI skutecznie opierało się najazdom Khmerów. Wiek XIII uważany jest za złoty okres w historii tego państwa, lecz w roku 1292 stolica została zdobyta przez Mangraia, władcę północno-tajskiego królestwa Lanna.

</doc>
<doc id="2047568" url="https://pl.wikipedia.org/wiki?curid=2047568" title="Maicon Pereira de Oliveira">
Maicon Pereira de Oliveira

Maicon, właśc. Maicon Pereira de Oliveira (ur. 8 maja 1988 w Rio de Janeiro, zm. 8 lutego 2014 w Doniecku) – brazylijski piłkarz, który grał na pozycji napastnika.
Kariera klubowa.
Wychowanek CR Flamengo. W 2007 rozpoczął karierę piłkarską w Fluminense FC. Na początku 2009 bronił barw klubów Alagoinhas i CR Flamengo, a latem przeszedł do Wołyni Łuck. W lutym 2011 został wypożyczony do rumuńskiego FC Steaua Bukareszt. Po wygaśnięciu terminu wypożyczenia latem 2011 powrócił do Wołyni. Jako wolny zawodnik 3 września 2012 podpisał nowy kontrakt z Szachtarem Donieck i zgodnie z umową został wypożyczony do Zorii Ługańsk. Podczas przerwy zimowej sezonu 2012/13 powrócił do Szachtara. 2 września 2013 został wypożyczony do Illicziwca Mariupol.
Zginął w wypadku samochodowym w Doniecku 8 lutego 2014.

</doc>
<doc id="2047572" url="https://pl.wikipedia.org/wiki?curid=2047572" title="Andrzej Żylis">
Andrzej Żylis

Andrzej Żylis (ur. 14 czerwca 1947 w Łodzi) – polski kompozytor muzyki teatralnej.
Działalność.
Ukończył łódzkie liceum muzyczne oraz Akademię Muzyczną w Łodzi. Kiedy na skutek reperkusji po marcu '68 rozpadła się grupa Śliwki, część jej członków zebrał nowy lider, wokalista i pianista, Andrzej Żylis tworząc zespół Nie Wszystko Na Sprzedaż. Grupa jednak istniała tylko do połowy 1969 roku. W latach siedemdziesiątych Andrzej Żylis prowadził własną grupę muzyczną firmując twórczość swoim nazwiskiem – m.in. zdobywając nagrodę TV za aranżację piosenki „To nie był sen” na IX Krajowym Festiwalu Piosenki Polskiej w Opolu czy rejestrując w 1978 roku z Jackiem Lechem nagranie radiowe „Witaj mi moja mała”. Od początku lat osiemdziesiątych poświęcił się komponowaniu muzyki teatralnej, w dużej mierze do spektakli reżyserowanych przez Adama Hanuszkiewicza.

</doc>
<doc id="2047580" url="https://pl.wikipedia.org/wiki?curid=2047580" title="Basse-Kotto">
Basse-Kotto

Basse-Kotto – prefektura w Republice Środkowoafrykańskiej z siedzibą w Mobaye. Wchodzi w skład regionu Haut-Oubangui.
Prefektura ta leży w środkowo-południowej części kraju i graniczy z Demokratyczną Republiką Kongo (granica przebiega wzdłuż rzeki Ubangi). Na wschodzie Basse-Kotto graniczy z prefekturą Mbomou, na zachodzie z prefekturą Ouaka, na północy zaś z prefekturą Haute-Kotto.
Powierzchnia Basse_kotto wynosi 17 604 km². W 1988 zamieszkiwało ją 179 676, a w 2003 roku 249 150 osób.
W skład Basse-Kotto wchodzi 6 podprefektur ("sous-préfectures") i 15 gmin ("communes"):

</doc>
<doc id="2047588" url="https://pl.wikipedia.org/wiki?curid=2047588" title="Mistrzostwa Świata w piłce siatkowej mężczyzn 2010">
Mistrzostwa Świata w piłce siatkowej mężczyzn 2010



</doc>
<doc id="2047594" url="https://pl.wikipedia.org/wiki?curid=2047594" title="Indusi">
Indusi



</doc>
<doc id="2047597" url="https://pl.wikipedia.org/wiki?curid=2047597" title="Park Narodowy Ağ göl">
Park Narodowy Ağ göl

Park Narodowy Ağ göl (azer. "Ağ göl Milli Parkı") — park narodowy w Azerbejdżanie, o powierzchni 17924 ha. Utworzony w 2003 r., lecz samo jezioro było chronione już od 1964 r. jako "sanktuarium przyrody" (9100 ha) a od 1978 r. także jako rezerwat przyrody (4400 ha). Obejmuje jezioro stepowe Ağ göl wraz z otoczeniem. Obiekt wpisany na listę mokradeł o znaczeniu międzynarodowym, sporządzaną na podstawie konwencji ramsarskiej. Jezioro Ağ göl jest płytkim, lekko słonawym (0,5-2,5 m) jeziorem o zmiennym poziomie wody, okolonym rozległymi trzcinowiskami. Jezioro jest ostoją ptaków wodno-błotnych, jak np. flamingi różowe, pelikany, marmurka, sterniczka, gęś mała, strepet, 7 gatunków czapli. Do fauny parku należą także kot błotny (chaus) oraz - zasiedlająca suche tereny wokół jeziora - gazela dżejran.

</doc>
<doc id="2047598" url="https://pl.wikipedia.org/wiki?curid=2047598" title="Sprężarka odśrodkowa">
Sprężarka odśrodkowa

Sprężarka odśrodkowa (promieniowa) charakteryzuje się przepływem promieniowym. Powietrze jest zasysane do środka obracającego się wirnika z umieszczonymi promieniowo łopatkami i jest odrzucane na zewnątrz wirnika na skutek działania siły odśrodkowej. Ruch powietrza w kierunku promieniowym skutkuje zarówno wzrostem ciśnienia jak i generowaniem energii kinetycznej. Zanim powietrze zostanie wprowadzone do środka następnego wirnika przechodzi przez dyfuzor i spiralę gdzie energia kinetyczna zamieniana jest na ciśnienie.
Na każdym stopniu sprężania osiągana jest pewna część ogólnego wzrostu ciśnienia generowanego przez sprężarkę. W maszynach przemysłowych maksymalna wartość stosunku ciśnień na stopniu sprężania sprężarki odśrodkowej jest zwykle niższa niż 3. Wyższe wartości stosunku ciśnień ograniczają sprawność stopnia sprężania. Niskociśnieniowe instalacje sprężarkowe o jednym stopniu sprężania stosowane są na przykład w oczyszczalniach ścieków. Wielostopniowe instalacje sprężarkowe mają możliwość chłodzenia międzystopniowego, co ogranicza zużycie energii.
Konstrukcja sprężarki.
Instalacje wielostopniowe mogą być ustawione w szeregu w oparciu o jeden wolnoobrotowy wał. Ta koncepcja często jest stosowana w przemyśle petrochemicznym, gazowniczym lub rozwiązaniach procesowych. Stosunek ciśnień w każdym stopniu sprężania jest niski, ale duża ilość stopni sprężania i / lub wiele sprężarek ustawionych w szeregu umożliwia osiągnięcie wymaganego ciśnienia wylotowego. W instalacjach sprężonego powietrza zintegrowana ze stopniami sprężania skrzynia przekładniowa umożliwia obracanie się wirników na szybkoobrotowych wałkach zębatych. Wirnik ma budowę albo otwartą albo zamkniętą. Budowa otwarta jest najczęściej spotykana przy sprężaniu powietrza. Wirnik wykonany jest zwykle ze stopu specjalnej stali nierdzewnej lub aluminium. W porównaniu z innymi typami sprężarek osiągane są tu bardzo wysokie prędkości od 15000 do 100000 obr / min.
Oznacza to, że wałek lub wałek zębaty sprężarki osadzony jest w łożyskach ślizgowych z warstwą olejową zamiast wałeczkowych. Z drugiej strony łożyska z warstwą powietrzną lub aktywne łożyska magnetyczne stosowane są w sprężarkach całkowicie bezolejowych.
Sprężarki wielostopniowe mają dwa wirniki zamontowane na każdym końcu tego samego wałka po to by wyrównać obciążenia osiowe spowodowane przez różnicę ciśnień. W przypadku standardowych zastosowań używane są 2 lub 3 stopnie sprężania chłodnicami międzystopniowymi.
Rodzaje napędów.
W nowoczesnych konfiguracjach odśrodkowych sprężarek powietrza stosowane są ultraszybkoobrotowe silniki elektryczne w celu bezpośredniego napędzania wirników. Ta technologia pozwala na stworzenie całkowicie bezolejowej kompaktowej sprężarki bez skrzyni przekładniowej i związanego z nią systemu smarowania.
Typy uszczelnień.
Każda sprężarka odśrodkowa musi być w odpowiedni sposób uszczelniona po to by ograniczyć przecieki w miejscu, w którym wałek przechodzi przez obudowę sprężarki. Stosuje się wiele typów uszczelnień, a najnowocześniejsze można spotkać w sprężarkach o dużej prędkości obrotowej przystosowanych do wysokich ciśnień. Cztery najczęściej spotykane typy uszczelnień to: uszczelnienia labiryntowe, uszczelnienia pierścieniowe (zwykle uszczelki grafitowe pracujące na sucho, ale stosowane są nawet uszczelnienia cieczowe), uszczelnienia mechaniczne i uszczelnienia hydrostatyczne.

</doc>
<doc id="2047600" url="https://pl.wikipedia.org/wiki?curid=2047600" title="Ulica Barbary w Katowicach">
Ulica Barbary w Katowicach

Ulica Barbary w Katowicach (do 1922 i w latach 1939−1945 "Wrangelstraße", popularnie nazywana także "ulicą Świętej Barbary") − jedna z ulic w katowickim Śródmieściu. Rozpoczyna swój bieg od skrzyżowania z ulicą Mikołowską, ulicą Józefa Poniatowskiego i ulicą Strzelecką. Następnie krzyżuje się z ulicami Kazimierza Dłuskiego, Stanisława Fliegera, Skalną i Józefa Szmausa. Kończy swój bieg za skrzyżowaniem z ulicą Aleksandra Hercena (rejon autostrady A4, nad którą prowadzi kładka dla pieszych).
Obiekty historyczne.
Przy ulicy Barbary znajdują się następujące historyczne obiekty:
Opis.
W latach osiemdziesiątych XX wieku przy ulicy wzniesiono osiedle mieszkaniowe, złożone z wysokościowców.
W latach 1997−1998 w rejonie ulic Barbary i Stanisława Fliegera wzniesiono zespół budynków mieszkalnych według projektu T. Czerwińskiego. Powierzchnia użytkowa wynosi 4015 m2, a kubatura − 23 491 m3. Inwestorem była Spółdzielnica Mieszkaniowa "Górnik" Katowice. Architekci za ten projekt zdobyli nagrodę Prezydenta Miasta Katowic "Architektura Roku 2000" oraz nominację do nagrody "Życie w Architekturze" za najlepszy budynek mieszkalny zrealizowany w latach 1989−1999.
Przy ul. Barbary swoją siedzibę mają: drukarnia, firmy i przedsiębiorstwa handlowo-usługowe, biura nieruchomości, niepubliczne zakłady opieki zdrowotnej, informacja KZK GOP, Instytut Gospodarowania Odpadami, Instytut Nowoczesnych Technologii, Komunikacyjny Związek Komunalny Górnośląskiego Okręgu Przemysłowego (KZK GOP), Powiatowa Stacja Sanitarno-Epidemiologiczna (ul. Barbary 17), Miejskie Przedszkole nr 3, Stowarzyszenie Międzynarodowych Przewoźników Transportu Samochodowego, Towarzystwo Urbanistów Polskich − Zakład Planowania Przestrzennego, ZHP − Komenda Hufca Katowice im. Bohaterów Wieży Spadochronowej, Górnośląski Związek Metropolitalny oraz Zarząd Transportu Metropolitalnego (ul. Barbary 21a).
Ulicą prowadzi Szlak Bohaterów Wieży Spadochronowej. Przy drodze wytyczono także ścieżki rowerowe.

</doc>
<doc id="2047603" url="https://pl.wikipedia.org/wiki?curid=2047603" title="Sprężarka czołowa">
Sprężarka czołowa

Konstrukcja i zasada działania.
Sprężarka czołowa, to sprężarka, która pracuje z powietrzem już sprężonym i spręża je do wyższej wartości ciśnienia. Stosowana jest do wyrównywania spadków ciśnień powstałych na długich przewodach rurowych lub w zastosowaniach gdzie wyższe ciśnienie konieczne jest w procesie pośrednim. Sprężanie może być jedno – lub wielostopniowe, a sprężarka może być sprężarką wyporową lub dynamiczną.
Najbardziej popularne są sprężarki tłokowe. Pobór mocy w przypadku sprężarek czołowych zwiększa się wraz ze wzrostem stosunku ciśnień i spadkiem masy przepływu. Krzywa poboru mocy jako funkcji ciśnienia wlotowego ma w zasadzie taki sam kształt jak krzywa dla pompy próżniowej.

</doc>
<doc id="2047605" url="https://pl.wikipedia.org/wiki?curid=2047605" title="Doprężacz">
Doprężacz

Doprężacz – rodzaj sprężarki czołowej napędzanej przez samo sprężone powietrze (nazywane tu propelentem).
Służy do podwyższania ciśnienia danej substancji np. przy testach laboratoryjnych zaworów, rur i węży. Ciśnienie 7 bar może być jednostopniowo zwiększone do 200 bar, a wielostopniowo nawet do 1700 bar. Doprężacze dostępne są tylko dla bardzo małych przepływów.
Po wpłynięciu propelentu tłok zostaje przyciśnięty do dołu i wymusza wypłynięcie medium pod wysokim ciśnieniem. Wzmacniacz może pracować w procesie cyklicznym aż do osiągnięcia założonego ciśnienia. W ten sposób mogą być sprężane wszystkie gazy obojętne. We wzmacniaczu ciśnienia można również sprężać powietrze, ale musi być ono całkowicie pozbawione domieszek oleju aby uniknąć samozapłonu.

</doc>
<doc id="2047607" url="https://pl.wikipedia.org/wiki?curid=2047607" title="Piłka siatkowa na Letnich Igrzyskach Olimpijskich 1972 – turniej halowy mężczyzn">
Piłka siatkowa na Letnich Igrzyskach Olimpijskich 1972 – turniej halowy mężczyzn

Turniej olimpijski w piłce siatkowej mężczyzn podczas XX Letnich Igrzysk Olimpijskich w Monachium był trzecią edycją w historii i odbył się wyłącznie w halowej odmianie tej dyscypliny sportu. Turniej olimpijski rozegrano w dniach od 27 sierpnia do 9 września 1972 roku.
Dzięki staraniom ówczesnego prezesa FIVB Paula Libauda liczbę drużyn, które przystąpiły do rywalizacji, zwiększono do 12. Zmieniono również formułę rozgrywek. Reprezentacje podzielono na dwie sześciodrużynowe grupy, w których zespoły rozegrały ze sobą po jednym spotkaniu. Po dwie najlepsze drużyny z każdej grupy awansowały do półfinałów, po których pierwszy raz rozegrano wielki finał i mecz o 3. miejsce. Zespoły, które zajęły miejsca 3-4 w swoich grupach walczyły o miejsca 5-8. Pozostałe reprezentacje rywalizowały o miejsca 9-12.
Mistrzem olimpijskim została reprezentacja Japonii, która pokonała w finale reprezentację NRD 3:1, a w całym turnieju nie doznała porażki (wygrała wszystkie 7 spotkań).
Drużyny uczestniczące.
Awans do turnieju olimpijskiego uzyskali z urzędu mistrz olimpijski i wicemistrz olimpijski. Dwa miejsca przyznano najlepszym drużynom mistrzostw świata, pięć – dla mistrzów poszczególnych kontynentów. O ostatnich dwóch zadecydowały turnieje kwalifikacyjne.
Faza grupowa.
Grupa A.
Tabela
Wyniki spotkań
Grupa B.
Tabela
Wyniki spotkań

</doc>
<doc id="2047609" url="https://pl.wikipedia.org/wiki?curid=2047609" title="Kristo Negovani">
Kristo Negovani

Kristo Negovani właśc. Kristo Harallambi (ur. 1875 we wsi Flampouro k. Floriny, zm. 12 lutego 1905 w Negovanie) – albański działacz narodowy i pisarz, duchowny prawosławny. 
Życiorys.
Pochodził z rodziny albańskiej, mieszkającej we wsi Negovan (dzis. Flampouro), w Czamerii. Był synem kupca. Uczył się w szkole średniej w Atenach, a następnie w 1894 wyemigrował do rumuńskiej Braiły, gdzie pracował jako robotnik portowy. Tam też nawiązał współpracę z albańskim ruchem niepodległościowym. W 1897 powrócił do swojej rodzinnej wsi. Został wyświęcony na księdza prawosławnego. Pracował w miejscowej parafii. Dom, w którym mieszkał Negovani przekształcił w szkołę, w której uczył pisać i czytać w języku albańskim ponad setkę dzieci. Kiedy pierwszy raz odprawił w miejscowej cerkwi nabożeństwo w języku albańskim zostało to przyjęte z wrogością przez obecnego na nabożeństwie greckiego metropolitę. Dwa dni później oddział greckich andartes opanował wieś i wymordował jej mieszkańców, w tym Negovaniego i jego brata. W akcie zemsty za śmierć Negovaniego, oddział albański Bajo Topullego we wrześniu 1906 zamordował greckiego biskupa Focjusza, metropolitę Korczy.
Działalność translatorską Negovani podjął jeszcze w 1889 w Rumunii, przygotowując tłumaczenie Starego Testamentu na język albański. Po powrocie do kraju przygotowywał tłumaczenie bajek La Fontaine'a w wersji albańskiej. W jego dorobku są także podręczniki do nauki języka albańskiego i utwory poetyckie.
Imię Negovaniego nosi jedna z ulic w północnej części Tirany, a także ulice we Wlorze i w Korczy.

</doc>
<doc id="2047610" url="https://pl.wikipedia.org/wiki?curid=2047610" title="Ilia Marczenko">
Ilia Marczenko



</doc>
<doc id="2047611" url="https://pl.wikipedia.org/wiki?curid=2047611" title="Mistrzostwa Świata w Piłce Nożnej 2010/Finał">
Mistrzostwa Świata w Piłce Nożnej 2010/Finał



</doc>
<doc id="2047615" url="https://pl.wikipedia.org/wiki?curid=2047615" title="Haute-Kotto">
Haute-Kotto

Haute-Kotto – prefektura w Republice Środkowoafrykańskiej z ośrodkiem administracyjnym w Bria. Wchodzi w skład regionu Fertit.
Prefektura rozciąga się we wschodniej części kraju; na wschodzie prefektura graniczy z Sudanem Południowym oraz prefekturą Haut-Mbomou. Na południu Haute-Kotto graniczy z prefekturą Mbomou oraz Basse-Kotto, na zachodzie z prefekturą Ouaka oraz Bamingui-Bangoran i na północy z prefekturą Vakaga.
Powierzchnia Haute-Kotto wynosi 86 650 km². W 1988 zamieszkiwało ją 47 865, a w 2003 roku 90 316 osób.
W skład Haute-Kotto wchodzą 3 podprefektury ("sous-préfectures") i 6 gmin ("communes"):

</doc>
<doc id="2047618" url="https://pl.wikipedia.org/wiki?curid=2047618" title="Thierry Ascione">
Thierry Ascione

Thierry Ascione (ur. 17 stycznia 1981 w Villeurbanne) – francuski tenisista.
Kariera tenisowa.
W latach 2000–2010 Francuz występował w gronie profesjonalistów, wygrywając przez ten okres 8 turniejów rangi ATP Challenger Tour w grze pojedynczej.
Najwyżej w rankingu ATP singlistów zajmował 81. miejsce (9 lutego 2004), a rankingu deblistów 140. pozycję (3 maja 2004).

</doc>
<doc id="2047619" url="https://pl.wikipedia.org/wiki?curid=2047619" title="Prusjasz II">
Prusjasz II

Prusjasz II (gr. "Προυσιας", "Prousias", ur. ok. 225, zm. 149 p.n.e.) – król Bitynii od ok. 182 p.n.e. do swej śmierci. Syn króla Bitynii Prusjasza I i Apamy, córki Demetriusza II, króla Macedonii. Nosił przydomek "Myśliwy" (gr. "Κυνέγος", "Kynégos").
Sojusz z Eumenesem II.
W latach 181-179 p.n.e. Prusjasz wraz z królem Kapadocji Ariaratesem IV Eusebesem był sojusznikiem Eumenesa II Filadelfa, króla Pergamonu, w jego wojnie z królem Pontu Farnakesem I. Pod koniec wojny oni zaatakowali go, by ją rozstrzygnąć przed przybyciem poselstwa rzymskiego. Farnakes I postanowił zgodzić się na wszelkie propozycje pokojowe. Doszło między królami do zawarcia pokoju po wieczne czasy. Farnakes miał się usunąć z Paflagonii i odstawić uprowadzonych mieszkańców, zwrócić zabrane tereny Ariaratesowi oraz Tios Eumenesowi. Ten później odstąpił to miasto Prusjaszowi na jego prośby, by sobie zaskarbić u niego wdzięczność ((Polibiusz, "Dzieje", ks. XXV rozdz. 2).
Skargi do Rzymu.
Pod koniec lat 60. wysłał poselstwo z Pytonem na czele do Rzymu, by oskarżyć Eumenesa II o zagarnięcie pewnych terenów, zakłócanie spokoju Galatów oraz nie stosowanie się do decyzji senatu. Królowi Bitynii, dzięki wsparciu Galatów i niektórych ludów Azji, udało się zasiać u Rzymian podejrzenia do związków Eumenesa z ich wrogiem Antiochem IV Epifanesem Nikeforosem, królem państwa Seleucydów (XXXI 6, 9). Na początku lat 50. ponownie wysłał posłów razem z Galatami ze skargą na króla Pergamonu (XXXII 3, 5).
Wojna z Attalosem II.
Między nim a Attalosem II Filadelfem, nowym królem Pergamonu, doszło do wojny na skutek sporów terytorialnych prawdopodobnie w 156 r. Prusjasz po pokonaniu wroga w bitwie przystąpił pod Pergamon oraz udał się do świątyni Asklepiosa, by złożyć ofiary. Po otrzymaniu tam dobrej wróżby wrócił od obozu. W następnym dniu pod Nikeforion zaczął pustoszyć świątynie i święte miejsca oraz grabić je z posągów i rzeźb. Zabrał także posąg Asklepiosa autorstwa Fyromachosa, któremu poprzedniego dnia składał ofiary i modlił się. Z armią poszedł pod Elaję, a po nieudanym szturmie na miasto odszedł pod Tyatejry. Wracając stąd do domu złupił po drodze świątynię Artemidy w Hiera Kome oraz ograbił i zniszczył świątynię Apollina Kynnejskiego koło Temnos. Attalos po klęsce wysłał posłów do Rzymu, by powiedzieli co zaszło. Rzymianie jednak nie wierząc w wiadomości o Prusjaszu, wysłali po pewnym czasie posłów celem zbadania sprawy (XXXII 27-28).
Senat po wysłuchaniu posłów, przybyłych za Azji, postanowił wysłać nowych posłów z poleceniem powstrzymania króla Bitynii od wojny z Attalosem II. Ci posłowie po powrocie z Pergamonu poinformowali, że Prusjasz lekceważy ich nakazy, był wiarołomny oraz zamknął ich z Attalosem w Pergamonie. Senat będąc oburzony wysłał dziesięciu posłów celem przerwania wojny oraz zmuszenia Prusjasza do zadośćuczynienia na rzecz króla Pergamonu. Przybyli oni do Attalosa II, w czasie jego przygotowań do wojny z Bitynią. Po spotkaniu koło Kadów, wyruszyli do Prusjasza przedstawiając mu polecenia senatu. Ten część poleceń senatu przyjmował, przeważnie jednak nie przyjmował. Rzymianie będąc obrażeni wypowiedzieli mu przyjaźń i przymierze oraz wyruszyli do Pergamonu. Prusjasz żałując swej decyzji, chodził za nimi prosząc o przebaczenie. Rzymianie nie dali się przekonać. Po przybyciu do Attalosa, kazali mu obsadzić kraj wojskami. Potem część posłów wyruszyła do Rzymu, inni do Jonii, Hellespontu i do okolic Bizancjum, celem odwiezienia od przyjaźni i przymierza z Prusjaszem oraz uzyskania pomocy wojskowej. (XXXIII 1, 9, 12).
W 154 r. przypłynął Atenajos, brat Attalosa II, z osiemdziesięcioma okrętami (dwadzieścia siedem należało do Pergamonu, reszta do sprzymierzeńców) do Hellespontu. Przybijał do brzegów miast należących do Bitynii, by je pustoszyć. Senat po wysłuchaniu posłów wysłał trzech nowych celem przerwania wojny. Doprowadzili oni do porozumienia między zwaśnionymi stronami. Prusjasz miał wydać dwadzieścia okrętów Attalosowi oraz wypłacić pięćset talentów w ciągu dwudziestu lat. Granice terytorialne miały zostać przywrócone do pierwotnej sytuacji. Król Bitynii miał także naprawić zniszczenia ziem Metymny na Lesbos, Aigai i Kyme w Eolii oraz Herakleję nad Morzem Czarnym (XXXIII 13).
Konflikt z synem.
Prusjasz, w przeciwieństwie do syna Nikomedesa, nie cieszył się popularnością u swych poddanych. Wzbudziło to u niego obawy i podejrzenia, więc wysłał syna do Rzymu, by ograniczyć jego wpływy. Ten tutaj także zyskał sympatię. W r. 150 p.n.e. ojciec, dowiadując się o tym, kazał mu zabiegać razem z posłem Menasem w senacie rzymskim o darowanie mu pieniędzy, winnych jeszcze Attalosowi II Filadelfowi, królowi Pergamonu. Prusjasz dał Menasowi wytyczne przed jego wyjazdem, by oszczędził Nikomedesa w razie zgody Rzymian, a w razie jej braku zabił go. Dodał mu w tym celu kilka okrętów oraz 2 tys. żołnierzy. Rzymianie jednak nie zgodzili się na cofnięcie odszkodowania dla króla Pergamonu. Menas z powodu szlachetnych cech młodzieńca był w kłopocie, bowiem miał go zabić. Zwlekając z wykonaniem zadania, Nikomedes podszedł do niego i zaczął z nim rozmowę. Doszło między nimi do porozumienia. Dołączył się do nich także poseł pergamoński Andronikos. Postanowili oni podjąć akcję przeciw Prusjaszowi z pomocą Attalosa II oraz osadzić na tronie bityńskim Nikomedesa. Ten wyruszył do Attalosa w towarzystwie Adronikosa z 500 osobowym wojskiem oraz Menasa z 2 tys. żołnierzy bityńskich, których ten bez kłopotu przekonał do przejścia na ich stronę. Attalos II po miłym przyjęciu Nikomedesa zażądał od króla Bitynii części ziem dla syna. Prusjasz po odmowie wysłał posłów ze skargą do Rzymu. Attalos II i Nikomedes nie zwlekając ruszyli na Bitynię, której większość ludności przechodziła na ich stronę. Prusjasz otrzymał od szwagra Traka Diegylisa 500 Traków, którzy zostali jego stażą przyboczną. Schronił się z nimi w zamku w Nicei. Rzymianie nie spieszyli się z udzieleniem pomocy, bowiem pretor, zwolennik Attalosa, utrudniał zadanie jego posłom. W końcu Rzym wysłał trzyosobowe poselstwo, które było słabe, celem przerwania wojny. Prusjasz wątpiąc w pomoc rzymską udał się do Nikomedii, by miasto umocnić i bronić się tu przed wrogami. Mieszkańcy jednak zdradzili go i otworzyli bramy Nikomedesowi. Prusjasz uciekł do świątyni Zeusa, w której został zabity przez żołnierzy wysłanych w tym celu na rozkaz syna. Nikomedes II Epifanes w ten sposób został nowym królem Bitynii (Appian, "Historia rzymska", ks. XII. Wojny z Mitrydatesem, rozdz. 4-7).
Prusjasz II miał z żoną i królową nieznanego imienia, zapewne Apamą?, córką króla Macedonii Filipa V i Polikrateji z Argos, dwóch synów:

</doc>
<doc id="2047625" url="https://pl.wikipedia.org/wiki?curid=2047625" title="Parque de Santa María">
Parque de Santa María

Parque de Santa María – stacja metra w Madrycie, na linii 4. Znajduje się w dzielnicy Hortaleza, w Madrycie i zlokalizowana jest pomiędzy stacjami Hortaleza i San Lorenzo. Została otwarta 15 grudnia 1998.

</doc>
<doc id="2047626" url="https://pl.wikipedia.org/wiki?curid=2047626" title="Kociołki (województwo lubelskie)">
Kociołki (województwo lubelskie)

Kociołki lub Kociełki – nieistniejąca już wieś w Polsce położona w województwie lubelskim, w powiecie biłgorajskim, w gminie Biłgoraj.
Wieś powstała w I połowie XIX wieku (od 1845 roku pojawia się pierwsza wzmianka o nazwie miejscowej "Kociołki") poprzez wykarczowanie lasu i osiedlenie się tam kilku rodzin ze wsi Różnówka (obecnie dzielnica Biłgoraja). Zabudowania widnieją na mapie kwatermistrzowskiej (przy czym dane terenowe do opracowania mapy zebrano przed 1839 rokiem). Miejscowość składała się z 4-7 chałup.
Sama wieś ok. 1930 roku przestała istnieć – drewno użyte do budowy chałup zostało wykorzystane przy budowie nowej gajówki, która istniała w tym miejscu aż do lat 60. XX wieku. W czasie II wojny światowej gajówka była używana do przechowywania broni i zaopatrzenia dla partyzantów oraz wielokrotnie udzielała im schronienia.
Inne miejscowości o nazwie Kociołki: Kociołki

</doc>
<doc id="2047627" url="https://pl.wikipedia.org/wiki?curid=2047627" title="San Lorenzo (stacja metra)">
San Lorenzo (stacja metra)

San Lorenzo – stacja metra w Madrycie, na linii 4. Znajduje się w dzielnicy Hortaleza, w Madrycie i zlokalizowana jest pomiędzy stacjami Parque de Santa María i Mar de Cristal. Została otwarta 15 grudnia 1998.

</doc>
<doc id="2047628" url="https://pl.wikipedia.org/wiki?curid=2047628" title="Steudnera">
Steudnera

Steudnera K.Koch – rodzaj niskopączkowych roślin zielnych, należący do rodziny obrazkowatych, liczący 9 gatunków, występujących w południowych Chinach oraz na obszarze od Asamu do Półwyspu Indochińskiego. Nazwa naukowa rodzaju została nadana na cześć Hermanna Steudnera, niemieckiego botanika, badacza flory Afryki, żyjącego w XIX wieku.
Systematyka.
Rodzaj należy do plemienia "Colocasieae", podrodziny "Aroideae" z rodziny obrazkowatych.

</doc>
<doc id="2047629" url="https://pl.wikipedia.org/wiki?curid=2047629" title="Albert Ramos-Viñolas">
Albert Ramos-Viñolas

Albert Ramos-Viñolas (ur. 17 stycznia 1988 w Barcelonie) – hiszpański tenisista, reprezentant w Pucharze Davisa, olimpijczyk z Rio de Janeiro (2016).
Kariera tenisowa.
W gronie profesjonalistów Ramos-Viñolas jest od 2004 roku.
W rozgrywkach kategorii ATP Tour Ramos zwyciężył czterokrotnie z jedenastu rozegranych finałów. Wygrywał też turnieje z cyklu ATP Challenger Tour.
W grze podwójnej Hiszpan jest finalistą jednego turnieju.
W 2013 roku zadebiutował w reprezentacji Hiszpanii w Pucharze Davisa.
Hiszpan w 2016 zagrał w singlu na igrzyskach olimpijskich w Rio de Janeiro, odpadając z rywalizacji w 1. rundzie.
W rankingu gry pojedynczej Ramos-Viñolas najwyżej był na 17. miejscu (8 maja 2017), a w klasyfikacji gry podwójnej na 117. pozycji (5 marca 2018).

</doc>
<doc id="2047630" url="https://pl.wikipedia.org/wiki?curid=2047630" title="Park Narodowy Hirkan">
Park Narodowy Hirkan

Park Narodowy Hirkan (azer. "Hirkan Milli Parkı") — park narodowy w Azerbejdżanie, o powierzchni 42797 ha. Utworzony w 2004 r., powiększony do obecnej powierzchni w 2008 r. Położony w pobliżu granicy z Iranem. Ma charakter górski, a powierzchnia jest w większości zalesiona. Lasy buduje dąb kasztanolistny, drzewo żelazne, hurma kaukaska, parrocia perska, klon zamszowaty, albicja jedwabista. Park skupia liczne gatunki endemiczne. Park jest ostoją lamparta podgatunku perskiego, żbika oraz rysia.

</doc>
<doc id="2047633" url="https://pl.wikipedia.org/wiki?curid=2047633" title="Cain Velasquez">
Cain Velasquez

Cain Ramirez Velasquez (ur. 28 lipca 1982 w Salinas) − amerykański zapaśnik i zawodnik mieszanych sztuk walki (MMA) wagi ciężkiej, dwukrotny mistrz organizacji Ultimate Fighting Championship (2010-2011 i 2012-2015).
Wczesne życie i edukacja.
Urodził się w Salinas, w Kalifornii jako syn Efraína i Isabel Velasquez. Jego ojciec przeniósł się do USA z Sonory jako nielegalny imigrant, gdzie poznał urodzoną w Ameryce Isabel. Związali się, a później pobrali, co pozwoliło Efraínowi uzyskać obywatelstwo amerykańskie. Rodzina Velasquezów miała troje dzieci: Efraína Jr., Adelę i Caína.
Velasquez wychował się w Yumie, w Arizonie. Ukończył Kofa High School, gdzie w ciągu czterech lat wrestlingu ustanowił rekord 110-10 i dwukrotnie wygrał "5A Arizona Wrestling Championship". Grał także w piłkę nożną przez trzy lata. Jako senior służył jako kapitan zarówno swoich drużyn zapaśniczych, jak i piłkarskich. Jako piłkarz grał na linii obrońcy.
Po ukończeniu szkoły średniej uczęszczał do Iowa Central Community College, walcząc przez jeden sezon (2001–2002) i wygrywając krajowe mistrzostwa National Junior College Athletic Association w wadze ciężkiej. Następnie przeniósł się na Uniwersytet Stanu Arizona. Walczył dla Sun Devils przez trzy sezony i osiągnął rekord 86-17, zajmując 5. miejsce w kraju w 2005 r. i 4. w 2006 r. Podczas pobytu w ASU Velasquez walczył u boku przyszłych zawodników UFC Ryana Badera i C. B. Dollaway. Ukończył ASU w 2006 roku, uzyskując tytuł licencjata na studiach interdyscyplinarnych.
Kariera MMA.
Wczesna kariera i początki w UFC.
W październiku 2006 roku zanotował profesjonalny debiut w MMA, walcząc dla Strikeforce. W 2008 roku podpisał kontrakt z UFC. Po wygraniu w tej organizacji 5 walk z rzędu (4 przez KO/TKO) został wyznaczony do zmierzenia się z Antônio Rodrigo Nogueirą, jednym z czołowych zawodników wagi ciężkiej na świecie. Pokonał go 20 lutego 2010 roku w Sydney ("UFC 110") przez nokaut w pierwszej rundzie. Dzięki temu otrzymał szansę walki o mistrzostwo UFC w wadze ciężkiej przeciw dotychczasowemu mistrzowi, Brockowi Lesnarowi. Doszło do niej 23 października w Anaheim, podczas gali "UFC 121".
Mistrz UFC w wadze ciężkiej.
Velasquez odebrał Lesnarowi tytuł, pokonując go przez techniczny nokaut w pierwszej rundzie na skutek ciosów pięściami w parterze. W styczniu 2011 roku został wyróżniony przez branżowy portal sherdog.com tytułem „zawodnika roku”.
W pierwszej obronie tytułu jego przeciwnikiem miał być Junior dos Santos. Do walki tej jednak nie doszło z powodu doznanej przez Velasqueza pod koniec 2010 roku kontuzji barku, która wymagała operacji i wyłączyła go ze startów na około 8 miesięcy. W międzyczasie dos Santos ugruntował swoją pozycję pretendenta, pokonując Sahne'a Carwina. Ostatecznie walka między Velasquezem a Brazylijczykiem odbyła się 12 listopada 2011 roku w Anaheim − Amerykanin został znokautowany w 1. rundzie i stracił tytuł. W swojej pierwszej walce po stracie pasa mistrzowskiego pokonał przez techniczny nokaut ciosami w parterze Brazylijczyka Antonio Silvę.
29 grudnia stoczył rewanż z Juniorem dos Santosem. Po pięciorundowej walce, w której Velasquez zdominował przeciwnika zarówno w parterze jak i w stójce, sędziowie orzekli jednogłośne zwycięstwo Amerykanina. Tym samym odzyskał on mistrzostwo UFC w wadze ciężkiej.
W pierwszej obronie odzyskanego pasa ponownie zwyciężył Antonio Silvę przez TKO w 1. rundzie. Po czasie ogłoszono trzecie starcie Velasquez vs Dos Santos do którego doszło 19 października 2013. Kolejny raz Velasquez był lepszy od pretendenta dominując go i praktycznie stosując tą samą taktykę co w ich drugim starciu czyli wpadanie w klincz z serią ciosów oraz obalenia ale tym razem Velasquez był bardziej zdeterminowany by skończyć walkę przed czasem i dopiął swego w ostatniej rundzie mistrzowskiego boju pokonując kompletnie rozbitego Dos Santosa przez TKO.
Po serii kontuzji które trapiły Velasqueza przez ostatnie lata dopiero 13 czerwca 2015 mógł ponownie stanął do obrony tytułu. Rywalem Meksykanina był kolejny Brazylijczyk Fabricio Werdum, który nieoczekiwanie poddał go w 3. rundzie duszeniem gilotynowym i odebrał mu pas.
Kariera od 2016.
9 lipca 2016 na jubileuszowej gali UFC 200, pokonał przez techniczny nokaut w pierwszej rundzie Travisa Browna.
Walka rewanżowa przeciwko Werdumowi została przełożona i miała się odbyć 30 grudnia 2016 roku na gali "UFC 20"7. Stanowa Komisja Sportowa w Nevadzie nie zatwierdziła Velasqueza do walki, stwierdzając po badaniach fizycznych i wywiadach, że był niezdolny do startu w zawodach ze względu na ostrogi.
W pierwszej walce w swoim nowym kontrakcie, Velasquez był bohaterem walki wieczoru na gali UFC on ESPN 1, gdzie zmierzył się z Francisem Ngannou 17 lutego 2019 roku. Przegrał walkę przez nokaut w pierwszej rundzie.
4 października 2019 r., po jego pierwszym występie w WWE, ujawniono, że Velasquez wycofa się z puli testowej USADA, aby skupić się na swojej zawodowej karierze wrestlingowej. 11 października 2019 roku ogłosił odejście z MMA.
Styl walki.
Styl walki Velasqueza charakteryzuje się chęcią poruszania się do przodu, które daje przeciwnikom bardzo mało miejsca w oktagonie. Często używa niezwykle szybkich kombinacji ciosów. Jest silny w klinczu, gdzie zadaje długie kombinacje, które zwykle kończą się obaleniem.
Po obaleniu przeciwnika często używa umiejętności grapplingowych, aby utrzymać dominującą pozycję, podczas gdy kontynuuje atak z góry - ciosami w tej pozycji, lub decyzją sędziowską.
Był często chwalony za swoją kondycję i niesamowitą wytrzymałość, która pozwoliła mu kontynuować walkę po tym, jak jego przeciwnicy byli wyczerpani. Dzięki temu zyskał przydomek „Cardio Cain”. W lipcu 2013 był rekordzistą pod względem liczby trafionych ciosów na minutę w UFC.
Życie prywatne.
Biegle posługuje się językiem angielskim i hiszpańskim. Występował gościnnie w hiszpańskojęzycznych sieciach telewizyjnych Telemundo i Univision. Oprócz występów w telewizji, był także gościem w nocnym programie "TBS Lopez Tonight".
Jest znany z tego, że nosi widoczny tatuaż „Brown Pride” na górnej części klatki piersiowej. Mówi, że jest on hołdem dla jego meksykańskiego dziedzictwa.
Wraz z żoną Michelle mają córkę urodzoną w 2009 roku i syna urodzonego w 2018 roku. Para pobrała się 28 maja 2011 roku.
Oskarżenia o morderstwo.
3 marca 2022 poinformowano, że prokuratura postawiła Velasquezowi aż 10 zarzutów, w tym zarzut próby zabójstwa. Do strzelaniny z jego udziałem doszło w stanie Kalifornia, w San Jose. Jej inicjatorem był właśnie Velasquez, który strzelał w samochód. Znajdowały się w nim dwie osoby, w tym 43 letni Harry Eugene Goularte, który nieoficjalnie miał molestować jego nastoletnią córkę. Chcąc zemścić się, postrzelił przypadkowo drugiego pasażera - ojca wspomnianego człowieka, który trafił do szpitala z ranami niezagrażającymi życiu. Według wielu dziennikarzy Velasquez oddalił się z miejsca zdarzenia, ale szybko został zatrzymany przez policję.
10 listopada po dwóch dniach opuścił areszt w Santa Clara, w którym przebywał od ośmiu miesięcy. Wyjście Velasqueza jest związane z kaucją ustanowioną przez sędziego i innymi warunkami, które dotyczą wpłacenia miliona dolarów, zakazu posiadania broni, trzymania się z dala od Harry’ego Goularte i jego rodziny i poddaniu się monitoringowi GPS, który oznacza, że bez zgody sądu nie może opuścić miejsca zamieszkania.

</doc>
<doc id="2047634" url="https://pl.wikipedia.org/wiki?curid=2047634" title="Marek Ummidiusz Kwadratus">
Marek Ummidiusz Kwadratus

Marek Ummidiusz Kwadratus Annianus (; ur. 138; zm. 182) – rzymski polityk, konsul w roku 167 (z Lucjuszem Werusem), siostrzeniec cesarza Marka Aureliusza, uczestnik spisku przeciw Kommodusowi w 182.
Był synem senatora Gajusza Ummidiusza Kwadratusa Annianusa Werusa i Anny Kornificji Faustyny, siostry Marka Aureliusza. Urodził się w Rzymie. Jego siostrą była Ummidia Kornificja Faustyna. Przez matkę był spokrewniony z cesarską dynastią Antoninów.
W 182 jego cioteczna siostra Lucilla, niezadowolona z rządów swego brata, Kommodusa, zawiązała spisek, w który wciągnęła swoich krewnych, m.in. właśnie Ummidiusza Kwadratusa. Główną przyczyną spisku była rywalizacja pomiędzy Lucillą a żoną Kommodusa, Kryspiną. Lucilla, jako wdowa po cesarzu Lucjuszu Werusie nosząca tytuł augusty, rościła sobie prawa do przywilejów, które przysługiwały również Kryspinie jako żonie panującego cesarza. Celem spisku było zgładzenie Kommodusa i tymczasowe osadzenie na tronie Ummidiusza Kwadratusa, który cieszył się szacunkiem i poparciem senatu. Kwadratus miał adoptować zięcia i kochanka Lucilli, Kwintianusa, co zapewniło by mu sukcesję. Sama Lucilla zaś miała odzyskać swą wiodącą pozycję i honory należne cesarzowej.
Spisek zakończył się niepowodzeniem z winy Kwintianusa, któremu przypadło zadanie zabicia Kommodusa sztyletem, gdy ten wejdzie w ciemne przejście do amfiteatru. Zamiast bezzwłocznie zadać cios, Kwintianus teatralnym gestem uniósł sztylet i miał krzyknąć do cesarza: "Oto, co posyła ci senat!". Kwintianus został pojmany przez cesarską straż i uśmiercony po torturach.
Ummidiusz Kwadratus jako jeden z głównych prowodyrów spisku również został stracony. Jego siostra, Kornificja Faustyna została zesłana razem z Lucillą i jej córką na wyspę Capri (łac. "Capreæ"), gdzie wszystkie zostały zgładzone.
Kochanką Ummidiusza Kwadratusa była wyzwolenica, Greczynka Marcja, późniejsza kochanka Kommodusa.

</doc>
<doc id="2047635" url="https://pl.wikipedia.org/wiki?curid=2047635" title="Jewgienij Szarapow">
Jewgienij Szarapow

Jewgienij Szarapow, ukr. Євген Шарапов (ur. 29 października 1981) – ukraiński szachista, arcymistrz od 2010 roku.
Kariera szachowa.
W 2000 roku podzielił V m. (wspólnie z m.in. Jewhenem Mirosznyczenką i Andrijem Wołokitinem) w rozegranym w Sewastopolu finale indywidualnych mistrzostw Ukrainy. W 2002 zwyciężył (wspólnie z m.in. Jurijem Kuzubowem) w turnieju B memoriału Michaiła Czigorina w Petersburgu. W 2004 zwyciężył w Koszalinie (memoriał Józefa Kochana) oraz podzielił I m. (wspólnie z Witalijem Koziakiem) w Przełazach; w 2006 odniósł zwycięstwa w Symferopolu, Kołobrzegu i Krakowie (międzynarodowe mistrzostwa Małopolski), natomiast w 2007 – w Gorzowie Wielkopolskim, Przełazach i Wrocławiu (międzynarodowe mistrzostwa miasta). W 2008 i 2009 wypełnił dwie normy arcymistrzowskie, zwyciężając w turniejach rozegranych w Witinie i Eupatorii. W 2009 podzielił również I m. (wspólnie z Wadymem Szyszkinem i Dominikiem Orzechem) w Górze Świętej Anny oraz zwyciężył w Chojnicach i Łazach. Na przełomie 2010 i 2011 podzielił I m. (wspólnie z Ołeksandrem Zubowem, Marcinem Sieciechowiczem i Kamilem Dragunem) w cyklicznym turnieju "Cracovia" w Krakowie.
Najwyższy ranking w dotychczasowej karierze osiągnął 1 stycznia 2010; z wynikiem 2522 punktów zajmował wówczas 52. miejsce wśród szachistów ukraińskich.

</doc>
<doc id="2047636" url="https://pl.wikipedia.org/wiki?curid=2047636" title="Park Narodowy Altıağac">
Park Narodowy Altıağac

Park Narodowy Altıağac (azer. "Altıağac Milli Parkı") — park narodowy w Azerbejdżanie, o powierzchni 11035 ha, położony na pd-wsch zboczach Kaukazu. Ma charakter górski, a teren pokrywa mozaika lasów (budowanych przez dąb kaukaski, grab kaukaski, buk wschodni, jesion i brzozę) oraz muraw stepowych. Charakterystycznym elementem krajobrazu są biało i czerwono warstwowane skały jurajskie, tworzące tzw. "góry bombonierkowe" ("Bon-bon Mountains"). Park jest ostoją niedźwiedzia, rysia i wilka szarego..

</doc>
<doc id="2047638" url="https://pl.wikipedia.org/wiki?curid=2047638" title="Scunthorpe (stacja kolejowa)">
Scunthorpe (stacja kolejowa)

Scunthorpe – stacja kolejowa w Scunthorpe, w Lincolnshire, w Anglii, w Wielkiej Brytanii. Stacja znajduje się niedaleko centrum miasta na Station Road.

</doc>
<doc id="2047644" url="https://pl.wikipedia.org/wiki?curid=2047644" title="Johannes Parler">
Johannes Parler

Johannes Parler, znany też jako Jan Parléř lub Johann Parler (ur. 1359 w Pradze, zm. 1405 lub 1406) – czeski architekt pochodzenia niemieckiego. 
Życiorys.
Pochodził ze znanej rodziny budowniczych Parlerów. Był synem Piotra Parlera.
Po ojcu przejął strzechę budowlaną, nazywaną "cesarską" lub "parlerowską". Przez osiem lat pracował w Pradze, kontynuując prace przy katedrze św. Wita, po czym przeniósł się do Kutnej Hory. Jego najwybitniejszym dziełem jest kościół św. Barbary w Kutnej Horze.

</doc>
<doc id="2047645" url="https://pl.wikipedia.org/wiki?curid=2047645" title="Czesława Ohryzko-Włodarska">
Czesława Ohryzko-Włodarska

Czesława Ohryzko-Włodarska (ur. 20 lipca 1927 w Przebrodziu na Wileńszczyźnie, zm. 16 lutego 1977 w Łodzi) – polski historyk; archiwistka.
Życiorys.
Urodziła się w rodzinie urzędniczej. Naukę w szkole średniej odbywała w Łowiczu, gdzie w 1945 r. uzyskała świadectwo dojrzałości.
W 1945 r. ukończyła studia historyczne na Uniwersytecie Łódzkim, gdzie była słuchaczką m.in. wykładów archiwistyki Adama Stebelskiego. Tytuł doktora uzyskała w 1969 r. na podstawie rozprawy pt. "Nadziały i powinności włościan w pow. brzezińskim przed i po uwłaszczeniu", w 1975 r. została docentem.
W r. 1949 r. zaczęła pracę w Archiwum Państwowym w Łodzi, awansując kolejno i osiągając w 1967 r. stanowisko kierownika oddziału gromadzącego akta władz, urzędów i instytucji państwowych.
W archiwum Ohryzko-Włodarska uporządkowała i zinwentaryzowała liczne zespoły akt, a zdobyte w ten sposób doświadczenie wykorzystała publikując cenne artykuły w Archeionie. Była członkiem Centralnej Komisji Metodycznej przy Naczelnej Dyrekcji Archiwów Państwowych, członkiem zespołu naukowo-badawczego „Informatyka i archiwa”.
Udzielała się w licznych towarzystwach, m.in. kierowała łódzkim oddziałem Stowarzyszenia Archiwistów Polskich, odznaczona była m.in. Srebrnym Krzyżem Zasługi.
Zamężna od 1950 r. z inż. Krystynem Włodarskim, mieli dwójkę dzieci: córkę Marię i syna Piotra.
Zmarła po gwałtownej chorobie 16 lutego 1977 r. w Łodzi, pochowana na cmentarzu św. Rocha na Radogoszczu.

</doc>
<doc id="2047648" url="https://pl.wikipedia.org/wiki?curid=2047648" title="Port lotniczy Aleksandropolis">
Port lotniczy Aleksandropolis

Port lotniczy "Dimokritos" w Aleksandropolis (IATA: AXD, ICAO: LGAL) – port lotniczy położony 7 km na wschód od Aleksandropolis, w regionie Macedonia Wschodnia i Tracja, w Grecji.

</doc>
<doc id="2047650" url="https://pl.wikipedia.org/wiki?curid=2047650" title="William Heste">
William Heste

William Heste (ros: "Василий Иванович Гесте", właściwie: Wasilij Hastie, ur. w 1753, lub 1763 w Szkocji, zm. 4 czerwca 1832 w Carskim Siele) - rosyjski architekt, inżynier budownictwa i urbanista szkockiego pochodzenia.
Od 1810 roku architekt brał udział w projektowaniu i budowie większości miejskich budowli w Rosji.
W 1812 roku po wielkim pożarze w Moskwie, który zniszczył trzy czwarte miasta, Heste jako pierwszy zaproponował szczegółowy plan odbudowy i rewitalizacji miasta. Jego plan został jednak odrzucony.
William Heste jest autorem wielu mostów wybudowanych w Petersburgu, były to także pierwsze żeliwne mosty w mieście, m.in.:

</doc>
<doc id="2047651" url="https://pl.wikipedia.org/wiki?curid=2047651" title="Flagi hanzeatyckie">
Flagi hanzeatyckie

Flagi hanzeatyckie – bannery, proporce i gonfalony umieszczane na kogach i innych rodzajach statków należących do miast Hanzy (XIII-XVII w). 
Historia.
Pierwotnie na masztach znajdowały się czerwone gonfalony z białym krzyżem informujące o przynależności statków. W połowie XIII wieku poszczególne miasta należące do Hanzy dla odróżnienia zaczęły używać własnych bannerów. Najstarszym bannerem hanzeatyckim jest hamburski w kolorze czerwonym. Większość bannerów była w barwach białej i czerwonej, często z dodatkowymi symbolami. 
Wiele z dawnych miast hanzeatyckich do dziś używa biało-czerwonej kolorystyki np. Elbląg.
Proporzec.
Dodatkowo oprócz gonfalonów i bannerów statki używały biało-czerwonych proporców.
Bannery.
Współczesne flagi miast nawiązujące kolorystyką lub symboliką do historycznych bannerów hanzeatyckich.

</doc>
<doc id="2047653" url="https://pl.wikipedia.org/wiki?curid=2047653" title="Landtag Bawarii">
Landtag Bawarii

Landtag Bawarii (niem. "Bayerischer Landtag") – landtag, którego siedzibą jest Maximilianeum w Monachium. Do 1999 r. działała także izba wyższa (senat).

</doc>
<doc id="2047655" url="https://pl.wikipedia.org/wiki?curid=2047655" title="Lazytown">
Lazytown



</doc>
<doc id="2047662" url="https://pl.wikipedia.org/wiki?curid=2047662" title="Urani Rumbo">
Urani Rumbo

Urani Spiro Rumbo (ur. w grudniu 1895 we wsi Stegopuli k. Gjirokastry, zm. 26 marca 1936 we Wlorze) - albańska dziennikarka, nauczycielka, działaczka feministyczna.
Życiorys.
Była córką nauczyciela Spiro i Athinaji. Ukończyła szkołę w Filiates, gdzie pracował jej ojciec. W tym czasie nawiązała kontakty ze środowiskiem albańskich folklorystów i pisarzy, zaczęła też interesować się historią literatury albańskiej. Od 1910 uczęszczała do szkoły średniej w Janinie, ale jej naukę przerwał wybuch I wojny bałkańskiej.
W latach 1916-1917 pracowała we wsi Dhoksat (południowa Albania) jako nauczycielka w miejscowej szkole, a następnie w szkołach w Mingul i Nokovë. W 1919 została skierowana do pracy w szkole w Gjirokastrze. Rok później założyła pięcioletnią szkołę dla dziewcząt im. Koto Hoxhi (pełniła funkcję jej dyrektorki), uruchomiła także kursy zawodowe dla kobiet. W tym samym czasie zaczęła publikować serię artykułów w lokalnych czasopismach ("Drita", "Demokratia"), poświęconych problemom edukacji kobiet.
23 listopada 1920 wraz z Hashibe Harshova i Xhemile Balili zakładała Związek Kobiet (alb. Lidhja e Gruas), jedną z pierwszych organizacji kobiecych w Albanii. Organizacja miała na celu zwalczanie dyskryminacji społecznej kobiet. Deklarację programową stowarzyszenia opublikowano w piśmie "Drita". W 1923 organizacja działała na rzecz umożliwienia dziewczętom nauki w liceum w Gjirokastrze. 25 lipca 1924 Rumbo powołała do życia organizację Postęp (alb. Përmirësimi), organizującej kursy dokształcające dla kobiet. 
W 1930 została oskarżona przez władze o przygotowywanie wraz z dziewczętami ze szkoły im. Koto Hoxhi sztuk teatralnych, które miały kwestionować istniejący porządek społeczny. Rumbo odpowiedziała na te oskarżenia artykułem w piśmie "Demokratia", uważając je za absurdalne. Mimo to przeniesiono ją do Wlory, gdzie pracowała w miejscowej szkole do końca życia.
1 marca 1961 została uhonorowana pośmiertnie tytułem Nauczyciela Ludu (alb. Mësuese e Popullit). Jej imię nosi szkoła podstawowa w Gjirokastrze. W 1977 ukazała się pierwsza biografia Urani Rumbo pióra Valentiny Mosko, a kolejna w 2008 autorstwa Iljaza Gogaja.

</doc>
<doc id="2047663" url="https://pl.wikipedia.org/wiki?curid=2047663" title="Hovedbanen">
Hovedbanen

Hovedbanen – linia kolejowa w Norwegii, która biegnie pomiędzy Oslo i Eidsvoll. Linia jest własnością Jernbaneverket.
Zbudowana przez Roberta Stephensona, Hovedbanen została otwarta w dniu 1 września 1854 pod angielską nazwą Norwegian Trunk Railway, czyniąc ją najstarszą publiczną linią kolejową w Norwegii.
Linia została zelektryfikowana w dwóch transzach, w 1927 i 1953 roku. Hovedbanen była główną linią między Oslo i Eidsvoll do dnia 8 października 1998, kiedy otwarto szybszą linię Gardermobanen, przenosząc na nią większość ruchu pasażerskiego.
Dzisiaj stara linia między Oslo i Lillestrøm służy do przewozu ładunków i pociągów podmiejskich obsługujących stacje w pobliżu Oslo, Lørenskog i Skedsmo.
Linia w ruchu lokalnym.
Linia jest wykorzystywana w systemie SKM. Linia 400 obsługuje trasę Drammen – Lillestrøm a linia 440, która jedzie trasą Hovedbanen dopiero pod koniec, kończy bieg w Dal.

</doc>
<doc id="2047665" url="https://pl.wikipedia.org/wiki?curid=2047665" title="Przyjemniaczek">
Przyjemniaczek

Przyjemniaczek lub Jackie Chan: Przyjemniaczek (tytuł oryginalny Yat goh hiu yan) – hongkońsko–amerykańsko–australijska sensacyjna komedia kryminalna z 1997 roku.
Fabuła.
Dwa gangi narkotykowe toczą ze sobą walkę. Diana (w którą wcieliła się Gabrielle Fitzpatrick), jest telewizyjna reporterką, ukrywając się filmuje przebieg strzelaniny. Szef jednego z gangów, Giancarlo (Richard Norton) zauważa dziewczynę i każe swoim ludziom odebrać nagranie. Diana ucieka. W pościg za nią ruszają uzbrojeni bandyci. Diana ma dużo szczęścia, na trasie jej ucieczki pojawia się przez przypadek Jackie (Jackie Chan), który powstrzymuje napastników.
Obsada.
Źródło: Filmweb
Odbiór.
Film zarobił 45 420 457 dolarów hongkońskich w Hongkongu, 12 674 183 dolarów amerykańskich w Stanach Zjednoczonych oraz 3 560 000 dolarów singapurskich w Singapurze.
Wing Cho w 1997 roku podczas 33. edycji Golden Horse Film Festival zdobył nagrodę Golden Horse Award w kategorii Best Action Direction, rok później był nominowany do nagrody Hong Kong Film Award w kategorii Best Action Choreography podczas 17. edycji Hong Kong Film Awards.

</doc>
<doc id="2047666" url="https://pl.wikipedia.org/wiki?curid=2047666" title="On Air">
On Air

On Air – włoska linia lotnicza z siedzibą w Pescarze.
Flota.
Flota On Air:

</doc>
<doc id="2047667" url="https://pl.wikipedia.org/wiki?curid=2047667" title="Barbara Stamm">
Barbara Stamm

Barbara Stamm, z d. Stocker (ur. 29 października 1944 w Bad Mergentheim, zm. 5 października 2022 w Würzburgu) – bawarska polityk CSU, przewodnicząca bawarskiego Landtagu w latach 2008–2018.

</doc>
<doc id="2047668" url="https://pl.wikipedia.org/wiki?curid=2047668" title="Winchester ’73">
Winchester ’73

Winchester ’73 – amerykański czarno-biały western z 1950 roku.
Fabuła.
Rewolwerowiec Lin McAdam, ścigając swojego wroga Dutcha Henry’ego Browna, trafia do miasteczka, w którym odbywają się zawody strzeleckie. Główną nagrodą jest karabin z limitowanej serii Winchester ’73. Lin postanawia stanąć do zawodów, by zdobyć tę broń. Do rywalizacji włącza się także jego wróg Dutch.

</doc>
<doc id="2047669" url="https://pl.wikipedia.org/wiki?curid=2047669" title="Mistrzostwa Świata w Piłce Nożnej 2010/Mecz o 3. miejsce">
Mistrzostwa Świata w Piłce Nożnej 2010/Mecz o 3. miejsce



</doc>
<doc id="2047670" url="https://pl.wikipedia.org/wiki?curid=2047670" title="Mistrzostwa Świata w Piłce Nożnej 2010/Półfinały">
Mistrzostwa Świata w Piłce Nożnej 2010/Półfinały



</doc>
<doc id="2047671" url="https://pl.wikipedia.org/wiki?curid=2047671" title="HK MG4">
HK MG4



</doc>
<doc id="2047672" url="https://pl.wikipedia.org/wiki?curid=2047672" title="Mistrzostwa Świata w Piłce Nożnej 2010/Ćwierćfinały">
Mistrzostwa Świata w Piłce Nożnej 2010/Ćwierćfinały



</doc>
<doc id="2047673" url="https://pl.wikipedia.org/wiki?curid=2047673" title="Mistrzostwa Świata w Piłce Nożnej 2010/1/8 finału">
Mistrzostwa Świata w Piłce Nożnej 2010/1/8 finału



</doc>
<doc id="2047674" url="https://pl.wikipedia.org/wiki?curid=2047674" title="Bruno Pinheiro">
Bruno Pinheiro

Bruno Filipe Tavares Pinheiro (ur. 21 sierpnia 1987 w Paranhos) – portugalski piłkarz występujący na pozycji obrońcy. Były młodzieżowy reprezentant Portugalii.
Kariera.
Bruno Pinheiro jest wychowankiem Boavisty. W barwach pierwszego zespołu zadebiutował w sezonie 2005/06. Na kolejny rok został wypożyczony do występującego w III lidze Ribeirão, w którym zagrał w 25 spotkaniach i zajął ostatecznie 4. pozycję w ligowej tabeli. Następnie wrócił do swojej macierzystej drużyny, z którą w sezonie 2007/08 spadł z portugalskiej Ekstraklasy, choć zajął w niej 9. miejsce (była to kara wymierzona klubowi za przekupstwa sędziów w sezonie 2003/04). Kolejny rok był równie nieudany dla Boavisty - zajęła przedostatnią pozycję w II lidze i została zdegradowana do niższej klasy rozgrywek. Grając w Boaviście, występował razem z m.in. Rafałem Grzelakiem.
Kolejnym zespołem w karierze Portugalczyka został cypryjski Aris Limassol. W jego barwach zadebiutował 14 września 2009 roku w przegranym 1:3 meczu z Anorthosisem. Obrońca był podstawowym piłkarzem klubu; zagrał łącznie w 26 spotkaniach i strzelił bramkę przeciwko Omonii Nikozja. Po nieudanych barażach, Aris spadł do II ligi.
12 lipca 2010 roku Pinheiro podpisał kontrakt z Widzewem Łódź. Po raz pierwszy wystąpił 7 sierpnia w pojedynku z Lechem Poznań (1:1). Pierwszego gola dla „Czerwono-biało-czerwonych” zdobył 1 października w zremisowanym meczu z Polonią Bytom. Po zakończeniu sezonu 2011/12 Pinheiro rozwiązał umowę z Widzewem za porozumieniem stron. W sierpniu 2012 roku związał się 2-letnim kontraktem z portugalskim Gil Vicente.

</doc>
<doc id="2047676" url="https://pl.wikipedia.org/wiki?curid=2047676" title="Winchester 73">
Winchester 73



</doc>
<doc id="2047679" url="https://pl.wikipedia.org/wiki?curid=2047679" title="Zasada ostrożności">
Zasada ostrożności



</doc>
<doc id="2047680" url="https://pl.wikipedia.org/wiki?curid=2047680" title="Mistrzostwa Świata w Piłce Nożnej 2006/Finał">
Mistrzostwa Świata w Piłce Nożnej 2006/Finał



</doc>
<doc id="2047683" url="https://pl.wikipedia.org/wiki?curid=2047683" title="Mistrzostwa Świata w Piłce Nożnej 2006/1/8 finału">
Mistrzostwa Świata w Piłce Nożnej 2006/1/8 finału



</doc>
<doc id="2047685" url="https://pl.wikipedia.org/wiki?curid=2047685" title="Wilhelma">
Wilhelma

Wilhelma − wybudowany jako królewski zespół pałacowy, obecnie ogród zoologiczny w północnej części Stuttgartu w Badenii-Wirtembergii w południowych Niemczech.
Historia.
Kompleks powstał początkowo jako pałac królewski. Budynki utrzymane w stylu neomauretański przypominać miały pałac w Alhambrze. Zespół zaadaptowano do obecnych celów po II wojnie światowej. Odwiedzający Wilhelmę podziwiają piękno XIX-wiecznej zabudowy.
Jest jedynym w Europie dużym ogrodem botaniczno-zoologicznym, w którym trzymanych jest 8000 zwierząt z ponad 1000 różnych gatunków oraz egzotyczne rośliny z ponad 5000 różnych gatunków. Szczególną atrakcją ogrodu jest unikatowa hodowla wszystkich czterech rodzajów małp człekokształtnych. W akwarium hodowane są zwierzęta i rośliny wodne pochodzące z całego niemalże świata. W ogrodzie botanicznym znajduje się dużych rozmiarów gaj magnoliowy. W grudniu 2007 na temat Wilhelmy rozpisywała się prasa europejska z powodu udanego przychowu niedźwiedzia polarnego. Młode, urodzone 10 grudnia 2007 zostało ochrzczone imieniem Wilbär. Na widok publiczny zostało po raz pierwszy wystawione 15 kwietnia 2008. Obecnie zwierzę to znajduje się w parku polarnym niedaleko Grönklitt w Szwecji.
Jak w wielu niemieckich zoo zwierzęta oddzielone są od zwiedzających prawie niezauważalnymi barierami. Osobliwością zoo w Stuttgarcie jest możliwość obserwowania karmienia piskląt. W górnej części ogrodu rosną sekwoje. Od zachodu do zoo przylega park miejski utrzymany w stylu ogrodów angielskich z ogromnym trawnikiem i nieregularnie sadzonymi grupami drzew.
Transport.
Dojazd do zoo od strony centrum miasta umożliwia kursująca codziennie linia tramwajowa.
Wyhodowanie roślin inwazyjnych.
Pracownicy akwarium odpowiedzialni są za wprowadzenie zmian genetycznych u gatunku "Caulerpa taxifolia", jednej z alg pochodzących z Oceanu Indyjskiego. Alga ta stała się niebezpiecznym inwazyjnym gatunkiem, który stanowi zagrożenia dla delikatnej równowagi w środowisku. Źródła naukowe nazywają "Caulerpa taxifolia" "Algą Mordercą".

</doc>
<doc id="2047686" url="https://pl.wikipedia.org/wiki?curid=2047686" title="Mistrzostwa Świata w Piłce Nożnej 2006/Mecz o 3. miejsce">
Mistrzostwa Świata w Piłce Nożnej 2006/Mecz o 3. miejsce



</doc>
<doc id="2047688" url="https://pl.wikipedia.org/wiki?curid=2047688" title="Mistrzostwa Świata w Piłce Nożnej 2006/Półfinały">
Mistrzostwa Świata w Piłce Nożnej 2006/Półfinały



</doc>
<doc id="2047689" url="https://pl.wikipedia.org/wiki?curid=2047689" title="Chełchowski">
Chełchowski



</doc>
<doc id="2047690" url="https://pl.wikipedia.org/wiki?curid=2047690" title="Mistrzostwa Świata w Piłce Nożnej 2006/Ćwierćfinały">
Mistrzostwa Świata w Piłce Nożnej 2006/Ćwierćfinały



</doc>
<doc id="2047691" url="https://pl.wikipedia.org/wiki?curid=2047691" title="Verva Lechner Racing Team">
Verva Lechner Racing Team

Verva Lechner Racing Team (dawniej Verva Racing Team) – austriacki, a wcześniej polski zespół Porsche Supercup, założony przez firmę PKN Orlen. W 2014 roku zespół zdobył mistrzostwo w klasyfikacji konstruktorów.
Wyniki.
Porsche Supercup.
† – Werndl nie był zaliczany do klasyfikacji.

</doc>
<doc id="2047692" url="https://pl.wikipedia.org/wiki?curid=2047692" title="Szkoła Morska">
Szkoła Morska



</doc>
<doc id="2047694" url="https://pl.wikipedia.org/wiki?curid=2047694" title="Gregor Brück">
Gregor Brück

Gregor Brück (właściwie Gregorius Heinse, Henisch, Heincz, znany również jako "Pontanus", ur. ok. 1484 w Brück, zm. 15 lutego 1557 w Jenie) – niemiecki prawnik i urzędnik, działacz reformacyjny.
Gregor Brück studiował w Wittenberdze i Frankfurcie nad Odrą. Zdobył sławę jako sekretarz i przedstawiciel prawnika Henniga Göde, tak, że nawet książęta zasięgali u niego rady. Elektor saski Fryderyk III Mądry zaprosił go na swój dwór, i wydaje się, że przejął funkcję zmarłego w 1519 roku kanclerza Degenharda Pfeffingera. Zainteresował się naukami Marcina Lutra i zapewne miał wpływ na decyzję księcia w kwestiach religijnych. Jego zdolności znacząco pomogły sprawie reformacji. Zainicjował powstanie Konfesji Augsburskiej, uczestniczył w pracach nad nią, napisał wstęp do niej, doprowadził do jej publicznego odczytania i w imieniu stanów ewangelickich przekazał jej kopię cesarzowi. Jego zdolności były doceniane także przez przeciwników i próbowano przeciągnąć go na stronę katolicką, jednak bez powodzenia. Opisał przebieg sejmu w Augsburgu; jego opis został opublikowany po raz pierwszy w "Archiv für die Geschichte der kirchlichen Reformation" (Halle, 1831). Był saskim negocjatorem podczas rozmów z dworem saskim dotyczących przyszłego małżeństwa księcia wołogoskiego Filipa I z Marią, córką i siostrą elektorów saskich. To Brück był pośrednikiem (po stronie saskiej) w sprawie wykonania konterfektu przyszłej panny młodej, i to on przekazał ten nieistniejący współcześnie portret pędzla Lucasa Cranacha swojemu odpowiednikowi po stronie pomorskiej Janowi Bugenhagenowi. Następnie wraz z nim zaaranżował „obejrzenie” księżniczki, na które nalegał przyszły pan młody. Ślub w Torgau odbył się w lutym 1536. Uczestniczył we wszystkich sejmach odbywających się za jego życia i przyczynił się do konsolidacji Kościoła ewangelickiego i ustanowienia stałego konsystorza. Po I wojnie szmalkaldzkiej, której był przeciwny, udał się do Weimaru i pozostał lojalnym przyjacielem uwięzionego księcia Jana Fryderyka. Ostatecznie przeniósł się do Jeny, gdzie zmarł.

</doc>
<doc id="2047696" url="https://pl.wikipedia.org/wiki?curid=2047696" title="Puchar Świata w narciarstwie alpejskim kobiet 2001/2002">
Puchar Świata w narciarstwie alpejskim kobiet 2001/2002

Puchar Świata w narciarstwie alpejskim kobiet sezon 2001/2002 to 36. edycja tej imprezy. Cykl ten rozpoczął się w austriackiej miejscowości Sölden 27 października 2001 roku, a zakończył 10 marca 2002 roku w austriackim Altenmarkt.

</doc>
<doc id="2047697" url="https://pl.wikipedia.org/wiki?curid=2047697" title="Naga ostroga">
Naga ostroga

Naga ostroga (ang. "The Naked Spur") – amerykański western z 1953 roku.
Fabuła.
Grupa łowców nagród ściga poszukiwanego mordercę Bena Vandergoata, za którego głowę jest wyznaczona wysoka nagroda. Wkrótce udaje im się schwytać bandytę. To jednak dopiero początek kłopotów. W czasie transportu Ben usiłuje skłócić ze sobą łowców nagród, wykorzystując dzielące ich różnice.
Nominacje.
Film otrzymał jedną nominację w 1954 roku do Oscara za najlepsze materiały do scenariusza i scenariusz Harold Jack Bloom, Sam Rolfe.

</doc>
<doc id="2047698" url="https://pl.wikipedia.org/wiki?curid=2047698" title="Polityka ukrainizacji w USRR">
Polityka ukrainizacji w USRR



</doc>
<doc id="2047700" url="https://pl.wikipedia.org/wiki?curid=2047700" title="Anna Sforza">
Anna Sforza

Anna Sforza (ur. 21 lipca 1476 w Mediolanie, zm. 2 grudnia 1497) – córka księcia Mediolanu Galeazzo Marii Sforzy i Bony Saubadzkiej.
Małżeństwo.
Obydwoje państwo młodzi, Anna i Alfons I d'Este mieli po piętnaście lat, gdy w styczniu 1491 odbył się ich ślub wśród bankietów, przyjęć i przedstawień teatralnych. 2 grudnia 1497 Anna urodziła swoje pierwsze dziecko, które zmarło zaraz po ochrzczeniu. Anna także niedługo zmarła w wieku 21 lat. Matka i dziecko zostali pochowani razem w klasztorze w San Vito, którego młoda Sforza była dobroczyńcą. Jej śmierć również oznaczała koniec przymierza między rodami Sforza i d'Este.
Rodzina.
Wuj Anny, Ludwik Sforza poślubił Beatrice d'Este, siostrę Alfonsa. Jej siostra, Bianca Maria Sforza poślubiła cesarza Maksymiliana I.

</doc>
<doc id="2047702" url="https://pl.wikipedia.org/wiki?curid=2047702" title="Niderlandzko-Polska Izba Gospodarcza">
Niderlandzko-Polska Izba Gospodarcza

Niderlandzko-Polska Izba Gospodarcza (nid. "Nederlands-Poolse Kamer van Koophandel") - izba gospodarcza na rzecz handlu między Holandią i Polską. Idea jej powołania zrodziła się w 1997, podczas oficjalnej wizyty w Polsce królowej Beatrycze. W rok później organizacja zaczęła zrzeszać podmioty gospodarcze uczestniczące w wymianie handlowej między Polską i Holandią, w tym wszystkich największych inwestorów holenderskich w Polsce, jak również małe i średnie przedsiębiorstwa.
Historia.
W okresie międzywojennym od 1932 działała w Warszawie Polsko-Holenderska Izba Handlowa, z siedzibą przy ul. Foksal 14 (1927-1930) i 17 (1932), w kamienicy Towarzystwa Kredytowego Miejskiego przy ul. Czackiego 23 (1934), następnie przy ul. Kredytowej 8 (1938-1939). Skupiała 40 członków.
Propolski samorząd gospodarczy w Holandii.
W latach 1927-1930 funkcjonowało Stowarzyszenie Holendersko-Polskie ("Nederlands-Poolsche Verseniging") w Hadze. Około 1933 powołano, również w Hadze, Holendersko-Polską Izbę Handlową ("Nederlandsch-Poolsche Kamer van Koophandel", "Chambre de Commerce Néerlando-Polonaise"), która miała siedzibę w Amsterdamie przy "Bvondelstraat" 27 (1934), "Holbeinstrat" 18 (1936), "C. Rokin" 5 (1938).
Współcześnie w Holandii funkcjonują:
Siedziba.
Główna siedziba Izby mieści się aktualnie przy ul. Mierosławskiego 23 w Warszawie (2017-). Poprzednie adresy izby: w kamienicy Hurtiga i Roeslera przy ul. Krakowskie Przedmieście 79 (2009), al. Jana Pawła II 29 (2010-2013), ul. Bielańska 12 (2013-2017).
Izba posiada również swoje oddziały w innych miastach - od 2012 roku w Poznaniu, od 2013 roku w Łodzi, od 2017 roku w Gdańsku.
Od roku 2017 Izba działa również w oddziale w Holandii. 

</doc>
<doc id="2047704" url="https://pl.wikipedia.org/wiki?curid=2047704" title="Piątka z ulicy Barskiej">
Piątka z ulicy Barskiej



</doc>
<doc id="2047708" url="https://pl.wikipedia.org/wiki?curid=2047708" title="Wyroślak perełkowy">
Wyroślak perełkowy

Wyroślak perełkowy ("Naccobbus aberrans", Thorne, Thorne et Allen sensu lato) - nicień stwarzający potencjalne zagrożenie dla upraw ziemniaka w Europie.

</doc>
<doc id="2047709" url="https://pl.wikipedia.org/wiki?curid=2047709" title="Archiwum Państwowe we Lwowie">
Archiwum Państwowe we Lwowie

Archiwum Państwowe we Lwowie – powstało w 1908 r. z przekształconego Archiwum Namiestnictwa. Archiwum utworzono w celu przechowywania akt po zlikwidowanych urzędach Galicji, zarówno centralnych jak i terenowych.
Przed 1912 dyrektorem archiwum był Alojzy Winiarz.
Po I wojnie światowej archiwum weszło do polskiej sieci archiwalnej, a w 1933 r. włączono do niego zasób Archiwum Ziemskiego.
Dyrektorem archiwum był historyk i archiwista Eugeniusz Barwiński, a jednym z długoletnich tutejszych archiwistów Karol Maleczyński. 
Po agresji ZSRR na Polskę we wrześniu 1939 r. i aneksji Lwowa przez ZSRR archiwum lwowskie (po utworzeniu we Lwowie w listopadzie 1939 Centralnego Archiwum Akt Dawnych) znalazło się w gestii archiwistów USRR, a po 1991 niepodległej Ukrainy, zgodnie z zasadą terytorialności (pertynencji) zasobów archiwalnych.

</doc>
<doc id="2047710" url="https://pl.wikipedia.org/wiki?curid=2047710" title="Liwia Orestylla">
Liwia Orestylla

Liwia Orestylla (Orestyna) lub Kornelia Orestylla (Orestyna), łac. "Livia Orestilla (Orestina)", "Cornelia Orestilla (Orestina)" – cesarzowa rzymska, druga żona cesarza Kaliguli (37–41).
Była żoną Gajusza Kalpurniusza Pizona, jednak w czasie ceremonii ślubnych spodobała się Kaliguli, który zmusił jej męża do rozwodu i poślubił ją pod koniec 37 lub na początku 38 roku (możliwe, że w tym samym dniu, w którym miał ją poślubić Pizon). W odpowiednim edykcie Kaligula ogłosił, że żeniąc się, wziął przykład z Romulusa i Augusta, którzy obaj odebrali swoje żony innym mężczyznom (Romulus brał udział w porwaniu Sabinek, August odebrał swoją trzecią żonę, Liwię mężowi, Tyberiuszowi Klaudiuszowi Neronowi.
Małżeństwo zostało rozwiązane już kilka dni po zawarciu, ponieważ Kaligula uznał, że Orestylla mu nie odpowiada. Otrzymała jednak całkowity zakaz utrzymywania kontaktu z Pizonem. Ok. 40 roku Orestylla i Pizon zostali skazani na wygnanie z powodu rzekomego naruszenia tego zakazu. Pizon powrócił z wygnania na początku panowania Klaudiusza (najprawdopodobniej krótko po śmierci Kaliguli w 41). Losy Orestylli po 40 roku nie są znane.

</doc>
<doc id="2047712" url="https://pl.wikipedia.org/wiki?curid=2047712" title="TV Studio Filmów Animowanych">
TV Studio Filmów Animowanych

TV Studio Filmów Animowanych Sp. z o.o. – polska wytwórnia filmowa w Poznaniu.
Historia.
Telewizyjne Studio Filmów Animowanych funkcjonowało w Poznaniu, w latach 1980–2001 w strukturach organizacyjnych Telewizji Polskiej S.A. i zajmowało się produkcją animowanych filmów dla dzieci i młodzieży, w technikach rysunkowych, malarskich, wycinankowych, animacji w materii sypkiej i innych technikach, także lalkowych.
26 czerwca 2001 powstało „TV Studio Filmów Animowanych Sp. z o.o.” w Poznaniu, którego udziałowcami są w 90% kapitału zakładowego, wieloletni pracownicy i współpracownicy Telewizyjnego Studia Filmów Animowanych oraz w 10% kapitału Telewizja Polska S.A.
W Studiu, do końca roku 2011, zrealizowano 290 krótko i średniometrażowych filmów animowanych, które otrzymały 180 nagród i wyróżnień na festiwalach międzynarodowych i krajowych.
Jest członkiem Krajowej Izby Producentów Audiowizualnych.
Główne cykle produkcyjne.
Baśnie i Bajki Polskie.
2002 – 2005; 2008 – 2009
26 odcinków x 13'
Seria filmów animowanych dla dzieci, zrealizowana na zamówienie Programu 1 Telewizji Polskiej S.A.
Otwarta, autorska formuła serialu, pozwala na twórczą i atrakcyjną dla współczesnego dziecka interpretację filmową baśni, bajek i legend Polskich. Każdy z odcinków serii, zrealizowany jest w innej stylistyce i innej estetyce. Tradycja i współczesność przeplatają się, dzięki temu dziecko otrzymuje do wyboru nie standardową propozycję animacji, która pozostając wierna oryginałom literackim w warstwie fabularnej, jednocześnie zaprasza dziecko do poznania różnych konwencji filmowych opowieści.
39 nagród i wyróżnień na festiwalach międzynarodowych i krajowych, w tym tak prestiżowe jak: Gold World Medal w Nowym Jorku, Platinum Remi Award i Special Remi Award w Houston czy Gold Panda w Chengdu.
Miś Fantazy.
2006 – 2008
13 odcinków x 13'
Seria filmów animowanych dla dzieci, zrealizowanych na zamówienie Programu 1 Telewizji Polskiej S.A.
Miś Fantazy, to opowieść o potędze miłości, która przybierając oblicza dobra, przyjaźni, wierności czy szczęścia, dąży do opromienienia Świata i uczynienia nas lepszymi. Miś Fantazy i jego przyjaciele przeżywają pełne ciepłego humoru i fantazji przygody. Dowiadują się, na czym polega prawdziwa przyjaźń i co to jest szczęście. Poznają tajemnice natury i niezwykłe zjawiska przyrody. Wraz z Misiem Fantazym dziecko udaje się w niezwykłą podróż, która rozbudza i inspiruje wyobraźnię, zaprasza do krainy magii i fantazji, uwrażliwia na los innych, a tajemniczy i niezwykły nastrój opowieści, pełen kolorów, urok i ciepło pojawiających się bohaterów, ich wzajemne relacje i ich relacje z otaczającym światem, stanowią znakomitą kanwę filmowej opowieści dla dzieci. Wielkim walorem oryginalnych i niebanalnych w pomyśle przygód, jest bogata, barwna, ręcznie malowana scenografia, co obecnie, w masowej produkcji serii na świecie, należy do rzadkości.
5 nagród i wyróżnień na festiwalach międzynarodowych i krajowych, w tym tak prestiżowe jak: Gold Remi Award, Silver Remi Award w Houston, Best TV Series Award, Best Animation Award w Nairobi.
14 Bajek z Królestwa Lailonii Leszka Kołakowskiego.
1997 – 2000; 2011
12 odcinków x śr. 15'
11 filmów z cyklu, zrealizowanych na zamówienie Programu 2 Telewizji Polskiej S.A.
1 film współfinansowany przez Polski Instytut Sztuki Filmowej i Wielkopolski Fundusz Filmowy.
Filmy z tego cyklu bawią i uczą, rozbudzają wrażliwość młodego widza, zapraszają do dyskusji, do samodzielnej refleksji. Zapraszają do spojrzenia na otaczający nas świat z różnych punktów widzenia, a przede wszystkim pragną pielęgnować i utrwalić w dorastającym młodym człowieku tę niezwykłą umiejętność, jaką mają małe dzieci – umiejętność zadawania pytań i poszukiwania odpowiedzi, umiejętność, którą w miarę dorastania tracimy na rzecz bezkrytycznego akceptowania tzw. prawd oczywistych, utartych oraz pewnych schematów myślenia. Jak pisał w eksplikacji scenariuszowej pomysłodawca adaptacji Jan Zamojski, bajki te posiadają walory dramaturgiczne, które pozwalają mądre i głębokie przesłanie przekazać środkami filmowymi, takie jak: konstrukcja opowieści, akcja z zaskakującymi zwrotami, tragizm i humor zawarte w dialogach i w akcji czy też – intensywność przeżyć bohaterów i barwność postaci.
31 nagród i wyróżnień na festiwalach międzynarodowych i krajowych, w tym tak prestiżowe jak: Best Animated Film Award w Sienie, II Nagroda w Szolnoku, nagrody Poznańskie Koziołki, Marcin i Marcinek w Poznaniu.
Miniatury Filmowe do Muzyki Klasycznej.
1989 – 1997; 2005 – 2010
61 autorskich filmów animowanych do muzyki poważnej (55 filmów zrealizowanych na zamówienie Programu 1 Telewizji Polskiej S.A., 6 filmów niezależnych, z czego 5 współfinansowanych przez Polski Instytut Sztuki Filmowej). Cykl adresowany jest przede wszystkim do widowni dziecięcej i młodzieżowej i ma na celu popularyzację muzyki poważnej w najlepszych polskich wykonaniach.
Forma filmu animowanego ma nieograniczone możliwości autorskiej kreacji obrazu, z natury swej „muzyczna”, oddziałująca na wyobraźnię widzów głównie poprzez skróty myślowe, uzyskane: fakturą ruchu, plastyką, skojarzeniami literackimi i montażem. Pozwala na tworzenie filmowych impresji muzycznych bez naruszania wewnętrznej struktury samej muzyki. Muzyka jest tu podmiotem, spełnia rolę „narratora”, tworzy rytm obrazu, tempo ruchu, organizuje przestrzeń w kadrze. Poprzez jednoczesne „dzianie się” dźwięku i obrazu, uwaga młodych widzów, w takim samym stopniu, skupiona jest na słuchaniu, jak i na oglądaniu.
Filmy z cyklu „Miniatury filmowe do muzyki klasycznej” zdobyły 71 nagród i wyróżnień na festiwalach międzynarodowych i krajowych, w tym 7 nagród Jury Dziecięcych. Oprócz nagród głównych, filmy zostały nagrodzone między innymi za: scenariusze, plastykę, reżyserię, animację, za doskonałą transpozycję muzyki na obraz, za odkrywczość formy i rozmach, za najlepsze filmy telewizyjne i najlepsze teledyski dla dzieci, za czystość stylistyczną animowanego malarstwa, za oryginalność plastyki filmowej i za szczególne walory artystyczne.
Impresje.
1993 – 1997
12 autorskich filmów animowanych, zrealizowanych na zamówienie Programu 1 Telewizji Polskiej S.A.
Twórcy filmów, biorą za punkt wyjścia, osobisty, subiektywny i często emocjonalny odbiór dzieł malarskich. Nadają swoim filmowym „wypowiedziom” albo charakter poetyckiej interpretacji, albo szukają wewnętrznej jedności dzieł, aury stworzonej przez artystę malarza. Podejmują z widzami swoistą „rozmowę”, która ma na celu zainspirowanie do określenia własnego stosunku do sztuki. To także cykl proponujący widzom nową formę „spotkania” ze sztuką. Nie ma jednak na celu zastąpienia kontaktu z oryginalnymi dziełami, pragnie jedynie być dopełnieniem zasadniczych form odbioru sztuki.
12 nagród i wyróżnień na festiwalach krajowych i międzynarodowych, w tym Nagroda Specjalna dla cyklu za nowatorską metodę popularyzacji klasycznych zjawisk w sztuce.
Produkcja Niezależna.
2005 – 2011
Od roku 2005 Studio realizuje także filmy niezależne, przy wsparciu między innymi Polskiego Instytutu Sztuki Filmowej. Kontynuowane są cykle „Miniatury filmowe do muzyki klasycznej” i „14 bajek z królestwa Lailonii Leszka Kołakowskiego”, powstają krótkometrażowe filmy dla dzieci.
W roku 2007, film Len w reżyserii Joanny Jasińskiej Koronkiewicz, opracowany został w wersji dla dzieci niedosłyszących. Był to pierwszy w Polsce przekład narracji do filmu na język migowy, w całości stworzony przez młodzież niedosłyszącą z Ośrodka Szkolno-Wychowawczego dla Dzieci Niedosłyszących w Poznaniu. Na specjalnie zorganizowanych warsztatach przez poznańską Fundację Wspierania Twórczości, Kultury i Sztuki ARS, dzieci opracowały i przetłumaczyły bajkę na znaki języka migowego. W roku 2010 film został opracowany w audiodeskrypcji, dla dzieci niedowidzących.
3 nagrody i wyróżnienia na festiwalach krajowych i międzynarodowych, w tym Pierwsza Nagroda dla filmu „Dies Irae” za stworzenie cudownych efektów, za harmonię i mistrzostwo w przedstawieniu muzyki Mozarta przez animację i ukazanie jej w ten niezwykły sposób na Międzynarodowym Festiwalu Filmowym we Włoszech.

</doc>
<doc id="2047713" url="https://pl.wikipedia.org/wiki?curid=2047713" title="Johann Albrecht Bengel">
Johann Albrecht Bengel

Johann Albrecht Bengel (ur. 24 czerwca 1687 w Winnenden, zm. 2 listopada 1752 w Stuttgarcie) – niemiecki duchowny i teolog luterański.
Johann Albrecht Bengel studiował na Uniwersytecie w Tybindze, gdzie poświęcił się głównie studiom Pisma Świętego, interesował się także filozofią, a zwłaszcza myślą Spinozy. Przez rok był wikarym w Metzingen, w 1708 roku rozpoczął ponowne studia teologiczne w Tybindze i w 1713 roku został profesorem seminarium duchownego w Denkendorfie. W tymże roku podróżował po Niemczech, odwiedzając różne szkoły, w tym jezuickie, i poznawał metody edukacyjne. Opracowywał wydania krytyczne tekstów twórców antycznych, jednak jego głównym polem działalności były studia nad Nowym Testamentem. Analizował dostępne mu wydania tekstu, rękopisy i przekłady, a w 1734 roku opublikował dzieło "Apparatus criticus", które było prekursorskie wobec nowoczesnej krytyki tekstu Nowego Testamentu. Uznawał zasadę, według której należało preferować trudniejszy wariant tekstowy. Napisał też dzieło "Gnomon Novi Testamenti" (Tübingen, 1742) poświęcone egzegezie Nowego Testamentu.
W 1741 roku został prałatem Herbrechtingen, w 1749 roku członkiem konsystorza i prałatem Alpirspach, z siedzibą w Stuttgarcie. W 1751 roku został doktorem honorowym Uniwersytetu w Tybindze.
Wyznaczył datę końca świata na 18 czerwca 1836 roku (tego dnia miało się rozpocząć tysiącletnie królestwo).

</doc>
<doc id="2047715" url="https://pl.wikipedia.org/wiki?curid=2047715" title="Antonio Veić">
Antonio Veić

Antonio Veić (ur. 18 lutego 1988 w Malim Lošinju) – chorwacki tenisista, reprezentant w Pucharze Davisa.
Kariera tenisowa.
W gronie profesjonalistów od 2006 roku.
W 2009 roku dostał „dziką kartę” od organizatorów turnieju Zagrzebiu, gdzie w 1 rundzie pokonał Guillermo Cañasa, następnie 2 rundzie wygrał z Jewgienijem Korolowem, by w ćwierćfinale ulec Marinowi Čiliciowi.
W 2010 roku przedzierając się przez kwalifikacje dostał się do głównej drabinki turnieju wielkoszlemowego Australian Open; w 1 rundzie wygrał z Danielem Köllererem, natomiast w 2 rundzie uległ Gaëlowi Monfilsowi.
W marcu 2010 zadebiutował w reprezentacji, podczas meczu 1 rundy grupy światowej w Pucharze Davisa z Ekwadorem. Veić wygrał wtedy mecz z Juliem Césarem Campozanoem 6:4, 7:6(4).
Najwyżej w rankingu ATP singlistów zajmował 119. miejsce (maj 2012), a rankingu deblistów 120. pozycję (listopad 2012).

</doc>
<doc id="2047717" url="https://pl.wikipedia.org/wiki?curid=2047717" title="Shōgun">
Shōgun



</doc>
<doc id="2047719" url="https://pl.wikipedia.org/wiki?curid=2047719" title="Archipelag Bijagos">
Archipelag Bijagos



</doc>
<doc id="2047720" url="https://pl.wikipedia.org/wiki?curid=2047720" title="Zygmunt Michałowski (dziennikarz)">
Zygmunt Michałowski (dziennikarz)

Zygmunt Antoni Franciszek Michałowski (ur. 10 marca 1918 w Krakowie, zm. 11 lipca 2010 tamże) – polski dziennikarz, publicysta, komentator. Dyrektor Rozgłośni Polskiej Radia Wolna Europa w Monachium w latach 1976–1982.
Życiorys.
Syn Zygmunta Michałowskiego (1881-1947) i Marii z domu Wodzickiej (1885-1979). Miał troje rodzeństwa: Krzysztofa (benedyktyn, przeor i opat w Tyńcu), Marię (1916-1993, m.in. pracownica „Tygodnika Powszechnego”) i Annę (zamężna Balloux).
Studiował prawo na Uniwersytecie Jagiellońskim w Krakowie (studia przerwane przez wybuch II wojny światowej). Po wejściu do Polski wojsk sowieckich przedostał się w październiku 1939 r. przez Rumunię, Węgry, Grecję i Jugosławię do Francji, korzystając z pomocy udzielanej uchodźcom polskim przez placówki dyplomatyczne RP. Wcielony do stworzonych we Francji Polskich Sił Zbrojnych brał udział w kampanii francuskiej w 1940 r. Po klęsce Francji ewakuowany do Anglii.
Uzyskał urlop z wojska na dokończenie studiów prawniczych. Studiował najpierw na Uniwersytecie St. Andrew w Szkocji, a następnie na Polskim Wydziale Prawa Uniwersytetu w Oxfordzie (tu w 1944 r. uzyskał stopień magistra). Po odbyciu kursu dyplomatyczno-konsularnego w Londynie wstąpił do służby w ministerstwie spraw zagranicznych Rządu na Uchodźstwie. Po wyzwoleniu Belgii, od końca 1944 do 5 lipca 1945 pełnił funkcję attaché poselstwa RP w Brukseli. Był aktywnym działaczem Polskiego Ruchu Wolnościowego „Niepodległość i Demokracja” (NiD), do którego należeli m.in. Jerzy Lerski, Jan Nowak-Jeziorański, Rowmund Piłsudski, czy Piotr Wandycz. W 1947 przystąpił do Zjednoczenia Polskiego Uchodźstwa Wojennego. Był sekretarzem komitetu wykonawczego Zjednoczenia w Brukseli (od 1947 do 1948) i Paryżu (od 1948 do 1950). Następnie wyemigrował do Australii, gdzie od 1950 do 1952 pracował w przemyśle.
W 1954 powrócił do Europy i objął stanowisko korespondenta Rozgłośni Polskiej Radia Wolna Europa w Berlinie. Następnie przeniesiony został przez ówczesnego dyrektora Rozgłośni Polskiej RWE Jana Nowaka-Jeziorańskiego do biura RWE w Paryżu, gdzie współpracował m.in. z Maciejem Morawskim.
W 1962 poślubił Marię Louise Annę Douglas von Lagenstein (1921-1963), która zmarła w rok po urodzeniu ich syna, Aleksandra.
Wezwany do centrali RWE w Monachium, był m.in. asystentem dyrektora Rozgłośni Polskiej (od 1 maja 1967) i zastępcą dyrektora (od 1 września 1972). Po odejściu Jana Nowaka-Jeziorańskiego, w latach 1976–1982 z jego rekomendacji objął stanowisko dyrektora Rozgłośni Polskiej RWE.
W 1982 przeszedł na emeryturę. Zamieszkał w Belgii. W ostatnich latach życia wrócił do Krakowa, gdzie mieszkał przy pl. Sikorskiego 3, w dawnym mieszkaniu swojej matki.
Zmarł 11 lipca 2010. Został pochowany w grobowcu rodzinnym na Cmentarzu Rakowickim w Krakowie po pogrzebie 16 lipca 2010. Podczas uroczystości przekazano na ręce rodziny Krzyż Komandorski z Gwiazdą Orderu Odrodzenia Polski, nadany Michałowskiemu postanowieniem z 11 grudnia 2009.

</doc>
<doc id="2047724" url="https://pl.wikipedia.org/wiki?curid=2047724" title="Lasówka żółta">
Lasówka żółta

Lasówka żółta ("Vermivora bachmanii") – gatunek małego ptaka wędrownego z rodziny lasówek (Parulidae). Zasiedla południowo-wschodnią część Stanów Zjednoczonych, zimuje na Kubie. Krytycznie zagrożona, prawdopodobnie wymarła.
Mierzy około 12 cm, występuje wyraźny dymorfizm płciowy. Samiec odróżnia się od samicy czarną przepaską na piersi i czarnym czołem oraz nieco intensywniejszym ubarwieniem. Poza tym obie płcie takie same. Wierzch ciała oliwkowy, na pokrywach podogonowych jaśniejszy, pokrywy podogonowe szare. Ogon i nogi szare, poza tym żółta.
W lecie zasiedla południowo-wschodnie Stany Zjednoczone, zimuje na Kubie. Na Bahamach wymarła.
Biotopy, jakie zasiedla (lub zasiedlała), to podmokłe lasy, na wysokości 0–315 m n.p.m. Zawsze trzyma się okolic wody. Najprawdopodobniej silnie związana z roślinami z gatunku "Arundinaria gigantea". 
Gniazdo ma kształt kubeczka, zbudowane jest z liści, traw, mchu i innych materiałów roślinnych. Składa 3–5 jaj, czas inkubacji nie jest znany. Dieta składa się z bezkręgowców, przeważnie dżdżownic, pająków i innych małych gatunków. 
Krytycznie zagrożona, najprawdopodobniej już wymarła. Cała populacja szacowana jest na nie więcej niż 50 osobników. Zagraża jej rolnictwo, uprawy hydroponiczne, zapory i wysuszanie jej środowisk (nie ma gdzie żyć). Ostatnia potwierdzona obserwacja miała miejsce w 1964 roku (BirdLife International podaje rok 1937), a ostatnia niepotwierdzona w 1988.

</doc>
<doc id="2047729" url="https://pl.wikipedia.org/wiki?curid=2047729" title="Psotny Bill">
Psotny Bill



</doc>
<doc id="2047730" url="https://pl.wikipedia.org/wiki?curid=2047730" title="Akademia Humanistyczna">
Akademia Humanistyczna



</doc>
<doc id="2047732" url="https://pl.wikipedia.org/wiki?curid=2047732" title="LabelFlash">
LabelFlash



</doc>
<doc id="2047734" url="https://pl.wikipedia.org/wiki?curid=2047734" title="Lollia Paulina">
Lollia Paulina

Lollia Paulina (ur. ok. 15, zm. ok. 49) – cesarzowa rzymska, trzecia żona cesarza Kaliguli (37–41).
Pochodziła ze znakomitej rodziny senatorskiej. Była córką Marka Lolliusza Paulinusa (syna Marka Lolliusza, konsula w 21 p.n.e.) i Woluzji Saturniny (siostry Lucjusza Woluzjusza Saturnina, konsula w 12 p.n.e.). Po krewnych odziedziczyła ogromny majątek.
Jej pierwszym mężem był Publiusz Memmiusz Regulus, konsul dodatkowy ("suffectus") w 31, namiestnik Mezji, Macedonii i Achai (zm. 62). W 38 cesarz Kaligula, usłyszawszy pochwały nad niezwykłą urodą Lolli, nakazał przybyć Memmiuszowi razem z małżonką do Rzymu, a następnie się z nią rozwieść. Pod koniec 38 lub na początku 39 roku Lollia została kolejną żoną Kaliguli. Podobnie jak poprzednie małżeństwo Kaliguli z Liwią Orestyllą, którą cesarz również odebrał mężowi, Pizonowi, tak i małżeństwo z Lollią zostało szybko rozwiązane, a sama Lollia otrzymała zakaz ponownego zawierania związków małżeńskich.
Lollia zdecydowała się złamać zakaz, gdy następca Kaliguli, Klaudiusz po śmierci Messaliny poszukiwał nowej żony. Na korzyść Lolli przemawiało jej znakomite pochodzenie, olbrzymi majątek oraz fakt, że już była cesarzową. Ostatecznie jednak Klaudiusz wybrał i poślubił Agrypinę Młodszą. W ramach zemsty na rywalce, Agrypina oskarżyła Lollię w 49 o korzystanie z usług astrologów w sprawie swego ewentualnego małżeństwa z Klaudiuszem. Lollia została skazana na wygnanie, a jej majątek skonfiskowany. Wkrótce później została z polecenia Agrypiny ścięta. Po śmierci Agrypiny, jej syn, cesarz Neron zezwolił krewnym Lolli na sprowadzenie i pochówek jej szczątków.

</doc>
<doc id="2047736" url="https://pl.wikipedia.org/wiki?curid=2047736" title="Gmina Kossaki">
Gmina Kossaki



</doc>
<doc id="2047737" url="https://pl.wikipedia.org/wiki?curid=2047737" title="Mecze reprezentacji Serbii w piłce siatkowej mężczyzn prowadzonej przez Igora Kolakovića">
Mecze reprezentacji Serbii w piłce siatkowej mężczyzn prowadzonej przez Igora Kolakovića



</doc>
<doc id="2047738" url="https://pl.wikipedia.org/wiki?curid=2047738" title="Polsko-Hiszpańska Izba Gospodarcza">
Polsko-Hiszpańska Izba Gospodarcza

Polsko-Hiszpańska Izba Gospodarcza (hiszp. "Cámara de Comercio Polaco-Española") – oficjalna niedochodowa instytucja pozarządowa, zrzeszona w Krajowej Izbie Gospodarczej, która powstała z inicjatywy polskich i hiszpańskich przedsiębiorców.
Izba działa na terytorium Rzeczypospolitej Polskiej oraz za granicą.
Główne zadania.
Do głównych zadań Polsko-Hiszpańskiej Izby Gospodarczej należy:
Siedziba.
W latach 2004–2019 jej siedziba znajdowała się w Warszawie przy ul. Arabskiej 9, a obecnie mieści się przy ul. Trębackiej 4.
Propolski samorząd gospodarczy w Hiszpanii.
W okresie międzywojennym, funkcjonowała Polsko-Hiszpańska Izba Handlowa w Barcelonie ("Cámara Oficial de Comercio Hispano-Polonesa en Barcelona"), z siedzibą w Barcelonie przy calle Fontanella 10 (1931–1936).
Współcześnie, w 1994 powołano w Barcelonie, przenosząc ją później do Madrytu Hiszpańsko-Polską Izbę Handlową ("Cámara de Comercio Hispano-Polaca"), mając początkowo biuro w Madrycie przy C\ Trole Nº 16, obecnie przy calle San Juan de la Salle 3.

</doc>
<doc id="2047742" url="https://pl.wikipedia.org/wiki?curid=2047742" title="Piasek kwarcowy">
Piasek kwarcowy



</doc>
<doc id="2047743" url="https://pl.wikipedia.org/wiki?curid=2047743" title="HackShield">
HackShield



</doc>
<doc id="2047744" url="https://pl.wikipedia.org/wiki?curid=2047744" title="Lęk (ujednoznacznienie)">
Lęk (ujednoznacznienie)



</doc>
<doc id="2047745" url="https://pl.wikipedia.org/wiki?curid=2047745" title="Pruszki (gmina)">
Pruszki (gmina)

Pruszki – dawna gmina wiejska istniejąca do 1868 roku w guberni łomżyńskiej. Siedzibą władz gminy były Pruszki.
Za Królestwa Polskiego gmina Pruszki należała do powiatu łomżyńskiego w guberni łomżyńskiej.
Gminę zniesiono w 1868 roku, a Pruszki znalazły się w gminie Puchały.

</doc>
<doc id="2047748" url="https://pl.wikipedia.org/wiki?curid=2047748" title="Bernard Rawitz">
Bernard Rawitz



</doc>
<doc id="2047752" url="https://pl.wikipedia.org/wiki?curid=2047752" title="Hoima (meteoryt)">
Hoima (meteoryt)

Hoima – meteoryt kamienny zaliczany do chondrytów oliwinowo-bronzytowych H 6. Meteoryt spadł 30 marca 2003 w zachodniej części Ugandy w dystrykcie Hoima w pobliżu miejscowości Butema, wzdłuż drogi Hoima-Kampali. Masa pozyskanej materii meteorytowej wynosiła 167,7 g. Upadek nastąpił około godziny 13.00 miejscowego czasu.

</doc>
<doc id="2047754" url="https://pl.wikipedia.org/wiki?curid=2047754" title="Grand Prix Stanów Zjednoczonych 1980">
Grand Prix Stanów Zjednoczonych 1980

Grand Prix Stanów Zjednoczonych 1980 – ostatnia runda Mistrzostw Świata Formuły 1 w sezonie 1980, która odbyła się 5 października 1980, po raz 20. na torze Watkins Glen.
23. Grand Prix Stanów Zjednoczonych, 22. zaliczane do Mistrzostw Świata Formuły 1.

</doc>
<doc id="2047759" url="https://pl.wikipedia.org/wiki?curid=2047759" title="The Charlatans (brytyjski zespół muzyczny)">
The Charlatans (brytyjski zespół muzyczny)

The Charlatans (w Stanach Zjednoczonych znany jako The Charlatans UK) – brytyjski zespół założony w 1989 roku, związany z drugą falą Britpopu w latach 90. XX w.

</doc>
<doc id="2047761" url="https://pl.wikipedia.org/wiki?curid=2047761" title="Klara Medycejska">
Klara Medycejska

Klara Medycejska (ur. 1493 we Florencji, zm. 3 maja 1528) – córka Piotra II Medyceusza i Alfonsiny Orsini.
Życiorys.
Urodziła się we Florencji w 1493 roku jako drugie dziecko wspomnianej pary. Była wnuczką Wawrzyńca Wspaniałego, kuzynką Leona X i siostrą Wawrzyńca II Medyceusza. Po przedwczesnej śmierci brata, wychowywała jego córkę Katarzynę, przyszłą królową Francji
W 1508 poślubiła Filippa Strozziego Młodszego i wyjechała z nim do Rzymu. Klara i Filippo mieli 10 dzieci. Najbardziej godni uwagi są:

</doc>
<doc id="2047762" url="https://pl.wikipedia.org/wiki?curid=2047762" title="Składy drużyn olimpijskich w piłce siatkowej mężczyzn 1972">
Składy drużyn olimpijskich w piłce siatkowej mężczyzn 1972

Artykuł grupuje składy wszystkich reprezentacji narodowych w piłce siatkowej, które wystąpiły w turnieju siatkówki mężczyzn na Letnich Igrzyskach Olimpijskich w 1972 roku w Monachium.

</doc>
<doc id="2047764" url="https://pl.wikipedia.org/wiki?curid=2047764" title="Nawałnik bury">
Nawałnik bury

Nawałnik bury ("Hydrobates homochroa") – gatunek średniej wielkości ptaka morskiego z rodziny nawałników (Hydrobatidae). Zasiedla wody i wyspy u wybrzeży południowo-zachodnich Stanów Zjednoczonych oraz północno-zachodniego Meksyku. Gatunek monotypowy, zagrożony wyginięciem.

</doc>
<doc id="2047770" url="https://pl.wikipedia.org/wiki?curid=2047770" title="Eliza Doolittle (album)">
Eliza Doolittle (album)

Eliza Doolittle – debiutancki album brytyjskiej piosenkarki Elizy Doolittle. Płyta została wydana 12 lipca 2010 przez wytwórnię Parlophone.

</doc>
<doc id="2047771" url="https://pl.wikipedia.org/wiki?curid=2047771" title="Turystyka w Austrii">
Turystyka w Austrii

Turystyka jest ważną gałęzią gospodarki w Austrii. Ze względu na dogodne warunki naturalne i rozwiniętą infrastrukturę Austria oferuje szeroki zakres atrakcji turystycznych: naturalne krajobrazy górskie (Alpy), jeziora, liczne zabytki oraz interesujące miasta. Dzięki centralnemu położeniu w Europie, dojazd do Austrii jest relatywnie łatwy.
W rankingu firmy konsultingowej Mercer (2010) Wiedeń wybrany został najlepszym miastem pod kątem jakości życia na całym świecie. W rankingu porównano oferty spędzania wolnego czasu popularne także wśród turystów, takie jak restauracje, teatry, kina, aktywności sportowe, jak również bezpieczeństwo, dostępność dóbr konsumpcyjnych oraz warunki środowiskowe, począwszy od powierzchni zielonych, a na niskim poziomie zanieczyszczenia powietrza kończąc.
Znaczenie gospodarcze.
Dochód z branży turystycznej Austrii w 2009 roku wyniósł 21,89 miliardów euro, co przekłada się na 1666 euro na mieszkańca. W tym rankingu Austrię wyprzedza tylko Cypr z 1909 euro na mieszkańca, trzecie miejsce należy zaś do Islandii z 1409 euro na mieszkańca.
Usługi hotelarskie przyniosły w 2009 roku zysk w wysokości 11,38 miliardów euro, co stanowi 4,1% produktu krajowego brutto w Austrii. Do tego dochodzą zyski z kultury, rozrywki, sportu oraz zakupów wykonywanych przez gości z zagranicy.
W roku 2005 w Austrii znajdowało się 69981 obiektów turystycznych. Liczba tańszych miejsc noclegowych obniżyła się, przy czym liczba hoteli cztero- i pięciogwiazdkowych wzrosła w latach 1996-2006 o 27%. W zachodnich krajach związkowych (Tyrolu, Ziemi Salzburskiej i Vorarlbergu) liczba noclegów i pobytów w sezonie zimowym znacznie przekracza te w sezonie letnim. Na obszarze całego kraju popyt był wyższy zimą (33,7%) niż latem (28,9%), osiągając przy tym najwyższy poziom w Wiedniu – 62,8% w sezonie letnim.
Zakwaterowanie.
W roku 2009 zanotowano łącznie 32 316 775 przyjazdów turystów i 124 307 317 noclegów. Wśród polskich turystów liczba noclegów wyniosła 1 385 970 przy 317 222 przyjazdach.
Austria oferuje 641 300 miejsc w hotelach i domach wypoczynkowych oraz 312 700 miejsc w prywatnych kwaterach. Średnia długość pobytu gości zagranicznych wyniosła w 2009 roku 4,2 noclegów. Długości pobytów w ciągu ostatnich 30 lat konsekwentnie spadała. Największą liczbę noclegów w 2009 roku zanotowano w miesiącach:
Podczas gdy w latach 70. i 80. sezon letni cieszył się większym zainteresowaniem turystów, konsekwentnie wzrastała popularność okresu zimowego. Od roku 2006 notuje się większą liczbę noclegów w sezonie zimowym (62,9 mln zimą 2008/2009) niż w letnim (61,7 mln latem 2009).
Pozostałe branże.
Poza usługami hotelarskimi zyski z turystyki przynoszą także zakłady gastronomiczne, jak również przedsiębiorstwa związane z kulturą, sportem czy transportem.
Turystyka krajowa i przyjazdowa.
Turystyka krajowa stanowi jedną czwartą wszystkich noclegów. Trzy czwarte noclegów generują turyści z zagranicy. Większość z nich to niezmiennie Niemcy, obywatele USA i Japonii. Dalsze rynki źródłowe turystów to Holandia, Wielka Brytania, w ostatnich latach wzrosła też liczba przyjazdów z Włoch. Rosnąca liczba odwiedzających pochodzi także od niedawna z Rosji i Chin.
Austriacy jako swoje cele swoich podróży w kraju odbierają najczęściej Styrię (6,4 milionów), Ziemię Salzburską (5,5 milionów) i Karyntię (4,7 milionów).
Turyści z Polski.
Goście z Polski stanowią 1,1% turystów przyjeżdżających do Austrii. Według danych z 2009 roku, polscy turyści za cel swoich podróży wybierają najczęściej Tyrol, co z 528 293 noclegami i 100 007 przyjazdami stanowi 42% łącznych noclegów i 31,5% łącznych przyjazdów w całym kraju. Innymi licznie odwiedzanymi rejonami są Salzburg (348 174 noclegów – 25,1%; 61 691 przyjazdów – 19,4%) oraz Karyntia (154 985 noclegów – 11,2%; 32 260 przyjazdów – 10,2%). Noclegi w Wiedniu stanowią przy liczbie 94 125 6,8% łącznych noclegów oraz z 48 882 przyjazdami 15,4%.
Rodzaje turystyki.
Turystyka letnia.
Góry cieszą się zainteresowaniem turystów zarówno zimą, jak i latem, kiedy otwierają dla nich swoje szlaki górskich wędrówek. Najwyższe szczyty Austrii to trzytysięczniki znajdujące się w Alpach Wschodnich. Najwyższym z nich jest mierzący 3798 m n.p.m. Großglockner w Karyntii. W Austrii znajdują się liczne schroniska i 1083 kilometry szlaków górskich. Vorarlberg, najdalej na zachód wysunięty kraj związkowy Austrii graniczący z trzema państwami (Niemcami, Szwajcarią i Liechtensteinem) oferuje liczne możliwości wędrowania i uprawiania kolarstwa górskiego. Ponadto w tyrolskim mieście Ischgl w sierpniu organizowany jest doroczny, najwyżej dotowany maraton rowerów górskich Europy – "Ischgler Ironbike".
Turystów przyciągają także liczne austriackie jeziora, przede wszystkim Jezioro Nezyderskie, rejon Salzkammergut oraz Wörthersee, Ossiacher See i Millstätter See.
Turystyka zimowa.
Turystyka zimowa w Austrii koncentruje się przede wszystkim na sportach zimowych. Jako kraj otoczony Alpami oferuje liczne możliwości uprawiania narciarstwa alpejskiego. Przede wszystkim kraje związkowe takie jak Vorarlberg, Karyntia, Salzburg czy Tyrol oferują liczne ośrodki narciarskie wyposażone w koleje liniowe, wyciągi krzesełkowe i talerzykowe. Również we wschodnich krajach związkowych istnieje wiele ośrodków narciarskich, które oferują rozmaite możliwości uprawiania turystyki zimowej, np. saneczkarstwo, kąpiele termalne, wędrówki na rakietach śnieżnych itp. Ponadto w Austrii znajduje się 8 dostępnych dla turystów lodowców, które niezależnie od opadów śniegu umożliwiają białe szaleństwo przez cały rok.
Zysk z działalności w zakresie sportów zimowych wynosi 7,11 mln euro, zaś jej udział w PKB ma wysokość 4,1%. Dochodzi do tego zysk z działalności w zakresie ogólnie pojętej turystyki zimowej (m.in. zakwaterowań, transportu, rozrywki) w wysokości 5,9 miliardów euro. Szacuje się, że jedno na czternaście miejsc pracy w Austrii ma związek z turystyką zimową.
Czynna i bierna turystyka zimowa wiąże się z 3,76 milionami przyjazdów (12,1% łącznej sumy) oraz 28,22 milionami noclegów (23,2%). Turyści przyjeżdżający do Austrii w sezonie zimowym wydają podczas swoich pobytów 10,1 miliardów euro, co stanowi około jednej trzeciej łącznej sumy we wszystkich rodzajach turystyki.
Największe ośrodki sportów zimowych leżą w Tyrolu (m.in. Ischgl, Ötztal, Zillertal, Stubaital, Kitzbühel), Vorarlbergu (m.in. Arlberg), jak również w Salzburgu (m.in. Ski amadé, Saalbach Hinterglemm, Radstadt, Obertauern). Możliwość uprawiania turystyki zimowej istnieje też w Karyntii (m.in. Naßfeld, Gerlitzen, Weißensee) i w Styrii (m.in. w regionie Dachstein-Tauern).
Turystyka kulturowa.
Szczególny charakter turystyki kulturowej w Austrii tkwi w szerokiej ofercie muzycznej:
Turystyka miejska.
Turystyka miejska w Austrii skupia się przede wszystkim na Wiedniu oraz ośmiu pozostałych stolicach krajów związkowych.
Turyści przebywają w miastach relatywnie krótko, wydają jednak więcej pieniędzy niż ci odwiedzający wiejskie ośrodki. Sprzyjają temu liczne w całym kraju ulice z butikami, targi przy krętych uliczkach, sklepy z pamiątkami i luksusowe delikatesy oraz wielkie centra handlowe. Celami przyjazdów bywają odwiedziny u rodziny i znajomych, jak również turystyka kulturowa lub wyjazdy służbowe. Na miasta przypada też większość turystów podróżujących samolotem.
Wiedeń jest miastem, na które przypada ponad połowa łącznych przyjazdów. Innymi najczęściej odwiedzanymi miastami są Salzburg oraz Innsbruck. W dalszej kolejności są to Linz, Klagenfurt i Graz oraz mniejsze miasta: Bregencja, St. Pölten i Eisenstadt. Liczba noclegów powiązanych z turystyką miejską wyniosła w roku 2007 16 milionów, przy czym 9,7 mln w Wiedniu i 2,3 mln w Salzburgu.
Turystyka służbowa.
Turystyka służbowa ma miejsce głównie w centrach przemysłowych kraju, większość z nich w Wiedniu, który jest celem 30-35% podróży służbowych. Do tego typu turystów zaliczają się zarówno montażyści na targach, jak również zagraniczni biznesmeni i partnerzy oraz uczestnicy kongresów lub konferencji.
Turystyka zdrowotna i Wellness.
Turystyka zdrowotna w Austrii obejmuje liczne kurorty, uzdrowiska, łaźnie termalne itp. W roku 2006 w miejscowościach uzdrowiskowych zanotowano 18 milionów noclegów, choć rozróżnienie między turystami korzystającymi z wyjazdów zdrowotnych a innymi nie jest w tym momencie możliwe. Oprócz wyjazdów zdrowotnych są także oferowane wczasy z odnową biologiczną.
Agroturystyka.
Agroturystyka w Austrii to sposób na ekologiczne wczasy w gospodarstwach agroturystycznych, ciesząca się rosnącym zainteresowaniem wśród Austriaków i gości z zagranicy.
Historia.
Turystyka w dawnej Austrii.
Na początku XIX wieku turystyka w Austrii skupiona była wokół pojedynczych miejscowości. Karlowe Wary (na terenie dzisiejszych Czech) odwiedzał chętnie Goethe, Wiedeń zaś był głównym i bardzo częstym celem podróży arystokracji. Do jaskini Postojna (dzisiejsza Słowenia) udawali się turyści szczególnie w epoce Biedermeier. Bogaci mieszczanie przeprowadzali się w okresach letnich z całym dorobkiem i służbą za miasto (np. do Hinterbrühl pod Wiedniem), a po utworzeniu połączeń kolejowych także do dalej położonych miejscowości (m.in. do Semmering).
Uzdrowisko Bad Ischl zasłynęło jako kurort i letnia rezydencja cesarza Franciszka Józefa I, zaś Bad Hofgastein jako miejsce ulubione przez arystokrację. Rozwój przemysłowy terenów alpejskich rozpoczął się w połowie XIX wieku i umożliwił rozkwit turystyki. W roku 1896 w austriackiej, cesarskiej części Austro-Węgier, potocznie zwanej Przedlitawią, powstało cesarsko-królewskie Ministerstwo Kolei, do którego zadań należały m.in. działania na rzecz dynamizacji turystyki. W rozwoju turystycznym Alp ważną rolę odegrał założony w Wiedniu Österreichischer Alpenverein, wytaczając trasy szlaków górskich czy osadzając w górach liczne schroniska turystyczne. Podobnie ważnym wydarzeniem było w roku 1907 wprowadzenie transportu autobusowego przez cesarsko-królewską pocztę – była to pierwsza linia autobusowa w południowym Tyrolu.
W drugiej połowie XIX wieku w związku z powstaniem stacji kolejowych otwartych zostało wiele dużych hoteli, szczególnie w pobliżu alpejskich jezior i popularnych dolin. Wtedy też rozpoczęła się turystyka narciarska, której znanym promotorem był wówczas Mathias Zdarsky. Pierwsze kursy narciarskie prowadzone były już w roku 1905 w Stuben, zaś w roku 1908 ruszył pierwszy wyciąg talerzykowy w Dornbirn.
Okres międzywojenny.
Ponieważ w czasie I wojny światowej turystyka całkowicie zamarła, stowarzyszenia turystyczne utraciły swoich głównych klientów. W dwudziestoleciu międzywojennym rozwinęła się nowa, „mieszczańska” forma turystyki letniej. Podczas gdy w zachodnich krajach związkowych (Salzburg, Tyrol, Vorarlberg) spędzali swój urlop głównie turyści z Niemiec, mieszkańcy Wiednia oraz byłych krajów Monarchii Austro-Węgierskiej wybierali krajobrazy jezior karynckich oraz Salzkammergut. Sam Wiedeń zaś cieszył się popularnością turystów zarówno ze wschodu, jak i z zachodu.
W roku 1933 rząd niemiecki wprowadził w Austrii "Tausend-Mark-Sperre" – sankcję gospodarczą, która zmuszała obywateli Niemiec do wnoszenia opłaty w wysokości 1000 Reichsmarek (odpowiednik dzisiejszych 3500 euro) przy wjeździe do Austrii. Ten gospodarczy środek nacisku miał skłonić kanclerza Austrii Engelberta Dollfußa do ustępstw wobec narodowo socjalistcznego przywództwa Niemiec. Embargo zniesiono w roku 1937.
Rozwój po II wojnie światowej.
Rozwój turystyki po II wojnie światowej charakteryzował się silnym wzrostem i rozwojem turystyki masowej, powodowanym rozkwitem gospodarczym, wzrostem wymagań odnośnie do wypoczynku i wzrastającą mobilnością. Najważniejszymi aktywnościami do początku lat 90. były wędrówki, kąpiele, jazda na nartach, jak również turystyka miejska. Dopiero od wczesnych lat 90. wraz ze spadkiem liczby noclegów doszło do dywersyfikacji ofert i tak na przykład powstała turystyka zdrowotna.
O ile jeszcze w latach 70. XX wieku Austria była oczywistym celem podróży niemieckich turystów, sytuacja ta zmieniała się stopniowo wraz z kolejnymi latami. Niezmiennie jednak są oni największą grupą turystów w Austrii, choć ich udział w łącznej liczbie noclegów konsekwentnie się zmniejsza. Doprowadziło to przyspieszenia „internacjonalizacji austriackiego marketingu turystycznego”. Austria kusi więc teraz gości z innych rynków źródłowych, by zredukować silną zależność od Niemiec.
Krytyczne aspekty i aktualne trendy.
Aktualne trendy.
Panujący do 2008 roku trend do nocowania w hotelach cztero- lub pięciogwiazdkowych zahamowany został przez zaistniały jesienią 2009 roku kryzys gospodarczy. Trend do skracania długości pobytów, związany z redukcją kosztów, ma miejsce do dziś.
Rezerwacja miejsc noclegowych przez turystów odbywa się obecnie głównie przez Internet. Zanim jednak turyści zdecydują się zabukować pokój, zapoznają się oni z ofertą i komentarzami innych gości na stronach internetowych hoteli. Ponadto rezerwacje przebiegają w sposób o wiele bardziej krótkoterminowy niż wcześniej. Świadomość wysokości cen wśród turystów w roku 2009 zdecydowanie wzrosła – na ogół oszczędzają oni na napojach.
Austria jest najczęściej wybieranym celem podróży wśród mieszkańców krajów Europy Środkowo-Wschodniej. Bogaci turyści, np. z Rosji, Ukrainy, Polski i Rumunii cenią sobie wysoki, niezawodny standard hoteli, jak również bezpieczeństwo i gościnność kraju oraz relatywnie niedaleką odległość Austrii od ich ojczyzn.
Na turystykę wśród narciarzy wpływa słabnąca popularność nauki jazdy na nartach wśród młodzieży. Wybierają oni kraje alpejskie zdecydowanie rzadziej niż jeszcze przed kilkudziesięcioma laty. Poza tym narciarstwo coraz częściej uważane jest za drogą dyscyplinę sportową. W związku z tym znajdujące się na południu kraju słoneczne miejsca, do których łatwo i tanio dolecieć można tanimi liniami lotniczymi okazują się być atrakcyjną alternatywą dla wczasów zimowych. Poza tym istnieje obawa, że w związku ze zmianami klimatu zmniejszają się opady śniegu, niezbędne do uprawiania sportów zimowych. Mimo to 87% rejonów popularnych za sprawą sportów zimowych określane są jako „obfite w śnieg”.
Ogólnie rzecz biorąc z powodu kryzysu gospodarczego popyt na oferty turystyczne Austrii maleje, jednak nie na wszystkich rynkach. W Wiedniu spadek turystyki w roku 2009 okazał się być bardzo dotkliwy, zanotowano bowiem spadek o 3,8% w porównaniu z rokiem 2008. Pamiętać jednak trzeba o tym, że w tym roku odbyły się w Austrii i Szwajcarii finały XIII Mistrzostw Europy w piłce nożnej.
Promocja turystyki.
Organizacja Österreich Werbung (ÖW) jest narodową organizacją turystyczną Austrii. ÖW wraz ze swoimi 32 biurami zagranicznymi przeprowadziła w roku 2008 ponad 1 500 akcji marketingowych. Österreich Werbung prowadzi aktywną działalność ukierunkowaną na rynki 61 krajów. Spektrum działalności sięga od klasycznej reklamy na rzecz Austrii jako kierunku urlopowego, przez różne formy współpracy z mediami, produkcję tematycznych prospektów, organizację targów i warsztatów wspierających sprzedaż ofert, szkolenia dla biur podróży i touroperatorów, po program lojalnościowy dla gości „austria &amp; more”. Obok „Serwisu urlopowego Österreich Werbung” (największego centrum informacji telefonicznej w Austrii) głównym narzędziem informacji turystycznej jest portal internetowy austria.info. Na największej austriackiej platformie turystycznej w internecie zgromadzone są informacje i oferty z całego kraju.
Ponadto każdy z krajów związkowych posiada też własne organizacje marketingowe (np. "Oberösterreich Tourismus, Vorarlberg Tourismus GmbH, Tirol Werbung GmbH, Salzburger Land Tourismus GmbH, Kärnten-Werbung, WienTourismus"); dodatkowo regiony turystyczne posiadają własne instytucje (np. "Salzkammergut Tourismus GmbH, Dachstein-Tauern-Region, Wiener Alpen, Wörthersee-Tourismus, Innsbruck, Tourismus Salzburg GmbH, Graz Tourismus GmbH, Nationalpark Hohe Tauern").

</doc>
<doc id="2047774" url="https://pl.wikipedia.org/wiki?curid=2047774" title="Katedra św. Krzysztofa w Roermond">
Katedra św. Krzysztofa w Roermond

Katedra św. Krzysztofa w Roermond (hol. Sint-Christoffelkathedraal (Roermond) ) – kościół rzymskokatolicki położony w centrum Roermond w południowo-wschodniej Holandii. 
Katedra diecezji Roermond. Nosi wezwanie św. Krzysztofa, patrona (m.in.): mostów, miast położonych nad rzekami, przewoźników, żeglarzy, podróżników i pielgrzymów.
Historia i architektura.
W 1410 rozpoczęto budowę kościoła pod wezwaniem św. Krzysztofa jako późnogotyckiej bazyliki na planie krzyża łacińskiego. Kościół ten miał zastąpić miejski kościół farny położony pierwotnie poza murami miasta. W XV w. przebudowano prezbiterium na założenie halowe a korpus świątyni rozszerzono do pięciu naw. 
W 1661 kościół stał się katedrą założonej w 1559 katolickiej diecezji Roermond. 
Podczas drugiej wojny światowej katedra została zniszczona, gdy wojska niemieckie w ramach obrony miasta wysadziły wieżę w powietrze. Po wojnie wieżę odbudowano w dawnym stylu. Wieńczy ją pozłacana statua patrona świątyni – św. Krzysztofa. 
13 kwietnia 1992 katedra została uszkodzona w wyniku trzęsienia ziemi, jakie nawiedziło Holandię i Niemcy. W następnych latach katedrę odrestaurowano, przystosowując zarazem jej wnętrze do wymogów nowoczesnej liturgii.

</doc>
<doc id="2047779" url="https://pl.wikipedia.org/wiki?curid=2047779" title="Wuxi Classic 2010">
Wuxi Classic 2010

Wuxi Classic 2010 był nierankingowym zaproszeniowym turniejem snookerowym. Rozegrany został w dniach 3 – 6 czerwca 2010 roku w chińskim mieście Wuxi. Sponsorem turnieju była firma Rundili.
W turnieju wzięło udział 12 zawodników: 8 zaproszonych z czołowej 16. rankingu, oraz 4 zawodników z Chin, którzy otrzymali "dziką kartę".
Obrońcą tytułu był reprezentant Irlandii Północnej Mark Allen, który przegrał w półfinale z późniejszym triumfatorem turnieju, Anglikiem Shaunem Murphy 1-6.
W finale Shaun Murphy wygrał z Ding Junhuiem 9-8, podnosząc się od stanu 2-8.
W Polsce turniej ten nie był transmitowany przez żadną stację telewizyjną, ani radiową.
Nagrody.
Zwycięzca: £20 000
II miejsce: £9 000
Półfinalista: £4 000
Trzecie miejsce w grupie: £2 000
Czwarte miejsce w grupie: £1 000
Nagroda za udział w turnieju dla zaproszonych z czołowej 16. rankingu: £2 500
Najwyższy break turnieju: £1 000
Łączna pula nagród: £64 000
Przebieg turnieju.
Runda 1.
Marco Fu – Liang Wenbo
Z tego pojedynku zwycięsko wyszedł Marco Fu, który pokonał Lianga Wenbo. Do regulaminowej przerwy pojedynek był wyrównany (2-2), później jednak reprezentant Hongkongu nie dał nawiązać walki Liangowi, ostatecznie zwyciężając 5-2. Podczas tego meczu, w jego pierwszej partii, padł jedyny break stupunktowy – 134 punkty. Jak się później okazało, był to najwyższy break całego turnieju.
Stephen Hendry – Xiao Guodong
W tym spotkaniu lepszy okazał się reprezentant Szkocji, który pokonał Guodonga. Na przerwę zawodnicy schodzili przy stanie remisu, lecz w drugiej części spotkania Hendry zwyciężył nad Guodongiem, wygrywając cały mecz 5-3. Najwyższy break spotkania padł w pierwszej partii: 87 punktów Stephena Hendry’ego.
Ryan Day – Yu Delu
Ryan Day pokonał chińskiego dzikokartowca Yu Delu 5-4. Walijczyk po dwóch frframe'ach przegrywał do zera. W kolejnych partiach wbił między innymi breaki 52, 62, 65 i 98 (najwyższy break meczu), dzięki czemu odniósł zwycięstwo.
Mark Selby – Tian Pengfei
Grający z dziką kartą Chińczyk Tian Pengfei sprawił sporą niespodziankę pokonując w tym meczu Anglika Marka Selby’ego 5-3 (do przerwy prowadzenie Selby’ego 3-1). Najwyższy break spotkania to 129 punktów Marka Selby’ego w trzecim frame'ie meczu.
Ćwierćfinały.
Mark Allen – Marco Fu
Pomimo prowadzenia Marco Fu 3-1, Mark Allen po powrocie z przerwy nie oddał już żadnego frame'a przeciwnikowi, zwyciężając z całym spotkaniu 5-3. Mimo przegranej, to reprezentant Hongkongu wbił najwyższego, i jednocześnie jedynego stupunktowego breaka w spotkaniu – 131 punktów w trzeciej partii meczu.
Shaun Murphy – Stephen Hendry
Mistrz świata z 2005 roku, Shaun Murphy, potrzebował zaledwie 58 minut do pokonania 5-1 Szkota Stephena Hendry’ego (wynik do przerwy 3-1). Najwyższy break meczu padł w piątej partii meczu i wyniósł 113 punktów.
Ding Junhui – Ryan Day
Obrońca tytułu Ding Junhui pewnie pokonał Ryana Daya w swoim pierwszym meczu w Wuxi Classic. Na przerwę zawodnicy schodzili przy prowadzeniu Junhuia 3-1. Później także Day nie był w stanie nawiązać równej walki z Chińczykiem przegrywając całe spotkanie 2-5. Najwyższy break spotkania: 108 punktów Ding Junhuia w pierwszym framie.
Joe Perry – Tian Pengfei
Grający z dziką kartą Tian Pengfei pokonał Joe Perry’ego 5-1. Chińczyk dał Perry’emu dojść do głosu tylko w drugiej partii spotkania, która jako jedyna padła łupem Anglika. Odzwierciedleniem zdecydowanej przewagi Pengfeia jest końcowy wynik. Najwyższy break w spotkaniu, wbity przez "dzikokartowca" padł w przedostatniej, piątej partii i wyniósł 90 punktów.
Półfinały.
Mark Allen – Shaun Murphy
Shaun Murphy, podobnie jak w poprzednim spotkaniu, również i w tym, w ekspresowym tempie odprawił z turnieju obrońcę tytułu Marka Allena wygrywając 6-1. Na regulaminową przerwę zawodnicy schodzili przy miażdżącej przewadze Murphy’ego wynoszącej 4-0. Po powrocie do stołu, Allen zdołał wygrać tylko jedną partię. Najwyższy break spotkania to 125 punktów Shauna Murphy’ego w drugim framie.
Ding Junhui – Tian Pengfei
Ding Junhui nie dał najmniejszych szans grającemu z dziką kartą Tian Pengfeiowi. 23-latek pokonał swojego chińskiego kolegę 6-0. Najwyższy break spotkania, wbity przez Junhuia padł w trzeciej partii i wyniósł 90 punktów.
Finał.
Shaun Murphy – Ding Junhui
Shaun Murphy dokonał wielkiego wyczynu powracając od stanu 2-8, ostatecznie wygrywając 9-8 finał Wuxi Classic z Ding Junhuiem. Anglik tym samym stał się trzecim zwycięzcą w trzeciej edycji tych zawodów. Najwyższy break w spotkaniu finałowym: 101 punktów Shauna Murphy’ego w siódmym framie.

</doc>
<doc id="2047780" url="https://pl.wikipedia.org/wiki?curid=2047780" title="Równina Szubińsko-Łabiszyńska">
Równina Szubińsko-Łabiszyńska

Równina Szubińsko-Łabiszyńska (kod obszaru PLH040029) – projektowany specjalny obszar ochrony siedlisk w programie Natura 2000 (aktualnie obszar mający znaczenie dla Wspólnoty), o powierzchni 2825,85 ha, położony w województwie kujawsko-pomorskim.
Celem ochrony jest zachowanie siedlisk przyrodniczych i występujących na ich terenie gatunków roślin i zwierząt.
Lokalizacja.
Chroniony obszar składa się z trzech oddzielnych fragmentów (dwóch dużych i jednego bardzo małego) położonych na południowy zachód od Bydgoszczy. Przez obszary te płynie silnie meandrująca rzeka Noteć oraz zbudowany w latach 1878–1882 Kanał Górnonotecki wraz z rozległą siecią kanałów odwadniających.
Część północno-zachodnia chronionego obszaru rozciąga się wzdłuż rzeki Noteci, od miejscowości Żurczyn, aż po Chobielin i Występ na południe od Nakła nad Notecią.
Część południowo-wschodnia rozciąga się od Pszczółczyna po Rynarzewo, obejmując część tzw. Bydgoskich Łąk Nadnoteckich, leżących w depresji ok. 1 m względem przecinającego ten obszar żeglownego Kanału Górnonoteckiego. System wodny na tym terenie został przekształcony w latach 80. XIX wieku, poprzez budowę licznych kanałów, jazów i śluz żeglugowych. W efekcie uzyskano spławny szlak żeglugowy łączący jeziora kujawskie i pałuckie z Kanałem Bydgoskim oraz zmeliorowany, rozległy obszar łąk, które wykorzystywano gospodarczo.
Niewielka enklawa, stanowiąca najdalej na południowy wschód wysuniętą część obszaru, leży nad Kanałem Górnonoteckim, na północ od wsi Nowe Dąbie.
Obszar jest położony na terenie trzech powiatów: bydgoskiego, żnińskiego i nakielskiego, w gminach: Białe Błota, Łabiszyn, Szubin i Nakło nad Notecią.
Ogólna charakterystyka obszaru.
Równina Szubińsko-Łabiszyńska obejmuje dno doliny ukształtowanej przez rzekę Noteć. 
Wypełniają ją gleby organiczne – głównie torfy niskie i mursze. Obszar ten zajmują w większości łąki, na siedliskach łąk trzęślicowych. Na niewielkich wyniosłościach rozwijają się grądy, a wyżej położone obszary piaszczyste zajmuje roślinność kserotermiczna.
Siedliska.
Wśród siedlisk na obszarze równiny, 75% udział posiadają łąki i pastwiska. 19% obszaru zajmują lasy, w tym lasy liściaste i mieszane 13%, zaś 7% zajmują grunty orne.
Siedliska chronione zajmują ok. 8% całego obszaru, a wśród nich największą powierzchnię posiadają zmiennowilgotne łąki trzęślicowe (3%) oraz lasy łęgowe dębowo-wiązowo-jesionowe (2%).
Formy ochrony przyrody.
Równina Szubińsko-Łabiszyńska sąsiaduje na południowym wschodzie z Obszarem Chronionego Krajobrazu Łąk Nadnoteckich, zaś na północnym zachodzie graniczy z obszarem OSO Dolina Środkowej Noteci i Kanału Bydgoskiego i SOO Dolina Noteci.
Na jej obszarze znajduje się rezerwat przyrody Ostrów koło Pszczółczyna, chroniący drzewostan z lipą szerokolistną. Równina jest ponadto korytarzem ekologicznym o znaczeniu krajowym.
Wartość przyrodnicza.
Na obszarze występują chronione gatunki płazów, m.in.: traszka zwyczajna, żaba jeziorkowa, żaba moczarowa, żaba trawna, żaba wodna, żaba śmieszka oraz rośliny, takie jak: czosnek niedźwiedzi, wawrzynek wilczełyko, goździk pyszny, krwiściąg lekarski i inne.

</doc>
<doc id="2047781" url="https://pl.wikipedia.org/wiki?curid=2047781" title="Polsko-Kanadyjska Izba Gospodarcza">
Polsko-Kanadyjska Izba Gospodarcza

Polsko-Kanadyjska Izba Gospodarcza (ang. "Polish Canadian Chamber of Commerce") powstała na bazie założonego w 1997 stowarzyszenia Kanadyjsko-Polskiego Klubu Biznesu ("Canada-Poland Business Club"). Polsko – Kanadyjska Izba Gospodarcza jest członkiem Międzynarodowej Grupy Izb Handlowych ("International Group of Chambers of Commerce").
Misja i cele Polsko – Kanadyjskiej Izby Gospodarczej.
"W celu rozszerzenia bilateralnych stosunków handlowych pomiędzy Polską a Kanadą, Polsko-Kanadyjska Izba Gospodarcza promuje ekonomiczne, kulturalne, handlowe i inwestycyjne aktywności pomiędzy oboma krajami"
Zgodnie ze Statutem Izby jej celami są:
Siedziba.
Poprzednie adresy izby: ul. Widok 8 (1997), Al. Jerozolimskie 181 (do 2003), ul. Nowogrodzka 11, ul. Puławska 300a, ul. Chmielna 132-134 (2004-2015); obecnie przy ul. Wiejskiej 17 (2015-).

</doc>
<doc id="2047782" url="https://pl.wikipedia.org/wiki?curid=2047782" title="GHRH">
GHRH



</doc>
<doc id="2047783" url="https://pl.wikipedia.org/wiki?curid=2047783" title="Puchar Świata w narciarstwie alpejskim mężczyzn 2001/2002">
Puchar Świata w narciarstwie alpejskim mężczyzn 2001/2002

Puchar Świata w narciarstwie alpejskim mężczyzn sezon 2001/2002 to 36. edycja tej imprezy. Cykl ten rozpoczął się w austriackim Sölden 28 października 2001 roku, a zakończył 10 marca 2002 roku w austriackim Altenmarkt.

</doc>
<doc id="2047787" url="https://pl.wikipedia.org/wiki?curid=2047787" title="Wiera Kazimirowna Kietlinskaja">
Wiera Kazimirowna Kietlinskaja



</doc>
<doc id="2047788" url="https://pl.wikipedia.org/wiki?curid=2047788" title="Jaromír Typlt">
Jaromír Typlt

Jaromír Typlt (ur. 25 lipca 1973 w Jilemnicach) – czeski pisarz, poeta, dramaturg, eseista, krytyk literacki i edytor.
Życiorys.
Lata dziecinne spędził w Novej Pace. Maturę zdał w 1991. Studiował filozofię i bohemistykę na Uniwersytecie Karola w Pradze. Dyplom otrzymał w 1991. Jego praca dyplomowa nosiła tytuł "Przemiany czeskiego tekstu surrealistycznego między rokiem 1938 a 1953". Po studiach odbył zastępczą służbę wojskową w stowarzyszeniu na rzecz osób chorych psychicznie. Mieszka w Libercu. W latach 1990–1993 był współpracownikiem czasopisma „Iniciály”. W 1994 działał w redakcji pisma „Host”. Był pracownikiem libereckiej Małaj Sali Wystawowej, a od roku 2008 zatrudniony jest w libereckiej galerii „U Rytíře”.
Nagrody.
Za książkę "Ztracené peklo" (Piekło utracone) otrzymał prestiżową nagrodę Jiříego Ortena, przyznawaną młodym twórcom.
Twórczość.
Typlt uważany jest w Czechach za jednego z najciekawszych autorów pokolenia wstępującego do literatury około roku 1990. Jego dzieła, najpierw (koniec lat osiemdziesiątych) ogłaszane w samizdacie, później zaś drukiem, zarówno książkowo, jak i czasopiśmienniczo, mają charakter nowatorski i eksperymentalny. W początkach twórczości pisarz odwoływał się do muzyki rockowej i do stale żywego we współczesnej kulturze czeskiej surrealizmu, zresztą zarówno rodzimego, jak i obcego (widoczne są np. wpływy koncepcji Salvadora Dalí). Typlt tworzył postaci fikcyjnych novopackich poetów i im przypisywał niektóre swoje teksty. W dziele pisarza dominuje nieskrępowana wyobraźnia, ujęta jednak w ramy wyraźnej kompozycji. Typlt chętnie wprowadza do swych utworów pierwiastki absurdu, odwołuje się do mitów i archetypów, posługuje się oryginalną metaforyką, rozmaitymi warstwami języka i rozmaitymi stylami, neologizmami, bardzo dba o dźwiękową organizację tekstu. Niektóre swoje wiersze nagrywa, a sposób ich prezentacji głosowej jest dla niego bardzo istotny. W manifeście "Rozžhavená kra" (Rozżarzona kra) wyraża pragnienie zerwania z konwencjami w literaturze i sztuce, zarazem jednak świadom jest, że literatura w istocie nie może bez konwencji istnieć.
Działalność edytorska.
Opracował edytorsko następujące pozycje: J. Synecký, "Kniha Altdorferova" (1994); M. Koch, "Panický Kumburk" (1996); "Konfese Ladislava Zívra" (1997); P. Kofroň, "Tón ne" (1998); J. Kocourek, "Jensen a lilie" (1998); H. Fousková, "Jizvy" (1998, wydanie rozszerzome pt. "Troud", 2003); "Sborník ke 43. narozeninám Petra Kofroně" (wyd. bibliofilskie, 1999); "Síňka. Sborník k 25 letům Malé výstavní síně v Liberci" (2000); H. Skalická, "Láska ve vodě" (2000, katalog); Z. Košek, "Jak se dělá počasí" (2001, katalog); "Malá výstavní síň 1975–2004" (2005, katalog); H. Fousková, "Psice" (2008).
Recepcja polska.
Wiersze Typlta w tłumaczeniach Leszka Engelkinga i Franciszka Nastulczyka ogłaszały pisma „Pobocza” i „Tygiel Kultury”. Jego prozę poetycką przekładała Karolina Pospiszil.

</doc>
<doc id="2047789" url="https://pl.wikipedia.org/wiki?curid=2047789" title="Sumo Digital">
Sumo Digital



</doc>
<doc id="2047791" url="https://pl.wikipedia.org/wiki?curid=2047791" title="Mauro Raphael">
Mauro Raphael

Maurinho, właśc. Mauro Raphael (ur. 6 czerwca 1933 w Araraquarze – zm. 28 czerwca 1995 w São Paulo) – piłkarz brazylijski, występujący podczas kariery na pozycji napastnika.
Kariera klubowa.
Piłkarską karierę Maurinho rozpoczął w klubie Paulista Jundiaí w 1941 roku. W latach 1950–1951 występował w Guarani FC. Przełomem w jego karierze był transfer do São Paulo FC. W klubie z São Paulo grał w latach 1952-1959. W tym okresie zdobył z São Paulo dwukrotnie mistrzostwo stanu São Paulo – Campeonato Paulista w 1953 i 1957 roku. Ogółem w barwach São Paulo FC wystąpił 343 razy i strzelił 145 bramek.
W 1959 roku przeszedł do Fluminense FC. Z Fluminense zdobył mistrzostwo stanu Rio de Janeiro – Campeonato Carioca w 1959 oraz "Turniej Rio-São Paulo" w 1960 roku. W 1961 roku wyjechał do Argentyny do Boca Juniors. Z Boca Juniors zdobył mistrzostwo Argentyny 1962. Po powrocie do Brazylii w 1963 roku występował w CR Vasco da Gama i Fluminense FC, gdzie zakończył karierę.
Kariera reprezentacyjna.
W reprezentacji Brazylii Maurinho zadebiutował 21 marca 1954 w wygranym 4-1 meczu z reprezentacją Paragwaju w eliminacjach mistrzostw świata 1954. Był to udany debiut, gdyż Maurinho zdobył ostatnią bramkę dla Brazylii. Na mundialu w Szwajcarii Maurinho był rezerwowym i wystąpił tylko w przegranym 2-4 meczu ćwierćfinałowym z Węgrami.
W 1955 roku zdobył z Brazylią Copa Oswaldo Cruz 1955 oraz Copa O'Higgins 1955. W 1956 roku wystąpił na Copa América, na którym Brazylia zajęła czwarte miejsce. Na tym turnieju wystąpił w pięciu meczach z Chile (bramka), Paragwajem, Peru, Argentyną i Urugwajem.
Ostatni raz w reprezentacji Maurinho wystąpił 10 lipca 1957 w wygranym 2-0 meczu z Argentyną, którego stawką było Copa Julio Roca 1957. Ogółem w latach 1954–1957 Maurinho w reprezentacji Brazylii wystąpił w 14 meczach i strzelił 4 bramki.

</doc>
<doc id="2047792" url="https://pl.wikipedia.org/wiki?curid=2047792" title="Julianów (Łódź-Bałuty)">
Julianów (Łódź-Bałuty)

Julianów – osiedle mieszkaniowe, znajdujące się na terenie Bałut w Łodzi. Granicznymi ulicami osiedla są: Łagiewnicka, Julianowska, Sikorskiego oraz Zgierska. 
Na osiedlu znajdują się domki jednorodzinne. Osiedle Julianów wchodzi wraz z osiedlami Rogi oraz Marysin w skład większego osiedla – Julianów – Marysin – Rogi.
Przez Julianów przepływają dwie z łódzkich rzek – Sokołówka i Brzoza oraz znajduje się jeden z większych Łódzkich parków park Julianowski im. Adama Mickiewicza. Na północ od parku położony jest cmentarz św. Rocha, a dalej Mauzoleum na Radogoszczu. Na terenie osiedla swą siedzibę ma XXX Liceum Ogólnokształcące, Szkoła Podstawowa nr 172 i nr 201, przedszkola nr 45 i 97, żłobek nr 5 oraz IV Szpital Miejski im. dr. H. Jordana. Na południu osiedla położony jest Kościół Najświętszego Serca Jezusowego i św. Marii Małgorzaty Alacoque.
W pobliżu osiedla znajduje się przystanek Łódź - Arturówek Łódzkiej Kolei Aglomeracyjnej i Wojewódzki Specjalistyczny Szpital im. dr. Wł. Biegańskiego.
W północnej części znajduje się Użytek ekologiczny "Mokradła Brzozy".
Historia.
Dawniej samodzielna miejscowość. Od 1867 w gminie Radogoszcz należącej do powiatu łodzińskiego (łódzkiego) w guberni piotrkowskiej.
18 sierpnia 1915 Julianów włączono do Łodzi.
Uwaga: W graniacach Łodzi znajduje się też drugi Julianów w delegaturze Górna.

</doc>
<doc id="2047793" url="https://pl.wikipedia.org/wiki?curid=2047793" title="Maurinho">
Maurinho



</doc>
<doc id="2047794" url="https://pl.wikipedia.org/wiki?curid=2047794" title="Jacek Adamczak (filmowiec)">
Jacek Adamczak (filmowiec)

Jacek Adamczak (ur. 1955 w Poznaniu) – polski reżyser, grafik, animator, scenarzysta, autor oprawy plastycznej filmów animowanych i pedagog.
Praca naukowa.
Absolwent w 1990 Wydziału Wychowania Plastycznego Państwowej Wyższej Szkoły Sztuk Plastycznych w Poznaniu. Pracę magisterską pisał z zakresu filmu animowanego, a jej promotorem była dr Jadwiga Dąbrowska-Zydroń. W ramach dyplomu przedstawił "Kuplety torreadora" do muzyki Georgesa Bizeta. Pozostawał wówczas w stałym kontakcie z Pracownią Filmu Animowanego prowadzoną przez Kazimierza Urbańskiego.
Od 1990 roku jest pracownikiem naukowym Uniwersytetu Artystycznego w Poznaniu. Jest profesorem sztuk plastycznych i kierownikiem Pracowni Animacji I w Katedrze Animacji na Wydziale Komunikacji Multimedialnej Uniwersytetu Artystycznego w Poznaniu oraz prorektorem do spraw studenckich tejże uczelni.
Charakterystyka dorobku.
Specjalizuje się w różnorodnych technikach animacji rysunkowej, a jego twórczość filmowa skierowana jest głównie do młodego odbiorcy.
Od 1982 roku realizuje filmy w Telewizyjnym Studiu Filmów Animowanych w Poznaniu, gdzie m.in. zrealizował wielokrotnie nagradzane animacje: „Eine kleine Nachtmusik Rondo Allegro" oraz „O wielkim wstydzie” i „Jak szukaliśmy Lailonii” stanowiące element animowanego cyklu filmowego Czternaście bajek z Królestwa Lailonii Leszka Kołakowskiego, będącego ekranizacją 13 bajek z królestwa Lailonii dla dużych i małych Leszka Kołakowskiego.

</doc>
<doc id="2047795" url="https://pl.wikipedia.org/wiki?curid=2047795" title="Grand Prix w Piłce Siatkowej Kobiet 2004">
Grand Prix w Piłce Siatkowej Kobiet 2004

Grand Prix w piłce siatkowej kobiet 2004 – siatkarski turniej rozegrany w dniach 9 lipca-1 sierpnia 2004 r.
W Grand Prix brało udział 12 reprezentacji narodowych. Do turnieju finałowego, który odbył się w Reggio Calabria, awansowało pięć drużyn oraz gospodarz – Włochy.
Fazy eliminacyjna.
I weekend.
Grupa A.
 Bangkok
Grupa B.
 Miaoli
Grupa C.
 Kawasaki
II weekend.
Grupa D.
 Manila
Grupa E.
 Hongkong
Grupa F.
 Dżakarta
III weekend.
Grupa G.
 Rostock
Grupa H.
 Hefei
Grupa I.
 Czedżu
Turniej finałowy.
Mecze finałowe zostały rozegrane w Reggio Calabria we Włoszech w dniach 28 lipca-1 sierpnia 2004.
Do rundy finałowej zakwalifikowały się Włochy, jako organizator finału oraz 5 najlepszych drużyn fazy eliminacyjnej.

</doc>
<doc id="2047799" url="https://pl.wikipedia.org/wiki?curid=2047799" title="Egy életen át">
Egy életen át

Egy életen át (węg. "Przez życie") – czwarty album zespołu Depresszió, wydany na CD i MC w 2004 roku. Album spotkał się z pozytywnym odbiorem na Węgrzech.

</doc>
<doc id="2047804" url="https://pl.wikipedia.org/wiki?curid=2047804" title="August Burns Red">
August Burns Red

August Burns Red – amerykańska grupa wykonująca muzykę z pogranicza metalcore i rocka progresywnego, utworzony w marcu 2002 w Lancester w stanie Pensylwania, podczas gdy niektórzy członkowie zespołu byli jeszcze w liceum. Wkrótce po założeniu rozpoczęli koncertowanie w okolicach Lancester. Nazwa zespołu pochodzi od incydentu z udziałem pierwszego wokalisty - Jona Hersheya.
Życiorys.
W 2004 r. zespół nagrał minialbum pt. "Looks Fragile After All". Po około roku, z nowym wokalistą zespół podpisał kontrakt z Solid State Records i 8 listopada 2005 r. wydał "Thrill Seeker". W 2006 roku, perkusista Matt Greiner został przyjęty przez Truth Custom Drums.
Ich drugi album, "The Messengers", został wydany 19 czerwca 2007. Efektem była sprzedaż ponad 90 000 egzemplarzy, ponadto album zadebiutował na 81. miejscu na liście Billboard 200.
Od kwietnia do maja 2008 r., August Burns Red koncertował z As I Lay Dying i Misery Signals.
Zespół koncertował od 27 sierpnia do 12 października 2008 wraz z A Skylit Drive, Sky Eats Airplane, Greeley Estates i This or the Apocalypse. Zespół odwiedził również Wielką Brytanię i Europę, gdzie podczas długiej, miesięcznej trasy w listopadzie 2008 r. zagrał w Niemczech, Finlandii, Norwegii, Szwecji, Wielkiej Brytanii, Irlandii, Irlandii Północnej, Włoch, Belgii, Holandii, Czech, Polsce, Słowacji, i Francji.
Zespół nagrał instrumentalne jeden z klasycznych utworów, „Carol of the Bells” pierwotnie nagrany dla X Christmas. Interpretację można usłyszeć podczas filmu „The Spirit”, który ukazał się w Boże Narodzenie 2008 roku. August Burns Red nagrał także cover „... Baby One More Time” z repertuaru Britney Spears na Punk Goes Pop #2 kompilacji, wydanej w marcu 2009.
August Burns Red wydał piosenkę „Chasing the Dragon”, która była częścią nowego minialbumu zatytułowanego "Lost Messengers: Outtakes". Zawiera kulisy nagrań i przygotowania do wydania albumu "Messengers". 6 marca 2009 roku zespół pierwszy raz zagościł na Bliskim Wschodzie, grając w Dubaju na „Desert Rock Festival”. Na trasie "Headliner Spring Tour" z All That Remains, że ich najnowszy album, o nazwie "Constellations", ukazał się 14 lipca 2009. Nagrano także teledysk do piosenki „Meddler”, w czerwcu 2009 roku. Ukazała się także piosenka pt. „Thirty and Seven”, na MySpace na 14 czerwca 2009, a druga 21 czerwca 2009 pod tytułem „Existence”. Trzeci utwór 8 listopada z albumu został wydany 29 czerwca 2009 r.
W dniu 7 lipca 2009, tydzień przed premierą, August Burns Red rozpoczął przygotowania ich nadchodzącego albumu "Constellations" na żywo na Myspace. Według rankingów sprzedaży Billboard "Constellations" uplausował się na 24. miejscu w pierwszym tygodniu po premierze. Prapremiera nowego klipu pt. „Meddler” odbyła się na ich stronie MySpace 28 lipca 2009 roku. Wraz z zespołem Underoath, zespół rozpoczął krótką trasę począwszy od listopada wraz z zespołem Emery. 23 lutego 2010 płyta "Constellations" została nominowana na Dove Awards jako „Best Rock Album”.
Wiara chrześcijańska.
August Burns Red jest chrześcijańskim zespołem. JB Brubaker w rozmowie z internetowym magazynem Shout! powiedział, że „Chrześcijaństwo jest religią, a nie stylem w muzyki”, oraz że „po prostu niech muzyka mówi sama za siebie”. Jednakże Brent Rambler, drugi gitarzysta zespołu, skomentował ten fakt, iż „Dla nas jest to ważne, że ludzie wiedzą, że rzeczywiście jesteśmy chrześcijanami... bez naszego stania na scenie i wkładania tego ludziom na siłę do gardła”.

</doc>
<doc id="2047809" url="https://pl.wikipedia.org/wiki?curid=2047809" title="Paul Johann Feuerbach">
Paul Johann Feuerbach



</doc>
<doc id="2047821" url="https://pl.wikipedia.org/wiki?curid=2047821" title="Zalotka spłaszczona">
Zalotka spłaszczona

Zalotka spłaszczona ("Leucorrhinia caudalis") – gatunek ważki z rodziny ważkowatych (Libellulidae).
Występuje w Rosji (centrum, północ, północny zachód i wschód kraju, obwód kaliningradzki) oraz w Europie środkowej i północnej (Albania, Belgia, Białoruś, Chorwacja, Czarnogóra, Czechy, Dania, Estonia, Finlandia, kontynentalna Francja, Holandia, Litwa, Luksemburg, Łotwa, Niemcy, kontynentalna Norwegia, Polska, Serbia i Kosowo, Słowenia, Szwajcaria, Szwecja, Ukraina, Węgry). W Polsce imagines latają od maja do lipca.
IUCN określa globalną populację zalotki spłaszczonej jako bardzo dużą i stabilną. W większości państw Unii Europejskiej jest jednak gatunkiem rzadkim i silnie zagrożonym. Na terenie Polski jest objęty ścisłą ochroną gatunkową. Jego siedlisko stanowią zbiorniki wodne o obfitej roślinności wodnej położone w lasach, w tym również zbiorniki antropogeniczne. Zagrożenie dla gatunku stanowią eutrofizacja i zakwaszanie zbiorników.
Długość ciała 36 mm, rozpiętość skrzydeł 65 mm. Samica ma pterostygmy po obu stronach czarne, a samiec z wierzchu białe, a od spodu czarne.

</doc>
<doc id="2047822" url="https://pl.wikipedia.org/wiki?curid=2047822" title="Leucorrhinia caudalis">
Leucorrhinia caudalis



</doc>
<doc id="2047826" url="https://pl.wikipedia.org/wiki?curid=2047826" title="Sartoris">
Sartoris

Sartoris – powieść autorstwa Williama Faulknera, wydana w 1929 roku. Pierwszy tom cyklu "Wina i odkupienie".
Historia powstania i wydanie.
Pierwotnie powieść miała nosić tytuł "Flags in the Dust", jednak została ona odrzucona przez dotychczasowego wydawcę Faulknera - Horace'a Liverighta. Wydania podjęło się wydawnictwo Harcourt, Brace &amp; Company, jednak warunkiem było wprowadzenie znacznych skrótów w powieści, na co Faulkner się zgodził, zmieniając jednocześnie tytuł na "Sartoris".
Równocześnie z "Sartoris" Faulkner tworzył także inną powieść - "Wściekłość i wrzask".

</doc>
<doc id="2047831" url="https://pl.wikipedia.org/wiki?curid=2047831" title="Hanson (zespół muzyczny)">
Hanson (zespół muzyczny)

Hanson – amerykański zespół muzyczny pochodzący z Tulsy w Oklahomie, złożony z braci Isaaca, Taylora oraz Zaca Hansonów. Stali się popularni w 1997 roku dzięki hitowi „MMMBop” ze swojego debiutanckiego albumu "Middle of Nowhere", który przyniósł im trzy nominacje do nagrody Grammy.
Historia zespołu.
Informacje biograficzne.
Clarke Isaac Hanson (ur. 17 listopada 1980), Jordan Taylor Hanson (ur. 14 marca 1983) i Zachary Walker Hanson (ur. 22 października 1985), synowie Clarke Walkera Hansona oraz Diany Hanson (z domu Lawyer) są pierwszym trojgiem dzieci tej pary. W skład ich rodzeństwa wchodzą także Jessica Grace (ur. 31 lipca 1988), Avery Laurel (ur. 5 listopada 1990), Joshua Mackenzie (ur. 7 stycznia 1994) oraz Zoë Genevieve (ur. 14 stycznia 1998).
Wczesne lata: 1992–1996.
Już w dzieciństwie Isaac, Taylor i Zac zaczęli nagrywać utwory a capella oraz piosenki, takie jak np. „Rockin' Robin”, „Splish Splash” czy „Johnny B. Goode”, jak również własny materiał. Ich pierwszy profesjonalny koncert miał miejsce w 1992 roku na Mayfest Arts Festival w Tulsa w Oklahomie.
Bracia Hanson wystąpili również w filmie "Yo! Kidz: The Vidz", w którym Taylor zagrał biblijnego Dawida, walczącego z Goliatem, Isaac był narratorem, a inni członkowie rodziny, w tym Zac, byli wśród publiczności.
Wszyscy trzej bracia rozpoczęli swą edukację muzyczną od gry na fortepianie. Isaac wkrótce zmienił instrument na gitarę, Zac na perkusję, a Taylor pozostał przy instrumentach klawiszowych, mogli więc założyć garażowy zespół. Jako grupa nagrali w swoim rodzinnym mieście dwa niezależne albumy: "Boomerang" (nagrany jesienią 1994, wydany w 1995 r.) oraz "'MMMBop" (wydany w 1996 r.). Na ostatnim znalazła się oryginalna wersja utworu „MMMBop”, który później stał się wielkim przebojem jako singiel z albumu komercyjnego, "Middle of Nowhere".
Bracia wzięli udział w festiwalu muzycznym South By Southwest (SXSW) w Austin w Teksasie. Tam właśnie dostrzegł ich manager Christopher Sabec, który podpisał z nimi kontrakt. Polecił on zespół kilku wytwórniom płytowym, które nie zainteresowały się jednak ich muzyką. Jednakże Steve Greenberg, łowca talentów wytwórni Mercury Records, usłyszał braci podczas koncertu w czasie Kansas State Fair. Dzięki temu występowi podpisali oni kontrakt z Mercury Records. Wkrótce po wydaniu swojego pierwszego komercyjnego albumu, zatytułowanego "Middle of Nowhere", wyprodukowanego przez Dust Brothers, stali się międzynarodowym fenomenem.
Sukces komercyjny 1997–2000.
Album "Middle Of Nowhere" wydany został w Stanach Zjednoczonych 6 maja 1997 r., sprzedając się w 10-milionowym nakładzie. Popularność Hansonów niezwykle wzrosła latem 1997 r. Wtedy też Mercury Records wydała pierwszy film dokumentalny na temat zespołu, zatytułowany "Tulsa, Tokyo, and the Middle of Nowhere". Wkrótce bracia nagrali również album świąteczny, "Snowed In". Dzień wydania "Middle Of Nowhere", 6 maja, został przez gubernatora Oklahomy, Franka Keatinga, ogłoszony w Tulsie "Dniem Hansonów".
W 1997 r. zespół zapoczątkował wydawanie magazynu dla fanów zatytułowanego "MOE" ("Middle of Everywhere"). Ukazało się 12 numerów pisma.
W 1998 r. zespół został nominowany do nagród Grammy w trzech kategoriach: Record of the Year, Best New Artist oraz Best Pop Performance by a Duo or Group with Vocal. Latem 1998 bracia Hanson rozpoczęli trasę koncertową Albertane Tour, składającą się z koncertów na wielu stadionach i arenach w Stanach Zjednoczonych, gromadzącą dzięki energetycznemu stylowi tłumy młodych ludzi. Jesienią tego roku wydali album koncertowy, "Live From Albertane", jak również film dokumentalny, pt. "The Road to Albertane".
Wzburzeni faktem, iż rozpowszechniano liczne nieautoryzowane biografie członków zespołu, bracia zwrócili się do przyjaciela, Jarroda Gollihare’a, by ten napisał ich oficjalną wersję, którą zatytułowano "Hanson: The Official Book". Pozycja ta 1 lutego 1998 zajęła 9. miejsce na liście bestsellerów "New York Times".

</doc>
<doc id="2047832" url="https://pl.wikipedia.org/wiki?curid=2047832" title="Akademia Polonijna">
Akademia Polonijna



</doc>
<doc id="2047834" url="https://pl.wikipedia.org/wiki?curid=2047834" title="Zabójca królowej">
Zabójca królowej

Zabójca królowej (ang. "The Queen's Assassin") – powieść Williama Kinga, trzecia część trylogii "Terrarchowie".
Halim, stolica Kharadrei, stoi w ogniu. Rik wyniesiony do rangi jednego z Terrarchów przez Panią Aseę w podzięce za zasługi oddane królestwu w Wieży Węży, rozwija swoje unikalne zdolności Cieniokrwistego. Otrzymuje zadanie wraz z oddziałem furażerów. Towarzysząc w misji dyplomatycznej w wolnym mieście Harven, Rik spotyka ojca, wpływowego terrarcha z Mrocznego Imperium - Lorda Malkiora. A siły wrogiej Taloreńczykom Sardei szykują kontrofensywę na najmniej przewidywalnym froncie.

</doc>
<doc id="2047835" url="https://pl.wikipedia.org/wiki?curid=2047835" title="Wyższa Szkoła Mechatroniki">
Wyższa Szkoła Mechatroniki



</doc>
<doc id="2047839" url="https://pl.wikipedia.org/wiki?curid=2047839" title="Wyższa Szkoła Biznesu i Administracji">
Wyższa Szkoła Biznesu i Administracji



</doc>
<doc id="2047841" url="https://pl.wikipedia.org/wiki?curid=2047841" title="Theodor Kliefoth">
Theodor Kliefoth

Theodor Friedrich Dethlof Kliefoth (ur. 18 stycznia 1810 w Körchowiw, zm. 26 stycznia 1895 w Schwerinie) – niemiecki duchowny i teolog luterański, działacz kościelny.
Życiorys.
Theodor Kliefoth uczył się w gimnazjum w Schwerinie, a następnie studiował na Uniwersytecie w Berlinie i Uniwersytecie w Rostocku. W 1833 został nauczycielem księcia Wilhelma z Meklemburgii-Schwerin, a w 1837 roku jako nauczyciel towarzyszył w Dreźnie wielkiemu księciu Fryderykowi Franciszkowi. W 1840 roku został pastorem w Ludwiglust, a w 1844 roku został superintendentem Schwerinu. Od 1835 roku odgrywał istotną rolę w sprawach kościelnych i teologicznych swojego kraju. W związku ze zniesieniem starej konstytucji stanowej w 1848 roku i ustanowieniem rządów parlamentarnych, podległość Kościoła państwu stała się niemożliwa. W 1850 roku powstał najwyższy sąd kościelny z Kliefothem jako głównym radcą kościelnym. W 1886 Kliefoth został jego przewodniczącym. W latach 1850–1870 Kliefoth był zaangażowany w reformę kościelną, która miała na celu przywrócenie luterańskiego charakteru Kościoła. Wydział teologii w Rostocku został zreorganizowany w duchu czysto luterańskim, wskrzeszona została instytucja wizytacji parafii przez superintendentów, zniesione zostały nadużycia w kwestii nabożeństw i administrowania sprawami kościelnymi, a myśl racjonalistyczna została usunięta z ambony. Nowe agendy liturgiczne opierały się na starym porządku kościelnym, przywrócono stare pieśni luterańskie.
Kliefoth przedstawił swoje poglądy na temat koncepcji Kościoła w "Acht Bücher von der Kirche" (tom I, Schwerin, 1854). Pierwsze cztery tomy traktują o królestwie Bożym jako źródle Kościoła, środkach łaski, zborze i nabożeństwie, porządku i zarządzaniu kościelnym. Cztery następne tomy nigdy się nie pojawiły. Koncepcja Kliefotha opierała się na starym porządku Kościoła luterańskiego. Sprzeciwiał się ścisłemu wiązaniu granic kościelnych z granicami państwowymi, kolegialnemu zarządzaniu Kościołem wywodzącemu z Kościoła reformowanego, które jego zdaniem obniżało autorytet duchownych, unii kościelnej jako zagrażającej luterańskiej tożsamości i wiązaniu Kościoła z polityką, które objawiało się w tendencji do ustanowienia Kościoła narodowego. Z jednej strony opowiadał się za przywróceniem czysto luterańskich Kościołów krajowych, z drugiej chciał wzmocnienia luteranizmu przez zawiązanie ściślejszej unii. Reprezentował władze Kościoła Meklemburgii na konferencji w Eisenach w 1852. W 1868 był współzałożycielem " Allgemeine evangelisch-lutherische Konferenz". 
Kliefoth był jednym z najbardziej istotnych działaczy kościelnych swoich czasów. Liberałowie widzieli w nim niebezpiecznego reakcjonistę, zwolennicy unii nie znosili jego ścisłego luteranizmu, pietystyczni subiektywiści byli dotknięci podkreślaniem przez niego wspólnotowego charakteru Kościoła, krytykowano go również za poparcie hierarchicznego modelu zarządzania kościelnego.

</doc>
<doc id="2047842" url="https://pl.wikipedia.org/wiki?curid=2047842" title="Hiob (Tywoniuk)">
Hiob (Tywoniuk)

Hiob, imię świeckie Dmitrij Jakowlewicz Tywoniuk, , Dmytro Jakowycz Tywoniuk, (ur. 6 listopada 1938 w Poczajowie, zm. 1 grudnia 2020 w Moskwie) – metropolita Rosyjskiego Kościoła Prawosławnego.
Życiorys.
Urodził się w rodzinie chłopskiej. Po zakończeniu szkoły podstawowej został posłusznikiem w ławrze Poczajowskiej, z której został przeniesiony do klasztoru Trójcy Świętej w Bałcie. W 1957 rozpoczął naukę w seminarium duchownym w Kijowie. Był zmuszony przerwać ją z powodu obowiązku służby wojskowej; dyplom seminarium otrzymał w analogicznej placówce w Odessie. W 1967, kontynuując wyższe studia teologiczne w Moskiewskiej Akademii Duchownej, został posłusznikiem w ławrze Troicko-Siergijewskiej. 20 czerwca 1968 złożył śluby wieczyste, przyjmując imię zakonne Hiob na cześć św. Hioba Poczajowskiego. W 1969 uzyskał dyplom kandydata teologii, zaś metropolita kruticki i kołomieński Pimen wyświęcił go na diakona, zaś 1 czerwca na hieromnicha. Hieromnich Hiob został skierowany do parafii Zmartwychwstania Pańskiego w Czycie. W 1974 otrzymał godność ihumena. Ukończył również studia doktoranckie w dziedzinie teologii. 26 grudnia 1974 został archimandrytą. 
3 stycznia 1975 miała miejsce jego chirotonia na biskupa zarajskiego, wikariusza eparchii moskiewskiej. W uroczystości wzięli udział patriarcha Pimen, metropolici: kijowski i halicki, egzarcha Ukrainy Filaret, tulski i bielowski Juwenaliusz, arcybiskupi wołokołamski Pitirim i dmitrowski Włodzimierz oraz biskupi podolski Serapion oraz kurski i biełgorodzki Chryzostom. Jako biskup zarajski biskup Hiob został zwierzchnikiem patriarszych parafii w Kanadzie i tymczasowo patriarszych parafii w Stanach Zjednoczonych. Funkcję tę spełniał do czerwca 1976. 30 listopada 1988 wyznaczony na arcybiskupa kostromskiego i galickiego. Po roku został przeniesiony do eparchii żytomierskiej i owruckiej, zaś w 1996 – do eparchii czelabińskiej i złatoustowskiej. 25 lutego 2000 otrzymał godność metropolity. 
Jako arcybiskup żytomierski i owrucki był jednym z hierarchów, którzy przyczynili się do odsunięcia metropolity Filareta (Denysenki) z metropolii kijowskiej, a następnie do jego zawieszenia w stanie duchownym.
W 2011 Święty Synod Rosyjskiego Kościoła Prawosławnego przeniósł go w stan spoczynku, podając jako przyczynę jego zły stan zdrowia. Jako miejsce stałego pobytu hierarchy wyznaczono Moskwę. Emerytowany hierarcha rezydował przy cerkwi Złożenia Szaty Chrystusa Zbawiciela w Moskwie.
Zmarł w 2020 r. wskutek powikłań spowodowanych COVID-19. Pochowany na cmentarzu ławry Poczajowskiej.

</doc>
<doc id="2047843" url="https://pl.wikipedia.org/wiki?curid=2047843" title="Zuzanna Dąbrowska-Ikonowicz">
Zuzanna Dąbrowska-Ikonowicz



</doc>
<doc id="2047844" url="https://pl.wikipedia.org/wiki?curid=2047844" title="Wyższa Szkoła Ekonomiczno-Informatyczna">
Wyższa Szkoła Ekonomiczno-Informatyczna



</doc>
<doc id="2047846" url="https://pl.wikipedia.org/wiki?curid=2047846" title="Wyższa Szkoła Ekologii i Zarządzania">
Wyższa Szkoła Ekologii i Zarządzania



</doc>
<doc id="2047849" url="https://pl.wikipedia.org/wiki?curid=2047849" title="Akademia Pedagogiki Specjalnej">
Akademia Pedagogiki Specjalnej



</doc>
<doc id="2047850" url="https://pl.wikipedia.org/wiki?curid=2047850" title="Plecionka rattanowa">
Plecionka rattanowa

Plecionka rattanowa – rodzaj plecionki stosowanej w meblarstwie krzeseł i foteli, popularnej od połowy wieku XIX. Plecionka zdobyła popularność dzięki zastosowaniu jej w produkowanym przez firmę Michaela Thoneta w Austrii od 1859 r. "krześle bistro", czyli słynnym krześle numer 14. Zastosowano ją tam tylko w siedzisku, aż do dnia dzisiejszego stosowana jest również w oparciach np. foteli na biegunach (bujanych). Czasochłonność jej wykonania zmusiła przemysł do maszynowego wyrobu gotowych mat plecionki, które stosuje się w masowej produkcji mebli.
Zalety.
Meble wykonane z tego typu plecionki charakteryzują się niską masą i odpornością na czynniki atmosferyczne (co pozwala na wytwarzanie z niej mebli ogrodowych). Obecnie tego typu techniką tworzone są różnorodne meble, w tym krzesła, fotele, kanapy i narożniki. Wysoka sprężystość i elastyczność rattanu pozwala na tworzenie dowolnych kształtów, dzięki czemu wygląd mebli może być odpowiednio dopasowany do oczekiwań użytkownika. Meble z plecionki rattanowej dobrze poddają się malowaniu (również ponownemu).

</doc>
<doc id="2047852" url="https://pl.wikipedia.org/wiki?curid=2047852" title="Szklarkowate (Corduliidae)">
Szklarkowate (Corduliidae)

Szklarkowate (Corduliidae) – rodzina ważek różnoskrzydłych (Anisoptera). Rodzajem typowym rodziny jest "Cordulia".
W Polsce występuje 6 gatunków, w tym 2 objęte częściową ochroną gatunkową: miedziopierś górska ("Somatochlora alpestris") i miedziopierś północna ("Somatochlora arctica").
Systematyka.
Tradycyjnie w obrębie rodziny szklarkowatych wyróżniano następujące podrodziny:
W oparciu o badania filogenetyczne Macromiinae zostały podniesione do rangi rodziny (Macromiidae), ponadto szereg rodzajów, głównie tych zaliczanych do podrodziny Gomphomacromiinae, zostało uznanych za "incertae sedis", a następnie tymczasowo przeniesionych do rodziny Synthemistidae.
Rodzaje.
Obecnie (2022) do rodziny szklarkowatych zaliczane są następujące rodzaje:

</doc>
<doc id="2047853" url="https://pl.wikipedia.org/wiki?curid=2047853" title="Corduliidae">
Corduliidae



</doc>
<doc id="2047855" url="https://pl.wikipedia.org/wiki?curid=2047855" title="Liściasta">
Liściasta

Liściasta – osiedle mieszkaniowe na Bałutach w Łodzi, ciągnące się w kwadracie ulic: Świętej Teresy, Al.Włókniarzy, 11 Listopada i Brukowej. Osiedle podzielone jest na części A i B, które to rozdziela ul. Liściasta. W jego bliskim sąsiedztwie znajdują się dwa sztuczne zbiorniki wodne na rzece Sokołówce oraz znajduje się jeden z większych łódzkich parków – park im. Adama Mickiewicza. Jest to jedno z najbardziej "zielonych" osiedli w Łodzi.

</doc>
<doc id="2047858" url="https://pl.wikipedia.org/wiki?curid=2047858" title="Gminy w departamencie Dolina Marny">
Gminy w departamencie Dolina Marny

Lista 47 gmin w departamencie Dolina Marny we Francji.

</doc>
<doc id="2047859" url="https://pl.wikipedia.org/wiki?curid=2047859" title="Boris Pašanski">
Boris Pašanski

Boris Pašanski, cyr. Бopиc Пaшaнcки (ur. 3 listopada 1982 w Belgradzie) – serbski tenisista, reprezentant w Pucharze Davisa.
Kariera tenisowa.
Jako zawodowy tenisista występował w latach 2001–2014.
W grze pojedynczej, oprócz zwycięstw w zawodach kategorii ITF Men's Circuit, ma w dorobku 8 triumfów w turniejach rangi ATP Challenger Tour (wszystkie na nawierzchni ziemnej).
W deblu Serb swój najlepszy rezultat w turniejach rangi ATP World Tour osiągnął w roku 2006 podczas zawodów w Buenos Aires, wspólnie z Wasilisem Mazarakisem. Finałowe spotkanie przegrali 1:6, 2:6 z parą František Čermák–Leoš Friedl.
W latach 2003, 2004, 2007, 2013 reprezentował Serbię w Pucharze Davisa, rozgrywając przez ten okres 9 pojedynków singlowych, z których 6 wygrał.
W 2005 roku jako reprezentant Malty wziął udział w igrzyskach małych państw Europy, zdobywając srebrny medal w grze pojedynczej.
Najwyżej sklasyfikowany w rankingu singlistów był na 55. miejscu pod koniec lutego 2006 roku, natomiast w zestawieniu deblistów w połowie sierpnia 2009 roku zajmował 190. pozycję.

</doc>
<doc id="2047860" url="https://pl.wikipedia.org/wiki?curid=2047860" title="Côte-du-Sud">
Côte-du-Sud

Côte-du-Sud (fr. „Południowy Brzeg”) – region historyczny w kanadyjskiej prowincji Quebec, będący jednym z jej najwcześniej zasiedlonych obszarów. Rozciąga się od miasta Québec na południowym brzegu Rzeki Świętego Wawrzyńca między gminami Beaumont i Saint-André. W przybliżeniu obejmuje obszar czterech MRC: Bellechasse, Montmagny, L’Islet i Kamouraska.
Region składa się z wybrzeża ze swoimi licznymi miejscowościami oraz z wnętrza lądu (fr. "arrière-pays"), które jest słabo zaludnione i ciągnie się aż do granicy ze Stanami Zjednoczonymi.
Historia.
Jako że w początkach kolonizacji rzeka stanowiła jedyną drogę transportu, pierwsze osady powstawały wyłącznie wzdłuż wybrzeży. W regionie miasta Québec powstały określenia nazywające różne fragmenty wybrzeża: Wybrzeże Beaupré ("la côte de Beaupré") na północy, Wybrzeże Lauzon ("la côte de Lauzon") na południu i Wybrzeże Południowe ("la côte du Sud") dalej w dolnym biegu rzeki.
W 1637 roku został utworzony pierwszy seniorat w Côte-du-Sud, Bellechasse. Kolejny (Rivière-du-Sud) powstał w 1646 roku, a trzeci (Aulnaies) w 1656 roku. W latach 1670 powstało kolejnych czternaście. Od tego czasu termin „Côte-du-Sud” wszedł w użycie. Pod koniec panowania francuskiego 10 tys. z ok. 60 tys. mieszkańców ówczesnej Nowej Francji zamieszkiwało ten region.
Po podboju brytyjskim tuzin nowych parafii zostało założonych na nizinach i na zboczach Appalachów. Budowa kolei Grand Tronc w 1859 roku ciągnącej się aż do Rivière-du-Loup oraz rozwój sieci dróg doprowadziły do powstania ponad trzydziestu nowych miejscowości w "arrière-pays" appalaskim. Jednakże duży przyrost ludności na przełomie XX wieku spowodował emigrację mieszkańców do innych regionów Quebecu oraz do Stanów Zjednoczonych.
Gospodarka.
Gospodarka Côte-du-Sud tradycyjnie opiera się na rolnictwie, rybołówstwie i leśnictwie, rozwinął się tutaj jednak również przemysł, zwłaszcza w Montmagny, L’Islet i La Pocatière. Ruch turystyczny istniał tu już w XIX wieku dzięki kąpieliskom mieszczącym się na wybrzeżu, dziś również pozostaje istotny, zwłaszcza w takim miejscowościach jak Saint-Jean-Port-Joli czy Kamouraska.
Podział administracyjny.
Region historyczny Côte-du-Sud podzielony jest między trzy regiony administracyjne: Chaudière-Appalaches na zachodzie i Bas-Saint-Laurent na wschodzie. Pojawiały się głosy za zmianą tego podziału, tak aby lepiej odzwierciedlał poczucie przynależności miejscowej ludności i historię.
Bibliografia.
Deschenes Gaston, "La Côte-du-Sud, cette inconnue", Québec, Les Éditions du Septentrion, 1991.
Deschenes Gaston, "L'Année des Anglais, la Côte-du-Sud à l'heure de la Conquête", Québec, Les Éditions du Septentrion, 1988.
Hébert Yves, "Bibliographie de la Côte-du-Sud". Québec, Institut québécois de recherche sur la culture, 1986.
Hébert Yves, "La Côte-du-Sud, Belle à Croquer". Québec, Les Éditions Gid, 2003.
Hébert Yves, "Montmagny et la Côte-du-Sud". Sainte-Foy, Les Éditions GID, 2005, (Collection Les Bâtisseurs).
Laberge Alain, "Histoire de la Côte-du-Sud". Québec, Institut québécois de recherche sur la culture, 1993. 644 pages.
Komisja Toponimii Prowincji Quebec, "Dictionnaire illustré, Noms et lieux du Québec". Deuxième édition. Québec, Les Publications du Québec, 2006.

</doc>
<doc id="2047861" url="https://pl.wikipedia.org/wiki?curid=2047861" title="Andżelika Orechwo">
Andżelika Orechwo



</doc>
<doc id="2047865" url="https://pl.wikipedia.org/wiki?curid=2047865" title="I/125 Armeński Batalion Polowy">
I/125 Armeński Batalion Polowy

I/125 Armeński Batalion Polowy (, ) – kolaboracyjny oddział wojskowy Wehrmachtu złożony z Ormian podczas II wojny światowej.
Historia.
Został sformowany we wrześniu 1942 r. w Łochwicy na okupowanej Ukrainie. Wchodził formalnie w skład Legionu Armeńskiego. Składał się z pięciu kompanii. Był przydzielony do niemieckiej 125 Dywizji Piechoty pod dowództwem gen. Helmuta Friebe jako I batalion. Pod koniec maja 1943 r. wraz z II/9 Armeńskim Batalionem Polowym i I/198 Armeńskim Batalionem Polowym przeniesiono go na tyły frontu do zwalczania partyzantki. Od poł. czerwca wchodził w skład 297 Dywizji Piechoty gen. Friedricha-Wilhelma Deutscha, która działała w okupowanej Jugosławii. Na pocz. września I/125 Armeński Batalion Strzelecki wkroczył na terytorium Albanii, łamiąc opór oddziałów włoskich i komunistycznych partyzantów. W marcu 1944 r. wraz z oddziałami 297 i 100 Dywizji Piechoty powrócił do Jugosławii. W kwietniu tego roku przeniesiono go do południowej Francji, gdzie został rozmieszczony na wybrzeżu Morza Śródziemnego w rejonie Aix-en-Provence na północ od Marsylii. W okolicy stacjonowały 2 pozostałe bataliony armeńskie: II/9 i I/198. Podlegały one niemieckiej 19 Armii gen. Georga von Sodensterna. Po inwazji wojsk alianckich na wybrzeżu śródziemnomorskim Francji 14 sierpnia i szybkim złamaniu oporu wojsk niemieckich do końca września, armeńskie bataliony, bardzo osłabione w walkach i z powodu ataków lotniczych (straciły do 80% stanu liczbowego), poddały się aliantom. Po zakończeniu wojny ich żołnierze zostali wydani Sowietom.

</doc>
<doc id="2047871" url="https://pl.wikipedia.org/wiki?curid=2047871" title="Akademia Podlaska">
Akademia Podlaska



</doc>
<doc id="2047874" url="https://pl.wikipedia.org/wiki?curid=2047874" title="Białoruska Partia Socjalno-Sportowa">
Białoruska Partia Socjalno-Sportowa

Białoruska Partia Socjalno-Sportowa (, "Biełaruskaja sacyjnalna-spartyunaja partyja", , "Biełorusskaja socyalno-sportiwnaja partija") – partia polityczna na Białorusi. Jej przewodniczącym jest Uładzimir Aleksandrowicz, a organem kierowniczym – Rada. Zdaniem białoruskiego historyka Ihara Lalkoua, partia należy do tzw. "partii-fantomów", których działalność ogranicza się do pracy ich liderów i pewnej szczątkowej aktywności w czasie kampanii wyborczych.
Program.
Deklarowanym celem partii jest "wspieranie rozwoju gospodarczo rozwiniętego, socjalnie zorientowanego i stabilnego państwa poprzez doskonalenie norm społecznych; zjednoczenie postępowych sił Republiki Białorusi na rzecz realizacji programów socjalnych, które sprzyjać będą wzrostowi duchowego, kulturalnego i gospodarczego potencjału ludu białoruskiego; zwrócenie uwagi społeczeństwa na problemy wychowania dorastającego pokolenia, propagowanie idei obywatelskości, patriotyzmu i zdrowego stylu życia; włączenie obywateli do udziału w samorządzie lokalnym, do rozwiązywania socjalnych zadań, które stoją przed społeczeństwem".
Zdaniem Ihara Lalkoua, partia we wszystkich aspektach życia społeczno-politycznego popiera stanowisko prezydenta Alaksandra Łukaszenki.
Polityka zagraniczna.
Partia w swoim programie poświęca bardzo niewiele miejsca polityce zagranicznej. Pewne wnioski na temat jej programu w tym zakresie można wysnuć na podstawie "Odezwy do narodu rosyjskiego" opublikowanej w listopadzie 2004 roku. Odezwa podpisana została przez przewodniczących szeregu partii proprezydenckich, w tym Białoruskiej Partii Socjalno-Sportowej. W dokumencie tym sygnatariusze jednoznacznie poparli integrację Białorusi i Rosji, w ostrych słowach krytykując Zachód i siły prozachodnie w kraju.
Historia.
Utworzona 6 listopada 1994 roku. Zarejestrowana 9 grudnia 1994 roku. Pomyślnie przeszła obowiązkową ponowną rejestrację 13 września 1999 roku. W wyborach parlamentarnych zdobywała kolejno następującą liczbę mandatów:
Wybory w latach 2000, 2004 i 2008 zostały uznane przez OBWE za niedemokratyczne, zatem ich oficjalne wyniki nie muszą odzwierciedlać rzeczywistego poparcia dla partii w białoruskim społeczeństwie.

</doc>
<doc id="2047876" url="https://pl.wikipedia.org/wiki?curid=2047876" title="Wyższa Szkoła Rolniczo-Pedagogiczna w Siedlcach">
Wyższa Szkoła Rolniczo-Pedagogiczna w Siedlcach



</doc>
<doc id="2047877" url="https://pl.wikipedia.org/wiki?curid=2047877" title="Jan Aepinus">
Jan Aepinus

Jan Aepinus, właściwie Johann Hoeck (ur. w marcu 1499 w Ziesar, zm. 13 maja 1553 w Hamburgu) – niemiecki duchowny i teolog luterański, działacz reformacyjny, pierwszy superintendent Hamburga.
Życiorys.
Johannes Hoeck w młodości był pilnym uczniem. Jego mistrzem był Jan Bugenhagen. W 1520 roku został bakałarzem na Uniwersytecie w Wittenberdze, gdzie stał się przyjacielem Marcina Lutra i Filipa Melanchtona. Prowadził szkołę w Brandenburgii, jednak był prześladowany za działalność reformatorską i musiał opuścić dom. Nadano mu przydomek pochodzący od zniekształconego greckiego słowa "aipeinos" („wyniosły”), nie bez braku złośliwości ze strony przeciwników; przyjął ten przydomek i twierdził nawet, że jest to tłumaczenie jego prawdziwego nazwiska "Hoeck" (od "hoch"). Spędził jakiś czas na Pomorzu, pozostając w ścisłym związku z lokalnymi działaczami reformacji. W latach 1524–1528 prowadził szkołę w Stralsundzie. Władze miejskie poprosiły go o nakreślenie nowego porządku kościelnego, który wszedł w życie 5 listopada 1525 roku. W październiku 1529 roku zastąpił Johanna Boldewana na urzędzie pastora kościoła św. Piotra w Hamburgu, gdzie wprowadzał porządek kościelny zakreślony przez Bugenhagena. 18 maja 1532 roku został superintendentem. W 1534 roku odwiedził Anglię na zaproszenie króla Henryka VIII, gdzie doradzał mu zarówno w sprawach jego rozwodu, jak i w kwestii reformacji. W styczniu następnego roku powrócił do Hamburga i wielokrotnie reprezentował miasto podczas ważnych wydarzeń. W 1537 roku podpisał Artykuły Szmalkaldzkie, podzielając zastrzeżenia Melanchtona dotyczące artykułu o papieżu.
We wszystkich swoich dziełach Aepinus wykazywał wielką znajomość spraw teologicznych. Szczególną uwagę poświęcał Psalmom, na temat których pisał wiele komentarzy. Największe kontrowersje wywołał jego komentarz do Psalmu 16, w którym odnosił się do doktryny zstąpienia do piekieł, w którym prezentował odmienną od tradycyjnej wizję piekła, uważając, że chodzi po prostu o grób. Według niego zstąpienie do piekieł oznaczało wypełnienie posłuszeństwa. Niektórzy hamburscy duchowni z ambon polemizowali ze swoim superintendentem, za tradycyjną nauką obstawał też Bugenhagen. Doszło do spotkania teologicznego w Hamburgu, które nie przyniosło oczekiwanego rezultatu. Ostatecznie zmodyfikował swoje przekonanie, uważając, że Chrystus poniósł w pieklę karę za grzechy pierworodne ludzkości i pokonał piekło przez swoje cierpienie. Tym samym uważał zstąpienie do piekieł za ostatni etap uniżenia Chrystusa, podczas gdy Luter, zgodnie z wcześniejszą nauką Kościoła, uważał je za pierwszy etap wywyższenia.

</doc>
<doc id="2047878" url="https://pl.wikipedia.org/wiki?curid=2047878" title="Gminy w departamencie Hauts-de-Seine">
Gminy w departamencie Hauts-de-Seine

Lista 36 gmin w departamencie Hauts-de-Seine we Francji.

</doc>
<doc id="2047880" url="https://pl.wikipedia.org/wiki?curid=2047880" title="Manfredi Polverosi">
Manfredi Polverosi

Manfredi Polverosi (ur. 9 sierpnia 1882 we Florencji, zm. 1 czerwca 1965 w Rzymie) – włoski śpiewak operowy, tenor.
Życiorys.
Uczył się w Mediolanie, pod kierunkiem znanego tenora Jacopo Manfriniego. Na scenie zadebiutował w 1906 rolą w operze Łucja z Lammermooru Gaetano Donizettiego. Od lutego 1925 występował w weneckim Teatro La Fenice, w 1930 pojawił się na scenie Teatro dell'Opera di Roma, na której występował do 1943. W tym czasie udzielał lekcji młodym adeptom sztuki wokalnej.
W 1947 wystąpił w filmowej operze The Lost One w reż. Carmine Gallone. Zagrał wtedy rolę Giorgio Germonta. W 1952 wystąpił w filmie Un ladro in paradiso (reż. Domenico Paolella).
Był autorem autobiografii, wielokrotnie wznawianej.

</doc>
<doc id="2047882" url="https://pl.wikipedia.org/wiki?curid=2047882" title="Stéphane Bohli">
Stéphane Bohli

Stéphane Bohli (ur. 25 lipca 1983 w Genewie) – szwajcarski tenisista, reprezentant w Pucharze Davisa.
Kariera tenisowa.
Karierę tenisową rozpoczął w roku 2002. W grze pojedynczej Bohli wygrał trzy turnieje wchodzące w skład cyklu ATP Challenger Tour. Pierwszy tytuł wywalczył w 2008 roku na kortach w Lanzarote, drugi w 2009 roku w Recanati, a trzeci w 2010 roku ponownie w Recanati. Wszystkie turnieje rozgrywane były na kortach twardych.
W grze podwójnej Szwajcar jest finalistą turnieju rangi ATP World Tour w Gstaad z 2008 roku. Partnerem deblowym Bohliego był Stanislas Wawrinka; w finale przegrali 6:3, 2:6, 9–11 z duetem Jaroslav Levinský–Filip Polášek.
W latach 2007 i 2008 reprezentował Szwajcarię w Pucharze Davisa. Rozegrał przez ten czas sześć pojedynków singlowych, z których cztery wygrał.
Najwyżej sklasyfikowany w rankingu singlistów był na 113. miejscu w październiku 2010 roku, natomiast w zestawieniu deblistów w sierpniu 2007 roku zajmował 255. pozycję.

</doc>
<doc id="2047883" url="https://pl.wikipedia.org/wiki?curid=2047883" title="Brabham BT52">
Brabham BT52

Brabham BT52 – samochód zespołu Formuły 1 zaprojektowany przez Gordona Murraya i Davida Northa dla zespołu Brabham na sezon 1983. Samochód był napędzany silnikami BMW M12/13 (Megatron) o pojemności 1,5 litra. Kierowcami byli Nelson Piquet oraz Riccardo Patrese
Po tym, jak zostało zabronione w Formule 1 wykorzystanie efeku przypowierzchniowego, FISA nakazała zespołom konstruować całkowicie płaską podłogę. Spowodowało to, że Brabham musiał zrezygnować z projektu modelu BT51 i zbudować nowy samochód w trzy miesiące. Samochód miał bardzo krótkie, wąskie i kanciaste sekcje boczne, przez co wyglądał jak strzała. Posiadał również wysoki tylny spojler. Taka konstrukcja miała wytworzyć tak dużo docisku, jak to tylko możliwe. Monocoque został wytworzony z włókien węglowych i aluminum, by utrzymać jak najmniejszą masę samochodu. Bak samochodu był mały i umieszczony wysoko za kierowcą, ponieważ Brabham chciał wykorzystać fakt, iż FIA ponownie pozwoliła dotankowywać samochód podczas wyścigu. Jednostki napędowe stanowiły silniki BMW M12/13 1.5 R4 z turbosprężarką, których moc w wyścigu wynosiła około 700 KM, a w kwalifikacjach sięgała do około 1300 KM.
Samochód łatwo się prowadził, co wykorzystał Piquet. W połowie sezonu wydawało się, że Brazylijczyk nie ma szans na tytuł mistrza świata, ale Brabham wprowadził wersję "B" samochodu. Co więcej, Castrol rozpoczął dostarczanie zespołowi specjalnego paliwa. Fakt ten wywołał kontrowersje, a Ferrari i Renault wniosły zażalenie, że liczba oktanowa w paliwie stosowanym przez Brabhama jest zbyt wysoka. FISA odrzuciła jednak te skargi. Stosując ulepszony samochód i paliwo, Piquet zdołał pokonać Alaina Prosta (Renault) i René Arnoux (Ferrari), stając się pierwszym kierowcą, który wywalczył tytuł samochodem turbodoładowanym. Ponadto samochód zdobył nagrodę tygodnika "Autosport" dla najlepszego samochodu wyścigowego roku 1983. Zespół nie zdołał jednak zdobyć tytułu mistrza świata w klasyfikacji konstruktorów.
Bezpośrednio z modelu BT52 wywodził się Brabham BT53.

</doc>
<doc id="2047885" url="https://pl.wikipedia.org/wiki?curid=2047885" title="Zygmunt Rajdek">
Zygmunt Rajdek

Zygmunt Jan Rajdek (ur. 28 grudnia 1905 w Jaśle, zm. 4 lipca 1989 w Piastowie) – polski piłkarz występujący na pozycji napastnika. 
Był wychowankiem Czarnych Jasło, których barwy reprezentował do 1920 roku. W 1926 roku został zawodnikiem Polonii Przemyśl, gdzie występował przez następne trzy lata. W 1929 roku podpisał kontrakt z Legią Warszawa, w której zadebiutował 19 marca 1929 roku w spotkaniu przeciwko Polonii Warszawa. 1 listopada 1936 roku przeciwko Wiśle Kraków rozegrał swój ostatni mecz w barwach Legii. W 1930 roku przez krótki czas był wypożyczony do Polonii Przemyśl. Karierę zakończył w 1938 roku. w 1939 roku Skończył studia na SGH w Warszawie i rozpoczął pracę w Ministerstwie Marynarki Wojennej jako księgowy. 17 września 1939 gdy w Zamek Królewski uderzyły pierwsze pociski,wraz z prof. Lorentzem, z narażeniem życia ratował dzieła sztuki znajdujące się w Muzeum Narodowym.
Podczas Kampanii Wrześniowej w 1939 roku internowany w randze podoficerskiej i wywieziony do Ostaszkowa, skąd uciekł. Zmarł 4 lipca 1989 w Warszawie w wieku 83 lat. Pradziadek Marcina Bociana polskiego snowboardzisty.

</doc>
<doc id="2047886" url="https://pl.wikipedia.org/wiki?curid=2047886" title="Ratusz w Trzcińsku-Zdroju">
Ratusz w Trzcińsku-Zdroju

Ratusz w Trzcińsku-Zdroju – zabytkowa siedziba władz miejskich w mieście Trzcińsko-Zdrój, w województwie zachodniopomorskim. Położony jest w południowej części rynku.
Historia.
Zalążkiem ratusza był Dom Kupiecki przebudowany w XIV wieku na siedzibę władz miejskich, do którego wschodniej części dobudowano halę targową. na przełomie XV i XVI wieku powiększono go przez połączenie obu części i zbudowanie nowej kondygnacji. Ratusz często ulegał zniszczeniom, dlatego często go odbudowywano. W XIX wieku ratusz został pozbawiony przybudówek. Po 1945 i w latach 90. XX wieku był poddawany remontowi i rewaloryzacji.
Architektura.
Ratusz zbudowano na rzucie prostokąta. Jest to budynek ceglany, pokryty tynkiem, posiada dwie kondygnacje. Dach budowli jest stromy, wykonany z ceramicznej dachówki. Z dawnego założenia pozostały wysokie piwnice, posiadające kolebkowe sklepienia. W niektórych pomieszczeniach zachowały się sklepienia krzyżowo-żebrowe, z kolei dawna sala sądowa jest ozdobiona sklepieniami siatkowymi z polichromią renesansową powstałą w XVI wieku. Wejście do budynku położone jest na wschodniej szczytowej ścianie i ozdobione jest gotyckim, ostrołukowym portalem. Wyróżniającym elementem jest szczyt fasady zachodniej w kształcie trójkąta, posiadający dekorację maswerkową i wieżyczki umieszczone na jego krawędziach. Dekoracja przeciwległego szczytu również jest imponująca. W jego przyziemiu zachował się najstarszy fragment ratusza.
Ratusz został wpisany do rejestru zabytków 15 maja 1956

</doc>
<doc id="2047888" url="https://pl.wikipedia.org/wiki?curid=2047888" title="I Dreamed a Dream">
I Dreamed a Dream

„I Dreamed a Dream” („Wyśniłam sen” – tłum. D. Wyszogrodzkiego) – pieśń z musicalu Les Misérables, śpiewana przez Fantynę we wstępnej części I aktu. Muzyka autorstwa Claude-Michel Schönberga, tekst angielski napisał Herbert Kretzmer w oparciu o pierwotne francuskie libretto Alain Boublila.
Utwór jest gorzkim lamentem Fantyny nad tragicznym życiem (uwiedzenie, porzucenie przez kochanka) w chwili, kiedy jest wyrzucana z pracy po odkryciu jej tajemnicy (nieślubne dziecko).
Historia.
Utwór był częścią musicalu od samego początku. Pojawił się już na oryginalnym albumie koncepcyjnym, pod tytułem "J’avais Rêvé d’une Autre Vie". Wykonała go Rose Laurens. Już w pierwszej inscenizacji scenicznej – oryginalnej paryskiej wersji z 1980 roku – utwór poprzedzony był krótkim wstępem. W takiej (pełnej) wersji jest wykonywany do dziś.
W 1985 roku musical został, po przeróbkach i rozbudowie, przełożony na angielski i wystawiony na londyńskim West Endzie. Spektakl odniósł sukces (jest grany bez przerwy do dzisiaj), a utwór stał się jedną z jego wizytówek. Pierwszą angielską wykonawczynią partii Fantyny była Patti LuPone.
Wykonania utworu.
W spektaklu.
Les Misérables odniósł ogólnoświatowy sukces i został przetłumaczony na ponad dwadzieścia języków. Dotyczy to również samej pieśni. Najbardziej znaczące wykonania utworu to m.in.:
W warszawskim spektaklu w Teatrze Muzycznym „Roma” (od 25 września 2010) premierową wykonawczynią była Edyta Krzemień. Jej wykonanie znajduje się również na płycie CD z zapisem spektaklu.
Covery.
Utwór był włączany do repertuaru zarówno przez artystki musicalowe, jak i piosenkarki pop. Doczekał się również wielu męskich wykonań. Wśród znaczących wykonań znajdują się m.in.:
Wersja Susan Boyle.
11 kwietnia 2009 telewizja BBC wyemitowała premierowy odcinek trzeciej serii programu "Britain’s Got Talent", w którym wystąpiła amatorska śpiewaczka Susan Boyle. Czterdziestosiedmioletnia, samotna gospodyni domowa zdecydowała się zaśpiewać „I Dreamed a Dream”, budząc początkowo niedowierzanie oraz dezaprobatę zarówno widowni, jak i jury, jednak brawurowe wykonanie trudnego technicznie utworu wzbudziło aplauz i owację na stojąco. Dzięki serwisowi YouTube wystąpienie to błyskawicznie przekroczyło granice Wielkiej Brytanii, stając się ogólnoświatowym faktem kulturowym. Film ten stał się najczęściej oglądanym na YouTube w roku 2009, przekraczając 120 milionów wyświetleń. Susan Boyle wykonała utwór ponownie w finale programu zajmując w nim 2. miejsce. Sukces przyczynił się również do renesansu zainteresowania samą piosenką, jak i całym musicalem.
Dzięki rozgłosowi medialnemu i drugiemu miejscu w finale programu Susan Boyle wydała w 2009 album "I Dreamed a Dream", który zawierał także tytułowy utwór.

</doc>
<doc id="2047891" url="https://pl.wikipedia.org/wiki?curid=2047891" title="Pomnik Bohaterów Powstania Węgierskiego">
Pomnik Bohaterów Powstania Węgierskiego

Pomnik Bohaterów Powstania Węgierskiego ("Pomnik powstańców węgierskich") – pomnik we Wrocławiu, upamiętniający powstańców węgierskich z 1956 roku. Pomnik położony jest w obrębie Nadodrza, w ciągu Bulwaru Słonecznego biegnącego wzdłuż północnego brzegu Odry Północnej, a na południe od Trasy Mieszczańskiej (ulicy Bolesława Drobnera). Autorem pomnika jest Monika Molenda. Odsłonięcie pomnika przez prezydenta Wrocławia Rafała Dutkiewicza oraz ambasadora Węgier Michaly Györa miało miejsce 2 listopada 2006 r., w 50. rocznicę wydarzeń na Węgrzech.
Rzeźba ma formę trójkolorowej, rozdartej flagi węgierskiej. Zamocowana jest do postumentu, na którym umieszczono inskrypcje w trzech językach: polskim, węgierskim i angielskim.

</doc>
<doc id="2047896" url="https://pl.wikipedia.org/wiki?curid=2047896" title="Cmentarz żydowski w Sarajewie">
Cmentarz żydowski w Sarajewie

Cmentarz żydowski w Sarajewie (bos. "Jevrejsko groblje u Sarajevu") – trzeci najstarszy, zachowany cmentarz żydowski w Europie (po cmentarzu praskim i Cmentarzu Remuh w Krakowie), zlokalizowany w Sarajewie pomiędzy dzielnicami Kovačići i Grbavica (Novo Sarajevo), przy Drodze Młodych Muzułmanów ("Put Mladih Muslimana").
Historia.
Położony na dość stromym stoku góry Trebević, stanowi niezwykle malownicze miejsce. Jako datę otwarcia nekropolii przyjmuje się rok 1630. W 1941 przeprowadzono pierwsze tajne badania nad historią cmentarza i pochowanymi tutaj osobami. Najstarsze nagrobki zlokalizowane są w górnych partiach cmentarza, a młodsze niżej. Przy głównym (dolnym) wejściu stoi eklektyczna kaplica przedpogrzebowa, a w pobliżu jest także aszkenazyjska kostnica. Mniej więcej w połowie stoku zbudowano pomnik ofiar terroru hitlerowskiego (1952, architekt Jahiel Finci). W 1962 powstało większe mauzoleum ofiar, autorstwa Zlatko Ugljena. Nekropolia została zamknięta dla pochówków w 1966. 
Struktura pochówków.
Na cmentarzu chowani byli żydzi sarajewscy - zarówno aszkenazyjczycy, jak i sefardyjczycy, gdyż obie te grupy reprezentowane były w mieście (liczniej Żydzi sefardyjscy). Wśród aszkenazyjczyków dominują nazwiska austro-węgierskie, w jidysz, np. Farkas, Brocziner, Prohaska, czy Rothkopf. Na grobach sefardyjczyków dominuje język hebrajski i ladino, a nazwiska brzmią bardziej południowo, np. Kampos, Montiljo, Tolentino, Papo, czy Brazil-Levy. 
Oblężenie Sarajewa.
O ile cmentarz był właściwie zapomniany przed oblężeniem Sarajewa w 1992, o tyle w czasie tych walk odegrał strategiczną rolę. Z górnych partii nekropolii Serbowie ostrzeliwali Starówkę i dzielnice mieszkaniowe przez kilka miesięcy, a wycofując się zaminowali cały teren cmentarny. Wykrywanie i likwidacja min trwała ponad pół roku i została przeprowadzona przez organizację Norwegian People’s Aid. Według Karla-Markusa Gaußa, to właśnie z okolic cmentarza strzelał snajper, który zabił Suadę Dilberović - studentkę medycyny, pierwszą ofiarę oblężenia Sarajewa.

</doc>
<doc id="2047898" url="https://pl.wikipedia.org/wiki?curid=2047898" title="Gminy w departamencie Sekwana-Saint-Denis">
Gminy w departamencie Sekwana-Saint-Denis

Lista 40 gmin w departamencie Sekwana-Saint-Denis we Francji.

</doc>
<doc id="2047899" url="https://pl.wikipedia.org/wiki?curid=2047899" title="Carl Ludwig Koch">
Carl Ludwig Koch

Carl Ludwig Koch (ur. 21 września 1778 w Kusel, zm. 23 sierpnia 1857 w Norymberdze) – niemiecki przyrodnik, entomolog i arachnolog. 
Brat botanika Wilhelma Daniela Josepha (1771–1849) i ojciec Ludwiga Carla Christiana Kocha (1825–1908), który również zajmował się arachnologią.
Życiorys.
Carl Ludwig Koch urodził się 21 września 1778 roku w Kusel. Za namowa wuja, nadleśniczego w Kaiserslautern, Koch został leśniczym i od 1797 roku pracował w Mölschbach. 
Pod wpływem brata Wilhelma Daniela Josepha (1771–1849) (późniejszego botanika), który wówczas pracował w Kaiserslautern jako lekarz, Koch podjął studia zoologiczne i poświęcił się badaniom lokalnej fauny. W 1803 roku ukazały się drukiem jego pierwsze prace z zakresu entomologii. 
W 1805 roku został leśniczym (niem. "Revierförster") w Ursbergu a od 1807 roku był nadleśniczym w Bregencji. Będąc w Bregencji zainteresował się ornitologią i zaczął pracować nad pracą "System der baierischen Zoologie", której pierwszy tom "Die Säugetiere und Vögel Baierns" został opublikowany w 1816 roku. W 1814 roku został przeniesiony do Burglengenfeld, gdzie w 1818 roku awansował na inspektora leśnego (niem. "Kreisforstinspector"). 
Od 1826 roku pracował w Ratyzbonie jako "Forstrat". Tam zaczął interesować się etymologią i nawiązał współpracę z Gottliebem Augustem Wilhelmem Herrich-Schäfferem (1799–1874). W 1828 roku wydał swoje dzieło o amfibiach. W 1835 roku opublikował pierwszy z czterdziestu zeszytów "Deutschlands Arachniden, Myriapoden und Crustaceen", kontynuując następnie prace zmarłego Carla Wilhelma Hahna (1786–1835). W dziele "Übersicht des Arachnidensystems" (1837–1839) zawarł systematykę pajęczaków. Zajmował się również wijami i w 1847 roku opublikował ich systematykę "Das System der Myriapoden". W 1844 roku wydał pracę "Systematische Uebersicht der Decken" poświęconą m.in. mało jeszcze wówczas poznanym mszycom. O mszycach Koch sporządził większe opracowanie "Die Pflanzenläuse, Aphiden, getreu nach dem Leben abgebildet und beschrieben" – wydane w 9 zeszytach w latach 1843–1857. Z inicjatywy Georga Carla Berendta (1790–1850) zajął się wraz z nim opisami owadów uwięzionych w bursztynie, co zaowocowało pracą "Die organischen Stoffe im Bernstein" wydaną w 1854 roku. 
W 1846 roku Koch przeszedł na emeryturę, by całkowicie poświęcić się pracy naukowej. Wskutek choroby oczu oślepł i musiał przeprowadzić się do brata do Erlangen. Po śmierci brata przeniósł się do Bamberga, gdzie przy pomocy ukończył przygotowanie do druku swoich prac o wijach i mszycach. Ostatnie lata życia spędził w Norymberdze u syna – Ludwiga Carla Christiana Kocha (1825–1908), który również zajmował się arachnologią. Zmarł w Norymberdze 23 sierpnia 1857 roku. 
Publikacje.
Lista publikacji podana za Pongratzem (1963):

</doc>
<doc id="2047902" url="https://pl.wikipedia.org/wiki?curid=2047902" title="Janusz Wiśniewski (reżyser)">
Janusz Wiśniewski (reżyser)

Janusz Wiśniewski (ur. 1 lipca 1949 w Świdwinie) – polski reżyser teatralny, w latach 2003–2011 dyrektor naczelny Teatru Nowego w Poznaniu, scenograf i autor plakatów.
Życiorys.
Z wykształcenia jest polonistą, w 1974 ukończył studia na wydziale filologii polskiej Uniwersytetu Warszawskiego. W 1978 ukończył studia reżyserskie w Państwowej Wyższej Szkole Teatralnej w Warszawie (obecnie Akademia Teatralna im. Aleksandra Zelwerowicza). 
W 1979 nawiązał współpracę z Teatrem Nowym w Poznaniu i w tym samym roku wyreżyserował Balladynę. Od 2003 do 2011 roku był jego dyrektorem naczelnym. Został odwołany w czerwcu 2011; powodem podanym przez zarząd województwa były nieprawidłowości związane z kierowaniem teatrem.

</doc>
<doc id="2047903" url="https://pl.wikipedia.org/wiki?curid=2047903" title="Hermann Riemann">
Hermann Riemann

Hermann Riemann, właśc. Traugott Leberecht Hermann Riemann (ur. 4 października 1822 w Eutinie, zm. 27 stycznia 1889 w Greifenberg/Pommern), syn pastora Heinricha Arminiusa Riemanna i Henrietty z domu Gensler. Pochodził z wielodzietnej rodziny. Od 1842 studiował teologię, filozofię i historię w Jenie. Pracę i działalność dydaktyczną rozpoczął od stażu w szkole gimnazjalnej w Anklam (Niemcy) w 1951. W rok później przeniósł się do Greifenberga na Pomorzu aby rozpocząć pracę w nowo utworzonym Gimnazjum im. Fryderyka Wilhelma, gdzie objął funkcję prorektora szkoły. H. Riemann za zasługi w upowszechnianiu historii Pomorza otrzymał od Uniwersytetu w Greifswaldzie (Niemcy), zaszczytny tytuł doktora honoris causa w dziedzinie nauk filozoficznych. Tytuł profesora otrzymał w 1886.
Do ważniejszych wydawnictw niemieckiego pedagoga należą:

</doc>
<doc id="2047904" url="https://pl.wikipedia.org/wiki?curid=2047904" title="Zarina Dijas">
Zarina Dijas

Zarina Dijas, kazach. Зарина Дияс (ur. 18 października 1993 w Ałmaty) – kazachska tenisistka.
Kariera tenisowa.
Jest tenisistką praworęczną z oburęcznym backhandem. Sklasyfikowana najwyżej na 31. miejscu w rankingu światowym, w styczniu 2015 roku. Na swoim koncie ma dziewięć zwycięstw singlowych w zawodach rangi ITF. Treningi tenisowe rozpoczęła w wieku 6 lat.
Pierwszym dużym sukcesem było osiągnięcie ćwierćfinału w turnieju ECM Prague Open 2009. Wystąpiła w turnieju dzięki dzikiej karcie od organizatorów i w pierwszej rundzie spotkała się z Kristiną Mladenovic, pokonując ją 6:4, 6:1. W kolejnej rundzie zmierzyła się z Petrą Kvitovą, wygrywając 6:4, 6:2. W ćwierćfinale nie sprostała Czeszce Ivecie Benešovej, przegrywając 4:6, 1:6.
W 2010 roku ponownie dzięki dzikiej karcie wystąpiła w turnieju ECM Prague Open 2010. W pierwszej rundzie zmierzyła się ze Szwajcarką Patty Schnyder, z którą przegrała 7:6(2), 4:6, 1:6. W październiku tego samego roku wygrała kwalifikacje do turnieju Kremlin Cup w Moskwie i w turnieju głównym dotarła do ćwierćfinału, pokonując po drodze Łesię Curenko i Aleksandrę Panową.

</doc>
<doc id="2047905" url="https://pl.wikipedia.org/wiki?curid=2047905" title="Monarchia popularna">
Monarchia popularna



</doc>
<doc id="2047908" url="https://pl.wikipedia.org/wiki?curid=2047908" title="Gō Soeda">
Gō Soeda

 – japoński tenisista, reprezentant kraju w Pucharze Davisa, olimpijczyk z Londynu (2012).
Kariera tenisowa.
Karierę zawodową rozpoczął w 2003 roku.
W grze pojedynczej Soeda wygrał 18 turniejów wchodzących w skład cyklu ATP Challenger Tour.
W 2012 roku zagrał na igrzyskach olimpijskich w Londynie. Odpadł z rywalizacji singlowej i deblowej w 1. rundzie. W grze podwójnej grał w parze z Keiem Nishikorim.
Soeda jest również medalistą igrzysk azjatyckich. W sumie zdobył 1 srebrny medal oraz 3 brązowe.
Od roku 2005 jest reprezentantem kraju w Pucharze Davisa. Do końca sezonu 2020 rozegrał dla zespołu 39 meczów. W singlu zwyciężył w 24 pojedynkach, a w deblu w 2 spotkaniach.
Najwyższą pozycją Soedy wśród singlistów w rankingu ATP jest 47. miejsce (23 lipca 2012), a deblistów 232. pozycja (20 maja 2013).

</doc>
<doc id="2047912" url="https://pl.wikipedia.org/wiki?curid=2047912" title="Ratusz we Wiązowie">
Ratusz we Wiązowie

Ratusz we Wiązowie – klasycystyczna budowla, wzniesiona w latach 1665-1668, ulokowana pośrodku rynku. W czasach późniejszych budynek był niszczony i odbudowywany, w obecnym kształcie jest od roku 1872. Obecnie ratusz jest siedzibą władz samorządowych i administracyjnych miasta. 
Historia.
Prawdopodobnie już w 1258 roku był wybudowany drewniany ratusz we Wiązowie. W 1557 roku budynek uległ zniszczeniu w czasie pożaru miasta. W latach 1574-1585 zbudowano nowy, murowany ratusz. Został on zniszczony przez wojska szwedzkie w 1633 roku. Ratusz odbudowano w latach 1665-1668. Kolejna przebudowa miała miejsce w latach 1871-1872 i nadała budowli cechy klasycystyczne. W tej postaci ratusz przetrwał do dzisiaj.
Decyzją wojewódzkiego konserwatora zabytków z dnia 8 kwietnia 1966 roku wieża ratusza została wpisana do rejestru zabytków. 
Architektura.
Jest to klasycystyczna budowla wzniesiona na planie prostokąta, dwupiętrowa. Czterospadowy dach budynku jest wykonany z blachy. Parter dachu posiada boniowanie, częściowo jest podzielony pilastrami. Pod dachem umieszczony jest ozdobny gzyms posiadający maleńkie okna oświetlające zagospodarowany strych. Głównym elementem ratusza jest wieża zegarowa, w dolnej części posiadająca kształt czworoboku; w górnej - kształt ośmioboku. Wieża posiada barokowy hełm z latarnią. Na szczycie hełmu umieszczona jest iglica z kulą i krzyżem. Do wieży dostawiona jest czworoboczna przybudówka posiadająca taras otoczony metalową balustradą. Nad tarasem umieszczone są tarcze herbowe z XVII wieku oraz tablica upamiętniająca 715 rocznicę uzyskania praw miejskich. Na wysokim parterze zachowało się kilka sal, posiadających sklepienia kolebkowe z lunetami.
Obecnie ratusz jest siedzibą władz samorządowych i administracyjnych Wiązowa.

</doc>
<doc id="2047913" url="https://pl.wikipedia.org/wiki?curid=2047913" title="Pomniki i miejsca pamięci narodowej w Stargardzie">
Pomniki i miejsca pamięci narodowej w Stargardzie

Pomniki i miejsca pamięci narodowej znajdujące się w Stargardzie:
Pomniki.
Pomnik Jana Pawła II, skwer Ojca Świętego Jana Pawła II. Pomnik został odsłonięty 2 kwietnia 2006. Projekt pomnika wykonał krakowski rzeźbiarz prof. Aleksander Śliwa. Pomnik wykonano w całości z brązu. Pomnik mierzy 6 m wysokości.
Pomnik 15. Południk, ul. Szczecińska. Kamienny obelisk wykonany w okresie międzywojennym, ma formę kamienia narzutowego z siatką południków i równoleżników i tablicą informującą, iż przez Stargard przebiega 15 południk długości geograficznej wschodniej.
Pomnik Ofiar Syberii i Katynia, pl. Świętego Ducha. Pomnik składa się z dwóch granitowych głazów oraz krzyża pomiędzy nimi. Inicjatorem budowy pomnika było Koło Terenowe Związku Sybiraków. Pomnik poświęcony jest wszystkim polskim ofiarom poległym w czasie II wojny światowej na terenie ZSRR. Złożono tu ziemię z głównych miejsc kaźni Polaków.
Pomnik poległych żołnierzy 9 Pułku Piechoty 3 Dywizji I Armii Wojska Polskiego, pl. Słoneczny. Pomnik został odsłonięty w 1996 roku. Tablica została wykonana w odlewni Polmo w Stargardzie. Pierwotnie znajdował się tu pomnik ku czci kapitan Ludowego Wojska Polskiego Lucyny Herc.
Pomnik Juliusza Słowackiego, przy SP 1 (d. SP 10), ul. H. Sienkiewicza. Pomnik pierwotnie znajdował się na placu Juliusza Słowackiego. Wzniesiony został na przedwojennym cokole pomnika Webera. Wykonany został w 1955 roku przez Sławomira Lewińskiego.
Pomnik Adama Mickiewicza, przy I LO, ul. S. Staszica. Popiersie wykonane z betonu na wysokim, kamiennym cokole.
Pomnik Marii Panny, przy kolegiacie NMP, ul. B. Krzywoustego (na cokole dawnego pomnika ku czci żołnierzy 9 Kołobrzeskiego Pułku Grenadierów). Figura Maryi wykonana jest z piaskowca, w prawym ręku dzierży buławę (symbol panowania nad światem) w lewym zaś dzieciątko Jezus. Na kolumnie widnieje napis fundatorów: Królowej Świata w hołdzie parafianie stargardzcy i zbąszyneccy.
Pomnik Pamięci niemieckich mieszkańców Stargardu, Stary Cmentarz Komunalny.
Pomnik Saperów, Stary Cmentarz Komunalny.
Krzyż pokutny u zbiegu ul. Morskiej i Gdyńskiej - najstarszy pomnik w Stargardzie. Wykonany w 1542 roku przez Hans Billeke, jako zadośćuczynienie za zabójstwo w tym miejscu swojego krewnego Wawrzyńca Madera.
Parowóz Pt47 - pomnik techniki, dworzec kolejowy. Jest to lokomotywa parowa serii Pt47 o numerze 41. Zbudowana została w Fabryce Lokomotyw w Chrzanowie w 1948 roku. Po skreśleniu z inwentarza PKP lokomotywa znajdowała się na bocznicy w Białogardzie, następnie od 1998 przejął ją Zespół Szkół Transportowych w Stargardzie. Po jego likwidacji lokomotywę przejęły PLK. Na obecnym miejscu - II peronie dworca w Stargardzie - parowóz znajduje się od 2 kwietnia 2004 roku.
Pomnik Pionierów ZNTK „Stargard”, ul. I Brygady 35, odsłonięty w 1985 r. w czterdziestolecie powojennej działalności ZNTK.
Pomnik pamięci poległych żołnierzy Armii Czerwonej, ul. Lotników. Pomnik w formie kamiennego obelisku, na nim napis w języku polskim: Poległym bohaterom społeczeństwo. Poniżej na cokole w języku rosyjskim: Wieczna chwała wojownikom, którzy oddali swoje życie za wolność naszego narodu. Obok pomnika trzy symboliczne nagrobki żołnierzy.
Mauzoleum Żołnierzy Radzieckich, do 1996 pl. Wolności, obecnie Cmentarz Wojenny.
Pomnik dzieci nienarodzonych, Stary Cmentarz Komunalny. Pomnik odsłonięto 25 marca 2004 roku, znajduje się w miejscu grobu bezimiennego noworodka, który został podrzucony na plebanię kościoła św. Jana. Pomnik mierzy 170 cm, wykonany jest z szarego granitu, tworzy go płyta z pęknięciem w kształcie krzyża. Pomnik jest także formą upamiętnienia dzieci nieposiadających własnego grobu.
Pomniki na cmentarzu wojennym.
Pomnik pamięci ofiar katastrofy polskiego Tu-154M w Smoleńsku z 10 kwietnia 2010, poświęcony 18 stycznia 2014, znajduje się przy ul. Prezydentów RP Lecha Kaczyńskiego i Ryszarda Kaczorowskiego.
Pomnik Stargardzianie Ojczyźnie – w setną rocznicę odzyskania niepodległości, teren zieleni parkowej przy skrzyżowaniu ulic Kazimierza Wielkiego i Marii Skłodowskiej-Curie. Inicjatorem budowy pomnika było Porozumienie Środowisk Patriotycznych w Stargardzie. Pomnik został odsłonięty 11 listopada 2018 roku, z okazji setnej rocznicy odzyskania przez Polskę niepodległości.
Tablice i kamienie pamiątkowe.
Kamień pamiątkowy 50. lat temu powróciła tu Polska, ul. św. Jana Chrzciciela.
Kamień pamiątkowy z okazji 100. lecia polskiej turystyki, Park Piastowski.
Kamień pamiątkowy 50. lecia oddziału PTTK w Stargardzie, Park Zamkowy.
Tablica pamiątkowa dziesięciolecia powrotu ziemi stargardzkiej do Macierzy, ściana UPP Stargard Szczeciński 8, ul. Pocztowa.
Tablica pamiątkowa w trzechsetną rocznicę pobytu wojsk hetmana Stefana Czarnieckiego na ziemi Stargardzkiej, ściana zachodnia Bramy Pyrzyckiej. Umieszczona na pamiątkę rozbicia pod Stargardem w 1657 oddziałów szwedzkich.
Tablica pamiątkowa poświęcona Eugeniuszowi Góreckiemu, ściana hotelu PTTK, ul. Kuśnierzy.
Tablica pamiątkowa Polaków spod Znaku Rodła, Odwach, Rynek Staromiejski. Tablica została odsłonięta 9 grudnia 1998, w 60. rocznicę uchwalenia przez I Kongres Polaków w Niemczech 5 Prawd Polaków. Ufundowana została przez oddział PTTK w Stargardzie, ówczesny Zarząd Miasta, podregion stargardzki NSZZ Solidarność oraz W. Hamkało.
Tablica pamiątkowa poświęcona Zbigniewowi Petriemu, Ośrodek Rehabilitacji Dziecięcej, ul. S. Staszica.
Tablica pamiątkowa Bohaterskim obrońcom Ojczyzny, ul. B. Krzywoustego. Odsłonięty 1 września 1989 roku – w 50. rocznicę wybuchu II wojny światowej.
Tablice w kolegiacie Mariackiej. 
Tablice w kościele św. Jana:
Pomniki nieistniejące.
Kolumna zwycięstwa, pl. Wolności (istniejąca w latach 1945-2017). Została wzniesiona przez jeńców niemieckich według projektu I. W. Mozencewa na rozkaz Wojennej Rady 61. Armii. Mierzyła 23 m, wykonana była z konstrukcji żelbetonowej, z elementami kamiennymi.
Pomnik Germanii, Rynek Staromiejski, odsłonięty w listopadzie 1874 upamiętniał zwycięstwo Prus pod Sedanem w 1870. Został w całości sfinansowanych z francuskich reparacji wojennych. Przedstawiał kobietę Germanię – personifikację Niemiec przyodzianą w zbroję, przykrytą płaszczem z koroną na głowie, w lewym ręku dzierżyła wieniec laurowy-symbol zwycięstwa. Cokół na którym znajdował się pomnik otaczały cztery gryfy pomorskie. W okresie 1917-1919 monument otaczały dwie zdobyczne armaty. Pomnik został usunięty przez narodowych socjalistów w 1934.
Krieges-Denkmal mit Weidensteig, Park Jagielloński.
Pomnik Cesarza Wilhelma, Bürgerschützen Park - teren pomiędzy ulicami Krampehlgasse a Huckfeldweg czyli dzisiajszymi Źródlaną a Rolniczą.
Pomnik marszałka Blüchera, Park Piastowski.
Pomnik ku czci stargardzkich kolejarzy poległych w czasie I wojny światowej, pl. Zgody (d. Wichert Platz). 
Pomnik został ustawiony u wjazdu na osiedle pracowników Kolejowych Zakładów Naprawczych. Odsłonięto go 1 sierpnia 1926. Był poświęcony 146 kolejarzom ze Stargardu poległym w czasie I wojny światowej. Miał formę głaza narzutowego z wmurowaną granitową tablicą, z inicjatywy Związku Kolejarzy (Eisenbahn Verein). Główny obelisk był otoczony mniejszymi kamieniami, umieszczono na nim tablicę ze stosownym napisem, zaś w latach następnych cały teren został ogrodzony pięknym, kutym płotem oraz obsadzony topolami i srebrnymi świerkami.
Lokalizacja pomnika na placu znajdującym się przy wjeździe na osiedle kolejowe, nie była przypadkowa. Stargardzkie Warsztaty Kolejowe miały swój udział w kosztach budowy tego osiedla. Do połowy 1925 roku, wzniesiono 120 mieszkań w czterorodzinnych domach przy obecnych ulicach: Szczecińskiej, Czeskiej, Jugosłowiańskiej, Łużyckiej i Serbskiej. Obok budynków mieszkalnych wybudowano dodatkowo pomieszczenia gospodarcze. Cała dzielnica tonęła w zieleni, przy ulicach rosły kasztanowce i tuje.
Pomnik ku czci poległych żołnierzy 9. Pułku Grenadierów, przy kolegiacie NMP, ul. B. Krzywoustego (ocalał jedynie cokół pomnika, na którym znajduje się obecnie figura Najświętszej Marii Panny). Była to czworoboczna kolumna, na której znajdowała się figura żołnierza naturalnych rozmiarów wykonana z brązu. Żołnierz dzierżył w rękach miecz i tarczę a na głowie posiadał hełm bojowy. Pomnik upamiętniał 5284 żołnierzy.
Pomnik ku czci poległym w czasie I wojny światowej mieszkańcom Kluczewa, ul. J. Lelewela. Składał się z niewielkiego kopca kamieni polnych z ustawionym na szczycie głazem z wyrytym obrysem Krzyża Żelaznego. Otoczony był 32 kamieniami symbolizującymi poległych mieszkańców Kluczewa, na każdym z nich wypisane było imię i nazwisko żołnierza, stopień oraz datę i miejsce śmierci.
Pomnik Webera, pl. J. Słowackiego, lekarza i dyrektora szpitala w Stargardzie. Po wojnie na cokole umiejscowiono popiersie Juliusza Słowackiego.

</doc>
<doc id="2047915" url="https://pl.wikipedia.org/wiki?curid=2047915" title="Paulo de Almeida Ribeiro">
Paulo de Almeida Ribeiro

Paulinho, właśc. Paulo de Almeida Ribeiro (ur. 15 kwietnia 1932 w Porto Alegre, zm. 11 czerwca 2007 w São Paulo) – brazylijski piłkarz i trener, występujący podczas kariery na pozycji obrońcy.
Kariera klubowa.
Piłkarską karierę Paulinho rozpoczął w klubie Paternon w 1947 roku. W latach 1950–1954 występował w SC Internacional. Z Internacionalem czterokrotnie zdobywał mistrzostwo stanu Rio Grande do Sul – Campeonato Gaúcho w 1950, 1951, 1952, 1953 roku. Drugim i ostatnim klubem w jego karierze było CR Vasco da Gama, gdzie grał w latach 1954-1964. Z Vasco da Gama dwukrotnie zdobył mistrzostwo stanu Rio de Janeiro – Campeonato Carioca w 1956 i 1958 oraz "Turniej Rio – São Paulo" w 1958 roku.
Kariera reprezentacyjna.
W 1954 roku Paulinho uczestniczył w mistrzostwach świata. Na mundialu w Szwajcarii Paulinho był rezerwowym i nie wystąpił w żadnym meczu.
W reprezentacji Brazylii Paulinho zadebiutował 18 września 1955 w zremisowanym 1-1 meczu z reprezentacją Chile o Copa O’Higgins 1955, który Brazylia zdobyła. W tym samym roku wywalczył Copa Oswaldo Cruz 1955.
W 1957 roku wystąpił na Copa América, na którym Brazylia zajęła drugie miejsce. Na tym turnieju był rezerwowym i nie wystąpił w żadnym meczu. W 1959 roku wystąpił na Copa América, na którym Brazylia zajęła drugie miejsce. Na tym turnieju wystąpił w trzech meczach z Peru, Chile, i Boliwią. Mecz z Boliwią rozegrany 21 marca 1959 był jego ostatnim w reprezentacji. Ogółem w latach 1955–1959 Paulinho w reprezentacji Brazylii wystąpił w 13 meczach.
Kariera trenerska.
Po zakończeniu kariery piłkarskiej Paulinho został trenerem. Prowadził m.in. takie kluby jak: Internacional Porto Alegre, CR Vasco da Gama, Bangu AC, Botafogo FR, Vitória, América Rio de Janeiro, Coritiba, Sport Recife, Grêmio Porto Alegre, SE Palmeiras, Fluminense Rio de Janeiro, Santa Cruz Recife, EC Bahia, Clube Atlético Mineiro czy São Paulo FC.
Największe sukcesy osiągnął z: Vitórią – mistrzostwo stanu Bahia – Campeonato Baiano w 1972, Remo Belém – mistrzostwo stanu Pará – Campeonato Paraense w 1974, Coritiba – mistrzostwo stanu Parána – Campeonato Paranaense w 1975, Cearą Fortaleza – mistrzostwo stanu Ceará – Campeonato Cearense w 1977, Vila Nova Goiânia – mistrzostwo stanu Goiás – Campeonato Goiano w 1978, Grêmio Porto Alegre – mistrzostwo stanu Rio Grande do Sul – Campeonato Gaúcho w 1980, Clube Atlético Mineiro – mistrzostwo stanu Minas Gerais – Campeonato Mineiro w 1983 i 1988, Santa Cruz Recife – mistrzostwo stanu Pernambuco – Campeonato Pernambucano w 1987 i Paysandu SC – mistrzostwo stanu Pará – Campeonato Paraense w 1992.
Paulinho zmarł na chorobę Alzheimera 11 czerwca 2007.

</doc>
<doc id="2047917" url="https://pl.wikipedia.org/wiki?curid=2047917" title="IV Szpital Miejski im. dr. Henryka Jordana w Łodzi">
IV Szpital Miejski im. dr. Henryka Jordana w Łodzi

IV Szpital Miejski im. dr. Henryka Jordana w Łodzi – łódzki szpital znajdujący się w dzielnicy Bałuty na osiedlu Julianów, przy ulicy Przyrodniczej 7/9.
Szpital powstał w roku 1950 jako placówka o profilu ginekologiczno-położniczym.
W latach 2012–2014 został włączony w struktury Miejskiego Centrum Medycznego im. dr. Karola Jonschera w Łodzi (wcześniej: III Szpital Miejski im. dr. Karola Jonschera w Łodzi), w ramach którego w roku 2017 przy ul. Przyrodniczej funkcjonowały:

</doc>
<doc id="2047920" url="https://pl.wikipedia.org/wiki?curid=2047920" title="Rubens Josué da Costa">
Rubens Josué da Costa

Rubens, właśc. Rubens Josué da Costa (ur. 8 kwietnia 1919 w São Paulo – zm. 31 maja 1987 w Rio de Janeiro) – piłkarz brazylijski, występujący podczas kariery na pozycji napastnika.
Kariera klubowa.
Piłkarską karierę Rubens rozpoczął w klubie Ypiranga São Paulo, gdzie występował w latach 1943-1948. W 1949 roku został zawodnikiem Portuguesy São Paulo, z której po dwóch latach przeszedł do CR Flamengo. Z Flamengo trzykrotnie wywalczył mistrzostwo stanu Rio de Janeiro - Campeonato Carioca w 1953, 1954 i 1955. W 1957 roku przeszedł do lokalnego rywala - CR Vasco da Gama, z którym zdobył kolejne mistrzostwo stanu Rio de Janeiro w 1958 oraz wygrał "Turniej Rio - São Paulo" w tym samym roku. Ostatnie pięć lat kariery spędził w Prudentinie, Ourinhos oraz Bragantino.
Kariera reprezentacyjna.
W reprezentacji Brazylii Rubens zadebiutował 13 kwietnia 1952 w meczu z reprezentacją Panamy podczas Mistrzostw Panamerykańskich. Był to jego jedyny występ w reprezentacji. W 1954 roku Rubens uczestniczył w mistrzostwach świata. Na mundialu w Szwajcarii Rubens był rezerwowym i nie wystąpił w żadnym meczu.

</doc>
<doc id="2047925" url="https://pl.wikipedia.org/wiki?curid=2047925" title="Gmina Barnes (Iowa)">
Gmina Barnes (Iowa)

Gmina Barnes (ang. "Barnes Township") – gmina w USA, w stanie Iowa, w hrabstwie Buena Vista. Według danych z 2000 roku gmina miała 695 mieszkańców.

</doc>
<doc id="2047926" url="https://pl.wikipedia.org/wiki?curid=2047926" title="Gmina Brooke">
Gmina Brooke

Gmina Brooke (ang. "Brooke Township") – gmina w USA, w stanie Iowa, w hrabstwie Buena Vista. Według danych z 2000 roku gmina miała 174 mieszkańców.

</doc>
<doc id="2047927" url="https://pl.wikipedia.org/wiki?curid=2047927" title="Wilhelm Löhe">
Wilhelm Löhe

Johann Konrad Wilhelm Löhe (ur. 21 lutego 1808 w Fürth, zm. 2 stycznia 1872 w Neuendettelsau) – niemiecki duchowny i teolog luterański, filantrop, inicjator instytucji diakonatu żeńskiego, jeden z założycieli Kościoła Luterańskiego Synodu Missouri.
Bohater wiary Kościoła luterańskiego, uznany za odnowiciela Kościoła.
Życiorys.
Johann Konrad Wilhelm Löhe pochodził z pobożnej rodziny należącej do klasy średniej. Uczył się w gimnazjum w Norymberdze, a w 1826 roku podjął studia teologiczne na Uniwersytecie w Erlangen. Początkowo był zwolennikiem teologii reformowanej, później jednak stał się zwolennikiem luteranizmu. W 1828 roku studiował przez jeden semestr na Uniwersytecie w Berlinie, gdzie większy od wykładów wpływ wywarły na niego kazania tamtejszych kaznodziejów. W 1831 roku został wikariuszem w Krichenlamitz, gdzie zdobył uznanie zboru swoimi oryginalnymi i żarliwymi kazaniami. Władze świeckie i kościelne oskarżyły go jednak o mistycyzm i odsunęły go po dwóch latach od posługi w tej parafii, został za to proboszczem pomocniczym w kościele św. Idziego w Norymberdze. Tam jego działalność kaznodziejska osiągnęła pełnię. Jego żarliwe kazania potępiające grzech zwróciły przeciwko niemu władze miejskie, miał jednak wsparcie władz kościelnych. W 1837 roku został kaznodzieją w małej wiosce Neuendettelsau, którą swoją pracą zamienił w kwitnącą chrześcijańską kolonię. W latach 1848–1852 rozwijał się w nim zamiar w zerwania z krajowym Kościołem Bawarii i jego relacje z władzami stawały się coraz bardziej napięte. Jego negatywna ocena ówczesnej sytuacji wynikała nie tyle z samych niedostatków życia kościelnego, ile z niezgodności modelu Kościoła z ideałami teologa. Początkowo planował nie reformę, ale nową formację Kościoła. Próbował upowszechnić w powszechnej opinii utożsamienie społeczności świętych z jej widzialną postacią na Ziemi. Wystosował petycję do Synodu Głównego, w którym żądał zakończenia kontroli władz świeckich nad Kościołem, oczyszczenia doktryny z naleciałości i wierności księgom symbolicznym. Chociaż synod próbował spełnić jego postulaty na miarę możliwości, Löhe nie był usatysfakcjonowany i kilka razy był na granicy schizmy, jednak jego miłość dla tradycji Kościoła powstrzymywała go przed realizacją swoich zamiarów. Löhe, jako ortodoksyjny luteranin, był przeciwnikiem unii z ewangelikami reformowanymi, a zwłaszcza wspólnej celebracji Wieczerzy Pańskiej pomimo różnic doktrynalnych. Niektórzy członkowie władz kościelnych planowały suspendować niepokornego duchownego, jednak nie uczyniono z tego obawy, że może to wywołać rozłam w Kościele. Te nieprzyjazne warunki uległy zmianie w 1852 roku, kiedy to przewodniczącym konsystorza został Adolf Harless, który w sposób pokojowy doprowadził do zakończenia unii luteranów i reformowanych. W 1845 roku Löhe opublikował swe główne dzieło, "Drei Bücher von der Kirche". Prezentował tam najściślejszą luterańską ortodoksję. Brak czystości doktryny był dla niego złem na miarę niemoralności, uważał naukę luterańską za pełną i doskonałą, nie widział konieczności jej dalszego rozwoju. Był podejrzewany o związki z katolicyzmem przez swoje podejście do widzialności Kościoła, koncepcji ustroju kościelnego, wagi uczynków, samodoskonalenia i bezżenności. Był jednak zawsze wierny protestanckiej nauce u usprawiedliwieniu.
Löhe był jednak nie tylko ortodoksyjnym teologiem, ale i aktywnym działaczem kościelnym. Od 1840 roku uczył duchowych przywódców chrześcijan udających się na emigrację do Stanów Zjednoczonych. Współzakładał Synod Missouri, a w Neuendettelsau istniały dwa budynki, w których kształcono misjonarzy udających się do Ameryki Północnej i Australii. W 1853 roku zapoczątkował instytucję diakonatu żeńskiego i zakładał liczne instytucje charytatywne.

</doc>
<doc id="2047928" url="https://pl.wikipedia.org/wiki?curid=2047928" title="Gmina Coon">
Gmina Coon

Gmina Coon (ang. "Coon Township") – gmina w USA, w stanie Iowa, w hrabstwie Buena Vista. Według danych z 2000 roku gmina miała 237 mieszkańców.

</doc>
<doc id="2047932" url="https://pl.wikipedia.org/wiki?curid=2047932" title="Gmina Elk (hrabstwo Buena Vista)">
Gmina Elk (hrabstwo Buena Vista)

Gmina Elk (ang. "Elk Township") – gmina w USA, w stanie Iowa, w hrabstwie Buena Vista. Według danych z 2000 roku gmina miała 223 mieszkańców.

</doc>
<doc id="2047933" url="https://pl.wikipedia.org/wiki?curid=2047933" title="Gmina Fairfield (hrabstwo Buena Vista)">
Gmina Fairfield (hrabstwo Buena Vista)

Gmina Fairfield (ang. "Fairfield Township") – gmina w USA, w stanie Iowa, w hrabstwie Buena Vista. Według danych z 2000 roku gmina miała 951 mieszkańców.

</doc>
<doc id="2047934" url="https://pl.wikipedia.org/wiki?curid=2047934" title="Gmina Grant (hrabstwo Buena Vista)">
Gmina Grant (hrabstwo Buena Vista)

Gmina Grant (ang. "Grant Township") – gmina w USA, w stanie Iowa, w hrabstwie Buena Vista. Według danych z 2000 roku gmina miała 297 mieszkańców.

</doc>
<doc id="2047938" url="https://pl.wikipedia.org/wiki?curid=2047938" title="Gmina Hayes (hrabstwo Buena Vista)">
Gmina Hayes (hrabstwo Buena Vista)

Gmina Hayes (ang. "Hayes Township") – gmina w USA, w stanie Iowa, w hrabstwie Buena Vista. Według danych z 2000 roku gmina miała 1144 mieszkańców.

</doc>
<doc id="2047939" url="https://pl.wikipedia.org/wiki?curid=2047939" title="Suada Dilberović">
Suada Dilberović

Suada Dilberović (ur. 24 maja 1968 w Dubrowniku, zm. 5 kwietnia 1992 w Sarajewie) – studentka medycyny na Uniwersytecie w Sarajewie. Przyjmuje się, że była pierwszą ofiarą oblężenia Sarajewa i całej wojny w Bośni i Hercegowinie.
Życiorys.
Rodzina Suady przybyła do Sarajewa z Chorwacji. Byli umiarkowanymi muzułmanami. Kiedy w marcu 1992 wzrosło w mieście napięcie między Serbami a Boszniakami, brała udział w masowych demonstracjach przeciwko podziałowi Sarajewa na strefy etniczne. Największa z nich miała miejsce 5/6 kwietnia. Około 100 000 ludzi różnych narodowości protestowało wtedy przeciwko sztucznym podziałom. Do tłumu, znajdującego się na moście Vrbanja, otwarli ogień snajperzy (m.in. z wieżowca hotelu Holiday Inn oraz z okolic cmentarza żydowskiego). Jako pierwsze zginęły Suada Deliberović i Olga Sučić. Sześciu snajperów pojmano, ale wkrótce wymieniono na innych zakładników.
Pośmiertnie Suadzie Dilberović przyznano dyplom lekarski. Most Vrbanja został nazwany jej imieniem ("Most Suade i Olge"). Przyznawane są także stypendia im. Suady Dilberović.
Serbowie uważają za pierwszą ofiarę wojny Nikolę Gardovicia, który zginął w dniu 1 marca 1992 w Sarajewie (na Baščaršiji).

</doc>
<doc id="2047940" url="https://pl.wikipedia.org/wiki?curid=2047940" title="Gmina Lee (hrabstwo Buena Vista)">
Gmina Lee (hrabstwo Buena Vista)

Gmina Lee (ang. "Lee Township") – gmina w USA, w stanie Iowa, w hrabstwie Buena Vista. Według danych z 2000 roku gmina miała 272 mieszkańców.

</doc>
<doc id="2047941" url="https://pl.wikipedia.org/wiki?curid=2047941" title="Stara Synagoga w Surażu">
Stara Synagoga w Surażu

Stara Synagoga w Surażu – dawna synagoga znajdująca się w mieście Suraż, w województwie podlaskim.
Synagoga została zbudowana w latach 1910-1911 na miejscu budynku rozebranego w 1909. Bóżnica nie służyła długo suraskim Żydom, ponieważ została zniszczona w 1914 podczas działań wojennych. Po zakończeniu I wojny światowej synagogi nie odbudowano z powodu odpływu ludności żydowskiej.

</doc>
<doc id="2047942" url="https://pl.wikipedia.org/wiki?curid=2047942" title="Stadion Garbarni przy ul. Barskiej">
Stadion Garbarni przy ul. Barskiej

Stadion Garbarni przy ul. Barskiej ("Park Sportowy KS Garbarnia") – stadion piłkarski położony przy ul. Barskiej 73 w Krakowie, w samym centrum Ludwinowa, funkcjonujący w latach 1926–1973, na którym mecze domowe rozgrywała Garbarnia Kraków.
Historia.
Polskie Zakłady Garbarskie tuż obok własnych zabudowań wybudowały w 1926 roku stadion dla własnej drużyny piłkarskiej – Garbarnia Kraków. Był to obiekt typowo piłkarski z trybunami położonymi w bardzo niewielkiej odległości od pola gry. Trybuny były częściowo zadaszone z miejscami dla dwóch tysięcy widzów. W skład kompleksu wchodził domek klubowy, szatnie z natryskami (co było w tamtych czasach absolutną nowością), kręgielnia oraz korty tenisowe. Całość terenu ogrodzona została wysokim drewnianym parkanem, zwieńczonym napisem "Park Sportowy KS Garbarnia". Największą bolączką obiektu był słaby drenaż, co powodowało przewlekłe kłopoty ze stanem murawy.
W kolejnych latach kompleks sportowy był sukcesywnie rozbudowywany. Podczas II wojny światowej obiekt został zajęty przez okupanta i ulegał systematycznej dewastacji. Po zakończeniu wojny został wyremontowany i odrestaurowany, szczególnie dzięki staraniom wówczas działacza, a wcześniej piłkarza Garbarni, Mariana Sycza. Stadion zyskał m.in. odnowioną krytą trybunę dla czterech tysięcy widzów.
Historyczny mecz.
5 grudnia 1948 roku w bezpośrednim meczu decydującym o tytule mistrza Polski spotkały się na stadionie Garbarni przy ul. Barskiej Cracovia i Wisła Kraków. Rozegranie dodatkowego pojedynku było konieczne ponieważ obydwa zainteresowane zespoły w klasyfikacji ligowej uzyskały taką samą liczbę punktów. W spotkaniu lepsza okazała się drużyna Cracovii, która zdobyła tytuł mistrzowski wygrywając mecz 3:1.
Zburzenie stadionu.
Ostatni mecz na stadionie przy ul. Barskiej Garbarnia rozegrała na początku 1973 roku (było to trzecioligowe spotkanie z GKS Świętochłowice).
Na początku lat 70. władze miasta podjęły decyzję o wybudowaniu na terenach zajmowanych m.in. przez stadion Garbarni nowoczesnego hotelu. Na przełomie lutego i marca przystąpiono do rozbiórki obiektów klubowych. Zabytkowa drewniana trybuna została wysadzona w powietrze przy pomocy dynamitu – fragment drewnianej trybuny oprawiony w ramkę przechowywany jest w klubie. Zabudowania Zakładów Garbarskich również zostały zburzone w początku lat 90. XX wieku, a na ich miejscu wzniesiono osiedle "Apartamenty Ludwinów".
Władze miasta obiecały klubowi rekompensatę, ale przez kolejne 17 lat Garbarnia pozbawiona była własnego stadionu. Dopiero w 1990 roku oddano do użytku nowy Stadion przy ul. Rydlówka.

</doc>
<doc id="2047943" url="https://pl.wikipedia.org/wiki?curid=2047943" title="Gmina Lincoln (hrabstwo Buena Vista)">
Gmina Lincoln (hrabstwo Buena Vista)

Gmina Lincoln (ang. "Lincoln Township") – gmina w USA, w stanie Iowa, w hrabstwie Buena Vista. Według danych z 2000 roku gmina miała 183 mieszkańców.

</doc>
<doc id="2047946" url="https://pl.wikipedia.org/wiki?curid=2047946" title="Gminy w departamencie Var">
Gminy w departamencie Var

Lista 153 gmin w departamencie Var we Francji.

</doc>
<doc id="2047947" url="https://pl.wikipedia.org/wiki?curid=2047947" title="Gmina Maple Valley (Iowa)">
Gmina Maple Valley (Iowa)

Gmina Maple Valley (ang. "Maple Valley Township") – gmina w USA, w stanie Iowa, w hrabstwie Buena Vista. Według danych z 2000 roku gmina miała 259 mieszkańców.

</doc>
<doc id="2047950" url="https://pl.wikipedia.org/wiki?curid=2047950" title="Baszta Kowalska">
Baszta Kowalska

Baszta Kowalska – nieistniejąca baszta w ciągu murów obronnych w Stargardzie.
Została wzniesiona na przełomie XV i XVI wieku nad korytem rzeki Iny, na południe od bramy Wałowej. Miała ona budowę cylindryczną wzniesioną na okrągłej, kamiennej podstawie. Baszta mierzyła ok. 13 m. Zwieńczona była stożkowym hełmem otoczonym krenelażem.
Została rozebrana w 1871 podczas likwidacji i wyrównywania obwarowań miejskich.
Nawiązywała formą do baszty Jeńców – stąd też ta obecnie zwana jest także basztą Kowalską.

</doc>
<doc id="2047952" url="https://pl.wikipedia.org/wiki?curid=2047952" title="Gmina Newell (Iowa)">
Gmina Newell (Iowa)

Gmina Newell (ang. "Newell Township") – gmina w USA, w stanie Iowa, w hrabstwie Buena Vista. Według danych z 2000 roku gmina miała 1183 mieszkańców.

</doc>
<doc id="2047953" url="https://pl.wikipedia.org/wiki?curid=2047953" title="Gmina Nokomis (Iowa)">
Gmina Nokomis (Iowa)

Gmina Nokomis (ang. "Nokomis Township") – gmina w USA, w stanie Iowa, w hrabstwie Buena Vista. Według danych z 2000 roku gmina miała 2244 mieszkańców.

</doc>
<doc id="2047954" url="https://pl.wikipedia.org/wiki?curid=2047954" title="Gmina Poland (Iowa)">
Gmina Poland (Iowa)

Gmina Poland (ang. "Poland Township") – gmina w USA, w stanie Iowa, w hrabstwie Buena Vista. Według danych z 2000 roku gmina miała 529 mieszkańców.

</doc>
<doc id="2047955" url="https://pl.wikipedia.org/wiki?curid=2047955" title="Gmina Providence (hrabstwo Buena Vista)">
Gmina Providence (hrabstwo Buena Vista)

Gmina Providence (ang. "Providence Township") – gmina w USA, w stanie Iowa, w hrabstwie Buena Vista. Według danych z 2000 roku gmina miała 316 mieszkańców.

</doc>
<doc id="2047957" url="https://pl.wikipedia.org/wiki?curid=2047957" title="Gmina Scott (hrabstwo Buena Vista)">
Gmina Scott (hrabstwo Buena Vista)

Gmina Scott (ang. "Scott Township") – gmina w USA, w stanie Iowa, w hrabstwie Buena Vista. Według danych z 2000 roku gmina miała 245 mieszkańców.

</doc>
<doc id="2047958" url="https://pl.wikipedia.org/wiki?curid=2047958" title="Gmina Washington (hrabstwo Buena Vista)">
Gmina Washington (hrabstwo Buena Vista)

Gmina Washington (ang. "Washington Township") – gmina w USA, w stanie Iowa, w hrabstwie Buena Vista. Według danych z 2000 roku gmina miała 663 mieszkańców.

</doc>
<doc id="2047959" url="https://pl.wikipedia.org/wiki?curid=2047959" title="&quot;Wschód - Zachód&quot; Wyższa Szkoła Humanistyczna">
&quot;Wschód - Zachód&quot; Wyższa Szkoła Humanistyczna



</doc>
<doc id="2047961" url="https://pl.wikipedia.org/wiki?curid=2047961" title="Cmentarz żydowski w Skalbmierzu">
Cmentarz żydowski w Skalbmierzu

Cmentarz żydowski w Skalbmierzu – kirkut powstał w XIX wieku. W czasie okupacji został zdewastowany przez nazistów. Obecnie zachowało się na nim tylko kilka macew. Teren jest zarośnięty i nieogrodzony. Mieści się przy ul. ppor. Sokoła.

</doc>
<doc id="2047967" url="https://pl.wikipedia.org/wiki?curid=2047967" title="Stephen William Hammond">
Stephen William Hammond



</doc>
<doc id="2047970" url="https://pl.wikipedia.org/wiki?curid=2047970" title="Lift (framework)">
Lift (framework)

Lift – framework do tworzenia aplikacji internetowych. Wykorzystuje język programowania Scala. Lift został napisany przez Davida Pollacka.
Autor frameworka przez pewien czas używał Ruby on Rails, stąd wiele rozwiązań Lift pochodzi koncepcyjnie z Rails.
Przewaga Lift nad takimi frameworkami jak Rails polega przede wszystkim na wykorzystaniu języka Scala, który działa na maszynie wirtualnej Java (JVM) i programy napisane w tym języku działają prawie tak samo szybko jak w Javie. Przy czym składnia języka Scala jest zbliżona do języków dynamicznych (choć sama Scala jest językiem statycznie typowanym i kompilowanym). Aplikacje Lift są archiwami WAR i można je uruchamiać na dowolnym kontenerze serwletów (od wersji 2.4) np. Tomcat
30 czerwca 2010 wydana została wersja 2.0. Wersja ta działa jeszcze na Scali 2.7.7, ale ma zostać przeportowana na 2.8 zaraz po pojawieniu się stabilnej wersji Scali.

</doc>
<doc id="2047972" url="https://pl.wikipedia.org/wiki?curid=2047972" title="Thilogne">
Thilogne

Thilogne – miasto w Senegalu, w regionie Matam. Według danych szacunkowych na rok 2010 liczy 11 558 mieszkańców.

</doc>
<doc id="2047973" url="https://pl.wikipedia.org/wiki?curid=2047973" title="Browar Sarajewo">
Browar Sarajewo



</doc>
<doc id="2047974" url="https://pl.wikipedia.org/wiki?curid=2047974" title="Eugeniusz Ciastoń">
Eugeniusz Ciastoń

 
Eugeniusz Ciastoń (ur. 26 listopada 1861 we Frysztaku, zm. 10 września 1930 w Krakowie) – polski lekarz, generał brygady Wojska Polskiego.
Życiorys.
Eugeniusz Ciastoń urodził się 26 listopada 1861 roku we Frysztaku, w rodzinie Tomasza, urzędnika podatkowego, i Apolonii z Wojciechowskich. Ukończył osiem klas Gimnazjum Świętej Anny w Krakowie i w 1880 roku złożył maturę. W 1889 roku uzyskał dyplom doktora wszech nauk lekarskich na Uniwersytecie Jagiellońskim w Krakowie.
Od 15 listopada 1889 roku pełnił służbę w cesarskiej i królewskiej Marynarce Wojennej, w charakterze lekarza. 1 stycznia 1909 roku został awansowany na starszego lekarza sztabowego marynarki 2. klasy (niem. "Marine-Oberstabsartze 2. Klasse"), który to stopień odpowiadał podpułkownikowi (niem. "Oberstleutnant") w cesarskiej i królewskiej Armii.
W 1912 roku został przeniesiony w stan spoczynku. W 1914 roku został reaktywowany i wyznaczony na stanowisko szefa sanitarnego morskiej komendy obwodowej w Treście. W 1916 roku został awansowany na pułkownika.
15 marca 1919 roku został przyjęty do Wojska Polskiego z byłej armii austriacko-węgierskiej, z zatwierdzeniem posiadanej rangi pułkownika lekarza. referent do spraw sanitarnych w Departamencie Spraw Morskich Ministerstwa Spraw Wojskowych w Warszawie. 29 maja 1920 roku został zatwierdzony z dniem 1 kwietnia 1920 roku w stopniu pułkownika, w Korpusie Lekarskim, w grupie oficerów byłej armii austriacko-węgierskiej.
Z dniem 1 maja 1921 roku został przeniesiony w stały stan spoczynku z prawem noszenia munduru.
26 października 1923 roku Prezydent RP Stanisław Wojciechowski zatwierdził go w stopniu generała brygady. Na emeryturze mieszkał w Wadowicach.
Zmarł 10 września 1930 roku w Krakowie. 13 września 1930 roku został pochowany na Cmentarzu Rakowickim (kwatera JD-płn.-2).

</doc>
<doc id="2047977" url="https://pl.wikipedia.org/wiki?curid=2047977" title="Waoundé">
Waoundé

Waoundé, także Waounde i Ouaounde – miasto w Senegalu, w regionie Matam. Według danych szacunkowych na rok 2010 liczy 11 031 mieszkańców.

</doc>
<doc id="2047980" url="https://pl.wikipedia.org/wiki?curid=2047980" title="Peugeot 508">
Peugeot 508

Peugeot 508 – samochód osobowy klasy średniej produkowany pod francuską marką Peugeot od 2010 roku. Od 2018 roku produkowana jest druga generacja modelu.
Pierwsza generacja.
Peugeot 508 I został po raz pierwszy oficjalnie zaprezentowany podczas Międzynarodowego Salonu Samochodowego w Paryżu 30 września 2010 roku.
Samochód w europejskiej gamie marki zastąpił jednocześnie Peugeota 407 i większego Peugeota 607. 508 zbudowany został na płycie podłogowej Citroëna C5. Historycznie ma on nawiązywać do modelu 504, a koncepcyjnymi pierwowzorami modelu były prototypy "5 by peugeot", oraz SR1. Względem poprzedników znacznie poprawił się też wygląd. Dzięki dynamicznej sylwetce i wielu przetłoczeniom samochód wydaje się być optycznie lżejszy.
Face Lifting.
W 2014 roku samochód przeszedł face lifting. Auto otrzymało nową atrapę chłodnicy, zderzaki oraz reflektory w technologii LEDowej. W wersji sedan zmodyfikowano światła tylne. We wnętrzu pojawił się dotykowy ekran o przekątnej 7 cali. Ponadto samochód otrzymał bogatsze wyposażenie, lista obejmuje m.in. kamerę cofania i system monitorowania martwego pola, które przed modernizacją nie były dostępne.
Zawieszenie.
Samochód w przeciwieństwie do Citroëna C5, który wyposażony jest w zawieszenie wielowahaczowe z możliwością doposażenia w hydropneumatyczny system, posiada tradycyjne kolumny MacPhersona (tak jak konkurencja: Ford Mondeo czy VW Passat) z przodu oraz wielowahaczowe zawieszenie z tyłu. Wersja GT natomiast, którą można poznać po podwójnej rurze wydechowej, cechuje się również wielowahaczowym przednim zawieszeniem.
Silniki.
Benzynowe:
Diesla:
Hybryda Diesel/elektryczny:
Druga generacja.
Peugeot 508 II zadebiutował oficjalnie po raz pierwszy podczas Geneva Motor Show w marcu 2018 roku.
Samochód przeszedł ogromną rewolucję na tle poprzednika. Zmieniły się proporcje nadwozia – samochód jest krótszy i szerszy. Drugiej generacji 508 nadano bardziej awangardowy design, którego znakiem rozpoznawczym są oryginalnie ulokowane światła do jazdy dziennej umieszczone na całej wysokości pasa przedniego prostopadle do reflektorów. Wnętrze utrzymano w typowym dla ostatnich modeli marki futurystycznym stylu nazywanym "i-Cockpit". Dominującymi elementami deski rozdzielczej jest ekran dotykowy do sterowania funkcjami pojazdu, oryginalnie stylizowane przełączniki i spłaszczone u góry oraz dołu koło kierownicy. Podobnie do dotychczasowych modeli Peugeota, nowy 508 otrzymał także wysunięte zegary.
508 drugiej generacji w bazowej wersji w przeciwieństwie do poprzednika jest 5-drzwiowym lifbackiem, pierwszym takim nadwoziem w historii Peugeota. Jednakże, od 2019 roku specjalnie dla Chin i nowe 508 ponownie przyjmie także formę sedana z większym rozstawem osi pod nazwą 508 L. Chińska wersja jest też pozbawiona bezramkowych szyb – drzwi są standardowe.
Sprzedaż sztandarowego modelu marki ruszyła w połowie 2018 roku, wraz z wersją SW przedstawioną w maju tego samego roku.
Lifting.
W 2023 roku samochód przeszedł lifting. Pierwszą zmianą jest przeprojektowany przód nadwozia z zupełnie nowymi reflektorami oraz grillem, którzy upodobnił opisywany model do Peugeota 408. Uwagę zwracają także światła dzienne w kształcie potrójnego śladu pazurów zamiast dotychczasowych „kłów”. Gama odświeżonego 508 została również wzbogacona o nowy wzór 18-calowych felg oraz trzy dodatkowe kolory nadwozia (Biały Okenite, Niebieski Eclipse i Szary Titane). Zmiany przeprowadzone w kabinie są znacznie bardziej dyskretne niż na zewnątrz. Na wyposażeniu auta znalazł się nowy system multimedialny Peugeot i-Connect Advanced z 10-calowym ekranem dotykowym, a cyfrowy zestaw wskaźników zyskał nowe tryby wyświetlania. Ponadto, podobnie jak w nowszych modelach marki, na tunelu środkowym nie znajdziemy już tradycyjnej dźwigni automatu – zastąpił ją niewielki przełącznik. Usprawniono także funkcję masażu w przednich fotelach, dodając trzy nowe tryby, a na liście opcji pojawiły się nowe wzory tapicerki. Rynkowy debiut odświeżonego modelu jest planowany na czerwiec 2023 roku.

</doc>
<doc id="2047981" url="https://pl.wikipedia.org/wiki?curid=2047981" title="Gossas">
Gossas

Gossas – miasto w Senegalu, w regionie Fatick. Według danych szacunkowych na rok 2010 liczy 10 877 mieszkańców.

</doc>
<doc id="2047982" url="https://pl.wikipedia.org/wiki?curid=2047982" title="Ndoffane">
Ndoffane

Ndoffane (albo Ndofane) – miasto w Senegalu, w regionie Kaolack. Według danych szacunkowych na rok 2010 liczy 10 671 mieszkańców.

</doc>
<doc id="2047985" url="https://pl.wikipedia.org/wiki?curid=2047985" title="Wyższa Szkoła Informatyki">
Wyższa Szkoła Informatyki



</doc>
<doc id="2047987" url="https://pl.wikipedia.org/wiki?curid=2047987" title="2 Pułk Rozpoznania Radioelektronicznego">
2 Pułk Rozpoznania Radioelektronicznego

2 Pułk Rozpoznania Radioelektronicznego – jednostka rozpoznawcza Wojska Polskiego szczebla centralnego.
Historia.
Formowanie, stacjonowanie, przekształcenie, zadania.
Sformowany w 1960 roku na bazie batalionu radiopelengacyjnego jako 2 Ośrodek Radioelektroniczny. Od 1964 roku stacjonował w Przasnyszu. Podporządkowany operacyjnie szefowi Zarządu II SG WP.
W 1974 roku ośrodek przekształcony został w 2 Pułk Rozpoznania Radioelektronicznego. W okresie 22 lat istnienia pułk został siedmiokrotnie odznaczony Medalem Pamiątkowym za Osiągnięcia w Służbie Wojskowej. W 1976 roku garnizon wizytował szef Sztabu Generalnego gen. broni Florian Siwicki z okazji 25 rocznicy powstania jednostki.
W 1989 roku delegacja i kompania honorowa 2 Pułku Rozpoznania Radioelektronicznego wzięła udział w uroczystościach złożenia prochów oficerów pomordowanych w Katyniu. Uroczystość odbyła się na cmentarzu w Przasnyszu.
Od 1990 roku pułk realizował zadania rozpoznawcze w stosunku do obiektów rozmieszczonych od granicy na wschód – w obwodzie kaliningradzkim, na Białorusi, Ukrainie, w Mołdawii. Zadania te obejmowały częściowo rozpoznanie na Bliskim Wschodzie, gdzie rozmieszczone były nasze kontyngenty wojskowe,w zakresie dostarczania niezbędnych informacji. Zadania rozpoznania radioelektronicznego stawiane były przez Ośrodek Koordynacji ulokowany w Sztabie Generalnym WP, który koordynował wszystkie jednostki radioelektroniczne WP (znajdowały się one w siłach powietrznych i w marynarce wojennej).
W 1991 roku przybył do pułku pierwszy kapelan ks. Wojciech Brzozowski.
17 sierpnia 1996 roku, w 45 rocznicę istnienia jednostki, wiceminister ON Andrzej Karkoszka wręczył sztandar nowego typu ufundowany przez społeczeństwo ziemi przasnyskiej. W 1996 roku 2 Pułk Rozpoznania Radioelektronicznego został przekształcony w 2 Pułk Radioelektroniczny istniejący do 2002 r.
Rozformowanie.
W wyniku decyzji Ministra Obrony Narodowej z 1 stycznia 2003 roku na bazie 2 Pułku Radioelektronicznego powstał 2 Ośrodek Radioelektroniczny.

</doc>
<doc id="2047988" url="https://pl.wikipedia.org/wiki?curid=2047988" title="Tadeusz Świątek">
Tadeusz Świątek



</doc>
<doc id="2047989" url="https://pl.wikipedia.org/wiki?curid=2047989" title="Hyundai i40">
Hyundai i40

Hyundai i40 – samochód osobowy klasy średniej produkowany pod południowokoreańską marką Hyundai w latach 2011 – 2019.
Historia i opis modelu.
Samochód został zaprojektowany w centrum rozwojowym marki w Rüsselsheim am Main w Niemczech jako niezależny od globalnych rynków, odrębny następca modelu Sonata mający lepiej odpowiadać europejskim gustom i tutejszym, konkurencyjnym modelom klasy średniej. Samochód opracowano na platformie dzielonej z oferowaną na pozaeuropejskich rynkach szóstą generacją Sonaty, a także modelem Kia Optima.
Jako pierwsza zaprezentowana została odmiana kombi, która po przedstawieniu w internecie oficjalnych fotografii i informacji w styczniu 2011 roku oficjalnie miała swoją premierę podczas targów motoryzacyjnych w Genewie w 2011 roku. Ofertę w maju 2011 roku skompletowała odmiana sedan, która zadebiutowała podczas targów motoryzacyjnych w Barcelonie.
Hyundai i40 został zaprojektowany według najnowszego wówczas języka stylistycznego marki "Fluidic Sculpture", który zadebiutował przed rokiem przy okazji nowej generacji modelu Elantra. W ten sposób, samochód wyróżniał się futurystyczną, urozmaiconą licznymi przetłoczeniami dynamiczną sylwetką, zyskując duże, zadarte ku górze reflektory, a także opadającą linię dachu.
Restylizacje.
W grudniu 2014 roku zaprezentowana została wersja po dużej restylizacji nadwozia. W stosunku do wersji przed modernizacją, pojazd otrzymał dużą, sześciokątną atrapę chłodnicy, a także zmodyfikowany przedni zderzak, w który wkomponowane zostały wykonane w technologii LED światła przeciwmgielne. Tylna część nadwozia otrzymała mniej rozległe modyfikacje, otrzymując jedynie nowy układ diod LED w tylnych lampach.
Przy okazji liftingu do oferty wprowadzona została 7-biegowa przekładnia DCT. Do listy wyposażenia opcjonalnego dodana została otwierana automatycznie pokrywa bagażnika, system rozpoznawania znaków drogowych i ograniczeń prędkości, a także system ATCC, który za pomocą hamulców imituje działanie dyferencjału o ograniczonym poślizgu, poprawiając trakcję na zakrętach, a w samochodach z nadwoziem kombi system REDC pozwalający zmieniać kierowcy charakterystykę tylnych amortyzatorów, wspomagania kierownicy oraz reakcji na gaz.
W październiku 2018 roku zaprezentowana została wersja po drugiej, mniej rozległej niż poprzednio restylizacji. Zmieniony został wygląd atrapy chłodnicy, delikatnie przeprojektowane zostało wnętrze pojazdu, a wysokoprężna jednostka napędowa 1.7 CRDi zastąpiona została silnikiem 1.6 CRDi Smartstream o mocy 115 lub 136 KM. Do listy wyposażenia opcjonalnego pojazdu dodano system autonomicznego hamowania w sytuacjach awaryjnych.
Koniec produkcji.
W sierpniu 2017 roku w internecie pojawiły się zdjęcia głęboko zamaskowanych testowych egzemplarzy Hyundaia i40, które miały zapowiadać kolejną, trzecią restylizację pojazdu. Miałą ona zapewnić głębokie zmiany w wyglądzie, a także nowe jednostki napędowe. Informacje te jednak nie potwierdziły się, gdyż do kolejnej modernizacji i40 nie doszło - zamiast tego, w kolejnym roku pojawiły się doniesienia, samochód miał otrzymać jednolitego z globalnymi rynkami następcę w postaci ósmej generacji modelu Sonata. Spekulowano, że specjalnie z myślą o europejskim miała powstać odmiana kombi.
W kwietniu 2019 roku Hyundai zdementował dotychczasowe spekulacje, oficjalnie potwierdzając, że Sonata ósmej generacji nie trafi do sprzedaży w Europie z powodu stale malejącego popytu na samochodu klasy średniej. Pod koniec 2019 roku produkcja i40 dobiegła końca bez następcy. Koncern Hyundai Motor Group wycofał się tym samym całkowicie z oferowania samochodów osobowych klasy średniej w Europie. Ruch ten dotyczył jednak ostatecznie pojazdów napędzanych tradycyjnymi silnikami benzynowymi - południowokoreańska firma wróciła ostatecznie do klasy średniej w 2022 roku poprzez elektrycznego sedana Ioniq 6.
Wersje wyposażeniowe.
W zależności od wybranej wersji nadwoziowej i wyposażeniowej oraz rocznika produkcji pojazdu, auto wyposażone może być m.in. w system ABS i ESP, komplet poduszek powietrznych, elektryczne sterowanie szyb, elektryczne sterowanie lusterek, klimatyzację manualną bądź automatyczną dwustrefową, podgrzewane lusterka zewnętrzne, system doświetlania zakrętów, skórzaną kierownicę i dźwignię zmiany biegów, podgrzewaną przednią szybę, radio CD/MP3 z 6-głośnikami oraz sterowaniem z koła kierownicy, a także złączami USB/AUX, czujnik deszczu, tempomat, Bluetooth, światła przeciwmgłowe, elektryczna regulacja siedzenia kierowcy, fotochromatyczne lusterko wsteczne, podgrzewane koło kierownicy, system Start&amp;Stop, czujniki parkowania, reflektory ksenonowe, czujnik ciśnienia w oponach, adaptacyjne reflektory, podgrzewane przednie fotele, zmieniarkę CD, subwoofer oraz wzmacniacz systemu audio, system utrzymywania toru jazdy, system wspomagania inteligentnego parkowania, system nawigacji satelitarnej z kamerą cofania, skórzaną tapicerkę, podgrzewaną tylną kanapę, panoramiczny szklany dach.

</doc>
<doc id="2047990" url="https://pl.wikipedia.org/wiki?curid=2047990" title="Jan Władysław Hubiszta">
Jan Władysław Hubiszta



</doc>
<doc id="2047991" url="https://pl.wikipedia.org/wiki?curid=2047991" title="Jan Hubischta">
Jan Hubischta

Jan Władysław Hubischta (ur. 26 czerwca 1870 w Stanisławowie, zm. 6 stycznia 1933 w Poznaniu) – generał dywizji Wojska Polskiego.
Życiorys.
Ukończył Szkołę Kadetów we Lwowie i Wojskową Akademię Techniczną w Wiedniu. Na stopień podporucznika został mianowany ze starszeństwem z 1 września 1890 w korpusie oficerów artylerii. W tym samym roku został wcielony do 1. Dywizjonu w Krakowie. Przeszedł kolejne szczeble dowódcze w jednostkach artylerii. W latach 1904–1905 był członkiem Misji Wojskowej w Rosji. Odbywał służbę w jednostkach w Krakowie i Przemyślu, utrzymując kontakty z Polakami. W czasie I wojny światowej dowodził 25 pułkiem artylerii polowej i brygadą artylerii oraz pełnił obowiązki szefa sztabu artylerii XXV Korpusu, awansując w 1915 do stopnia pułkownika.
Po wstąpieniu do Wojska Polskiego, od 25 lipca 1919 do kwietnia 1920 był komendantem Kursu Intendentury w Warszawie. 15 maja 1920 został pomocnikiem szefa Departamentu I Broni Głównych i Wojsk Taborowych MSWojsk., a 30 lipca – zastępcą szefa Polskiej Wojskowej Misji Zakupów w Paryżu.
22 sierpnia 1921 został wyznaczony na stanowisko szefa Departamentu X Spraw Poborowych MSWojsk. Zweryfikowany w stopniu generała brygady ze starszeństwem z dniem 1 czerwca 1919. Po likwidacji Departamentu X Spraw Poborowych, 31 lipca 1923 objął kierownictwo Departamentu VII Intendentury MSWojsk. 10 grudnia 1923 został powołany na stanowisko dowódcy Okręgu Korpusu Nr VIII w Toruniu.
31 marca 1924 Prezydent RP Stanisław Wojciechowski na wniosek ministra spraw wojskowych, gen. dyw. Władysława Sikorskiego, awansował go na stopień generała dywizji ze starszeństwem z dniem 1 lipca 1923 i 1. lokatą w korpusie generałów.
W maju 1926 roku, podczas zamachu stanu, opowiedział się po stronie rządowej. Polecił aresztować zwolenników Józefa Piłsudskiego, w tym między innymi generała brygady Wiktora Thommée, dowódcę 15 Dywizji Piechoty, pułkownika SG Stanisława Dowoyno-Sołłohuba, dowódcę piechoty dywizyjnej 4 Dywizji Piechoty i majora SG Stanisława Krzysika z Inspektoratu Armii Nr III w Toruniu. 17 lipca 1926 został zwolniony ze stanowiska dowódcy Okręgu Korpusu, a 30 kwietnia 1927 przeniesiony w stan spoczynku. Na emeryturze osiadł w Poznaniu, gdzie zmarł.

</doc>
<doc id="2047992" url="https://pl.wikipedia.org/wiki?curid=2047992" title="10 Pułk Rozpoznania Systemów Radiolokacyjnych">
10 Pułk Rozpoznania Systemów Radiolokacyjnych

10 Pułk Rozpoznania Systemów Radiolokacyjnych – jednostka rozpoznawcza Sił Zbrojnych Polskiej Rzeczypospolitej Ludowej szczebla centralnego.
Formowanie.
Sformowany na podstawie Zarządzenia Szefa Sztabu Generalnego WP nr 0073/MON z 30 lipca 1963. Podporządkowany Zarządowi II SG WP. Stacjonował w Dziwnowie. Dowództwo pułku pełniło jednocześnie obowiązki dowództwa garnizonu.
12 października 1963 do Dziwnowa przybyła operacyjna grupa przygotowawcza. W jej skład wchodzili: mjr Izydor Malinowski, mjr Czesław Hlebowicz, ppor. Zygfryd Głuchowski, ppor. Tadeusz Gawarecki, ppor. Jan Jarzębek, ppor. Józef Chmiel, ppor. Stanisław Dzięgielewski, ppor. Czesław Chołdys i 187 szeregowych. 31.10.1963 zakończono proces formowania.
Struktura organizacyjna.
Sprzęt:
stacje rozpoznania systemów radiolokacyjnych:
stacje rozpoznania nawigacyjnego::

</doc>
<doc id="2047995" url="https://pl.wikipedia.org/wiki?curid=2047995" title="Godzina smoka">
Godzina smoka

Godzina smoka (tytuł oryg. "The Hour of the Dragon") – jedyna powieść napisana przez Roberta E. Howarda o przygodach Conana z Cymerii. 
"Godzina smoka" początkowo ukazywała się w odcinkach na łamach czasopisma "Weird Tales" (1935-1936), a w wersji książkowej raz pierwszy opublikowana została w 1950 roku.
Fabuła.
Fabuła jest luźno oparta na wcześniejszych opowiadaniach Howarda, a w szczególności na "Szkarłatnej cytadeli", z którą dzieli niemal identyczny scenariusz.
Akcja dzieje się, gdy Conan ma około czterdziestu pięciu lat i jest królem Aquilonii. Powstaje wtedy spisek mający na celu obalenie barbarzyńskiego króla niemającego żadnych praw do Aquilońskiego tronu. Pretendenci do władania Hyboryjskim Królestwem przy pomocy Orastesa wskrzeszają Xaltotuna, acherońskiego czarnoksiężnika, używając do tego celu pradawnego artefaktu, Serca Arymana. Xaltotun staje się największym wrogiem Conana, który aby zabić przeciwnika, musi odnaleźć Serce Arymana.

</doc>
<doc id="2047998" url="https://pl.wikipedia.org/wiki?curid=2047998" title="Wyższa Szkoła Finansów i Informatyki im. prof. J. Chechlińskiego">
Wyższa Szkoła Finansów i Informatyki im. prof. J. Chechlińskiego



</doc>
<doc id="2047999" url="https://pl.wikipedia.org/wiki?curid=2047999" title="11 Batalion Rozpoznania Radioelektronicznego">
11 Batalion Rozpoznania Radioelektronicznego

11 Batalion Rozpoznania Radioelektronicznego (11 Batalion Rozpoznania Radioelektrycznego (1967–1998), 11 Pułk Radioelektryczny (1998–2001), 11 Batalion Walki Radioelektronicznej (2001–2007)) – jednostka rozpoznawcza Wojska Polskiego szczebla armijnego (okręgowego).
Stacjonował w Zgorzelcu. Podporządkowany dowódcy Śląskiego Okręgu Wojskowego.Przeformowany w pułk i w 1998 przeniesiony do Legnicy, gdzie został skoszarowany w obiektach po Centralnym Ośrodku Szkolenia Wojsk Łączności. Tam został rozwiązany 8 czerwca 2007 roku, czym przerwano 62-letnią obecność Wojska Polskiego w Legnicy.
Dowódcy.
Dowódcy Jednostki:

</doc>
<doc id="2048000" url="https://pl.wikipedia.org/wiki?curid=2048000" title="Francis Maude">
Francis Maude

Francis Maude (ur. 4 lipca 1953 w Abingdon) – brytyjski polityk, działacz Partii Konserwatywnej. Od 12 maja 2010 zasiada w rząd Davida Camerona, gdzie pełni funkcję szefa Urzędu Gabinetu (co stanowi brytyjski odpowiednik szefa Kancelarii Premiera w wielu innych państwach, np. w Polsce). Choć formalnie nie jest członkiem gabinetu, decyzją premiera ma prawo stałego uczestnictwa w jego posiedzeniach.
Jest synem Angusa Maude'a, wieloletniego członka Izby Gmin i ministra w pierwszym rządzie Margaret Thatcher. Ukończył studia na University of Cambridge, a następnie podjął praktykę prawniczą, specjalizując się w prawie karnym. Karierę polityczną rozpoczął w 1983, kiedy to po raz pierwszy został wybrany do parlamentu. W 1985 został jednym z whipów partii rządzącej, a od 1987 zasiadał w rządzie jako jeden z tzw. "junior ministers" (ministrów niewchodzących w skład gabinetu, porównywalnych z polskimi wiceministrami). W tym okresie pracował m.in. w resorcie spraw zagranicznych, gdzie podlegały mu kwestie integracji europejskiej. Po przejęciu sterów rządów przez Johna Majora został sekretarzem finansowym skarbu (trzecim najważniejszym politykiem w resorcie finansów).
W wyborach w 1992 nie zdołał obronić swego mandatu parlamentarnego i tym samym znalazł się poza głównym nurtem polityki. Szybko odnalazł się w biznesie, gdzie pracował na kierowniczych stanowiskach w bankach inwestycyjnych. W 1997 odzyskał miejsce w Izbie Gmin, choć w innym okręgu wyborczym. Bardzo szybko trafił do gabinetu cieni, gdzie najpierw odpowiadał za kwestie kultury, mediów i sportu, później był "cieniem" kanclerza skarbu, a następnie ministra spraw zagranicznych. Podczas wyborów nowego lidera Partii Konserwatywnej w 2001 kierował nieudaną kampanią Michaela Portillo. Wybory wygrał Iain Duncan Smith, z którym Maud odmówił bliższej współpracy, wybierając rolę backbenchera.
Maud powrócił na partyjne szczyty w 2005, gdy na czele konserwatystów stanął David Cameron, który powierzył mu rolę przewodniczącego partii (co odpowiada obowiązkom sekretarza generalnego w partiach z Europy kontynentalnej). W 2007 został "cieniem" szefa Urzędu Gabinetu, przy czym jego faktyczna rola polegała na kierowaniu działaniami mającymi zapewnić, iż partia będzie dobrze przygotowana do przyszłego przejęcia władzy.
Po zwycięstwie w wyborach w 2010 roku i utworzeniu koalicyjnego rządu konserwatystów i Liberalnych Demokratów, Maude przejął polityczne kierownictwo w Urzędzie Gabinetu, będącym najbliższym zapleczem dla premiera. Otrzymał również dodatkowo funkcję Paymaster-General.
Jest żonaty i ma troje dzieci.

</doc>
<doc id="2048003" url="https://pl.wikipedia.org/wiki?curid=2048003" title="Haut-Mbomou">
Haut-Mbomou

Haut-Mbomou – prefektura w Republice Środkowoafrykańskiej z siedzibą w Obo. Wchodzi w skład regionu Haut-Oubangui.
Prefektura rozciąga się we wschodniej części kraju i graniczy z Demokratyczną Republiką Konga oraz Sudanem Południowym. Na północnym zachodzie Haut-Mbomou graniczy z prefekturą Haute-Kotto, a na południowym zachodzie z prefekturą Mbomou.
Powierzchnia Haut-Mbomou wynosi 55 530 km². W 1988 zamieszkiwało ją 27 113, a w 2003 roku 57 602 osób.
W skład Haut-Mbomou wchodzą 4 podprefektury ("sous-préfectures") i 5 gmin ("communes"):

</doc>
<doc id="2048004" url="https://pl.wikipedia.org/wiki?curid=2048004" title="12 Batalion Rozpoznania Radioelektronicznego">
12 Batalion Rozpoznania Radioelektronicznego

12 Batalion Rozpoznania Radioelektronicznego – jednostka rozpoznawcza Wojska Polskiego szczebla armijnego (okręgowego).
Stacjonował początkowo w Braniewie. W 1984 zmiana dyslokacji do Koszalina.
Podporządkowany dowódcy Pomorskiego Okręgu Wojskowego.
Rozwiązany w 1996r.

</doc>
<doc id="2048005" url="https://pl.wikipedia.org/wiki?curid=2048005" title="Chatka pod Niemcową">
Chatka pod Niemcową

Chatka pod Niemcową – sezonowe schronisko turystyczne w Beskidzie Sądeckim w Paśmie Radziejowej (działalność zawieszona). Nazwa jest tradycyjna, lecz myląca, gdyż schronisko to nie znajduje się pod właściwym szczytem Niemcowej (963 m), jak określane to jest na większości map, lecz pod szczytem Złotułki (zwanym też Trześniowym Groniem) o wysokości 1001 m, na polanie o nazwie również Trześniowy Groń. Administracyjnie należy do miejscowości Piwniczna-Zdrój, do przysiółka Trześniowy Groń, przez miejscowych określanego nazwą "Tymoski".
Opis schroniska.
Składa się z dwóch budynków drewnianych krytych gontem. Działa w bazie tzw. chatek studenckich. Oznacza to, że jest tanie i nie oferuje komfortu. Brak prądu elektrycznego i bieżącej wody (należy ją przynieść ze źródełka). Schronisko dysponuje 50 miejscami noclegowymi w zbiorowych izbach, ale trzeba mieć własny śpiwór. W schronisku jest samoobsługowa kuchnia, ale żywność należy mieć własną. Czynne jest przez trzy miesiące wakacji, ferie studenckie oraz w weekendy. Przy schronisku można rozbijać własne namioty (na specjalnych platformach}. 
Historia.
Jest jedną z najstarszych chatek studenckich w Polsce. Zlokalizowane jest w stylowych, drewnianych budynkach pochodzących z połowy XX wieku. Były to budynki dawnego gospodarstwa rolnego. W 1974 zostało ono wykupione przez krakowski oddział Almaturu. W 1993 wykupili go B. i A. Rabendowie i obecnie jest własnością prywatną. Schronisko zachowało swój dawny klimat i dobre zwyczaje. W księdze wpisów możemy m.in. przeczytać:
"Będę odchodził i na pewno wrócę"
"Do tej chatynki pełnej ziół i malin"
"Gdzie serdeczności zachłanny uczeń"
"Kochałem tych co mnie kochali"
Z polany Trześniowy Groń przy schronisku roztaczają się rozległe widoki na dolinę Popradu, Pasmo Jaworzyny, Góry Lubowelskie, a przy dobrej widoczności także Tatry.
Od 1 maja 2020 Chatka pod Niemcową zawiesiła działalność na czas nieokreślony.
Obecnie obiekt, będący własnością prywatną, nie udziela noclegów.
Kontakt.
Chatka Pod Niemcową
Baza Noclegowo–Turystyczna
Trześniowy Groń 5
33-350 Piwniczna – Kosarzyska

</doc>
<doc id="2048006" url="https://pl.wikipedia.org/wiki?curid=2048006" title="Taranis">
Taranis



</doc>
<doc id="2048007" url="https://pl.wikipedia.org/wiki?curid=2048007" title="João Souza">
João Souza

João Olavo Soares de Souza (ur. 27 maja 1988 w Mogi das Cruzes) – brazylijski tenisista, reprezentant w Pucharze Davisa.
Kariera tenisowa.
Karierę tenisową Souza rozpoczął w 2006 roku. W grze pojedynczej zwyciężył w 9 turniejach kategorii ATP Challenger Tour.
W grze podwójnej Brazylijczyk doszedł do 1 finału kategorii ATP World Tour, w lutym 2015 roku w Quito.
W 2012 roku zadebiutował w reprezentacji Brazylii w Pucharze Davisa.
W styczniu 2020 roku został dożywotnio zdyskwalifikowany i ukarany 200 tys. dolarów grzywny za ustawianie meczów.
Najwyżej sklasyfikowany w rankingu singlistów był na 69. miejscu 6 kwietnia 2015 roku, natomiast w zestawieniu deblistów zajmował 70. pozycję w styczniu 2013 roku.

</doc>
<doc id="2048008" url="https://pl.wikipedia.org/wiki?curid=2048008" title="QS (ujednoznacznienie)">
QS (ujednoznacznienie)



</doc>
<doc id="2048009" url="https://pl.wikipedia.org/wiki?curid=2048009" title="Junkers T 21">
Junkers T 21

Junkers T 21 - niewielki niemiecki samolot rozpoznawczy montowany w wytwórni lotniczej Junkers od 1923 roku, a od 1924 roku na licencji w ZSRR pod oznaczeniem Ju 21, a następnie H 21.
Model T 21 był dwumiejscowym górnopłatem - następcą modelu T 19. Pierwszy lot odbył się 12 lipca 1923 w siedzibie firmy, w Dessau. Pierwotnie wyposażono go w silnik BMW IIIa o mocy 136 kW. Wytwarzano go w Rosji Radzieckiej w nieco zmienionej wersji „Ju 21”. W 1923 roku zmontowano dwa pierwsze egzemplarze w niemieckiej wytwórni Junkersa (nosiły numery 354 i 355) i natychmiast przewieziono do Rosji, gdzie je testowano.
Wersja Ju 21.
W 1923 roku Junkers założył filię swojej firmy na przedmieściach Moskwy pod nazwą „Junkers-Werke Dessau, Zentrale für Russland” i tam przeniósł część produkcji swoich zakładów. Zakład znajdował się pod opieką i nadzorem władz radzieckich i włączono go w system kooperacji wojskowej między Republiką Weimarską a Rosją Radziecką, zgodnie z postanowieniami układu w Rapallo.
Wersje Ju 21 były pierwszymi samolotami Junkersa wytwarzanymi w ZSRR. Pierwotnie były pomyślane jako wojskowe samoloty rozpoznawcze, ale potem służyły do celów szkoleniowych. Montowano w nich silniki BMW IVa o mocy 176 kW. Dzięki temu mogły osiągać prędkość do 220 km/h. Łącznie w latach 1923 - 1926 wyprodukowano 122 egzemplarze Ju 21 (najwięcej w 1924 - 53 sztuki).
Wersja H 21.
Model H 21 traktowano jako samolot wielozadaniowy. Wyposażano go w 6 - cylindrowy, rzędowy silnik Daimler D IIIa. Uważa się, że był tylko niewiele lepszy od samolotu z końca I wojny światowej Airco DH.9 (De Havilland DH.9). Został szybko zastąpiony przez radziecki samolot R-1 (zresztą przeróbkę D.H.9).

</doc>
<doc id="2048012" url="https://pl.wikipedia.org/wiki?curid=2048012" title="Monaster Wprowadzenia Matki Bożej do Świątyni w Bieżecku">
Monaster Wprowadzenia Matki Bożej do Świątyni w Bieżecku

Monaster Wprowadzenia Matki Bożej do Świątyni – zniszczony męski klasztor prawosławny w Bieżecku.
Założycielem klasztoru był późniejszy święty mnich Nektariusz Bieżecki, który zainicjował powstanie wspólnoty monastycznej w połowie XV w. Mnisi skupili się wokół dwóch cerkwi: Wprowadzenia Matki Bożej do Świątyni i św. Sergiusza z Radoneża. Dzięki nadaniom ziemskim uzyskiwanym od kolejnych władców Rosji (po raz pierwszy w 1588) oraz darom prywatnym monaster zyskał znaczny majątek; w 1627 został jednak zniszczony w czasie wojen polsko-rosyjskich. Odbudowę kompleksu klasztornego sfinansował Siemion Zaborowski, który opłacił budowę kamiennej dzwonnicy i cerkwi – pierwszych murowanych obiektów w Bieżecku. W 1682, już po śmierci fundatora, dokonano poświęcenia nowej cerkwi Wprowadzenia Matki Bożej do Świątyni.
W XVIII stuleciu monaster przestał otrzymywać prywatne dary, co doprowadziło do jego upadku. W 1722 stracił status niezależnej wspólnoty mniszej, stając się filią monasteru św. Antoniego w Krasnochołmsku. W tym samym stuleciu cerkiew św. Sergiusza z Radoneża została rozebrana, zaś dotychczasowa główna świątynia monasterska została zmieniona w parafialną. Oznaczało to całkowitą likwidację monasteru męskiego w Bieżecku. Jedyna ocalała z niego cerkiew w połowie XIX wieku była już w złym stanie technicznym; całkowitej wymiany wymagał m.in. ikonostas oraz większość ikon. Tylko stojąca obok świątyni dzwonnica zachowała się w dobrym stanie.
Cerkiew Wprowadzenia Matki Bożej do Świątyni została pozbawiona resztek wyposażenia po rewolucji październikowej, a następnie całkowicie zniszczona w latach 30. XX wieku. Przetrwała jedynie dzwonnica.

</doc>
<doc id="2048014" url="https://pl.wikipedia.org/wiki?curid=2048014" title="Kémo">
Kémo

Kémo – prefektura w Republice Środkowoafrykańskiej z siedzibą w Sibut. Wchodzi w skład regionu Kagas.
Prefektura rozciąga się w środkowej części kraju, od południa graniczy z Demokratyczną Republiką Konga. Na zachodzie Kémo graniczy z prefekturą Ombella-M'Poko, na północnym zachodzie z prefekturą Ouham, na północy z prefekturą Nana-Grébizi i na wschodzie z Ouaką.
Powierzchnia Kémo wynosi 17 204 km². W 1988 zamieszkiwało ją 74 844, a w 2003 roku 118 420 osób.
W skład Kémo wchodzą 4 podprefektury ("sous-préfectures") i 8 gmin ("communes"):

</doc>
<doc id="2048019" url="https://pl.wikipedia.org/wiki?curid=2048019" title="Lobaye">
Lobaye

Lobaye – prefektura w Republice Środkowoafrykańskiej z siedzibą w Mbaïki. Wchodzi w skład regionu Plateaux.
Prefektura rozciąga się w środkowej części kraju, od południa graniczy z Kongiem. Na południowym zachodzie Lobaye graniczy z prefekturą Sangha-Mbaéré, na północnym zachodzie z prefekturą Mambéré-Kadéï i od północnego wschodu z prefekturą Ombella-Mpoko. 
Powierzchnia Lobaye wynosi 19 235 km². W 1988 miejscowość zamieszkiwało 156 329, a w 2003 roku 246 875 osób.
Administracja.
W skład Lobaye wchodzi 5 podprefektur ("sous-préfectures") i 12 gmin ("communes"):
Miasta.
Trzy główne miasta prefektury to: Mbaïki, Boda oraz Mongoumba.
Znane osoby.
Barthélémy Boganda - polityk, uważany za twórcę Republiki Środkowoafrykańskiej,
David Dacko - b. dyktator Republiki Środkowoafrykańskiej,
Jean-Bedel Bokassa - polityk, były przywódca Republiki Środkowoafrykańskiej.

</doc>
<doc id="2048022" url="https://pl.wikipedia.org/wiki?curid=2048022" title="Hyundai ix20">
Hyundai ix20

Hyundai ix20 – samochód osobowy typu minivan klasy miejskiej produkowany pod południowokoreańską marką Hyundai w latach 2010 – 2019.
Historia i opis modelu.
Pierwsze oficjalne informacje na temat miejskiego minivana Hyundaia zbudowanego z myślą o europejskim rynku przedstawiono we wrześniu 2010 roku. Debiut pojazdu odbył się z kolei miesiąc później podczas targów motoryzacyjnych w Paryżu w 2010 roku. W dotychczasowej ofercie ix20 zastąpił przestarzały model Matrix.
Hyundai ix20 został zbudowany na bazie bliźniaczego modelu Kia Venga zaprezentowanego rok wcześniej jako drugi pojazd marki, stworzony według nowej idei stylistycznej marki "Fluidic Sculpture". Wizualnie ix20 charakteryzował się agresywnie stylizowanymi reflektorami, sześciokątnym wlotem powietrza, a także wysoko umieszczonymi lampami tylnymi.
Lifting.
Na początku 2015 roku podczas targów motoryzacyjnych w Genewie zaprezentowana została zmodernizowana wersja pojazdu. Zmieniony został na przykład pas przedni pojazdu w którym zastosowana została m.in. nowa atrapa chłodnicy, zderzak oraz reflektory. W topowych wariantach wyposażeniowych zastosowano także inny układ żarówek w tylnych lampach.
Koniec produkcji.
Po 9-letnim stażu rynkowym, produkcja Hyundaia ix20 została zakończona z końcem 2019 roku, pozostawiając w sprzedaży na kolejne miesiące jedynie pozostałe u dealerów egzemplarze. Samochód nie otrzymał następcy, stając się ostatnim minivanem w ofercie Hyundaia w Europie.
Wersje wyposażeniowe.
Standardowe wyposażenie podstawowej wersji pojazdu obejmuje m.in. system ABS, 6 poduszek powietrznych, zamek centralny, elektryczne sterowanie szyb, światła przeciwmgłowe. Kolejne wersje wyposażeniowe, odpowiednio wyposażone mogą zostać m.in. w klimatyzację manualną bądź automatyczną, radio CD/MP3/USB/AUX z wielofunkcyjną kierownicą, podgrzewanie i elektryczne sterowanie lusterek, komputer pokładowy, system ESP, Bluetooth, czujnik deszczu, podgrzewane przednie fotele, system statycznego doświetlania zakrętów orazz fotochromatyczne lusterko wsteczne, a także system nawigacji satelitarnej z kamera cofania, czujniki niskiego ciśnienia w oponach, składane lusterka zewnętrzne.

</doc>
<doc id="2048023" url="https://pl.wikipedia.org/wiki?curid=2048023" title="Nikolaus von Amsdorf">
Nikolaus von Amsdorf

Nikolaus von Amsdorf (ur. 3 grudnia 1483 w Torgau, zm. 14 maja 1565 w Eisenach) – niemiecki duchowny i teolog luterański, jeden z czołowych przedstawicieli ruchu reformacji.
Życiorys.
W 1500 Nikolaus von Amsdorf podjął studia na Uniwersytecie w Lipsku. Dwa lata później przeniósł się na nowo utworzony Uniwersytet w Wittenberdze. Tam po zakończeniu nauki został profesorem teologii, a także zwolennikiem i przyjacielem Marcina Lutra. Gdy doszło w Wittenberdze do schizmy przyjął luteranizm.
Von Amsdorf brał udział w dyspucie lipskiej, w debacie schmalkaldeńskiej, towarzyszył Lutrowi na sejmie w Wormacji. Wiedział również o sekretnym pobycie ojca reformacji na zamku w Wartburgu.
W 1524 został pastorem i superintendentem Magdeburga. Aktywnie uczestniczył na rzecz wprowadzenia reformacji w Rzeszy. Prowadził misję w Goslarze i Einbeck.
W 1541, pomimo sprzeciwu kapituły, elektor Saksonii Jan Fryderyk uczynił go biskupem Naumburga w miejsce Juliusa von Pflug. W 1542 Marcin Luter uroczyście instalował swojego przyjaciela na katedrze i udzielił mu sakry biskupiej.
Klęska ewangelików w bitwie pod Mühlbergiem zmusiła Nikolausa von Amsdorfa do opuszczenia Naumburga i schronienia się w Weimarze. Podczas pobytu w księstwie Saksonia-Weimar założył Uniwersytet w Jenie, stojący w opozycji do nauk Melanchtona głoszonych na uniwersytecie w Wittenberdze. W tym samym duchu wydał zebrane dzieła Lutra, uzasadniając to koniecznością poprawy błędów i ominięć w wydaniu wittenberskim.
W 1552 von Amsdorf został superintendentem Eisenach, gdzie pozostał do śmierci.
Poglądy.
Wraz z Flaciusem prowadził polemikę przeciwko tzw. filipistom i adiaforytom. Krytykował Filipa Melanchtona i Martina Bucera za ich ugodowość w stosunku do innych protestantów i książąt katolickich. W 1557 za jego sprawą doszło w Wormacji do formalnego zerwania pomiędzy stronnictwem nauk Lutra a zwolennikami nauk Melanchtona.
W latach 1554–1559 von Amsdorf toczył spór z Justusem Meniusem na temat roli uczynków w usprawiedliwieniu. W czasie tego sporu doszedł do radykalnego przekonania, że dobre uczynki są w istocie szkodliwe dla zbawienia. W wyniku tego przekonania w 1561 Flaciusa wygnano z Jeny; Amsdorfa oszczędzono tylko ze względu na jego podeszły wiek i zasługi dla sprawy reformacji.

</doc>
<doc id="2048024" url="https://pl.wikipedia.org/wiki?curid=2048024" title="Katedra św. Mateusza w Waszyngtonie">
Katedra św. Mateusza w Waszyngtonie



</doc>
<doc id="2048025" url="https://pl.wikipedia.org/wiki?curid=2048025" title="Ford Galaxie">
Ford Galaxie

Ford Galaxie – samochód osobowy klasy luksusowej produkowany pod amerykańską marką Ford w latach 1958 – 1974 oraz w latach 1967 – 1983 na rynku brazylijskim.
Pierwsza generacja.
Ford Galaxie I został zaprezentowany po raz pierwszy w 1958 roku.
W 1958 roku Ford zdecydował się poszerzyć swoją lokalną, północnoamerykańską ofertę o nowy pełnowymiarowy samochód luksusowy Galaxie, który oparty został na technice mniejszego modelu Fairlane. Pierwsza generacja Forda Galaxie utrzymana została w charakterystycznych proporcjach dla amerykańskiej motoryzacji drugiej połowy lat 50., z awangardowymi, wielokształtnymi akcentami stylistycznymi i skrzydlatymi tylnymi nadkolami. W porównaniu do innych modeli Forda z tego okresu, Galaxie wyróżniał się dużą liczbą chromowanych ozdobników i największym wymiarowo nadwoziem. Kabinę pasażerską tworzyły dwie, jednoczęściowe kanapy wykonane ze skórzanej tapicerki.
Druga generacja.
Ford Galaxie II został zaprezentowany po raz pierwszy w 1959 roku.
Po niespełna rok trwającej produkcji poprzednika, Ford zdecydował się zaprezentować zupełnie nową odsłonę modelu Galaxie. Tym razem pełnowymiarowy model amerykańskiego producenta zyskał znacznie smuklejsze i mniej awangardowe proporcje, z łagodniejyszymi i prostszymi liniami nadwozia podobnymi do pokrewnego modelu Fairlane. 
Charakterystycznym elementem stylistyki stała się chromowana poprzeczka biegnąca przez całą długość nadwozia, a także duży chromowany pas przedni z dwiema parami okrągłych reflektorów. W kolejnych latach Ford Galaxie przeszedł dwie duże restylizacje, w ramach których zmieniał się głównie wygląd pasa przedniego. 
Trzecia generacja.
Ford Galaxie III został zaprezentowany po raz pierwszy w 1964 roku.
Trzecia generacja Galaxie przyniosła kolejne duże zmiany pod kątem stylistycznym, nawiązując do rozwiązań z pokrewnego, tańszego modelu Fairlane. Początkowo samochód przeszedł ewolucyjny zakres zmian w wyglądzie nawiązujących do poprzednika, z poziomo położonymi podwójnymi reflektorami i chromowaną atrapą chłodnicy.
Po trwającej rok produkcji, w 1965 roku pojawił się zmodernizowany Ford Galaxie. Z przodu pojawiły się pionowo położone podwójne reflektory, duża szeroka atrapa chłodnicy o kanciastych kształtach, a także wąskie, podłużne tylne lampy. Boczne panele zdobiło wyraźnie zaznaczone przetłoczenie, a liczba np. chromowanych ozdobników różniła się w zależności od wariantu wyposażenia.
XL.
Wraz z modernizacją Galaxie III w 1968 roku, Ford uzupełnił ofertę o luksusową odmianę o nazwie Ford XL. Wyróżniała się ona większą liczbą chromowanych ozdobników, a także chowanymi reflektorami.
Czwarta generacja.
Ford Galaxie IV został zaprezentowany po raz pierwszy w 1968 roku.
Czwarta i ostatnia generacja Forda Galaxie zadebiutowała pod koniec lat 60. XX wieku, przechodząc ponownie duży zakres zmian stylistycznych i powstając według nowej koncepcji. Nadwozie stało się bardziej masywne, ze strzelistymi i wyraźnie zaznaczonymi błotnikami. Wygląd pasa przedniego był ponownie uzależniony od wariantu wyposażeniowego, który obejmował głównie kształt reflektorów i układ atrapy chłodnicy.
XL.
Podobnie jak w przypadku poprzednika, oferta wariantów Galaxie IV została uzupełniona także o model Ford XL, który charakteryzował się innym wyglądem pasa przedniego. Ponownie wyróżniały go chowane reflektory pod kloszami utrzymanymi we wzorze takim, jak atrapa chłodnicy.

</doc>
<doc id="2048027" url="https://pl.wikipedia.org/wiki?curid=2048027" title="Go Soeda">
Go Soeda



</doc>
<doc id="2048028" url="https://pl.wikipedia.org/wiki?curid=2048028" title="Gōo Soeda">
Gōo Soeda



</doc>
<doc id="2048029" url="https://pl.wikipedia.org/wiki?curid=2048029" title="Mikołaj Amsdorf">
Mikołaj Amsdorf



</doc>
<doc id="2048030" url="https://pl.wikipedia.org/wiki?curid=2048030" title="Jan Brenz">
Jan Brenz



</doc>
<doc id="2048031" url="https://pl.wikipedia.org/wiki?curid=2048031" title="Osvaldo Brandão">
Osvaldo Brandão

Osvaldo Brandão (ur. 18 września 1916 w Taquarze - zm. 29 września 1989 w São Paulo) - piłkarz i trener brazylijski, występujący podczas kariery na pozycji obrońcy.
Kariera klubowa.
Osvaldo Brandão podczas kariery piłkarskiej występował w klubie SE Palmeiras w latach 1942–1946. Z Palmeiras dwukrotnie zdobył mistrzostwo stanu São Paulo - Campeonato Paulista w 1942 i 1944 roku.
Kariera trenerska.
Jeszcze przed zakończeniem kariery piłkarskiej Osvaldo Brandão został trenerem. Prace trenerską rozpoczął w SE Palmeiras. Z Palmeiras zdobył mistrzostwo stanu São Paulo - Campeonato Paulista w 1947 roku. Podczas pracy w Portuguesie wygrał "Turniej Rio - São Paulo" w 1952 roku. Po opuszczeniu Portuguesy prowadził Corinthians Paulista, z którym zdobył kolejne mistrzostwo stanu São Paulo oraz "Turniej Rio - São Paulo" w 1954 roku. Podczas pracy w Corinthians Brandao po raz pierwszy prowadził reprezentacja Brazylii. W roli selekcjonera zadebiutował 17 listopada 1955 w zremisowanym 3-3 meczu z reprezentacją Paragwaju, którego stawką było Copa Oswaldo Cruz 1955, który Brazylia zdobyła. W 1956 roku poprowadził Brazylię do czwartego miejsca na Copa América 1956. Bilans jego pierwszej kadencji selekcjonera to: 6 meczów, 2 zwycięstwa, 3 remisy i jedna porażka przy bilansie bramkowym 7-8.
Po rocznej przerwie powrócił na stanowisko selekcjonera Brazylii w 1957 i doprowadził ją do drugiego miejsca na Copa América 1957. W tym samym roku rozstał się z reprezentacją na początku eliminacji mistrzostw Świata 1958. Bilans jego drugiej kadencji selekcjonera to 8 meczów, 5 zwycięstw, remis i 2 porażki przy bilansie bramkowym 26-10. W latach 1958–1960 po raz kolejny prowadził Palmeiras, z którym po raz kolejny zdobył mistrzostwo stanu São Paulo w 1959 roku. W latach 1961–1963 prowadził argentyńskie CA Independiente. 16 listopada 1965 okazjonalnie poprowadził reprezentację Brazylii w przegranym 0-2 meczu z Arsenalem Londyn. Po pracy w São Paulo FC i Corinthians Paulista powrócił do Independiente, z którym zdobył mistrzostwo Argentyny 1967. Po kolejnej przygodzie w Corinthians, w 1970 roku prowadził urugwajski CA Peñarol.
Po powrocie do Brazylii prowadził po raz kolejny São Paulo FC, z którym zdobył mistrzostwo stanu São Paulo w 1971 roku. W tym samym roku powrócił do Palmeiras. Z Palmeiras zdobył dwukrotnie mistrzostwo Brazylii w 1972 i 1973 oraz mistrzostwo stanu São Paulo w 1972 i 1974 roku. Sukcesy z Palmeiras zaowocowały powrotem na stanowisko selekcjonera reprezentacji Brazylii w 1975. W 1975 odpadł w półfinale z Peru z Copa América 1975. Osvaldo Brandão rozstał się z reprezentacją Brazylii w marcu 1977 roku zastąpiony przez Cláudio Coutinho. Bilans jego oststniej kadencji to 28 meczów, 22 zwycięstwa, 4 remisy i 2 porażki przy bilansie bramkowym 61-18. Łączny bilans jego pracy z reprezentacją to: 43 mecze, 29 zwycięstw, 8 remisów i 6 porażek przy bilansie bramkowym 94-38. W ostatnich latach pracy trenerskiej trenował SE Palmeiras, Corinthians Paulista i Cruzeiro EC, w którym pożegnał się z futbolem, zdobywając mistrzostwo stanu Minas Gerais - Campeonato Mineiro w 1984 roku.

</doc>
<doc id="2048033" url="https://pl.wikipedia.org/wiki?curid=2048033" title="Toshihide Saito">
Toshihide Saito



</doc>
<doc id="2048034" url="https://pl.wikipedia.org/wiki?curid=2048034" title="Hondo (film)">
Hondo (film)

Hondo – western produkcji amerykańskiej z 1953 roku w reżyserii Johna Farrowa, z główną rolą graną przez Johna Wayne’a. Rolę kobiecą grała debiutantka srebrnego ekranu, aktorka teatralna Geraldine Page. Została za nią nominowana do Oscara. Scenariusz oparty jest na noweli Louisa L’Amoura pod tym samym tytułem. Obraz nakręcony w technologii 3-D na filmie Warnercolor.
Fabuła.
Akcja filmu rozgrywa się na terytorium Nowego Meksyku i obejmuje kilka dni roku 1874.
Tytułowy bohater, Hondo Lane, ma dostarczyć raport o zwołaniu rady wojennej przez Vittoria, wielkiego wodza Apaczów, generałowi Crookowi. Po drodze zmuszony jest uciekać przed Indianami, tracąc przy tym konia. Film rozpoczyna się przybyciem jego i towarzyszącego mu psa, Sama, na zaniedbane ranczo Angie Lowe i jej syna Johnny’ego. Podczas jednodniowego pobytu, stara się przekonać Angie o nadchodzącej wojnie z Indianami. Ta jest jednak przekonana o pokoju, gwarantowanym przez traktat pokojowy z Medicine Lodge z 1867 roku. W końcu Hondo wyjeżdża do miasteczka, w którym stacjonuje kawaleria. U Angie natomiast pojawiają się Apacze. Chłopiec staje w obronie matki, co podoba się Vittoriowi. Zawiera z chłopcem więzy krwi, dzięki czemu nie będą musieli obawiać się ataku z ich strony.
W międzyczasie Hondo, w miejscowym saloonie, wdaje się w bójkę z mężczyzną, który, jak się później okaże, jest mężem Angie, Edem. Gdy Hondo powraca na ranczo Angie by oddać pożyczonego konia Ed i jego towarzysz podążają za nim. Chcąc go zaatakować sami są atakowani przez grupę Indian. Towarzysz Eda ginie, on sam zostaje ranny. Hondo orientując się w sytuacji pomaga Edowi. Po strzelaninie, Ed strzela do swojego wybawiciela, chybiając. Ten, broniąc się, zmuszony jest go zabić.
Hondo, kontynuując podróż do rancza Angie, po raz kolejny jest atakowany przez Apaczów. Pomimo brawurowej jazdy, nie udaje mu się umknąć i zostaje schwytany. Podczas tortur, Vittorio znajduje zdjęcie Johnny’ego, które Hondo zabrał z ciała Eda. Wódz Apaczów uznaje pochwyconego za ojca chłopca i zaprzestaje tortur nie uwalniając go jednak. Po walce na noże pomiędzy Hondo a jednym z Indian, Silvą, zostaje zabrany na ranczo. Tam Vittorio pyta Angie, czy Hondo faktycznie jest jej mężem i ojcem chłopca. Kobieta potwierdza a Indianie odjeżdżają.
Później na ranczo przyjeżdża oddział kawalerii. Wcześniej stoczyli bitwę z Indianami, w wyniku której zginął Vittorio. Wodzem Apaczów jest teraz Silva. Opatrzywszy rannych, kawaleria z zebranymi osadnikami, wyruszają do miasta. Podczas podróży atakują ich Indianie. Kawaleria stosuje klasyczny manewr obronny tworząc z wozów okrąg i chroniąc się w środku. Ma miejsce strzelanina, podczas której Hondo zabija przywódcę Indian, co skutkuje ich odwrotem.

</doc>
<doc id="2048040" url="https://pl.wikipedia.org/wiki?curid=2048040" title="Adam Krafft">
Adam Krafft

Adam Krafft (ur. w 1493 w Fuldzie, zm. 9 września 1558 w Marburgu) – niemiecki duchowny protestancki, działacz reformacyjny, prekursor reformacji w Hesji.
Adam Krafft studiował na Uniwersytecie w Erfurcie, w 1512 roku uzyskał bakalaureat, a w 1519 roku – tytuł magistra. Przez jakiś czas nauczał w Fuldzie, później przeniósł się do Bad Hersfeld. Następnie został nadwornym kaznodzieją księcia Filipa Wielkodusznego, który uczynił go superintendentem Marburga w 1526 roku i profesorem teologii w 1527 roku. Był jednym z sygnatariuszy Artykułów Szmalkaldzkich. Brał udział we wszystkich działaniach reformacyjnych na terenie Hesji, swą działalnością wywarł znaczny wpływ na historię tego kraju.

</doc>
<doc id="2048045" url="https://pl.wikipedia.org/wiki?curid=2048045" title="Gegard Mousasi">
Gegard Mousasi

Gegard Mousasi (ur. 1 sierpnia 1985 w Teheranie) − holenderski kickbokser i zawodnik mieszanych sztuk walki (MMA) pochodzenia ormiańskiego, mistrz organizacji DREAM w wadze średniej z 2008 i w wadze półciężkiej z 2010 oraz Strikeforce w wadze półciężkiej z 2009, w latach 2013–2017 zawodnik UFC. Aktualnie zawodnik Bellator MMA, gdzie od 2018 jest mistrzem w wadze średniej. 
Sportowa kariera.
Urodził się w rodzinie irańskich Ormian. Jego przodkowie pierwotnie nosili nazwisko Mowsesjan, jednak na początku XX wieku zmienili je na bardziej persko brzmiące. W wieku 8 lat Mousasi wraz z rodziną wyemigrował do Holandii. Tam rozwijał zainteresowanie sportami walki. Początkowo trenował judo, a następnie boks. W 2001 został bokserskim mistrzem Holandii juniorów. Wkrótce potem porzucił jednak pięściarstwo na rzecz znacznie bardziej popularnego w Holandii kick-boxingu. W 2002 roku za namową brata rozpoczął treningi mieszanych sztuk walki.
Początki kariery MMA.
Pierwszą zawodową walkę MMA stoczył w kwietniu 2003 roku w Amsterdamie dla lokalnej organizacji 2H2H. Następnie, w ciągu 3 lat walczył dla różnych organizacji (m.in. M-1 Global, Rings, DEEP), wygrywając większość walk przed czasem.
Legitymując się bilansem 12-1-1, w czerwcu 2006 roku zadebiutował w prestiżowej japońskiej organizacji PRIDE FC. Wystartował wówczas w turnieju "PRIDE 2006 Welterweight Grand Prix " (do 83 kg). W pierwszej rundzie pokonał przez TKO Makoto Takimoto, ale dwa miesiące później odpadł w ćwierćfinale, poddając się Akihiro Gōno.
W grudniu 2006 roku zdobył mistrzostwo w wadze średniej (do 84 kg) w tamtym czasie mniej znaczącej angielskiej organizacji Cage Warriors.
DREAM / Strikeforce.
W 2008 roku wystartował w 16-osobowym turnieju "DREAM Middleweight Grand Prix", mającym wyłonić mistrza wagi średniej (do 84 kg) nowo powstałej japońskiej organizacji DREAM. W drodze do finału Mousasi pokonał kolejno Denisa Kanga, Yoon Dong-sika i Melvina Manhoefa. 23 września 2008 roku w Saitamie zmierzył się w walce o mistrzostwo z faworyzowanym mistrzem brazylijskiego jiu-jitsu, Ronaldo "Jacare" Souzą. Mousasi znokautował go w pierwszej rundzie efektownym kopnięciem w parterze, gdy Brazylijczyk znajdował się w jego gardzie.
W maju 2009 roku podjął decyzję o rezygnacji z mistrzostwa DREAM i przejściu do wagi półciężkiej (do 93 kg). Wziął również udział w "DREAM Super Hulk Grand Prix" − 8-osobowym turnieju bez podziału na kategorie wagowe. W ćwierćfinale pokonał Marka Hunta, zakładając mu dźwignie na ramię, jednak później wycofał się z udziału w półfinałach.
15 sierpnia 2009 roku zadebiutował w amerykańskiej organizacji Strikeforce. Już w swoim pierwszym występie otrzymał szansę walki o tytuł z mistrzem Strikeforce w wadze półciężkiej, Renato Sobralem. Wykorzystał ją, nokautując Brazylijczyka w ciągu jednej minuty ciosami pięściami w parterze. 17 kwietnia 2010 roku w Nashville Mousasi stoczył walkę w obronie mistrzostwa przeciwko amerykańskiemu eks-zapaśnikowi Muhammedowi Lawalowi. Przegrał ją przez jednogłośną decyzję sędziów (wszyscy trzej punktowali 45-49). O wyniku zadecydowały liczne obalenia wykonywane przez Lawala.
Trzy miesiące po utracie mistrzostwa Strikeforce powrócił do DREAM, aby wziąć udział w 4-osobowym turnieju "DREAM Light Heavyweight Grand Prix" o mistrzostwo tej organizacji w wadze półciężkiej. W rozegranym 10 lipca półfinale pokonał przez duszenie gilotynowe Amerykanina Jake'a O’Briena. 25 września w Nogoi zmierzył się w finale z Japończykiem Tatsuyą Mizuno. Pokonał go przez duszenie zza pleców w pierwszej rundzie, zdobywając tytuł.
9 kwietnia 2011 roku stoczył swoją czwartą walkę w Strikeforce. Jego przeciwnikiem miał być pierwotnie Mike Kyle, ale z powodu kontuzji, został zastąpiony przez Keitha Jardine'a. Walka zakończyła się większościowym remisem, na co wpływ miało m.in. odjęcie Mousasiemu w pierwszej rundzie punktu za zadanie nieprzepisowego kopnięcia w parterze.
16 lipca 2011 roku w Tokio obronił mistrzostwo DREAM, pokonując przez techniczny nokaut byłego judokę, Hiroshiego Izumiego. 17 grudnia 2011 roku stoczył wygrany pojedynek z Ovince St. Preux na gali "Strikeforce - Melendez vs. Masvidal".
UFC.
W 2011 organizacja Strikeforce została kupiona przez Zuffa, właściciela m.in. konkurencyjnego UFC, a dwa lata później zakończyło swoją działalność. Zawodnicy z ważnymi kontraktami zostali przeniesieni do UFC - również Mousasi. W debiucie 6 kwietnia 2013 miał stoczyć pojedynek ze Szwedem Alexandrem Gustafssonem, lecz na kilka dni przed galą uległ kontuzji i jego miejsce zajął pochodzący z Albanii Ilir Latifi którego Mousasi pokonał na punkty. W latach 2014–2015 notował dotkliwe porażki z byłym mistrzem UFC Lyoto Machidą oraz w rewanżu z Souzą. 24 stycznia 2015 znokautował byłego dwukrotnego mistrza PRIDE FC Dana Hendersona w 1 minucie i 10 sekundzie pojedynku. Po porażce z rąk Uriah Halla we wrześniu 2015 zanotował trzy wygrane z rzędu m.in. nad Vitorem Belfortem, którego pokonał przez TKO.
8 kwietnia 2017 na UFC 210 pokonał w kontrowersyjnych okolicznościach Chrisa Weidmana przez techniczny nokaut. Mousasi w drugiej rundzie zadał ciosy kolanem w głowę Amerykanina przy trzech punktach podparcia (stopy i jedna dłoń na ziemi, wg Unified Rules of Mixed Martial Arts od 2017 są legalne) które sędzia przez niedopatrzenie zinterpretował jako faul jakoby Mousasi zadał ciosy w momencie gdy Weidman posiadał cztery punkty podparcia (czyli stopy i obie dłonie) co w świetle zunifikowanych reguł MMA jest już zabronione. Zarządzono kilkuminutową przerwę w czasie której przejrzano powtórki z kontrowersyjną akcją z której wynikało iż Mousasi zadał legalne ciosy.
Bellator MMA.
10 lipca 2017 podpisał kontrakt z Bellator MMA na sześć walk, natomiast 20 października 2017 zadebiutował w niej, pokonując jednogłośną decyzją sędziów Rosjanina Aleksandra Szlemienkę.
25 maja 2018 na jubileuszowej dwusetnej gali pokonał ówczesnego posiadacza tytułu wagi średniej Brazylijczyka Rafaela Carvalho przez TKO w pierwszej rundzie, zostając tym samym nowym mistrzem.
K-1.
Podczas specjalnej sylwestrowej gali Dynamite!! 2008, na której wystąpili wspólnie zawodnicy DREAM i K-1, zmierzył się w walce na zasadach K-1 z dwukrotnym wicemistrzem K-1 WGP, Musashim. Mousasi zdominował pojedynek, dwukrotnie posyłając rywala na deski szybkimi kombinacjami bokserskimi. W końcu, po upływie 2,5 minuty pierwszej rundy i trzecim nokdaunie Japończyka sędzia ogłosił nokaut.
Dwa lata później, podczas gali Dynamite!! 2010 walczył przeciwko mistrzowi K-1 w wadze ciężkiej, Kyōtarō Fujimoto. Pokonał go przez jednogłośną decyzję sędziów (w 2. rundzie Japończyk był liczony).
Osiągnięcia.
Mieszane sztuki walki:
Boks amatorski:

</doc>
<doc id="2048048" url="https://pl.wikipedia.org/wiki?curid=2048048" title="Składy drużyn olimpijskich w piłce siatkowej mężczyzn 1976">
Składy drużyn olimpijskich w piłce siatkowej mężczyzn 1976

Artykuł grupuje składy wszystkich reprezentacji narodowych w piłce siatkowej, które wystąpiły w turnieju siatkówki mężczyzn na Letnich Igrzyskach Olimpijskich w 1976 roku w Montrealu.

</doc>
<doc id="2048050" url="https://pl.wikipedia.org/wiki?curid=2048050" title="Veit Dietrich">
Veit Dietrich

Veit Dietrich (ur. 8 grudnia 1506 w Norymberdze, zm. 25 marca 1549 w Norymberdze) – działacz reformacyjny. 
Veit Dietrich był synem szewca, jednak w 1522 roku podjął studia na Uniwersytecie w Wittenberdze, gdzie znalazł się pod wpływem Filipa Melanchtona. Za radą Marcina Lutra porzucił studia medyczne na rzecz teologicznych. Zamieszkał w domu Lutra i został jego sekretarzem. Towarzyszył Lutrowi w czasie dysputy marburskiego w 1529 roku i podczas jego pobytu w Coburgu w czasie trwania sejmu augsburskiego w 1530 roku. 14 grudnia 1535 roku został ministrem w kościele św. Sebalda w Norymberdze. Przez całe życie był przyjacielem Melanchtona i, choć miał ostrzejszy niż on stosunek do Kościoła rzymskiego, był raczej jego uczniem, niż Lutra. Był jednym z sygnatariuszy Artykułów Szmalkaldzkich. Przetłumaczył na niemiecki wiele pomniejszych dzieł Lutra i Melanchtona; krytycy oskarżali go, że jego wydania były bardzo stronnicze, i zniekształcały, a niekiedy nawet zupełnie zmieniały myśl Lutra. Napisał "Summaria über dal Alte Testament" (Wittenberg, 1541), komentarz do każdego rozdziału Starego Testamentu. W 1544 roku, z pomocą Melanchtona, opracował podobny komentarz do Nowego Testamentu.

</doc>
<doc id="2048051" url="https://pl.wikipedia.org/wiki?curid=2048051" title="Paweł Jan Grabowski">
Paweł Jan Grabowski

Paweł Jan Grabowski (ur. 1761, zm. 1831) – syn Michała Grzegorza generała wojsk litewskich i Ewy Karoliny z Żeleńskich.
Życiorys.
W 1783 został starostą wołkowyskim. Otrzymał Order Świętego Stanisława. Z małżeństwa Pawła z Weroniką Scipio del Campo pochodziło czworo dzieci:

</doc>
<doc id="2048059" url="https://pl.wikipedia.org/wiki?curid=2048059" title="Paweł Jerzy Grabowski">
Paweł Jerzy Grabowski



</doc>
<doc id="2048061" url="https://pl.wikipedia.org/wiki?curid=2048061" title="Paweł Grabowski">
Paweł Grabowski

Paweł Ignacy Grabowski herbu Oksza (ur. 1759, zm. 4 listopada 1794? w Warszawie) – generał lejtnant wojsk litewskich, generał-komendant wojsk litewskich, starosta wołkowyski.
Życiorys.
Był synem Jana Jerzego, i Joanny z Gruszczyńskich, generała wojsk koronnych i jazdy litewskiej. Oboje rodzice byli wyznania ewangelicko-reformowanego (kalwińskiego).
W 1771 wraz z bratem Stefanem Kazimierzem wstąpił do korpusu kadetów w Warszawie, gdzie przebywał do 1775. W 1781 został członkiem loży masońskiej "Dobry Pasterz". W 1784 mianowany generałem inspektorem wojska litewskiego oraz starostą wołkowyskim. Był oficerem wojska francuskiego, następnie podpułkownikiem i pułkownikiem 5. regimentu piechoty litewskiej (1789). Poseł na sejm 1784 roku oraz na Sejm Czteroletni. 2 maja 1791 roku podpisał asekurację, w której zobowiązał się do popierania projektu Ustawy Rządowej. Był członkiem Zgromadzenia Przyjaciół Konstytucji Rządowej. Był posłem na Sejm Czteroletni w 1788 roku z powiatu wołkowyskiego. W 1789 otrzymał Order Świętego Stanisława. Walczył w stopniu generała w wojnie polsko-rosyjskiej 1792 dowodząc 3. regimentem pieszym litewskim. Odznaczony Krzyżem Kawalerskim Orderu Virtuti Militari.
W powstaniu kościuszkowskim otrzymał 16 maja 1794 patent generała lejtnanta. Dowodził 5. regimentem litewskim, a następnie dywizją litewską (jedną z trzech istniejących). 26 czerwca wziął udział w przegranej bitwie pod Sołami. Do 30 czerwca jego zgrupowanie znajdowało się w korpusie gen. Antoniego Chlewińskiego, później połączył się wraz z Chlewińskim z Dywizją Karola Sierakowskiego. 5 sierpnia objął samodzielne dowództwo dywizji na Polesiu. Na początku sierpnia 1794 był tymczasowym dowódcą obrony Wilna, a po upadku powstania na Litwie organizował armię litewską w okolicach Bielska. Następnie dowodził dywizją w ramach korpusu Mokronowskiego. Zginął prawdopodobnie 4 listopada 1794 w czasie rosyjskiego szturmu Pragi, jednak według informacji króla polskiego Stanisława Augusta Poniatowskiego, 8 marca 1795 złożył przysięgę wierności Nikołajowi Repninowi.
Z małżeństwa z Ludwiką z Tyzenhauzów nie pozostawił potomstwa. Jego brat Jerzy Franciszek także był generałem powstania kościuszkowskiego.

</doc>
<doc id="2048063" url="https://pl.wikipedia.org/wiki?curid=2048063" title="Alex Meraz">
Alex Meraz

Alejandro „Alex” Meraz (ur. 10 stycznia 1985 w Mesa) – amerykański aktor filmowy i telewizyjny, praktyk sztuk walki. Występował w roli Paula w filmie ' oraz jego kontynuacji '.
Życiorys.
Urodził się w Mesa w stanie Arizona w rodzinie pochodzenia meksykańskiego ludu P’urhépecha. Uczęszczał do New School for the Arts jako zapalony artysta malarz i ilustrator. Na początku lat 2000. występował jako tancerz breakdance i tańca współczesnego pod pseudonimem „Nomak”. Trenował mieszane sztuki walki, wygrywając liczne turnieje karate i sztuk walki Capoeira. 
Debiutował na kinowym ekranie jako jeden z głównych wojowników Powatan w Terrence’a Malicka "Podróż do Nowej Ziemi" ("The New World", 2005). Był przesłuchiwany do roli w "Apocalypto" (2006), ale ostatecznie został odrzucony. Później brał udział w dramacie krótkometrażowym "Two Spirits, One Journey" (2007) w roli Luke’a. Jego wielki przełom nastąpił, gdy został obsadzony jako wilkołak Paul Lahote w filmie ' (2009). Pojawił się gościnnie w serialu ' (2011) i zagrał Gomeza, członka Seal Team A w filmie sensacyjnym "Legion samobójców" ("Suicide Squad", 2016).
31 grudnia 2007 ożenił się Kim. Mają dwóch synów: Somaka, którego ojcem chrzestnym był Raoul Trujillo, i Talusa Aleksandra. 

</doc>
<doc id="2048069" url="https://pl.wikipedia.org/wiki?curid=2048069" title="Wyższa Szkoła Dziennikarska im. M. Wańkowicza">
Wyższa Szkoła Dziennikarska im. M. Wańkowicza



</doc>
<doc id="2048074" url="https://pl.wikipedia.org/wiki?curid=2048074" title="Kujawsko-Pomorska Szkoła Wyższa">
Kujawsko-Pomorska Szkoła Wyższa



</doc>
<doc id="2048078" url="https://pl.wikipedia.org/wiki?curid=2048078" title="Booboo Stewart">
Booboo Stewart

Nils Allen „Booboo” Stewart Jr. (ur. 21 stycznia 1994 w Beverly Hills) – amerykański aktor filmowy i telewizyjny, artysta sztuk walki, kaskader, piosenkarz, tancerz, model i producent filmowy. 
Życiorys.
Urodził się w Beverly Hills, w stanie Kalifornia jako syn Renee Stewart (z domu Yee) i Nilsa Allena Stewarta, Sr., profesjonalnego kaskadera. Ma trzy siostry: Trent ‘Fivel’, Megan i Sage. Jest pochodzenia japońskiego, chińskiego i koreańskiego ze strony matki oraz pochodzenia rosyjskiego, szkockiego i ludów tubylczych ze strony ojca. W wieku trzech lat zaczął trenować sztuki walki; wygrał Mistrzostwa Świata Juniorów Sztuk Walki w 2002 i 2003, został wprowadzony do Galerii Sław Juniorów Czarnego Pasa. Był członkiem hip-hopowo-popowej grupy T-Squad wytwórni Walt Disney Records i koncertował z Cheetah Girls, The Jonas Brothers i Miley Cyrus. Jest ambasadorem gwiazd w USA Child Help.

</doc>
<doc id="2048079" url="https://pl.wikipedia.org/wiki?curid=2048079" title="Wyższa Szkoła Nauk o Zdrowiu">
Wyższa Szkoła Nauk o Zdrowiu



</doc>
<doc id="2048085" url="https://pl.wikipedia.org/wiki?curid=2048085" title="II Krajowy Konkurs Awionetek">
II Krajowy Konkurs Awionetek

II Krajowy Konkurs Awionetek – zawody lotnicze rozegrane w Polsce w dniach 29 października – 1 listopada 1928 roku w Warszawie.
Informacje ogólne.
II Krajowy Konkurs Awionetek był drugim z serii konkursów samolotów lekkich polskiej konstrukcji, organizowanych w okresie międzywojennym, zapoczątkowanych przez I Krajowy Konkurs Awionetek w 1927 roku. Łączyły one elementy zawodów lotniczych ze sprawdzianami poziomu konstrukcji samolotów, skonstruowanych w Polsce. Zawody organizował Zarząd Główny Ligi Obrony Powietrznej i Przeciwgazowej, która także wspierała finansowo budowę kilku ze startujących konstrukcji.
W pierwszym dniu samoloty były ważone z wyposażeniem, paliwem i pilotem. Następnie miała miejsce konkurencja krótkiego startu i lądowania. Polegała ona na starcie z jak najbliższej odległości nad bramką z rozciągniętym sznurem na wysokości 5 m. Analogiczna była konkurencja lądowania, w której samolot musiał wylądować przelatując nad bramką i zatrzymać się na jak najkrótszym odcinku. Najkrótszy start - 60 m osiągnął Orkan II T. Grzmilassa
Kolejną konkurencją była próba wzniesienia się na jak największą wysokość w ciągu 30 minut. Samolot Orkan II uzyskał 
w tym teście wysokość 3650 m.
Próba szybkości przelotowej polegała na uzyskaniu jak najlepszego czasu 6-krotnego przelotu na trasie Warszawa – Piaseczno – Warszawa. W razie przymusowego lądowania i ponownego startu, doliczano 10 minut karnych. Największą prędkość przelotową 137 km/h, a 155 km/h na poszczególnych odcinkach, uzyskał samolot DUS-III Pta-pta, o metalowej konstrukcji.
Ostatnią konkurencją była próba szybkości demontażu i montażu samolotu. Po zdemontowaniu skrzydeł należało przeprowadzić samolot przez bramkę o szerokości 3 m i wysokości 3,5 m, po czym ponownie w szybkim czasie zamontować skrzydła i odbywać lot.
Wyniki.
Nie ukończyły konkursu:
Z powodu awarii silnika i przymusowego lądowania pod Sochaczewem, na otwarcie konkursu spóźnił się samolot MN-3 konstrukcji Józefa Medweckiego (pilot Szulczewski) i nie wziął udział w konkursie. Z podobnych przyczyn nie wziął udziału samolot O-2 konstrukcji Michała Offierskiego, lecący z Poznania. Podczas lotu na konkurs również oba samoloty DKD-IV doznały uszkodzeń, lecz zdołano je pośpiesznie naprawić dzięki pomocy pracowników linii lotniczych Aerolot.
Zawody były sukcesem amatorskich konstrukcji braci Stanisława i Mieczysława Działowskich, którzy za pierwsze miejsce otrzymali nagrodę 10 000 zł, a za III - 3000 zł. Za 4. miejsce przyznano 2000 zł (samolot PS-1 S. Praussa). Nagrodę Ministra Komunikacji 1000 zł otrzymał samolot RWD-1, mimo nieukończenia konkursu, za najbardziej oryginalną konstrukcję Nagrodę Ministra Komunikacji za najkrótsze lądowanie 70 m uzyskał samolot Skraba ST-3. Samolot Orkan II zdobył nagrodę ufundowaną przez miasto Poznań.

</doc>
<doc id="2048086" url="https://pl.wikipedia.org/wiki?curid=2048086" title="Xiphactinus audax">
Xiphactinus audax



</doc>
<doc id="2048087" url="https://pl.wikipedia.org/wiki?curid=2048087" title="Baza Hamela">
Baza Hamela



</doc>
<doc id="2048090" url="https://pl.wikipedia.org/wiki?curid=2048090" title="Zbigniew Babiński">
Zbigniew Babiński

Zbigniew Juliusz Babiński (ur. 13 maja 1896 w Sosnowcu, zm. w kwietniu 1940 w Katyniu) – kapitan pilot Wojska Polskiego, ofiara zbrodni katyńskiej.
Życiorys.
Urodził się w rodzinie Stanisława i Heleny z Borkowskich. Jako uczeń gimnazjum zbudował w 1912 w Milanówku szybowiec dwupłatowy, który rozbił się podczas prób bez pilota (lecąc jako latawiec). W 1913 zbudował drugi dwupłatowy szybowiec, na którym wykonywał krótkie loty.
W listopadzie 1918 Zbigniew Babiński uczestniczył w akcji rozbrajania Niemców. Po odzyskaniu niepodległości przez Polskę wstąpił do polskiego lotnictwa wojskowego. Służył jako podporucznik pilot w 1 eskadrze wywiadowczej podczas wojny polsko-radzieckiej. Zajmował się m.in. opracowywaniem techniki ataków lotniczych z lotu koszącego przeciw kawalerii radzieckiej. Szczególnie wyróżnił się 14 sierpnia 1920 atakując i rozpraszając baterię artylerii pod Pułtuskiem.
W okresie międzywojennym służył w jednostkach lotniczych we Lwowie, Bydgoszczy, Dęblinie i Warszawie. Od 1921 w 1 pułku lotniczym, później w Centrum Wyszkolenia Podoficerów Lotnictwa. 3 maja 1926 został mianowany kapitanem ze starszeństwem z 1 lipca 1925 i 23. lokatą w korpusie oficerów aeronautycznych. W 1937, w związku utworzeniem korpusu oficerów lotnictwa, został zaliczony do grupy technicznej. W marcu 1939 pełnił służbę w 1 pułku lotniczym na stanowisku I oficera nadzoru technicznego parku Bazy Lotniczej.
W 1922 wziął udział w pierwszych w Polsce zawodach lotniczych – I Krajowym Locie Okrężnym zajmując 3. miejsce.
Jako członek Aeroklubu Warszawskiego szczególnie aktywnie zajmował się rozwojem polskiej turystyki lotniczej. Oblatał samoloty amatorskie D-1 Cykacz (1925) i WZ-XI Kogutek (1927). W 1928 odbył na Kogutku I pierwszy turystyczny rajd po Polsce długości ponad 600 km. Samolotem tym wziął udział w II Krajowym Konkursie Awionetek w 1928 (9. miejsce), a także w III konkursie w 1930, z którego jednak został wycofany. Nabył rozbity w 1929, a następnie wyremontowany samolot JD-2 (SP-ACA), którym wykonał wiele lotów turystycznych. Badając możliwości rozwoju lekkiego lotnictwa, lądował tym samolotem w 225 miejscowościach w Polsce (według innych źródeł – 330), których nazwy zostały wypisane na burcie samolotu. W 1936 kupił do celów turystycznych kolejny samolot, RWD-7, używany do 1938. Do jego dyspozycji następnie oddano prototyp samolotu RWD-16. Do samego tylko 1937 roku Zbigniew Babiński wylądował w ok. 400 przygodnych miejscach w Polsce.
W lipcu 1930 Zbigniew Babiński na samolocie PWS-50 wziął udział w międzynarodowych zawodach Challenge 1930, nie ukończył jednak lotu okrężnego wokół Europy (według różnych informacji, został zdyskwalifikowany za przekroczenie czasu, aczkolwiek ukończył lot poza konkursem lub wycofał się z powodu choroby lub uszkodzenia podwozia samolotu).
Po wybuchu II wojny światowej 1939 podczas kampanii wrześniowej służył wykonując loty zwiadowcze na samolocie RWD-14 Czapla (ostatni 16 września). Po agresji ZSRR na Polskę z 17 września 1939 został aresztowany przez sowietów w nocy z 17 na 18 września. Był przetrzymywany w obozie w Kozielsku. Wiosną 1940 został przetransportowany do Katynia i rozstrzelany przez funkcjonariuszy Obwodowego Zarządu NKWD w Smoleńsku oraz pracowników NKWD przybyłych z Moskwy na mocy decyzji Biura Politycznego KC WKP(b) z 5 marca 1940. Został pochowany na terenie otwartego 28 lipca 2000 Polskiego Cmentarza Wojennego w Katyniu, gdzie w 1943 jego ciało zidentyfikowano podczas ekshumacji prowadzonych przez Niemców pod numerem 1958. Przy zwłokach Zbigniewa Babińskiego zostały odnalezione: karta szczepień, rozkaz wyjazdów, zaświadczenie.
5 października 2007 roku Minister Obrony Narodowej Aleksander Szczygło mianował go pośmiertnie na stopień majora. Awans został ogłoszony 9 listopada 2007 roku, w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.
Jego żoną była Henryka, z którą miał dwóch synów.

</doc>
<doc id="2048093" url="https://pl.wikipedia.org/wiki?curid=2048093" title="Mr. Marley">
Mr. Marley

Mr. Marley to debiutancki album jamajskiego artysty reggae Damiana Marleya wydany 9 września 1996 roku nakładem wytwórni Lightyear Lightyear Entertainment.
Płyta została wyprodukowana przez brata Damiana, Stephena Marleya i zadebiutowała na 2. miejscu notowania "Top Reggae Albums".
Lista utworów.
Opracowano na podstawie źródła.
Personel wykonawczy.
Opracowano na podstawie źródła.

</doc>
<doc id="2048095" url="https://pl.wikipedia.org/wiki?curid=2048095" title="Awere (meteoryt)">
Awere (meteoryt)

Awere – meteoryt kamienny zaliczany do chondrytów oliwinowo-hiperstenowych L 4. Meteoryt spadł 12 lipca 1968 roku w Ugandzie w okolicach miejscowości Awere. Upadek meteorytu nastąpił około godziny 3.00 miejscowego czasu. Na miejscu spadku odnaleziono pojedynczy okaz o masie 134 g.

</doc>
<doc id="2048097" url="https://pl.wikipedia.org/wiki?curid=2048097" title="Awere">
Awere



</doc>
<doc id="2048099" url="https://pl.wikipedia.org/wiki?curid=2048099" title="Siedemdziesięciu dwóch">
Siedemdziesięciu dwóch

Siedemdziesięciu dwóch, również Sobór siedemdziesięciu apostołów () – grupa wysłańców określanych też mianem uczniów lub apostołów, wyznaczonych przez Jezusa Chrystusa, by głosić Dobrą Nowinę, do miejsc, które zamierzał nawiedzić (Łk 10, 1-12 BT).
Opis misji siedemdziesięciu w Ewangeliach.
O misji grona siedemdziesięciu dwóch informuje w Nowym Testamencie Ewangelia św. Łukasza. W rękopisach pojawia się też liczba siedemdziesięciu. Tekst Ewangelisty można porównać z Ewangelią św. Mateusza w której częściach „Wybór Dwunastu” i „Mowa misyjna” znajduje się opis zbieżny opisem roli przypisanej uczniom (Mt 10, 7-16 BT) i karze dla odrzucających pokutę (Mt 11, 24 BT). Wysłannicy zgodnie z tradycją żydowską reprezentujący siedemdziesiąt dwa (gdzie indziej siedemdziesiąt) narody realizują wśród pogan misję ewangelizacyjną. Jedynie u Łukasza znajduje się ustęp poświęcony wysłannikom i bibliści przypuszczają, że fragment ten niesie przesłanie o nieograniczonym zasięgu posłannictwa Chrystusa. 
Lista osób.
Imiona ich nie są znane skądinąd. W tradycji prawosławnej do grona wysłańców zaliczani są:
Wspomnienie liturgiczne świętych w Kościele prawosławnym obchodzone jest 4/17 stycznia.

</doc>
<doc id="2048101" url="https://pl.wikipedia.org/wiki?curid=2048101" title="Organizacja Generała Pokrowskiego">
Organizacja Generała Pokrowskiego

Organizacja Generała Pokrowskiego (ros. Организация генерала Покровского) - emigracyjna rosyjska organizacja dywersyjno-wywiadowcza w latach 1921-1922
Organizacja została utworzona w 1921 r. w Bułgarii przez gen. Wiktora L. Pokrowskiego, który stanął na jej czele. Skupiała oficerów, którzy walczyli od 1917/1918 r. z bolszewikami w wojskach Białych, a pod koniec 1920 r. zostali zmuszeni do udania się na emigrację. Do kierownictwa organizacji wchodzili F.N. Buriak (szef sztabu), płk I.D. Zołotariewski (sprawy osobowe), gen. N.W. Babkin (wywiad polityczny), gen. M.D. Hetmanow (łączność i sprawy kwaterunkowe), gen. W.W. Murawiow (wywiad morski), kpt. W.I. Dragniewicz (oficer do specjalnych poruczeń). Przedstawicielem w Serbii był gen. A.A. Borowski, zaś w Konstantynopolu płk Siergiej G. Ułagaj (Kuczuk). Zadaniem organizacji było organizowanie przerzutów grup zbrojnych na terytorium ZSRR w celu organizowania dywersji. Planowano też zorganizować na Kaukazie powstanie antybolszewickie, ale nie udało się przerzucić tam żadnej grupy. Natomiast spośród pozostałych grup - pierwsza rozpadła się już w rejonie Trapezuntu w Turcji, nie docierając nawet do granicy, drugiej wprawdzie udało się przedostać przez granicę, ale niemal natychmiast została zaatakowana przez sowieckich pograniczników i zniszczona. Organizacja prowadziła ponadto działalność kontrwywiadowczą wśród rosyjskiej emigracji wojskowej. Informacje o działaniach Organizacji Generała Pokrowskiego dotarły do władz bułgarskich, kierowanych przez lewicowego premiera Aleksandyra Stambolijskiego, które w 1922 r. przeprowadziły liczne aresztowania rosyjskich oficerów. Sam gen. W.L. Pokrowski ukrył się. 3 listopada tego roku na ulicach Sofii został zabity przez członków organizacji działacz kozacki Aleksandr Agiejew, agitujący w imieniu władz bolszewickich za powrotem Kozaków do ojczyzny. Po tym wydarzeniu policja bułgarska dowiedziała się, że gen. W.L. Pokrowski ukrywa się w mieście Kiustendił. Przy próbie aresztowania został zastrzelony. W tej sytuacji jego organizacja rozpadła się.

</doc>
<doc id="2048102" url="https://pl.wikipedia.org/wiki?curid=2048102" title="Jean-Claude Scherrer">
Jean-Claude Scherrer

Jean-Claude Scherrer (ur. 20 lipca 1978 w Uznach) – szwajcarski tenisista.
Kariera tenisowa.
Zawodowym tenisistą był w latach 1998–2009, a startował głównie w zawodach gry podwójnej. W singlu najwyższą pozycję rankingową osiągnął na początku sierpnia 2004 roku - nr 220.
W grze podwójnej Szwajcar oprócz zwycięstw w turniejach rangi ITF Men's Circuit i ATP Challenger Tour osiągnął dwa finały rozgrywek ATP World Tour, w Gstaad (sezon 2006 w parze z Marco Chiudinellim) oraz w Ćennaju (sezon 2009 w parze ze Stanislasem Wawrinką). Najwyżej sklasyfikowany w zestawieniu deblistów był na 72. pozycji pod koniec lutego 2009 roku.

</doc>
<doc id="2048103" url="https://pl.wikipedia.org/wiki?curid=2048103" title="Halfway Tree">
Halfway Tree

Halfway Tree to drugi album jamajskiego artysty reggae Damiana Marleya, wydany 11 września 2001 roku nakładem wytwórni Motown Records.
Wydawnictwo zostało wyprodukowane przez Stephena Marleya, Swizz Beatza oraz samego Damiana i zadebiutowało na 2. miejscu notowania "Top Reggae Albums". 
W 2002 roku za płytę Damian Marley otrzymał Nagrodę Grammy w kategorii "Best Reggae Album".
Lista utworów.
Opracowano na podstawie źródła.

</doc>
<doc id="2048104" url="https://pl.wikipedia.org/wiki?curid=2048104" title="Jabłonka (gmina w guberni łomżyńskiej)">
Jabłonka (gmina w guberni łomżyńskiej)

Jabłonka – dawna gmina wiejska istniejąca do 1868 roku w guberni łomżyńskiej. Siedzibą władz gminy była Jabłonka Kościelna.
Za Królestwa Polskiego gmina Jabłonka należała do powiatu mazowieckiego w guberni łomżyńskiej.
Gminę zniesiono w 1868 roku, a Jabłonka znalazła się w gminie Chojany (a po jej zniesieniu w gminie Wysokie Mazowieckie).
Zobacz też: gmina Jabłonka (ujednoznacznienie).

</doc>
<doc id="2048105" url="https://pl.wikipedia.org/wiki?curid=2048105" title="Król Maciuś Pierwszy (ujednoznacznienie)">
Król Maciuś Pierwszy (ujednoznacznienie)



</doc>
<doc id="2048107" url="https://pl.wikipedia.org/wiki?curid=2048107" title="Laura (film 1944)">
Laura (film 1944)

Laura – amerykański film kryminalny (film noir) z 1944 roku na podstawie powieści Very Caspary.
Fabuła.
Policyjny detektyw prowadzi śledztwo w sprawie zabójstwa pięknej i bogatej dziewczyny Laury Hunt. Jednak poszlaki, na które natrafia, są ze sobą sprzeczne.

</doc>
<doc id="2048109" url="https://pl.wikipedia.org/wiki?curid=2048109" title="Laura (ujednoznacznienie)">
Laura (ujednoznacznienie)



</doc>
<doc id="2048110" url="https://pl.wikipedia.org/wiki?curid=2048110" title="Skauting w Rumunii">
Skauting w Rumunii

Historia.
Początki.
Skauci w Rumunii pojawili się dosyć szybko. W 1913 roku pierwsze jednostki pojawiły się nie w stolicy, ale w jednym z większych miast, Braszowie. Niedługo potem drużyny skautowe zostały założone również w Bukareszcie. Szybko, ten nowy nurt wychowania młodzieży zdobył popularność i przyjmował do siebie coraz to większą liczbę chętnych. 
Największa zasługa rozpropagowania skautingu w Rumunii należy do licealnego nauczyciela Gheorga Murgoci, który to w lecie 1913 roku, będąc na wędrówce górskiej niedaleko Englitery spotkał na szklaku grupę chłopców, jak się potem okazało skautów z Braszowa, którzy pod naciskiem jego ciekawości opowiedzieli mu kim są i kto to jest Robert Baden-Powell. Murgoci, zachwycony nowym pomysłem na spędzanie czasu przez młodzież, rozpoczął zakładanie takich drużyn w różnych częściach kraju. Jego aktywność oraz sama popularność idei skautowych spowodowała, że na wiosnę roku 1914 w Rumunii istniała już zorganizowana grupa drużyn – Organizacja Skautów Rumuńskich, do której należało już blisko 3 000 skautów i skautek.
Głównym momentem, który najbardziej sformował tę organizację i ukształtował ją, był wybuch I wojny światowej w 1914 roku. Skauci z Rumunii byli najbardziej liczną grupą (takiego rodzaju), która zaangażowała się w walkę zbrojną podczas działań wojennych. Młodzież ta brała udział w działaniu szpitali polowych, łączności, pewna grupa starszych skautów nawet walczyła na pierwszej linii frontu. Do najchwalebniejszych działań z tamtego okresu należy organizowanie na zniszczonych terenach szkół i przedszkoli dla dzieci, aby zachować ciągłość przede wszystkim narodu.
Okres międzywojenny.
Aktywność skautów podczas wojny dała zaskakujące efekty. Po 1918 roku nastąpił prawdziwy boom skautowy. W roku 1925 liczba członków Organizacji Skautów Rumuńskich wzrosła do 30 000, skauting stał się coraz bardziej popularny, we wszystkich większych miastach znajdowały się drużyny i zaczynały także poszerzać swoją działalność także na tereny wiejskie. Skauting w Rumunii miał szansę stać się proporcjonalnie największy w całej Europie. Niestety dobrą, a wręcz świetną passę przekreśliły wydarzenia z końca lat trzydziestych, kiedy to w Rumunii (podobnie jak w Polsce w 1926 roku) dokonał się autorytarny zamach stanu, który zakończył okres kilkunastoletniej demokracji rumuńskiej. Nacisk władzy na skautów rósł z każdym dniem, miesiącem. W końcu w roku 1938 pod naciskiem partii rządzącej Organizacja Skautów Rumuńskich została zawieszona, a w końcu całkowicie rozwiązana.
Czas upadku skautingu.
Po II wojnie światowej nowej komunistycznej władzy wcale nie uśmiechało się wznawiać działanie skautingu, zwłaszcza w formie jaką miał on przed 1938 rokiem. Działały więc organizacje podobne do polskiego Związku Młodzieży Socjalistycznej, ale nie były one tak popularne jak skauting po 1918 roku.
Szansa na odrodzenie skautingu pojawiła się dopiero po przemianach w 1989 roku i po upadku komunizmu. I takie odrodzenie rzeczywiście ma miejsce dość szybko, bo już w 1990 roku. Grupa młodych ludzi (spokrewnionych z prawdziwymi rumuńskimi skautami z przeszłości) postanawia wskrzesić skauting w państwie Hrabiego Drakuli. Ostatecznie w roku 1993 na konferencji w Bangkoku Narodowa Organizacja Skautów Rumuńskich stała się członkiem Światowej Organizacji Ruchu Skautowego z zarejestrowanymi 5 000 członkami. 
Teraźniejszość.
Aktualnie są tam 52 lokalne centra skautowe zrzeszające drużyny skautowe (odpowiednik naszych chorągwi), w każdym z 43 województw znajduje się przynajmniej jedno, w większych miastach zdarza się, że jest nawet po 3 centra, a w Bukareszcie jest ich aż 8. Skautem może zostać każda osoba mająca powyżej 7 lat, górna granica wieku nie istnieje. 
Posiadają dosyć specyficzny podział na grupy wiekowe. Skauci w wieku od 7 do 10 lat zwani są Małymi Wilczkami. Młodzież w wieku 11 – 14 lat to Temerariusze (nie można tego dobrze przetłumaczyć na język polski). Od 15 do 18 roku życia skauci to Odkrywcy. Wszyscy członkowie organizacji, którzy mają powyżej 18 lat są liderami. Każdy lider ma pod opieką jeden patrol (drużyny w Rumunii nazywają się patrolami), ale nie zawsze przypisany jest do niego cały czas ten sam patrol i może się zmienić skład, którym się zajmuje.
Każde lokalne centrum znacznie się od siebie różni. Najczęściej inne są ich drobne zwyczaje i obrzędy, choć niektóre centra mają własne specjalne mundury czy inne elementy ubioru. Są przypadki patroli, które odmiennie od przyjętej zasady, działają w jednym pionie wiekowym.
Wszystkie swoje zwyczaje, obrzędy czy pomysły na spędzanie czasu każde centrum może zaprezentować na dwóch corocznych narodowych zjazdach rumuńskich skautów.
Pierwszy z nich zwany Cupa Izvoarelor, co po polsku znaczy obóz wiosenny odbywa się na przełomie marca i kwietnia, zawsze w nowym miejscu, w innej części kraju. Zjazd ten zawsze odbywa się w formie szkoły przetrwania i położony jest nacisk na tzw. techniki harcerskie, przede wszystkim terenoznawstwo, łączność czy survival. Biorą w nich udział skauci powyżej 14 roku życia, a górną granicą jest pełnoletniość (nie licząc liderów patroli). Drugi obóz zwany jest Bipiloniada, odbywa się on na cześć założyciela skautingu. Nie ma stałego terminu, w którym się on odbywa – może być zarówno w styczniu, w czerwcu jak i w grudniu. Ten zlot harcerzy różni się od wiosennego obozu przede wszystkim formą. Jest to wyjazd, jak mówią uczestnicy, bardziej luźny i na którym szczególny nacisk położony jest na prezentowanie przez skautowe centra z całej Rumunii swoich zwyczajów i działań.

</doc>
<doc id="2048111" url="https://pl.wikipedia.org/wiki?curid=2048111" title="Nagoszewo (gmina)">
Nagoszewo (gmina)

Nagoszewo (alt. "Naguszewo") – dawna gmina wiejska istniejąca do 1868 roku w guberni łomżyńskiej. Siedzibą władz gminy było Nagoszewo.
Za Królestwa Polskiego gmina Nagoszewo należała do powiatu ostrowskiego w guberni łomżyńskiej.
Gminę zniesiono w 1868 roku, a z jej obszaru powstały dwie nowe gminy: Orło i Poręba ("Poręby").

</doc>
<doc id="2048113" url="https://pl.wikipedia.org/wiki?curid=2048113" title="Jure Natek">
Jure Natek

Jure Natek (ur. 30 marca 1982 w Lublanie) – słoweński piłkarz ręczny, wielokrotny reprezentant kraju. Gra na pozycji prawoskrzydłowego lub prawego rozgrywającego. Od sezonu 2010/11 występuje w Bundeslidze, w drużynie SC Magdeburg.

</doc>
<doc id="2048115" url="https://pl.wikipedia.org/wiki?curid=2048115" title="Lubiejewo (gmina)">
Lubiejewo (gmina)

Lubiejewo (alt. "Lubiewo") – dawna gmina wiejska istniejąca przejściowo w XIX wieku w guberni łomżyńskiej. Siedzibą władz gminy było Stare Lubiejewo.
Gmina powstała w Królestwie Polskim w 1868 roku w powiecie ostrowskim w guberni łomżyńskiej, z części obszaru zniesionej gminy Komorowo (z drugiej części powstała gmina Wąsewo). Manewr ten został anulowany w 1874 roku, kiedy to gmina Komorowo pojawia się ponownie, a równocześnie nieobecne są gminy Lubiejewo i Wąsewo.

</doc>
<doc id="2048116" url="https://pl.wikipedia.org/wiki?curid=2048116" title="Fabian van Olphen">
Fabian van Olphen

Fabian van Olphen (ur. 30 marca 1981 w Hadze, Holandia), holenderski piłkarz ręczny grający jako lewy rozgrywający. Obecnie występuje w Bundeslidze, w drużynie SC Magdeburg.

</doc>
<doc id="2048118" url="https://pl.wikipedia.org/wiki?curid=2048118" title="Paproć Duża (gmina)">
Paproć Duża (gmina)

Paproć Duża – dawna gmina wiejska istniejąca przejściowo w XIX wieku w guberni łomżyńskiej. Siedzibą władz gminy była Paproć Duża.
Gmina powstała w Królestwie Polskim w 1868 roku w powiecie ostrowskim w guberni łomżyńskiej, z części obszaru gminy Jasienica. 
Gmina została zniesiona w 1877 roku, a jej obszar włączono z powrotem do gminy Jasienica.

</doc>
<doc id="2048120" url="https://pl.wikipedia.org/wiki?curid=2048120" title="2 cm KwK 38">
2 cm KwK 38



</doc>
<doc id="2048121" url="https://pl.wikipedia.org/wiki?curid=2048121" title="Prystynamycyna">
Prystynamycyna

Prystynamycyna, pristynamycyna – antybiotyk należący do grupy streptogramin, w jego skład wchodzą dwa całkowicie odrębne związki chemiczne: prystynamycyna IIA (należąca do streptogramin A) i prystynamycyna IA (należąca do streptogramin B).
Prystynamycyna jest aktywna wobec szczepów gronkowca złocistego opornego na metycylinę i do zwalczania tej bakterii jest głównie stosowana. Nie można jednak podawać jej dożylnie, gdyż źle rozpuszcza się w wodzie.
Mechanizm działania.
Streptograminy hamują syntezę białek bakteryjnych poprzez łączenie się z podjednostką rybosomalną 50S w pobliżu wejścia do tunelu, przez który wychodzi z rybosomu łańcuch peptydowy. Miejsce wiązania streptogramin B częściowo pokrywa się z miejscem wiązania makrolidów i linkozamidów, przez co podczas powstawania oporności bakterii na któryś z tych antybiotyków powstaje oporność krzyżowa również na pozostałe dwie grupy antybiotyków (oporność typu MLSB).

</doc>
<doc id="2048122" url="https://pl.wikipedia.org/wiki?curid=2048122" title="Pristinamycyna">
Pristinamycyna



</doc>
<doc id="2048124" url="https://pl.wikipedia.org/wiki?curid=2048124" title="Via Popillia-Annia">
Via Popillia-Annia

Via Popillia-Annia lub Via Popilia-Annia – antyczna droga rzymska, której budowę rozpoczęto za konsula Publiusza Popiliusza Laenasa. Była przedłużeniem Via Flaminia z Ariminum (dzisiejsze Rimini) na północ, wzdłuż brzegów Adriatyku, przez dzisiejszy region Wenecja Euganejska. Obecnie nazwa ta oznacza też ulicę w Rimini.
Droga o nazwie Via Popillia łączyła Kapuę z Reggio di Calabria nad Cieśniną Mesyńską.

</doc>
<doc id="2048129" url="https://pl.wikipedia.org/wiki?curid=2048129" title="Christian Schöne">
Christian Schöne

Christian Schöne (ur. 23 lutego 1981 roku w Halle), niemiecki piłkarz ręczny, reprezentant kraju. Gra na pozycji prawoskrzydłowego. Z reprezentacją Niemiec zdobył w 2004 r. w Słowenii mistrzostwo Europy. Obecnie występuje w Bundeslidze, w drużynie Frisch Auf! Göppingen.

</doc>
<doc id="2048134" url="https://pl.wikipedia.org/wiki?curid=2048134" title="Dybowska Dolina Wisły">
Dybowska Dolina Wisły

Dybowska Dolina Wisły (kod obszaru PLH040011) – obszar chroniony programem Natura 2000, o powierzchni 1392 ha, położony w województwie kujawsko-pomorskim.
Celem ochrony jest zachowanie siedlisk przyrodniczych i występujących na ich terenie gatunków roślin i zwierząt.
Nad obszarem „Dybowska Dolina Wisły” nadzór sprawuje Regionalny Zarząd Gospodarki Wodnej w Gdańsku oraz Regionalna Dyrekcja Lasów Państwowych w Toruniu.
Historia.
W sierpniu 2007 r. zaproponowano włączenie obszaru w sieć Natura 2000 jako obszar mający znaczenie dla Wspólnoty. W grudniu 2008 r. został zatwierdzony jako projektowany specjalny obszar ochrony siedlisk (SOO) pod nazwą „Dybowska Dolina Wisły”.
Lokalizacja.
Obszar obejmuje międzywale doliny Wisły o długości 11 km, między Dybowem, gdzie uchodzi do Wisły Zielona Struga, a Przyłubiem.
Dolina jest położona na terenie dwóch powiatów: bydgoskiego i toruńskiego.
Ogólna charakterystyka obszaru.
Dybowska Dolina Wisły obejmuje utwory przyrodnicze, charakterystyczne dla teras: zalewowej i nadzalewowej rzeki Wisły. 
Przy średnim i niskim stanie wód, dno doliny zajmuje koryto rzeki z wynurzającymi się okresowo piaszczysto-mulistymi ławicami, które porasta efemeryczna roślinność. Podczas wezbrań zalewane są także tereny nadbrzeżne z dawnymi wyspami (kępami) połączonymi ze stałym lądem groblami. Na całym obszarze występują ciągi starorzeczy, porośnięte szuwarami. 
Do doliny Wisły od południa przylega wysokie zbocze terasy akumulacyjnej, na której rozlokowana jest Puszcza Bydgoska. Na piaszczystych zboczach występują murawy kserotermiczne, zarośla tarniny, głogu, berberysu oraz drzewostany sosnowe i mieszane pochodzące z nasadzeń. W dolnych partiach zbocza zachowały się fragmenty wielogatunkowych łęgów oraz grądy kontynentalne.
Większość terenu Doliny porośnięta jest ziołoroślami i trawami z kępami drzew. Siedliska łęgów wierzbowych i topolowych koło Przyłubia zajmują natomiast zarośla wierzbowe wraz z ziołoroślami. Tereny okresowo zalewane oraz wały przeciwpowodziowe zajmują łąki i pastwiska, zaś urodzajne tereny na terasach nadzalewowych – pola uprawne.
Siedliska.
Wśród siedlisk na obszarze doliny, największy udział posiadają tereny rolnicze – 46% oraz wody śródlądowe (rzeki i akweny – 37%), zaś mniejszy: lasy iglaste (9%) i lasy liściaste (8%).
Siedliska chronione zajmują ok. 20% całego obszaru, a wśród nich największą powierzchnię posiadają niżowe świeże łąki użytkowane ekstensywnie (8,9%), łęgi wierzbowe, topolowe, olszowe i jesionowe (7,4%) oraz starorzecza i naturalne eutroficzne zbiorniki wodne (1,9%). 
Formy ochrony przyrody.
Niewielka część Dybowskiej Doliny Wisły znajduje się na terenie Obszaru Chronionego Krajobrazu Wydmowy na południe od Torunia. Projektuje się utworzenie rezerwatu przyrody Zbocza Dybowskie.
W sieci European Ecological Network, Dolina Dolnej Wisły stanowi korytarz ekologiczny o znaczeniu międzynarodowym. 
Wartość przyrodnicza.
Obszar Dybowska Dolina Wisły chroni 11 typów chronionych siedlisk nadrzecznych oraz związanych z nimi gatunków roślin i zwierząt. W Dolinie notowano m.in.:

</doc>
<doc id="2048135" url="https://pl.wikipedia.org/wiki?curid=2048135" title="Ostrołęka (gmina)">
Ostrołęka (gmina)

Ostrołęka (następnie "Dylewo") – dawna gmina wiejska istniejąca do 1868 roku w guberni łomżyńskiej. Siedzibą władz gminy była Ostrołęka, która stanowiła odrębną gminę miejską.
Za Królestwa Polskiego gmina Ostrołęka należała do powiatu ostrołęckiego w guberni łomżyńskiej.
Gminę zniesiono w 1868 roku, a z jej obszaru powstała gmina Dylewo.

</doc>
<doc id="2048137" url="https://pl.wikipedia.org/wiki?curid=2048137" title="Stary Myszyniec (gmina)">
Stary Myszyniec (gmina)

Stary Myszyniec (następnie "Myszyniec") – dawna gmina wiejska istniejąca do 1868 roku w guberni łomżyńskiej. Siedzibą władz gminy był Stary Myszyniec (od 2008 nazwa "Myszyniec Stary").
Za Królestwa Polskiego gmina Stary Myszyniec należała do powiatu ostrołęckiego w guberni łomżyńskiej.
Gminę zniesiono w 1868 roku, a z jej obszaru powstała gmina Myszyniec.

</doc>
<doc id="2048138" url="https://pl.wikipedia.org/wiki?curid=2048138" title="Königshuld">
Königshuld



</doc>
<doc id="2048139" url="https://pl.wikipedia.org/wiki?curid=2048139" title="Jugosławia na Letnich Igrzyskach Olimpijskich 1956">
Jugosławia na Letnich Igrzyskach Olimpijskich 1956

Jugosławię na Letnich Igrzyskach Olimpijskich 1956 reprezentowało 35 zawodników (32 mężczyzn i 3 kobiety). Był to ósmy start reprezentacji Jugosławii na letnich igrzyskach olimpijskich.
Najmłodszym jugosłowiańskim zawodnikiem na tych igrzyskach był piłkarz, Dragoslav Šekularac (18. lat), a najstarszym zawodnikiem był lekkoatleta, Franjo Mihalić (36. lata).

</doc>
<doc id="2048141" url="https://pl.wikipedia.org/wiki?curid=2048141" title="Ksylografia">
Ksylografia

Ksylografia (gr. "ksýlon" 'drewno' i "gráphein" 'skrobać; rytować; rysować; pisać') – dawne określenie sztuki drzeworytu. Dotyczy głównie techniki druku książek, gdzie tekst oraz ilustracje zostały wycięte w jednym klocku – matrycy. Druki wykonane tą metodą określane są mianem "książki blokowej".

</doc>
<doc id="2048142" url="https://pl.wikipedia.org/wiki?curid=2048142" title="Nightwing (postać fikcyjna)">
Nightwing (postać fikcyjna)

Nightwing – superbohater z uniwersum DC Comics często współpracujący z Batmanem. Oryginalnym Nightwingiem jest Dick Grayson (Robin I), a Jason Todd (Robin II) stał się jego bezwzględną i morderczą wersją. Oryginalna postać Dicka Graysona/Robina została stworzona przez Billa Fingera, Boba Kane’a i Jerry’ego Robinsona, zaś postać Nightwinga przez Marva Wolfmana oraz George’a Pereza.
Wygląd.
Nightwing ubrany jest w czarną, opancerzoną bluzę i spodnie (także opancerzone) oprócz tego czarne rękawice i buty. Na piersiach ma błękitnego ptaka. Wygląd kostiumu zmieniał się na przestrzeni lat, np. ptak był pierwotnie złoty, zaś w wersji New 52 czerwony.
Osoby w kostiumie.
Van Zee.
Pierwszym Nightwingiem był pewien Kryptończyk. Kiedy zrozpaczony Dick (jeszcze Robin) udał się do Supermana po radę ten opowiedział mu pewną przypowieść: dawno temu na Kryptonie pewien człowiek został wygnany przez jego rodzinę – tak jak Dick. Marzył o świecie rządzonym sprawiedliwie więc rozpoczął krucjatę w obronie potrzebujących mieszkańców Kryptona. Jego prawdziwa tożsamość nigdy nie została odkryta. Był znany tylko jako Nightwing. Dick na jego pamiątkę przybrał imię Nightwing.
Dick Grayson.
Dick Grayson od 11 roku życia był związany z superbohaterami. To właśnie on był pierwszym Nightwingiem (ziemskim, ponieważ ogólnie pierwszym Nightwingiem był Kryptończyk). Jako Robin był zależny od Batmana, ale gdy poszedł na studia stał się Nightwingiem. Wyprowadził się do Bludhaven (jego pierwszego terytorium). Czasem współpracował jeszcze z Batmanem, bo nadal należał do Bat-Rodziny. Kiedy w Nowym Jorku pojawił się Jason Todd, który zaproponował Dickowi współpracę (który przeniósł się do Nowego Jorku) pojawiła się jedna z najtrudniejszych, samodzielnych misji Graysona: uratowanie Todda z rąk nieznanego gangstera.
Jason Todd.
Drugim Nightwingiem był Jason Todd. Również były Robin i Red Hood. Pojawił się w Nowym Jorku z nadzieją, że Dick będzie chciał z nim współpracować, aby w Nowym Jorku było dwóch Nightwingów. Nieznany gangster go porwał, a Dick uratował. Todd bardzo szybko zrezygnował z bycia Nightwingiem.
Powiązania.
W chwili obecnej Dick Grayson zwykle działa samodzielnie. Zaczynał karierę jako pomocnik Batmana, tworząc wraz z nim tzw. "dynamiczny duet", potem należał do Teen Titans – był nawet liderem aż do rozwiązania grupy; należał też do grupy Outsiders, ale jego najpopularniejszym powiązaniem jest tzw. Bat-rodzina, obejmująca Batmana i jego współpracowników. W "cywilu" pracował m.in. jako policjant w Blüdhaven.
Adaptacje w innych mediach.
Filmy kinowe.
Postać Dicka Graysona pojawiła się w filmach Batman Forever oraz Batman i Robin. Robina/Nightwinga/Dicka Graysona grał Chris O’Donnell. Mimo że używał pseudonimu "Robin", postać z drugiego filmu faktycznie bardziej przypomina Nightwinga.

</doc>
<doc id="2048146" url="https://pl.wikipedia.org/wiki?curid=2048146" title="Przyjmująca">
Przyjmująca



</doc>
<doc id="2048147" url="https://pl.wikipedia.org/wiki?curid=2048147" title="Rozgrywająca">
Rozgrywająca



</doc>
<doc id="2048148" url="https://pl.wikipedia.org/wiki?curid=2048148" title="Brudna robota (serial telewizyjny 2008)">
Brudna robota (serial telewizyjny 2008)

Brudna robota (ang. "The Fixer") – serial telewizyjny brytyjskiej sieci telewizyjnej ITV1 emitowany w latach 2008-2009.
Serial został wydany na DVD w Wielkiej Brytanii; pierwsza seria 21 kwietnia 2008 natomiast druga 12 października 2009 roku.
Opis fabuły.
John Mercer (Andrew Buchan) to były komandos, który odsiaduje podwójne dożywocie za zabójstwo własnej ciotki i wujka. John zostaje jednak wypuszczony z więzienia nieoczekiwanie wcześnie i poznaje Lenny'ego Jamesona - Douglasa (Peter Mullan), byłego policjanta. Jameson prowadzi nieoficjalną operację, która polega na usuwaniu ze świata nietykalnych przestępców. Mercer ma być płatnym zabójcą. 

</doc>
<doc id="2048150" url="https://pl.wikipedia.org/wiki?curid=2048150" title="Wyższa Szkoła Biznesu w Radomiu">
Wyższa Szkoła Biznesu w Radomiu



</doc>
<doc id="2048151" url="https://pl.wikipedia.org/wiki?curid=2048151" title="Cyrpok">
Cyrpok

Cyrpok ("czerpak", "cerpok") – drewniane naczynie służące do nabierania mleka lub śmietany (żentyca) w formie kubka, związane z produkcją oscypków. Wśród górali podhalańskich zwykle wykonane z drewnianych klepek i posiadające ucho. W procesie wytwarzania oscypka odmierza się nim ilość bundzu, wyciska w nim serwatkę i po wyciśnięciu wyjmuje wyciśnięty ser do parzenia.
Nazywane też bywa mylnie skopkiem, innym rodzajem drewnianego naczynia (o zwężających się ku górze brzegach w formie wiadra). W naczyniu tym często podawana jest żentyca, przedstawiane jest jako tradycyjne naczynie do jej podawania.

</doc>
<doc id="2048152" url="https://pl.wikipedia.org/wiki?curid=2048152" title="Kubra (gmina)">
Kubra (gmina)

Kubra (następnie "Przytuły") – dawna gmina wiejska istniejąca na przełomie w XX/XIX wieku w guberni łomżyńskiej. Siedzibą władz gminy była Kubra.
Za Królestwa Polskiego gmina Kubra należała do powiatu kolneńskiego w guberni łomżyńskiej.
Gmina funkcjonowała jeszcze w 1883 roku i 1914 roku, lecz w wykazie z 1921 jednostka figuruje już pod nazwą "gmina Przytuły".

</doc>
<doc id="2048153" url="https://pl.wikipedia.org/wiki?curid=2048153" title="Czerpak">
Czerpak



</doc>
<doc id="2048154" url="https://pl.wikipedia.org/wiki?curid=2048154" title="Zachodniopomorska Szkoła Biznesu">
Zachodniopomorska Szkoła Biznesu



</doc>
<doc id="2048155" url="https://pl.wikipedia.org/wiki?curid=2048155" title="Szkoła Wyższa im. Pawła Włodkowica">
Szkoła Wyższa im. Pawła Włodkowica



</doc>
<doc id="2048157" url="https://pl.wikipedia.org/wiki?curid=2048157" title="Wyższa Szkoła Umiejętności w Kielcach">
Wyższa Szkoła Umiejętności w Kielcach



</doc>
<doc id="2048158" url="https://pl.wikipedia.org/wiki?curid=2048158" title="Fortunato Baldelli">
Fortunato Baldelli

Fortunato Baldelli (ur. 6 sierpnia 1935 w Valfabbrica, zm. 20 września 2012 w Rzymie) – włoski duchowny katolicki, kardynał, dyplomata papieski, wysoki urzędnik Kurii Rzymskiej, Penitencjariusz Większy.
Życiorys.
Święcenia kapłańskie otrzymał 18 marca 1961 z rąk kardynała Luigiego Traglii i pracował jako kapłan w diecezji Assisi-Nocera Umbra-Gualdo Tadino. Posiadał dyplom z prawa kanonicznego. Od 1966 pracował w dyplomacji papieskiej. Pierwszymi placówkami były Kuba i Egipt. Karierę dyplomaty kontynuował w Sekretariacie Stanu Stolicy Apostolskiej i Radzie do Spraw Publicznych Kościoła, a także w Radzie Europy w Strasburgu jako specjalny wysłannik – obserwator z ramienia Stolicy Apostolskiej.
12 marca 1983 otrzymał nominację na tytularnego arcybiskupa "Mevania" i Delegata Apostolskiego do Angoli. Sakry 23 kwietnia tego samego roku udzielił mu kardynał Agostino Casaroli, ówczesny Sekretarz Stanu Stolicy Apostolskiej. W latach kolejnych zmieniał placówki i był nuncjuszem lub pronuncjuszem w takich krajach jak: Wyspa św. Tomasza i Książęce, Dominikana, Peru i Francja. W tym ostatnim kraju swą funkcję sprawował najdłużej (od 1999 do 2009). Oprócz swego rodzimego języka abp Baldelli mówił też po francusku, hiszpańsku i portugalsku.
2 czerwca 2009 został skierowany przez Benedykta XVI do pracy w Kurii jako Penitencjariusz Większy. Był tam następcą odchodzącego na emeryturę kard. Stafforda. 20 października 2010 papież ogłosił, iż abp Baldelli znajdzie się wśród 24 nowych kardynałów, których kreacja nastąpiła na konsystorzu w dniu 20 listopada. 5 stycznia 2012 papież przyjął jego rezygnację, a jego następcą został Manuel Monteiro de Castro.

</doc>
<doc id="2048161" url="https://pl.wikipedia.org/wiki?curid=2048161" title="Newton Cardoso">
Newton Cardoso

Newton Alves Cardoso (ur. 9 lutego 1925 w Rio de Janeiro - zm. 7 stycznia 1975 w Rio de Janeiro) - brazylijski piłkarz i trener piłkarski.
Kariera piłkarska.
Newton Cardoso występował w latach 40. w CR Vasco da Gama. Z powodu kontuzji zmuszony był zakończyć przedwcześnie karierę piłkarską.
Kariera trenerska.
Większość kariery trenerskiej Newtona Cardoso wiąże się z pracą w Botafogo FR. Dwukrotnie w 1951 i 1954 roku prowadził on Botafogo jako trener.
Obok pracy w Botafogo Newton Cardoso prowadził olimpijską reprezentację Brazylii, z którą wystartował na Igrzyskach Olimpijskich w Helsinkach. Była to reprezentacja złożona z młodych graczy ligowych, wśród których były przyszłe gwiazdy brazylijskiego futbolu jak Vava, Evaristo czy Zózimo. Na turnieju w Finlandii Brazylia wygrała spotkania grupowe z Holandią i Luksemburgiem, co dało awans do ćwierćfinału, gdzie Brazylijczycy ulegli 2-4 reprezentacji RFN.
W 1959 roku Newton Cardoso prowadził reprezentację Brazylii na Igrzyskach Panamerykańskich. Na turnieju w Chicago Brazylia zdobyła srebrny medal, ustępując tylko Argentynie.

</doc>
<doc id="2048169" url="https://pl.wikipedia.org/wiki?curid=2048169" title="Ford Fairlane (Ameryka Północna)">
Ford Fairlane (Ameryka Północna)

Ford Fairlane – samochód osobowy klasy wyższej produkowany pod amerykańską marką Ford w latach 1955–1970.
Pierwsza generacja.
Ford Fairlane I został zaprezentowany po raz pierwszy w 1955 roku.
W 1955 roku północnoamerykański oddział Forda uzupełnił swoją lokalną ofertę o nową linię modelową Fairlane opartą na technice takich modeli, jak Mainline czy Crestline. Samochód zyskał charakterystyczne, masywne proporcje z dwukolorowym malowaniem nadwozia i motywem łukowych przetłoczeń na karoserii. Okrągłe reflektory współgrały z niżej położonymi wyeksponowanymi kloszami kierunkowskazów. Pierwsza generacja Forda Fairlane oferowana była w wielu wariantach nadwoziowych, których dodatkowa była uzależniona od wariantu wyposażeniowego.
Druga generacja.
Ford Fairlane II został zaprezentowany po raz pierwszy w 1957 roku.
W 1957 roku zadebiutowała druga generacja Forda Fairlane, która powstała na zmodernizowanej platformie poprzednika. Samochód zyskał bardziej awangardową sylwetkę, z większą chromowaną atrapą chłodnicy, niżej osadzonymi reflektorami i bardziej rozbudowanymi, skrzydlatymi tylnymi nadkolami, na których osadzone były niewielkie, okrągłe czerwone lampy. Fairlane II stał się też wyraźnie większy, zyskując szczególnie na długości karoserii. Wygląd przedniego pasa był uzależniony od wersji wyposażeniowej, które były podobnie rozbudowane co w przypadku poprzednika.
Trzecia generacja.
Ford Fairlane III został zaprezentowany po raz pierwszy w 1960 roku.
Trzecia generacja Forda Fairlane przeszła duży zakres zmian w stosunku do poprzednika, ponownie zyskując jeszcze większe nadwozie, stając się samochodem pełnowymiarowym. Samochód ponownie zyskał na długości, zyskując zarazem bardziej zwarte proporcje. Nadwozie pozbawiono awangardowych przetłoczeń i nieszablonowych form typowych dla poprzedników, wprowadzając więcej stonowanych kształtów. Przód dominowała duża, chromowana atrapa chłodnicy, na której zamontowano podwójne, okrągłe reflektory. Z kolei tylne nadkole zostało do połowy zakryte, a nadwozie było dostępne opcjonalnie w dwukolorowym malowaniu.
Czwarta generacja.
Ford Fairlane IV został zaprezentowany po raz pierwszy w 1962 roku.
Opracowując czwartą generację Forda Fairlane, producent zdecydował się dostosować ją do wprowadzonych w międzyczasie zmian w portfolio marki. Rolę pełnowymiarowego modelu w ofercie, jaką pełniła trzecia generacja, przejęło kolejne wcielenie modelu Galaxie. W ten sposób, Fairlane IV stał się ponownie mniejszym samochodem zaliczanym do klasy wyższej. Nadwozie otrzymało stonowane proporcje, z dużym chromowanym pasem przednim i podobnym motywem przeniesionym do tylnej części nadwozia.
Fairlane Thunderbolt.
Na bazie czwartej generacji Forda Fairlane powstał także samochód sportowy Fairlane Thunderbolt wyróżniał się on niżej poprowadzoną linią dachu, innym wyglądem zderzaków, a także specjalną jednostką napędową - 7-litrowym silnikiem V8 "Ford Fe" rozwijającym moc 425 KM.
Piąta generacja.
Ford Fairlane V został zaprezentowany po raz pierwszy w 1966 roku.
Piąta generacja Forda Fairlane utrzymana została w nowym kierunku stylistycznym marki. Charakterystycznym elementem stylistyki stało się wyraźnie zaakcentowane przetłoczenie biegnące przez całą długość nadwozia, a także obły tylny błotnik oraz podwójne, pionowo umieszczone reflektory. Ostatnie rozwiązanie było popularną praktyką stylistów w Ameryce Północnej w latach 60. XX wieku. Motyw pionowych lamp zachowano także w tylnej części nadwozia. Gama nadwoziowa składała się ponownie także z 5-drzwiowego kombi.
Szósta generacja.
Ford Fairlane VI został zaprezentowany po raz pierwszy w 1968 roku.
Pod koniec lat 60. XX wieku amerykański oddział Forda przedstawił kolejną odsłonę modelu Fairlane. Tworząc projekt nadwozia, producent ponownie wykonał zwrot w kierunku bardziej stonowanych i prostych kształtów. Nadwozie stało się kanciaste, z dużym masywnym pasem przednim. Podobnie jak czwartą generację, zdobiła go duża chromowana atrapa chłodnicy, na której osadzono podwójne okrągłe reflektory. Jednocześnie, w przypadku odmiany coupe producent zastosował rozwiązania stylistyczne nawiązujące do takich modeli, jak Ford Mustang, co przejawiało się łagodnie opadającym dachem z wlotami powietrza w słupkach C.
Argentyna.
Poza Ameryką Północną, Ford Fairlane szóstej generacji był produkowany także w Argentynie, gdzie sprzedaż ruszyła w tym samym roku, kiedy na rodzimym rynku amerykańskim producent podjął decyzję o dyskontynuacji tej linii modelowej w dotychczasowym kształcie. W Argentynie Ford Fairlane był produkowany przez kolejne 12 lat, aż do 1981 roku. Przez ten czas przeszedł jedynie nieznaczne zmiany w wyglądzie.
Siódma generacja.
Ford Fairlane VII został zaprezentowany po raz pierwszy w 1969 roku.
Prezentując siódmą i zarazem ostatnią generację modelu Fairlane, Ford zdecydował się znacznie okroić rolę tego modelu w swojej dotychczasowej gamie. Tym razem samochód stał się jedynie tańszym wariantem modelu Torino, będąc oferowanym wyłącznie jako 2-drzwiowe coupe. Przednia część nadwozia wyróżniała się chromowaną atrapą chłodnicy i podwójnymi reflektorami, a tylną część nadwozia zdobił łagodnie opadający dach.
Koniec produkcji i następca.
Produkcja amerykańskiego Forda Fairlane zakończyła się w 1970 roku, po czym zastąpiło go kolejne wcielenie sportowego modelu Torino, a nazwa "Fairlane" zniknęła z użycia w Ameryce Północnej.

</doc>
<doc id="2048171" url="https://pl.wikipedia.org/wiki?curid=2048171" title="Przestrzele (gmina)">
Przestrzele (gmina)

Przestrzele (od 1877 "Bełda") – dawna gmina wiejska istniejąca w XIX wieku w guberni łomżyńskiej. Siedzibą władz gminy były Przestrzele.
Za Królestwa Polskiego gmina Przestrzele należała do powiatu szczuczyńskiego w guberni łomżyńskiej.
W 1874 roku do gminy Przestrzele włączono obszar zniesionej gminy Rajgród.
W 1877 roku gminę zniesiono, przemianowując ją na "gmina Bełda".

</doc>
<doc id="2048176" url="https://pl.wikipedia.org/wiki?curid=2048176" title="Rząd Petra Nečasa">
Rząd Petra Nečasa

Rząd Petra Nečasa – rząd Republiki Czeskiej pod kierownictwem Petra Nečasa, powołany i zaprzysiężony przez prezydenta Václava Klausa 13 lipca 2010. Urzędował do 10 lipca 2013.
Powołanie gabinetu.
Gabinet powstał po wyborach parlamentarnych w 2010, które wygrała lewicowa Czeska Partia Socjaldemokratyczna (ČSSD). 28 czerwca 2010 przewodniczący Obywatelskiej Partii Demokratycznej (ODS) Petr Nečas został desygnowany przez prezydenta na stanowisko premiera. 12 lipca 2010 trzy centroprawicowe partie ODS, TOP 09 oraz Sprawy Publiczne (VV) podpisały porozumienie koalicyjne o utworzeniu wspólnego rządu. Partie te dysponowały większością 118 mandatów w 200-osobowej Izbie Poselskiej. 13 lipca 2010 doszło do zaprzysiężenia 15-osobowego gabinetu, składającego się z 6 członków z ODS, 5 z TOP 09 oraz 4 z VV. Po rozpadzie VV i utworzeniu przez jego część ugrupowania LIDEM – Liberalni Demokraci również ono zostało włączone w skład rządu.
Z powodu afery korupcyjnej związanej z Janą Nagyovą 17 czerwca 2013 Petr Nečas podał się do dymisji. Prezydent Miloš Zeman na nowego premiera desygnował Jiřía Rusnoka, a następnie zaprzysiągł rząd techniczny.

</doc>
<doc id="2048177" url="https://pl.wikipedia.org/wiki?curid=2048177" title="Saint-Laurent (Nièvre)">
Saint-Laurent (Nièvre)



</doc>
<doc id="2048178" url="https://pl.wikipedia.org/wiki?curid=2048178" title="Górnośląska Wyższa Szkoła Handlowa">
Górnośląska Wyższa Szkoła Handlowa



</doc>
<doc id="2048181" url="https://pl.wikipedia.org/wiki?curid=2048181" title="Pablo Andujar">
Pablo Andujar



</doc>
<doc id="2048184" url="https://pl.wikipedia.org/wiki?curid=2048184" title="Blaz Kavcić">
Blaz Kavcić



</doc>
<doc id="2048185" url="https://pl.wikipedia.org/wiki?curid=2048185" title="Dusan Vemić">
Dusan Vemić



</doc>
<doc id="2048186" url="https://pl.wikipedia.org/wiki?curid=2048186" title="Wyższa Szkoła Nauk Społecznych im. ks. Józefa Majki">
Wyższa Szkoła Nauk Społecznych im. ks. Józefa Majki



</doc>
<doc id="2048189" url="https://pl.wikipedia.org/wiki?curid=2048189" title="Sprężarka z wirującym zębem">
Sprężarka z wirującym zębem

Sprężarka z wirującym zębem (sprężarka zębata) – urządzenie, które do procesu sprężania powietrza wykorzystuje element o charakterystycznym kształcie zęba.
Wytwarzane w ten sposób sprężone powietrze jest w 100% wolne od oleju, ponieważ olej nie jest obecny w komorze sprężania i nie jest wykorzystywany do wytwarzania medium, jakim jest sprężone powietrze.
Ogólna zasada działania.
Element sprężający w sprężarkach zębatych składa się z jednego lub dwóch wirników, które obracają się w przeciwnych kierunkach w komorze sprężania. Oba wirniki są zsynchronizowane poprzez przekładnię.
Proces sprężania składa się z fazy wlotu, fazy sprężania i fazy wylotu. W fazie wlotu powietrze jest zasysane do komory sprężania dopóki wirniki nie zablokują wlotu. W fazie sprężania zassane powietrze znajduje się w komorze sprężania, której przestrzeń staje się coraz mniejsza podczas ruchu wirników. Wylot powietrza ma miejsce, gdy jeden z wirników odsłania kanał wylotowy. Powietrze wydostaje się wtedy z komory sprężania.
Maksymalny współczynnik ciśnienia dla bezolejowej sprężarki zębatej jest limitowany przez ograniczenie różnicy temperatur między wlotem i wylotem. W rezultacie dla osiągnięcia wyższych wartości ciśnień potrzeba jest kilku stopni sprężania.

</doc>
<doc id="2048190" url="https://pl.wikipedia.org/wiki?curid=2048190" title="Grega Zemlja">
Grega Zemlja



</doc>
<doc id="2048196" url="https://pl.wikipedia.org/wiki?curid=2048196" title="Rajgród (gmina w guberni łomżyńskiej)">
Rajgród (gmina w guberni łomżyńskiej)

Rajgród (do 1870 i od 1924 "miasto Rajgród") – gmina wiejska istniejąca w latach 1870–1875 w guberni łomżyńskiej, a w latach 1919-1923 gmina o nieuregulowanym statusie istniejąca w woj. białostockim. Siedzibą władz gminy była osada miejska Rajgród.
Gmina została utworzona za Królestwa Polskiego, 13 października 1870 w powiecie szczuczyńskim w guberni łomżyńskiej, z obszaru pozbawionego praw miejskich Rajgrodu. W przeciwieństwie do większości innych miast, którym odebrano prawa miejskie za udział w powstaniu styczniowym, Rajgród nie został włączony do jednej z sąsiednich gmin wiejskich, lecz zachował charakter miejski, stanowiąc odrębną gminę wiejską w granicach dawnego miasta. Status ten Rajgród utracił w 1874 roku, kiedy to gminę zniesiono, włączając ją do gminy Przestrzele (w 1877 przemianowanej na "Bełda").
Po przejściu pod zwierzchnictwo polskie, Rajgród stał się jednostką o nieuregulowanym statusie – gmina posiadała samorząd miejski nadany przez okupanta, lecz nie została zaliczona do miast w 1919 (była określana jako „miejscowość”).
Jako gmina nie-miejska jednostka formalnie przestała funkcjonować 1 stycznia 1924 roku w związku z zaliczeniem Rajgrodu do miast (gmin miejskich).

</doc>
<doc id="2048198" url="https://pl.wikipedia.org/wiki?curid=2048198" title="Wybory parlamentarne w Holandii w 1946 roku">
Wybory parlamentarne w Holandii w 1946 roku

Wybory parlamentarne w Holandii w roku 1946 - wybory, w których obywatele Holandii w drodze głosowania wybrali swoich przedstawicieli w parlamencie. Do zdobycia w 1946 roku było 100 mandatów. Wyniki przedstawiały się następująco:
Po wyborach została utworzona koalicja katolików i socjalistów. Premierem został Louis Beel (katolik).

</doc>
<doc id="2048204" url="https://pl.wikipedia.org/wiki?curid=2048204" title="Wyższa Szkoła Informatyki i Ekonomii TWP">
Wyższa Szkoła Informatyki i Ekonomii TWP



</doc>
<doc id="2048205" url="https://pl.wikipedia.org/wiki?curid=2048205" title="Szymon Stock">
Szymon Stock

Szymon Stock (ur. 1164 lub 1175 w hrabstwie Kent, zm. 16 maja 1265 w Bordeaux) – eremita, mistyk, pierwszy generał zakonu karmelitów, święty Kościoła katolickiego.
Życiorys.
W młodości wiódł pustelnicze życie mieszkając w pniu dębu i z tego okresu przylgnął do niego przydomek Stock („pień”). Po przybyciu w 1237 r. do Anglii karmelitów przyłączył się do nich i wkrótce powierzono mu na terenach zachodnich funkcję wikariusza generalnego. W 1245 r. w Aylesford zebrała się kapituła generalna, która wybrała Szymona na przełożonego generalnego.
Z życiem świętego związana jest tradycja szkaplerza. W nocy z 15 na 16 lipca 1251 miał doznać wizji, w której pojawiła się Matka Boża i przekazując na jego ręce szkaplerz zapewniła uniknięcie kary wiecznej dla tych, którzy będą go nosili do śmierci.
Pozostawił po sobie listy, homilie, dwie antyfony poświęcone Matce Bożej, utwór poświęcony pokucie chrześcijańskiej.
Wprowadzone przez Szymona Stocka zmiany w pustelniczej regule zakonnej nadały zakonowi charakter żebraczy i doprowadziły do popularyzacji karmelitów na całą Europę i ekspansji obszaru działalności duszpasterskiej na miasta.
Zmarł w Bordeaux podczas jednej z licznych podróży wizytacyjnych.
W ikonografii wizerunek świętego odzianego w mnisze szaty karmelitańskie towarzyszy Maryi wręczającej mu szkaplerz, a także jest przedstawiany w scenach wyprowadzania z czyśćca tam pokutujących. Postać Szymona Stocka rozpoznawana jest także dzięki atrybutowi jakim jest pies niosący chleb.
Dniem w którym jest wspominany w Kościele katolickim jest "dies natalis" to jest 16 maja.

</doc>
<doc id="2048207" url="https://pl.wikipedia.org/wiki?curid=2048207" title="Piłka siatkowa na Letnich Igrzyskach Olimpijskich 1980 – turniej halowy mężczyzn">
Piłka siatkowa na Letnich Igrzyskach Olimpijskich 1980 – turniej halowy mężczyzn

Turniej olimpijski w piłce siatkowej mężczyzn podczas XXII Letnich Igrzysk Olimpijskich w Moskwie był piątą edycją w historii i odbył się wyłącznie w halowej odmianie tej dyscypliny sportu. Turniej olimpijski rozegrano w dniach od 20 lipca do 1 sierpnia 1980 roku.
W turnieju startowało 10 reprezentacji. Reprezentacje podzielono na dwie pięciodrużynowe grupy, w których zespoły rozegrały ze sobą po jednym spotkaniu. Po dwie najlepsze drużyny z każdej grupy awansowały do półfinałów, po których rozegrano wielki finał i mecz o 3. miejsce. Zespoły, które zajęły miejsca 3-4 w swoich grupach walczyły o miejsca 5-8. Drużyny z ostatnich miejsc w grupach zagrały o miejsca 9-10.
Trzeci złoty medal igrzysk olimpijskich zdobyła reprezentacja ZSRR, która pokonała w finale reprezentację Bułgarii 3:1, a w całym turnieju nie doznała porażki (wygrała wszystkie 6 spotkań).
Drużyny uczestniczące.
Awans do turnieju olimpijskiego uzyskał z urzędu mistrz olimpijski. Pozostałe miejsca przeznaczone były dla mistrza świata, mistrzów poszczególnych kontynentów oraz dla dwóch najlepszych drużyn Światowego Turnieju Kwalifikacyjnego.
Faza grupowa.
Grupa A.
Tabela
Wyniki spotkań
Grupa B.
Tabela
Wyniki spotkań

</doc>
<doc id="2048209" url="https://pl.wikipedia.org/wiki?curid=2048209" title="Wybory parlamentarne w Holandii w 1948 roku">
Wybory parlamentarne w Holandii w 1948 roku

Wybory parlamentarne w Holandii w roku 1948 – wybory, w których obywatele Holandii w drodze głosowania wybrali swoich przedstawicieli w parlamencie. Do zdobycia w 1948 roku było 100 mandatów. Wyniki przedstawiały się następująco (w nawiasach zmiany w liczbie mandatów):
Po wyborach powstała koalicja katolików, socjalistów, historycznych chrześcijan i liberałów, z premierem Drees (socjalistą).

</doc>
<doc id="2048212" url="https://pl.wikipedia.org/wiki?curid=2048212" title="Baszta Jeńców w Stargardzie Szczecińskim">
Baszta Jeńców w Stargardzie Szczecińskim



</doc>
<doc id="2048213" url="https://pl.wikipedia.org/wiki?curid=2048213" title="Wybory parlamentarne w Holandii w 1952 roku">
Wybory parlamentarne w Holandii w 1952 roku

Wybory parlamentarne - wybory odbyły się w Holandii 25 czerwca 1952, w których obywatele w drodze głosowania wybrali swoich przedstawicieli w parlamencie. Do zdobycia w 1952 było 100 mandatów.
Po wyborach powstała koalicja katolików, socjalistów, antyrewolucjonistów i historycznych chrześcijan. Premierem został Drees.
Wyniki.
źródło

</doc>
<doc id="2048215" url="https://pl.wikipedia.org/wiki?curid=2048215" title="Baszta Morze Czerwone w Stargardzie Szczecińskim">
Baszta Morze Czerwone w Stargardzie Szczecińskim



</doc>
<doc id="2048216" url="https://pl.wikipedia.org/wiki?curid=2048216" title="Baszta Tkaczy w Stargardzie Szczecińskim">
Baszta Tkaczy w Stargardzie Szczecińskim



</doc>
<doc id="2048217" url="https://pl.wikipedia.org/wiki?curid=2048217" title="Wybory parlamentarne w Holandii w 1956 roku">
Wybory parlamentarne w Holandii w 1956 roku

Wybory parlamentarne w Holandii w roku 1956 - wybory, w których obywatele Holandii w drodze głosowania wybrali swoich przedstawicieli w parlamencie. Do zdobycia w 1956 roku było 150 mandatów, czyli o 50 więcej w stosunku do poprzednich wyborów. Wyniki przedstawiały się następująco:

</doc>
<doc id="2048218" url="https://pl.wikipedia.org/wiki?curid=2048218" title="Wszechnica Mazurska">
Wszechnica Mazurska



</doc>
<doc id="2048219" url="https://pl.wikipedia.org/wiki?curid=2048219" title="Dynastia leońska">
Dynastia leońska

Dynastia leońska panowała w cesarstwie wschodniorzymskim od 457 do 518 roku.
Następujący cesarze należeli do tej dynastii:
Inni członkowie dynastii:

</doc>
<doc id="2048220" url="https://pl.wikipedia.org/wiki?curid=2048220" title="Wyższa Szkoła Biznesu i Przedsiębiorczości">
Wyższa Szkoła Biznesu i Przedsiębiorczości



</doc>
<doc id="2048224" url="https://pl.wikipedia.org/wiki?curid=2048224" title="Rozmowa bardzo polityczna">
Rozmowa bardzo polityczna

Rozmowa bardzo polityczna – program publicystyczny emitowany od lipca 2010 do stycznia 2012 oraz od lipca do sierpnia 2013 na antenie telewizji TVN24. 
W latach 2010–2012 program zastępował na antenie TVN24 "Rozmowę Rymanowskiego", gdy jej prowadzący Bogdan Rymanowski przebywał na urlopie (w okresie wakacyjnym w 2010 i 2011 oraz zimą – po kilka dni w 2011 i 2012), a także – od września 2010 – we wszystkie piątki. Przestał być emitowany wraz z "Rozmową Rymanowskiego" (gdy zastąpił ją program "Jeden na jeden", mający tego samego gospodarza). Latem 2013 wyemitowano, po półtorarocznej przerwie, ostatnie pięć odcinków "Rozmowy bardzo politycznej", które zastępowały w okresie wakacyjnym "Kawę na ławę" (także prowadzoną przez Bogdana Rymanowskiego; od 2014 program ten zastępowany jest w wakacje przez "Ławę polityków").
Program prowadzili Jarosław Kuźniar, Andrzej Morozowski i Maciej Knapik, jeden odcinek poprowadził ponadto Konrad Piasecki. Najczęściej obecnym gościem w programie (13 razy) był Ryszard Kalisz.

</doc>
<doc id="2048225" url="https://pl.wikipedia.org/wiki?curid=2048225" title="Cesarzowe rzymskie">
Cesarzowe rzymskie

Chronologiczna lista małżonek cesarzy rzymskich, noszących tytuł "Augusty".

</doc>
<doc id="2048226" url="https://pl.wikipedia.org/wiki?curid=2048226" title="Wyższa Szkoła Pedagogiki i Administracji">
Wyższa Szkoła Pedagogiki i Administracji



</doc>
<doc id="2048228" url="https://pl.wikipedia.org/wiki?curid=2048228" title="Jed Rubenfeld">
Jed Rubenfeld

Jed Rubenfeld (ur. 15 lutego 1959, Waszyngton) – amerykański profesor prawa Yale Law School. Jego powieść Sekret Freuda została wydana w wielu krajach, w łącznym nakładzie ponad miliona egzemplarzy. Jego żoną jest profesor Amy Chua.

</doc>
<doc id="2048230" url="https://pl.wikipedia.org/wiki?curid=2048230" title="Soroti (ujednoznacznienie)">
Soroti (ujednoznacznienie)



</doc>
<doc id="2048233" url="https://pl.wikipedia.org/wiki?curid=2048233" title="Prywatna Wyższa Szkoła Ochrony Środowiska">
Prywatna Wyższa Szkoła Ochrony Środowiska



</doc>
<doc id="2048235" url="https://pl.wikipedia.org/wiki?curid=2048235" title="Soroti (meteoryt)">
Soroti (meteoryt)

Soroti – meteoryt żelazny spadły 17 września 1945 roku w Ugandzie w dystrykcie Soroti. Z miejsca spadku meteorytu pozyskano materiał meteorytowy o masie 2,05 kg.

</doc>
<doc id="2048237" url="https://pl.wikipedia.org/wiki?curid=2048237" title="Szlak Stargard – Klejnot Pomorza">
Szlak Stargard – Klejnot Pomorza

 Szlak Stargard - Klejnot Pomorza - szlak turystyczny w Stargardzie.
Historia.
Szlak powstał z inicjatywy Towarzystwa Przyjaciół Stargardu w 2003 roku, jednak prace nad jego uruchomieniem trwały od 2001 roku. W marcu 2008 roku wykonano 41 tablic kierunkowych oraz 22 tablice informacyjne umieszczone bezpośrednio na zabytkach . Jesienią tego samego roku wykonano z tablice tematyczne związane z historia i zabytkami Stargardu. W czerwcu 2010 zakończono remont płyty Rynku Staromiejskiego. Przyczyniło się to do podniesienia atrakcyjności turystycznej szlaku Klejnot Pomorza.
Przebieg.
Szlak biegnie po okręgu stargardzkich plant z odgałęzieniem do Rynku Staromiejskiego i dlatego można go zacząć z dowolnego miejsca. Cały szlak mierzy ok. 3 km. Gromadzi on większość najcenniejszych zabytków miasta.
Na szlaku znajdują się:

</doc>
<doc id="2048238" url="https://pl.wikipedia.org/wiki?curid=2048238" title="Nunc Dimittis">
Nunc Dimittis



</doc>
<doc id="2048239" url="https://pl.wikipedia.org/wiki?curid=2048239" title="Polimiksyny">
Polimiksyny



</doc>
<doc id="2048241" url="https://pl.wikipedia.org/wiki?curid=2048241" title="Mar de Cristal">
Mar de Cristal

Mar de Cristal – stacja metra w Madrycie, na linii 4 i 8. Znajduje się w dzielnicy Hortaleza, w Madrycie i zlokalizowana jest pomiędzy stacjami San Lorenzo, Canillas (linia 4) oraz Pinar del Rey i Campo de las Naciones (linia 8). Została otwarta 27 kwietnia 1998.

</doc>
<doc id="2048244" url="https://pl.wikipedia.org/wiki?curid=2048244" title="Canillas">
Canillas

Canillas – stacja metra w Madrycie, na linii 4. Znajduje się w dzielnicy Hortaleza, w Madrycie i zlokalizowana jest pomiędzy stacjami Mar de Cristal i Esperanza. Została otwarta 27 kwietnia 1998.

</doc>
<doc id="2048248" url="https://pl.wikipedia.org/wiki?curid=2048248" title="Claude Arrieu">
Claude Arrieu

Claude Arrieu (ur. 30 listopada 1903 w Paryżu, zm. 7 marca 1990 tamże) – francuska kompozytorka.
Kształcona muzycznie od najmłodszych lat. Szczególnie interesowała się twórczością Wolfganga Amadeusa Mozarta i Johanna Sebastiana Bacha, a następnie Igora Strawinskiego. Jednak najbardziej była zainspirowana Gabrielem Faurém, Claude’em Debussym i Maurice’em Ravelem.
Początkowo Arrieu studiowała w Konserwatorium Paryskim (od 1924 roku). Studiowała grę na fortepianie u Marguerite Long, brała udział w zajęciach z Georges’em Caussadem, Noëlem Gallonem, Jeanem Rogerem-Ducassem i Paulem Dukasem. W 1932 r. otrzymała pierwszą nagrodę za kompozycję.
Od tego momentu Arrieu rozwinęła swój własny styl. Zainteresowała się ewolucją języka muzycznego i różnymi środkami technicznymi dostępnymi do osiągnięcia tego celu. W 1949 roku wygrała Prix Italia. Pisała partytury w szerokim zakresie gatunków (koncerty, utwory orkiestrowe, w tym na orkiestrę kameralną, muzykę teatralną, filmową i radiową).

</doc>
<doc id="2048250" url="https://pl.wikipedia.org/wiki?curid=2048250" title="Jaromir Sokołowski">
Jaromir Sokołowski

Jaromir Maciej Sokołowski (ur. 25 lutego 1971 w Łodzi) – polski dyplomata, publicysta, urzędnik państwowy. W latach 2010–2015 podsekretarz stanu w Kancelarii Prezydenta RP, w latach 2015–2016 ambasador RP w Szwajcarii.
Życiorys.
Studiował germanistykę i stosunki międzynarodowe na uczelniach w Warszawie i Hamburgu. Od 1998 do 2003 był sekretarzem Ambasady RP w Berlinie.
Od 2003 do 2007 komentował politykę międzynarodową w Polskim Radiu (I Program Polskiego Radia, Redakcja PR dla zagranicy, TVP (m.in. "7 dni świat"), TVP3 i TVN24. Od 2005 był doradcą wicemarszałka Sejmu Bronisława Komorowskiego. W latach 2007–2010 zajmował stanowisko dyrektora generalnego gabinetu marszałka Sejmu.
12 lipca 2010 został podsekretarzem stanu w Kancelarii Prezydenta RP ds. polityki zagranicznej. Pełnił tę funkcję do 5 sierpnia 2015. W tym samym miesiącu powołany na stanowisko ambasadora nadzwyczajnego i pełnomocnego RP w Szwajcarii oraz w Liechtensteinie. Zakończył pełnienie tych funkcji 30 września 2016.

</doc>
<doc id="2048251" url="https://pl.wikipedia.org/wiki?curid=2048251" title="Lapua (stacja kolejowa)">
Lapua (stacja kolejowa)

Lapua (fin: "Lapuan rautatieasema") – stacja kolejowa w Lapua, w prowincji Finlandia Zachodnia, w Finlandii. Znajduje się w odległości 25 km od Seinäjoki i 110 km od Kokkola. Dworzec został otwarty w listopadzie 1886.

</doc>
<doc id="2048253" url="https://pl.wikipedia.org/wiki?curid=2048253" title="Okręty podwodne projektu 627">
Okręty podwodne projektu 627



</doc>
<doc id="2048254" url="https://pl.wikipedia.org/wiki?curid=2048254" title="Mambéré-Kadéï">
Mambéré-Kadéï

Mambéré-Kadéï – prefektura w Republice Środkowoafrykańskiej z siedzibą w Berbérati. Wchodzi w skład regionu Equateur.
Prefektura rozciąga się w zachodniej części kraju i graniczy z Kamerunem. Na północy Mambéré-Kadéï graniczy z prefekturą Nana-Mambéré, na północnym wschodzie z prefekturą Ombella-Mpoko, na południowym wschodzie z prefekturą Lobaye i na południu z prefekturą Sangha-Mbaéré.
Powierzchnia Mambéré-Kadéï wynosi 30 203 km². W 1988 zamieszkiwało ją 207 650, a w 2003 roku 364 795 osób.
W skład Mambéré-Kadéï wchodzi 7 podprefektur ("sous-préfectures") i 12 gmin ("communes"):

</doc>
<doc id="2048255" url="https://pl.wikipedia.org/wiki?curid=2048255" title="Mbomou (prefektura)">
Mbomou (prefektura)

Mbomou – prefektura w Republice Środkowoafrykańskiej z siedzibą w Bangassou. Wchodzi w skład regionu Haut-Oubangui.
Prefektura rozciąga się w południowo-wschodniej części kraju i graniczy od południa z Demokratyczną Republiką Konga. Na zachodzie Mbomou graniczy z prefekturą Basse-Kotto, na północy z prefekturą Haute-Kotto i na wschodzie z prefekturą Haut-Mbomou.
Powierzchnia Mbomou wynosi 61 150 km². W 1988 zamieszkiwało ją 111 179, a w 2003 roku 164 009 osób.
W skład Mbomou wchodzi pięć podprefektur ("sous-préfectures") i 10 gmin ("communes"):

</doc>
<doc id="2048257" url="https://pl.wikipedia.org/wiki?curid=2048257" title="Nana-Mambéré">
Nana-Mambéré

Nana-Mambéré – prefektura w Republice Środkowoafrykańskiej z siedzibą w Bouar. Wchodzi w skład regionu Equateur.
Prefektura leży w zachodniej części kraju i graniczy z Kamerunem. Na północy Nana-Mambéré graniczy z prefekturą Ouham-Pendé, na wschodzie z prefekturą Ombella-M'Poko i na południu z prefekturą Mambéré-Kadéï.
Powierzchnia Nana-Mambéré wynosi 26 600 km². W 1988 zamieszkiwało ją 172 754, a w 2003 roku 233 666 osób.
W skład Nana-Mambéré wchodzą 4 podprefektury ("sous-préfectures") i 15 gmin ("communes"):

</doc>
<doc id="2048259" url="https://pl.wikipedia.org/wiki?curid=2048259" title="Port lotniczy Sylt">
Port lotniczy Sylt

Port lotniczy Sylt (IATA: GWT, ICAO: EDXW) – port lotniczy położony 2 km na wschód od Westerland, w gminie Sylt, na wyspie Sylt, w kraju związkowym Szlezwik-Holsztyn, w Niemczech.

</doc>
<doc id="2048263" url="https://pl.wikipedia.org/wiki?curid=2048263" title="Wybory parlamentarne w Holandii w 1982 roku">
Wybory parlamentarne w Holandii w 1982 roku

Wybory parlamentarne w Holandii w 1982 roku – wybory, w których obywatele Holandii w drodze głosowania wybrali swoich przedstawicieli w parlamencie. Do zdobycia w 1980 roku było 150 mandatów. Wyniki przedstawiały się następująco:

</doc>
<doc id="2048264" url="https://pl.wikipedia.org/wiki?curid=2048264" title="Ombella-Mpoko">
Ombella-Mpoko

Ombella-Mpoko – prefektura w Republice Środkowoafrykańskiej z siedzibą w Bimbo. Wchodzi w skład regionu Plateaux.
Prefektura rozciąga się w zachodniej części kraju i graniczy od południowego wschodu z Demokratyczną Republiką Konga. Na południu Ombella-M'Poko graniczy z prefekturą Lobaye, na zachodzie z prefekturami Mambéré-Kadéï, Nana-Mambéré, Ouham-Pendé, na północy z prefekturą Ouham i na północnym wschodzie z prefekturą Kémo. Ponadto znajduje się tu miasto wydzielone Bangi – stolica kraju, tworzące odrębną jednostkę administracyjną.
Powierzchnia Ombella-Mpoko wynosi 31 835 km². W 1988 zamieszkiwało ją 170 584, a w 2003 roku 356 725 osób.
W skład Ombella-Mpoko wchodzi 6 podprefektur ("sous-préfectures") i 8 gmin ("communes"):

</doc>
<doc id="2048265" url="https://pl.wikipedia.org/wiki?curid=2048265" title="Łużycka Wyższa Szkoła Humanistyczna">
Łużycka Wyższa Szkoła Humanistyczna



</doc>
<doc id="2048266" url="https://pl.wikipedia.org/wiki?curid=2048266" title="Blind River (Ontario)">
Blind River (Ontario)



</doc>
<doc id="2048267" url="https://pl.wikipedia.org/wiki?curid=2048267" title="Beskidzka Wyższa Szkoła Umiejętności">
Beskidzka Wyższa Szkoła Umiejętności



</doc>
<doc id="2048269" url="https://pl.wikipedia.org/wiki?curid=2048269" title="Linia kolejowa München – Augsburg">
Linia kolejowa München – Augsburg

Linia kolejowa Monachium–Augsburg – linia kolejowa na terenie Niemiec, zbudowana przez München-Augsburger Eisenbahn-Gesellschaft i otwarta w 1840 roku. Została znacjonalizowana w 1846 i przedłużona do Ulm w 1854 roku. Linia pomiędzy Augsburgiem i Monachium jest częścią Magistrale for Europe z Budapesztu przez Wiedeń do Paryża.

</doc>
<doc id="2048270" url="https://pl.wikipedia.org/wiki?curid=2048270" title="Golaghat (dystrykt)">
Golaghat (dystrykt)

Golaghat district () – jeden z dystryktów w indyjskim stanie Asam. Dystrykt powstał w roku 1987. Stolica dystryktu jest ulokowana w mieście, od którego pochodzi nazwa dystryktu, czyli Golaghat. Powierzchnia, którą zajmuje dystrykt, to 3502 km² i średnio jest on ulokowany na wysokości 100 m nad poziomem morza. Liczba mieszkańców według spisu z roku 2001 wyniosła 946 279, z czego w podziale na wyznawane religie przedstawiało się to następująco: hindusi – 813 263, muzułmanie – 74 808 (7,9%), a także chrześcijanie – 52 277. Na terenie dystryktu położony jest Park Narodowy Kaziranga. Z dystryktem Golaghat było związanych wielu wybitnych literatów indyjskich, którzy mieli istotny wkład w kulturę Asamu. Najbardziej znanym z nich jest XIX-wieczny twórca Hemchandra Barua, autor pierwszego słownika etymologicznego języka assamskiego "Hemkosh".
Geografia.
Położenie.
Dystrykt Golaghat jest ograniczony przez rzekę Brahmaputra od północy, od południa przez stan Nagaland, od wschodu przez dystrykt Jorhat oraz od zachodu przez dystrykty: Karbi Anglong i Nagaon. Przez dystrykt przepływa rzeka Dhansiri, która ma źródło u podnóża góry Laisang w paśmie Nagaland. Przepływa dystans około 352 km z południa na północ, zanim wpadnie do rzeki Brahmaputra. Powierzchnia dorzecza Dhansiri to około 1220 km², a należą do niego takie dopływy jak: Doyang, Nambor, Doigrung oraz Kalioni. Druga z większych rzek przepływających przez dystrykt Kakodonga stanowi naturalną granicę pomiędzy dystryktami Golaghat oraz Jorhat. Pozostałe wyróżniające się rzeki to Doyang oraz Gelabil i Dipholu.
Klimat.
Klimat jest tropikalny z gorącą i wilgotną pogodą przeważającą przez większą część lata oraz miesięcy monsunowych. Średnia suma opadów w tym czasie wynosi 1300 mm. Największe opady występują w czerwcu i lipcu, wtedy temperatura maksymalna wzrasta do 38 °C. Najzimniej jest w grudniu, ze średnią temperaturą 10 °C.
Historia.
Nazwa ‘Golaghat’ wywodzi się prawdopodobnie od targowisk tworzonych w XIX wieku przez kupców pochodzących z ludności ‘Marwari’ (której korzenie wywodzą się aż ze stanu Radżastan) na brzegu rzeki Dhansiri, w okolicach stolicy dystryktu. W ich języku „Gola” oznacza właśnie targ, natomiast „Ghat” oznacza port rzeczny.
Napisy na skałach w miejscowości Nagajari Khanikar, pozostałości fortyfikacji, ruiny budowli ceglanych, pomniki, świątynie i zbiorniki nawadniające – wszystko to, to ślady IX- wiecznego królestwa położonego w dolinie Doyang-Dhansiri. Po przejęciu władzy nad tymi terenami przez Brytyjczyków zostały one włączone (1846) w skład ówczesnego dystryktu Sibsagar. Od 15 sierpnia 1987 Golaghat istnieje jako niezależny dystrykt w stanie Asam.
Ekonomia.
Gospodarka dystryktu Golaghat jest oparta w większości na rolnictwie. Herbata, ryż oraz trzcina cukrowa stanowią główne źródła produkcji rolniczej, aczkolwiek to herbata ma największy udział w całości. Na terenie dystryktu znajdują się 63 duże uprawy herbaty, które produkują około 20 000 ton herbaty rocznie. Co więcej, zauważalny jest wzrost małych upraw herbaty, która przynosi dużo większy dochód od pozostałych gałęzi rolnictwa. Przyciąga to także bezrobotną część społeczeństwa do zajęcia się tą właśnie dziedziną gospodarki. W rejonie hoduje się także jedwabniki oraz uprawia agar.
Oprócz rolnictwa, w dystrykcie ulokowana jest także rafineria, położona w mieście Numaligarh, która przetwarza rocznie około 3 milionów ton ropy naftowej. Rafineria jest stosunkowo nowym przedsięwzięciem, gdyż powstała w roku 2000 i jest wyposażona w najnowsze osiągnięcia techniki w tej dziedzinie.

</doc>
<doc id="2048271" url="https://pl.wikipedia.org/wiki?curid=2048271" title="Ouaka">
Ouaka

Ouaka – prefektura w Republice Środkowoafrykańskiej z siedzibą w Bambari. Wchodzi w skład regionu Kagas.
Prefektura rozciąga się w środkowej części kraju i graniczy od południa z Demokratyczną Republiką Konga. Na południowym wschodzie Ouaka graniczy z prefekturą Basse-Kotto, na północnym wschodzie z prefekturą Haute-Kotto, na północy z prefekturą Bamingui-Bangoran i na zachodzie z prefekturami Nana-Grébizi i Kémo.
Powierzchnia Ouaki wynosi 49 900 km². W 1988 zamieszkiwało ją 192 811, a w 2003 roku 276 710 osób.
W skład Ouaki wchodzi 5 podprefektur ("sous-préfectures") i 16 gmin ("communes"):

</doc>
<doc id="2048272" url="https://pl.wikipedia.org/wiki?curid=2048272" title="Jakub Kawalec">
Jakub Kawalec



</doc>
<doc id="2048274" url="https://pl.wikipedia.org/wiki?curid=2048274" title="Katastrofa kolejowa pod Moszczenicą">
Katastrofa kolejowa pod Moszczenicą



</doc>
<doc id="2048276" url="https://pl.wikipedia.org/wiki?curid=2048276" title="Puchar Świata w narciarstwie alpejskim kobiet 2000/2001">
Puchar Świata w narciarstwie alpejskim kobiet 2000/2001

Puchar Świata w narciarstwie alpejskim kobiet sezon 2000/2001 to 35. edycja tej imprezy. Cykl ten rozpoczął się w austriackiej miejscowości Sölden 28 października 2000 roku, a zakończył 11 marca 2001 roku w szwedzkim Åre. 

</doc>
<doc id="2048277" url="https://pl.wikipedia.org/wiki?curid=2048277" title="Aero Caribbean">
Aero Caribbean

Aero Caribbean – kubańska linia lotnicza z siedzibą w Hawanie.

</doc>
<doc id="2048278" url="https://pl.wikipedia.org/wiki?curid=2048278" title="Andrzej Abramowicz (kasztelan)">
Andrzej Abramowicz (kasztelan)

Andrzej Abramowicz herbu Lubicz odmienny (ok. 1700-wrzesień lub październik 1763) – kasztelan brzeski litewski, syn Samuela, stolnika wileńskiego.
Życiorys.
Dziedzic Wornian, brat Jerzego, starosty starodubowskiego i wicemarszałka Trybunału Litewskiego (1755) i Antoniego, podstarościego starodubowskiego, posłów na Sejm Rzeczypospolitej Obojga Narodów.
Wpływy Andrzeja Abramowicza, a także i jego rodziny, opierały się na potędze Radziwiłłów, których był stronnikiem (klientem). Za przynależność do stronnictwa Radziwiłłów zapłacił podczas obrad Trybunału Litewskiego w 1756 r. Na poprzednim trybunale Abramowicz poparł innych stronników Radziwiłłów – Matuszewiczów – przeciwko przywódcy Familii, kanclerzowi wielkiemu litewskiemu Michałowi Fryderykowi Czartoryskiemu, który zamierzał pozbawić Matuszewiczów szlachectwa. Wobec tego stanowiska kanclerz oskarżył Abramowicza o korupcję. Podnosił też kwestię rzekomego pochodzenia Abramowiczów od neofitów żydowskich, chcąc pomniejszyć wagę sprawy (odebranie dożywotniego urzędu). Abramowicz w walce o swoje stanowisko szukał sojuszników wśród magnatów. Przystał nawet do stronnictwa profrancuskiego. Mimo różnorodnych działań obronnych podczas obrad trybunału, któremu przewodniczył podskarbi wielki litewski Jan Jerzy Flemming (zięć Czartoryskiego), Andrzej Abramowicz utracił urząd, podobnie jak inni stronnicy Radziwiłłów. Ostatecznie pisarstwo wileńskie zostało mu przywrócone, kiedy marszałkiem trybunału został człowiek wojewody wileńskiego Michała Kazimierza Radziwiłła – Bohusz Jasiński. Przyjęto przy tym rozwiązanie kompromisowe zaproponowane wcześniej przez hetmana wielkiego litewskiego Michała Józefa Massalskiego: Abramowiczowi przywrócono urząd pisarza na dwa tygodnie, a potem otrzymał wakującą od pewnego czasu kasztelanię brzeską. Tym samym został ułagodzony urzędem senatorskim, a Familia pozbyła się niewygodnego człowieka z Wilna.
Zmarł w stanie bezżennym. 3 sierpnia 1761 roku został odznaczony Orderem Orła Białego nr 447.

</doc>
<doc id="2048279" url="https://pl.wikipedia.org/wiki?curid=2048279" title="Umizoomi">
Umizoomi

Umizoomi (, 2010–2015) – amerykańsko-kanadyjski serial animowany, który swoją premierę w Polsce miał 21 sierpnia 2010 roku na kanale Nickelodeon Polska.
Opis fabuły.
Kreskówka opowiada o przygodach Milli, jej brata Geo oraz robota Bota, którzy tworzą drużynę superbohaterów i uczą dzieci, jak wykorzystywać proste zasady matematyczne w dniu codziennym.
Premiera w Polsce.
Serial został w Polsce premierowo wyemitowany po raz pierwszy na Nick Polska dnia 21 sierpnia 2010 roku. Początkowo jego premiera była planowana na 24 lipca 2010 roku, jednak z przyczyn technicznych polski Nickelodeon wyemitował ją z miesięcznym opóźnieniem.
Wersja polska.
Wersja polska: na zlecenie Nickelodeon Polska – Master Film
Reżyseria:
Dialogi polskie: Kaja Sikorska
Dźwięk:
Montaż:
Kierownictwo produkcji: Romuald Cieślak
Opracowanie muzyczne: Piotr Gogol
Teksty piosenek:
Nadzór merytoryczny:
Wystąpili:
oraz:
i inni
Piosenkę tytułową śpiewał: Artur Bomert
Lektor: Paweł Bukrewicz

</doc>
<doc id="2048280" url="https://pl.wikipedia.org/wiki?curid=2048280" title="Elliot Lake (Ontario)">
Elliot Lake (Ontario)



</doc>
<doc id="2048281" url="https://pl.wikipedia.org/wiki?curid=2048281" title="Powiślańska Szkoła Wyższa">
Powiślańska Szkoła Wyższa



</doc>
<doc id="2048282" url="https://pl.wikipedia.org/wiki?curid=2048282" title="Symbolika wędrowniczej watry">
Symbolika wędrowniczej watry



</doc>
<doc id="2048284" url="https://pl.wikipedia.org/wiki?curid=2048284" title="Daniel Muñoz de la Nava">
Daniel Muñoz de la Nava

Daniel Muñoz de la Nava (ur. 29 stycznia 1982 w Madrycie) – hiszpański tenisista.
Kariera tenisowa.
W gronie profesjonalistów startował w latach 1999–2019.
W rozgrywkach gry podwójnej w lipcu 2012 roku Hiszpan doszedł wspólnie z Rogériem Dutrą Silvą do finału rangi ATP World Tour w Hamburgu. Finałowe spotkanie przegrali z parą David Marrero–Fernando Verdasco.
Najwyżej w rankingu ATP singlistów zajmował 68. miejsce (29 lutego 2016), a rankingu deblistów 94. pozycję (16 maja 2011).

</doc>
<doc id="2048285" url="https://pl.wikipedia.org/wiki?curid=2048285" title="Gmina Czajki">
Gmina Czajki

dawne gminy:

</doc>
<doc id="2048286" url="https://pl.wikipedia.org/wiki?curid=2048286" title="Kirkland Lake (Ontario)">
Kirkland Lake (Ontario)



</doc>
<doc id="2048287" url="https://pl.wikipedia.org/wiki?curid=2048287" title="Kolistyna">
Kolistyna

Kolistyna – antybiotyk należący do polimyksyn, inaczej nazywana polimyksyną E, produkowana jest przez niektóre szczepy "Bacillus polymyxa".
Mechanizm działania.
Ze względu na budowę amfifilową, kolistyna może łatwo przenikać do komórek bakteryjnych i integrować się z fosfolipidami w błonie komórkowej, co zaburza jej strukturę. Kolistyna działa więc jak związki powierzchniowo czynne (detergenty), co prowadzi do zwiększenia przepuszczalności bakteryjnej błony komórkowej i w konsekwencji do zniszczenia komórki.
Zakres działania.
Kolistyna działa tylko na bakterie Gram-ujemne takie jak:
tlenowce:
beztlenowce:
Farmakokinetyka.
Kolistyna nie wchłania się prawie wcale z przewodu pokarmowego, podana doustnie będzie działała tylko na bakterie znajdujące się w układzie pokarmowym. Praktycznie nie przenika do płynu mózgowo-rdzeniowego oraz do jamy opłucnej i otrzewnej. Podana dożylnie wydalana jest przez nerki w formie niezmienionej, dzięki czemu może być stosowana w zakażeniach układu moczowego. Jej aktywność jest hamowana przez Ca2+ i Mg2+.
Działania niepożądane.
Kolistyna ma wiele działań niepożądanych, do których należy m.in. neurotoksyczność i nefrotoksyczność, dlatego nie można jej stosować w niewydolności nerek. Oprócz tego powoduje uwolnienie histaminy i serotoniny przez monocyty, co może prowadzić do ostrej niewydolności oddechowej, dlatego trzeba zachować szczególną ostrożność w czasie podawania tego leku w postaci aerozolu. Kolistyna, mimo że jest bardzo podobna do polimyksyny B, to jednak jest mniej toksyczna.

</doc>
<doc id="2048289" url="https://pl.wikipedia.org/wiki?curid=2048289" title="Żyworód">
Żyworód

Żyworód ("Remusatia" Schott) – rodzaj naziemnopączkowych roślin zielnych, należący do rodziny obrazkowatych, liczący 4 gatunki, występujące w chińskiej prowincji Junnan ("R. yunnanensis"), na obszarze od Nepalu do Półwyspu Indochińskiego ("R. hookeriana" i "R. pumila") oraz w całej strefie tropikalnej i subtropikalnej Starego Świata ("R. vivipara"). Są to rośliny naziemne, choć fakultatywnie również epifityczne i litofityczne, zasiedlające sezonowe lub wiecznie zielone formacje leśne strefy międzyzwrotnikowej, często w pobliżu cieków wodnych, na wysokościach od 900 do 2000 m n.p.m. Nazwa naukowa rodzaju została nadana na cześć J.-P. Abel-Rémusata, francuskiego lekarza i sinologa, żyjącego na przełomie XVIII i XIX wieku.
Systematyka.
Rodzaj należy do plemienia "Colocasieae", podrodziny "Aroideae" z rodziny obrazkowatych.

</doc>
<doc id="2048290" url="https://pl.wikipedia.org/wiki?curid=2048290" title="Igor Anic">
Igor Anic

Igor Anic (ur. 12 czerwca 1987 w Mostarze), urodzony w Bośni i Hercegowinie piłkarz ręczny reprezentacji Francji; występuje jako obrotowy. Obecnie występuje w Bundeslidze, w drużynie VfL Gummersbach.

</doc>
<doc id="2048291" url="https://pl.wikipedia.org/wiki?curid=2048291" title="Polimyksyna E">
Polimyksyna E



</doc>
<doc id="2048292" url="https://pl.wikipedia.org/wiki?curid=2048292" title="Polimiksyna E">
Polimiksyna E



</doc>
<doc id="2048294" url="https://pl.wikipedia.org/wiki?curid=2048294" title="Wyższa Szkoła Inżynieryjno-Ekonomiczna">
Wyższa Szkoła Inżynieryjno-Ekonomiczna



</doc>
<doc id="2048295" url="https://pl.wikipedia.org/wiki?curid=2048295" title="Światła Północy">
Światła Północy

Światła Północy (ang. "Northern Lights ", 1997) to pierwszy film z kanonu Disney Channel Original Movies, w którym główną rolę gra zwycięzca Oscara - Diane Keaton. Film w Polsce można obecnie oglądać na kanale TV Puls.
Opis fabuły.
Pewnego dnia do Roberty (Diane Keaton) dzwoni nieznajomy, który informuje ją, że jej brat umarł w małym miasteczku w niejasnych okolicznościach. Podobny telefon otrzymuje Ben (Maury Chaykin), przyjaciel zmarłego z college'u. Przyjeżdżając na pogrzeb w ostatniej chwili, poznają znajomych Franka oraz jego ostatnią wolę. Zarówno Roberta jak i Ben są bardzo zaskoczeni, gdy dowiadują się, że Frank miał syna. Ich zdziwienie jest jeszcze większe, kiedy okazuje się, że od teraz to oni są jego prawnymi opiekunami.

</doc>
<doc id="2048296" url="https://pl.wikipedia.org/wiki?curid=2048296" title="Wyższa Szkoła Współpracy Międzynarodowej i Regionalnej im. Zygmunta Glogera">
Wyższa Szkoła Współpracy Międzynarodowej i Regionalnej im. Zygmunta Glogera



</doc>
<doc id="2048297" url="https://pl.wikipedia.org/wiki?curid=2048297" title="Pierwsze damy i pierwsi dżentelmeni Argentyny">
Pierwsze damy i pierwsi dżentelmeni Argentyny

Pierwsze damy/pierwsi dżentelmeni Argentyny – określenie małżonek lub małżonków prezydentów Argentyny, rzadko innych osób prowadzących dom prezydenta.
Z pełnieniem roli pierwszej damy/pierwszego dżentelmena nie wiążą się żadne funkcje państwowe.

</doc>
<doc id="2048301" url="https://pl.wikipedia.org/wiki?curid=2048301" title="Geoffroy Krantz">
Geoffroy Krantz

Geoffroy Krantz (ur. 3 grudnia 1981 w Gien) – francuski piłkarz ręczny, reprezentant kraju; występuje jako rozgrywający. Z reprezentacją zdobył w 2006 r. w Szwajcarii mistrzostwo Europy. Obecnie występuje w Bundeslidze, w drużynie VfL Gummersbach.

</doc>
<doc id="2048302" url="https://pl.wikipedia.org/wiki?curid=2048302" title="Czajki (gmina w guberni łomżyńskiej)">
Czajki (gmina w guberni łomżyńskiej)

Czajki – dawna gmina wiejska istniejąca w XIX wieku w guberni łomżyńskiej. Siedzibą władz gminy były Czajki.
Za Królestwa Polskiego gmina Czajki należała do powiatu pułtuskiego w guberni łomżyńskiej.
Gmina została zniesiona w 1877 roku, a jej obszar włączono do gminy Nasielsk.

</doc>
<doc id="2048304" url="https://pl.wikipedia.org/wiki?curid=2048304" title="Lubiel (gmina)">
Lubiel (gmina)

Lubiel (alt. "Lubel", "Lubień") – dawna gmina wiejska istniejąca w XIX wieku w guberni łomżyńskiej. Siedzibą władz gminy był Lubiel.
Za Królestwa Polskiego gmina Lubiel należała do powiatu pułtuskiego w guberni łomżyńskiej.
Gmina została zniesiona w 1877 roku, a jej obszar włączono do gminy Obryte.

</doc>
<doc id="2048305" url="https://pl.wikipedia.org/wiki?curid=2048305" title="Wyższa Szkoła Służby Społecznej im. Ks. Franciszka Blachnickiego">
Wyższa Szkoła Służby Społecznej im. Ks. Franciszka Blachnickiego



</doc>
<doc id="2048306" url="https://pl.wikipedia.org/wiki?curid=2048306" title="Puchar Azji w Piłce Nożnej 1996 (eliminacje)">
Puchar Azji w Piłce Nożnej 1996 (eliminacje)

Kwalifikacje do Pucharu Azji 1996 odbyły się w 1996 r. Wzięło w nich udział 35 reprezentacji narodowych.
Wyniki.
Grupa F (mecze w Amman, Jordania).
" wycofał się z rozgrywek."
Grupa H.
" wycofał się z rozgrywek."
Linki zewnętrzne.
Wyniki eliminacji i turnieju głównego na rsssf.com

</doc>
<doc id="2048310" url="https://pl.wikipedia.org/wiki?curid=2048310" title="Vinnie Paz">
Vinnie Paz

Vinnie Paz, właściwie Vincenzo Luvineri (ur. 5 października 1977) – amerykański raper pochodzenia włoskiego, MC, członek filadelfijskiej undergroundowej grupy hip-hopowej Jedi Mind Tricks oraz supergrupy Army of the Pharaohs.
Pierwotnie występował pod pseudonimem Ikon The Verbal Hologram, następnie zmienił go na Vinnie Paz. Luvineri zaczynał swoją karierę na nielegalnych produkcjach wraz ze Stoupe’em w piwnicy. Jego teksty często skupiają się na poglądach religijnych, wojnach (np. w Iraku, Wietnamie), czy postępowaniach parlamentu.

</doc>
<doc id="2048311" url="https://pl.wikipedia.org/wiki?curid=2048311" title="Via Aemilia Scauri">
Via Aemilia Scauri

Via Aemilia Scauri – starożytna droga rzymska zbudowana przez cenzora Marcusa Aemiliusza Scaurusa około 107 p.n.e.
Licząca długość 306 mil trasa stanowiła przedłużenie Via Aurelia, łącząc ją z Via Postumia. Biegła łukiem z Placenzy przez Apeniny i Genuę do Pizy. Później jej północny fragment wraz z częścią Via Postumia zostały nazwane Via Julia Augusta.

</doc>
<doc id="2048313" url="https://pl.wikipedia.org/wiki?curid=2048313" title="Heart of a Champion">
Heart of a Champion

Heart of a Champion jest piątym studyjnym albumem amerykańskiego rapera Paul Walla, wydanym 13 lipca 2010 roku nakładem jego wytwórni Swishahouse.

</doc>
<doc id="2048316" url="https://pl.wikipedia.org/wiki?curid=2048316" title="Lasse Svan Hansen">
Lasse Svan Hansen

Lasse Svan Hansen (ur. 31 sierpnia 1983 r. w Faxe) – duński piłkarz ręczny, reprezentant kraju, grający na pozycji prawoskrzydłowego. Od 2008 roku jest zawodnikiem SG Flensburg-Handewitt.
Uczestniczył na trzech igrzyskach olimpijskich (Londyn 2012, Rio de Janeiro 2016, Tokio 2020), na których zdobył dwa medale – złoty i srebrny.
Sukcesy.
Reprezentacyjne.
Igrzyska olimpijskie:
Mistrzostwa świata:
Mistrzostwa Europy:
Klubowe.
Liga Mistrzów:
Puchar EHF:
Puchar Zdobywców Pucharów:
Mistrzostwa Danii:
Puchar Danii: 
Mistrzostwa Niemiec:
Puchar Niemiec: 
Superpuchar Niemiec: 

</doc>
<doc id="2048317" url="https://pl.wikipedia.org/wiki?curid=2048317" title="Grand Prix Austrii 1981">
Grand Prix Austrii 1981

Grand Prix Austrii 1981 (oryg. Grosser Preis von Österreich) – 11. runda Mistrzostw Świata Formuły 1 w sezonie 1981, która odbyła się 16 sierpnia 1981, po raz 12. na torze Österreichring.
19. Grand Prix Austrii, 13. zaliczane do Mistrzostw Świata Formuły 1.

</doc>
<doc id="2048319" url="https://pl.wikipedia.org/wiki?curid=2048319" title="German (Moralin)">
German (Moralin)

German, imię świeckie Lew Gennadijewicz Moralin (ur. 24 grudnia 1956 w Nowo-Jazykowie) – metropolita Rosyjskiego Kościoła Prawosławnego.
Życiorys.
Jego rodzina nie była religijna. W 1975 ukończył naukę w szkole medycznej, uzyskując kwalifikacje felczera; przez dwa lata pracował w zawodzie, równolegle ucząc się na wydziale historyczno-filologicznym uniwersytetu w Gorkim. 19 sierpnia 1983 przyjął święcenia diakońskie i rozpoczął służbę w soborze Zaśnięcia Matki Bożej we Włodzimierzu. 8 marca następnego roku złożył wieczyste śluby zakonne i dwa dni później przyjął święcenia kapłańskie. Został skierowany do pracy duszpasterskiej w parafii Narodzenia Matki Bożej we wsi Likin Sudugodski w eparchii włodzimierskiej. Równolegle w trybie zaocznym ukończył seminarium duchowne w Moskwie. Od 1987 archimandryta.
W latach 1989–1993 był proboszczem dwóch parafii: Opieki Matki Bożej i św. Nikity w Juriewie Polskim. Od 1991 był równolegle dziekanem dekanatów juriew-polskiego i kolczugińskiego. 28 marca 1993 w soborze Objawienia Pańskiego w Moskwie miała miejsce jego uroczysta chirotonia na biskupa jakuckiego i wilujskiego. Od 1995 nosił tytuł biskupa jakuckiego i leńskiego. W eparchii jakuckiej ponownie wprowadził do użytku liturgicznego (obok cerkiewnosłowiańskiego) język jakucki. Od 2000 arcybiskup. W 2004 został arcybiskupem kurskim i rylskim. W 2012 został podniesiony do godności metropolity.

</doc>
<doc id="2048321" url="https://pl.wikipedia.org/wiki?curid=2048321" title="Via Popillia">
Via Popillia

Via Popillia to nazwa dwóch różnych antycznych dróg rzymskich, których budowę rozpoczęto za konsula Publiusza Popiliusza Laenasa. Właściwa Via Popillia łączyła Kapuę z Reggio di Calabria nad Cieśniną Mesyńską.
Druga – Via Popillia-Annia, była przedłużeniem Via Flaminia z Ariminum (dzisiejsze Rimini) na północ, wzdłuż brzegów Adriatyku, przez dzisiejszy region Wenecja Euganejska.

</doc>
<doc id="2048322" url="https://pl.wikipedia.org/wiki?curid=2048322" title="Żydowskie cmentarze w Pápa">
Żydowskie cmentarze w Pápa

W Pápa znajdują się dwa żydowskie cmentarze - stary założony w XVIII w. i nowy z XIX w.

</doc>
<doc id="2048328" url="https://pl.wikipedia.org/wiki?curid=2048328" title="Wyższa Szkoła Zarządzania i Prawa im. Heleny Chodkowskiej">
Wyższa Szkoła Zarządzania i Prawa im. Heleny Chodkowskiej



</doc>
<doc id="2048329" url="https://pl.wikipedia.org/wiki?curid=2048329" title="Via Julia Augusta">
Via Julia Augusta

Via Julia Augusta – droga rzymska, która była połączeniem Via Aemilia Scauri oraz Via Postumia. Biegła z 
Piacentii (dzisiejsza Piacenza) do Arelates (dzisiejsze Arles) przez (Tortonę), Vada Sabatia (Vado Ligure), Albingaunum (Albenga) i Album Intimilium (Ventimiglia).
Jej budowa została rozpoczęta przez Oktawiana Augusta w 13 p.n.e. i pierwotnie kończyła się w La Turbie pod łukiem triumfalnym. Później przedłużono ją do Arles, gdzie łączyła się z Via Domitia.

</doc>
<doc id="2048330" url="https://pl.wikipedia.org/wiki?curid=2048330" title="Rafaele Crovi">
Rafaele Crovi

Crovi Raffaele (ur. 18 kwietnia 1934 w Paderno Dugnano (w dzielnicy Calderara) niedaleko Mediolanu, zm. 30 sierpnia 2007 w Mediolanie) – włoski poeta, pisarz, eseista i dziennikarz.
Życiorys.
Wychowywał się we wsi Cola, w prowincji Reggio Emilia, skąd pochodzili jego rodzice. 
Studia wyższe skończył w Corregio. W 1952 przeniósł się do Mediolanu. Był aktywnym członkiem Chrześcijańskiej Demokracji i Włoskiej Partii Ludowej. 
Był redaktorem czasopism "Gettoni" i "Il menabo". Współpracował z Domem Wydawniczym Einaudi w latach 1956-1960 jako asystent Elio Vittorini, następnie w latach 1960-1966 był wicedyrektorem do spraw wydawniczych w Wydawnictwie Mondadori. 
W roku 1967 został szefem programów kulturalnych w mediolańskim oddziale RAI i pełnił tę rolę do 1977 roku. 
W latach 1978-1980 był dyrektorem w wydawnictwie Rusconi Libri, w latach 1981-1983 w grupie wydawniczej Bompiani-Sonzogno-Etas-Fabbri Libri.
W 1984 założył wydawnictwo Camunia. 
W latach 2000–2007 był dyrektorem literackim w Domu Wydawniczym Aragno.

</doc>
<doc id="2048332" url="https://pl.wikipedia.org/wiki?curid=2048332" title="Relikwiarz komtura Dagistra von Loricha">
Relikwiarz komtura Dagistra von Loricha

Relikwiarz Thielego Dagistra von Loricha, znany w literaturze również jako Dyptyk elbląski – relikwiarz wykonany w 1388 na zlecenie komtura Thielego Dagistra von Loricha. W 1410 zdobyty przez wojska króla Władysława II Jagiełły najpewniej podczas bitwy pod Grunwaldem a następnie ofiarowany przez polskiego monarchę katedrze w Gnieźnie. Relikwiarz zawiera relikwie i pamiątki św. Marii z Nazaretu i innych świętych, których kult upowszechnił się w państwie krzyżackim, m.in. Barbary i Katarzyny. Cenny przykład krzyżackiego rzemiosła artystycznego doby gotyku, łączący rzeźbę ze złotnictwem.
Historia dzieła.
Dyptyk określony przez fundatora jako "Thofil" (tablica) wykonany został dla kaplicy zamkowej w Elblągu. Twórcami dzieła byli przypuszczalnie miejscowi złotnicy, znający sztukę gotycką Dolnej Nadrenii. Prawdopodobnie służył jako przedmiot kultu podczas wielkiej wojny polsko-krzyżackiej, który zdobyli polscy rycerze na polach grunwaldzkich. Król Władysław Jagiełło przekazał tę zdobycz za zgodą papieża Jana XXIII (antypapież, obediencji pizańskiej, lecz uznany przez część państw Europy, w tym Królestwo Polskie jako prawowity papież) arcybiskupowi gnieźnieńskiemu Mikołajowi Kurowskiemu. W skarbcu katedry gnieźnieńskiej był przechowywany do roku 1823, kiedy to podarowano dzieło następcy tronu pruskiego Fryderykowi Wilhelmowi IV. Jeszcze w tym samym roku za pośrednictwem nadprezydenta Prus Zachodnich Heinricha Theodora von Schöna relikwiarz został przekazany do zamku w Malborku.
W 1945 relikwiarz został ukryty przez wycofującą się załogę niemiecką w ścianie skarbca zniszczonego podczas walk o Malbork zamku. W 1946 został przekazany jako powtórne trofeum wojenne do zbiorów warszawskiego Muzeum Wojska Polskiego. W ramach obchodów 600-lecia zwycięstwa grunwaldzkiego był prezentowany w zamku królewskim na Wawelu w Krakowie na wystawie czasowej pt: "Na znak świetnego zwycięstwa", której główną część ekspozycji tworzyły trofea grunwaldzkie ofiarowane przez króla kościołom m.in. w Krakowie, Gnieźnie, Poznaniu, Nowym Sączu i Sandomierzu.
Opis i analiza.
Relikwiarz ma formę dyptyku. Połączone za pomocą zawiasu skrzydła były zamykane za pomocą zachowanej klamry. Na rewersach zostały wygrawerowane sceny otoczone bordiurą, którą tworzy inskrypcja wykonana gotycką minuskułą. Treść inskrypcji brzmi: "+ noch gotis gegort | thvevnt drihvdirt ior | vnde ach vnde achzic ior do lis ma | chen brvder thile dag | icter von lorich hvckvmpthvr | zum elving dece thofil in vncer | liven frowen here v | nde der heilige der heilgetvn hy in ict". Ponadto rewersy zdobią przedstawienia figuralne; lewe skrzydło ukazuje Chrystusa jako "Vir Dolorum" ukazujący swoje rany, w tle znajduje się krzyż oraz liczne "Arma Christi". W prawym skrzydle wygrawerowano polecanego przez świętą Barbarę fundatora w stroju krzyżackim modlącego się do Marii z Dzieciątkiem. Obie sceny są wpisane w arkady zamknięte trójlistnie, obok wizerunku Dagistra von Loricha wygrawerowano zwisającą na łańcuchu tarczę herbową fundatora przedstawiającą trzy młoty.
Tablice awersów mieszczą repozytorium na relikwie, które składa się z pięćdziesięciu ośmiu czworobocznych kwater. Obramują one wielopostaciowe przedstawienia wykonane w pełnoplastycznym odlewie. Na lewym skrzydle (na rewersie znajduje się "Vir Dolorum") ukazano Grupę Ukrzyżowania – Chrystusa na krzyżu, któremu towarzyszą Maryja i święty Jan Ewangelista. Chrystus wisi na krzyżu typu mistycznego, postawionego na pagórku, na którym misternie wygrawerowano rośliny; kwiaty pokryte są emalią, ponadto wśród roślin ukazano jaszczurkę i żabę. Prawe skrzydło awersu (odpowiadające scenie modlitwy fundatora na rewersie) podzielone jest na dwie strefy. W górnej znajduje się pełnoplastyczna wersja modlitwy fundatora do Marii z Dzieciątkiem, przy czym komtura proteguje prócz świętej Barbary święta Katarzyna Aleksandryjska. W dolnej kondygnacji znajdują się przedstawienia świętych: Małgorzaty, Piotra, Pawła i Doroty. Wszystkie sceny są zwieńczone ozdobnymi ażurowymi baldachimami, z elementami typowymi dla architektury gotyckiej – wimpergami i fialami (Grupa Ukrzyżowania i scena z fundatorem) oraz trójlistnymi łukami przedzielonymi szkarpami.
Elbląski relikwiarz Dagistra von Loricha jest przykładem relikwiarza typu tablicowego – którego tradycja sięga XI wieku – upowszechnionego w XIV wieku. Na terenie państwa krzyżackiego dzieła tego typu pojawiły się na przełomie XIV i XV wieku jako części wyposażenia kaplic zamkowych. Źródło, którym jest księga podskarbiego z Malborka, nie opisuje dokładnie tego typu relikwiarzy. Spośród nich do dziś zachował się dyptyk elbląski, wyróżniający się sposobem ukazania fundatora, który nie jest odsunięty od toku przedstawienia, lecz wpisuje się w treść – jest postacią równorzędną w relacji do Marii i świętych. Jest to cecha charakterystyczna dla silnie ukształtowanej w XIV stuleciu sztuki dworskiej, gdzie ostentacyjnie eksponowano dobroczyńców i notabli, których mecenat nad sztuką sakralną był znaczący. Motyw ten silnie rozwinął się we Francji, zwłaszcza w malarstwie miniaturowym, złotnictwie i plastyce z kości słoniowej. Od strony formalnej, niektóre detale elbląskiego dyptyku relikwiarzowego mają analogie do sztuki dolnoreńskiej. Widoczny jest kontrast pomiędzy niektórymi szczegółami, zwłaszcza pomiędzy Ukrzyżowanym z awersu a figurkami świętych, stąd też istnieje przypuszczenie iż dzieło zrealizował mistrz złotnik i jego pomocnicy. Postać Chrystusa ukrzyżowanego cechuje oprócz ogólnej poprawności anatomicznej celowa deformacja, ekspresyjne podkreślenie rąk i stóp a także skrzepów krwi. Postaci Marii i św. Jana cechuje ekspresja pozy. Natomiast silnie zmanieryzowane figurki świętych z prawego skrzydła awersu zostały odlane z gotowych modeli.
Postać Męża Boleściwego z rewersu jest otoczona dwudziestoma dwoma narzędziami Męki Pańskiej nawiązującymi do Pasji, począwszy od Pojmania (lampa) po Zdjęcie z Krzyża (drabina, obcęgi); pojawiają się też narzędzia ciesielskie – siekiera i wiertło. W dyptyku elbląskim po raz pierwszy w przedstawieniach "Arma Christi" pojawiła się misa z dwoma dłońmi, co jest odniesieniem do umycia rąk przez Piłata. Przedstawienie "Vir Dolorum" było powszechne w gotyku w epitafiach i obrazach wotywnych ze względu na wstawiennictwo Chrystusa za grzeszników, także po jego śmierci. Relikwiarz Dagistra von Loricha jest świadectwem powszechnego w XIV wieku kultu ran Chrystusa i Krwi Pańskiej. Na terenie Państwa Zakonnego głównym ośrodkiem kultu Krwi Świętej był Bisztynek, gdzie po 1385 podczas mszy z okazji konsekracji tamtejszego kościoła odprawianej przez biskupa Henryka III Sorboma miał miejsce cud eucharystyczny; podczas podniesienia miały spłynąć z hostii na stół ołtarzowy krople krwi. Ponadto w elbląskiej kaplicy zamkowej przechowywano relikwiarz Krwi Pańskiej, podarowany Krzyżakom przez cesarza Fryderyka II Hohenstaufa.
Zgodnie z treścią inskrypcji relikwiarz jest znakiem czci Marii i świętych przez Dagistra von Loricha. Przedstawienia zdobiące dyptyk obrazują zbawczy wymiar cierpienia Chrystusa dla człowieka, a łaski są rozdawane w hieratycznym porządku. Główną pośredniczką była Maria, która rozdawała następnie łaski świętym, ci zaś ludzkości. Zestawienie scen pasyjnych z Marią, świętymi Dziewicami, apostołami Piotrem i Pawłem oraz z licznymi relikwiami także innych świętych ilustrują „promieniowanie” zbawienia, które rozpoczyna się od Chrystusa. Kult relikwii zarówno jak Męki Pańskiej, Marii i świętych nasilił się na dworze cesarskim Karola IV Luksemburskiego a także na dworze królewskim Karola V Mądrego, co egzemplifikują takie fundacje jak relikwiarze akwizgrańskie, relikwiarz Ciernia Chrystusowego (obecnie w Walters Art Museum w Baltimore), krzyż z Karlštejna, krzyż relikwiarzowy w skarbcu katedry Św. Wita w Pradze oraz tzw. "libretto" w którym Karol V przechował niektóre relikwie otrzymane w 1247 przez Ludwika IX Świętego. 
Relikwiarz jako trofeum grunwaldzkie.
Kronikarz Jan Długosz w sposób dość szczegółowy opisał wojnę polsko-krzyżacką, w tym bogate łupy, które za specjalnym zezwoleniem nadanym przez Jana XXIII król Władysław Jagiełło rozdał kościołom na terenie Królestwa Polskiego. Podczas zdobycia zamku w Brodnicy Władysław Jagiełło „w kaplicy zamkowej znalazł bardzo pięknie zdobyte w drewnie rzeźby” i „dał je wraz z wziętym później z Brodnicy srebrnym pozłacanym krzyżem kościołowi Najświętszej Marii Panny w Sandomierzu”. W brodnickim zamku znajdowały się „również piękne obrazy w złotych i srebrnych ramach, oranty, krzyże i ozdoby oraz wiele klejnotów”. Jagiełło podarował część zdobyczy „katedrze krakowskiej, znaczniejsze skarby i klejnoty przydzielił katedrze wileńskiej i kościołom na Litwie”. W Dzierżgoniu po zdobyciu zamku wyniesiono "Biblię" Luthera z Brunszwiku – komtura dzierżgońskiego i wielkiego mistrza w latach 1331–1335 – ofiarowaną katedrze krakowskiej (obecnie w Archiwum Kapitulnym na Wawelu) oraz prawdopodobnie obraz "Trzy Święte Dziewice" obecnie w Muzeum Diecezjalnym w Sandomierzu. Inne zdobycze ofiarowane małopolskim kościołom to drewniane figury apostołów darowane kolegiacie Św. Małgorzaty w Nowym Sączu i relikwiarz komtura kowalewskiego Henryka von Bode, ofiarowany kościołowi Św. Floriana na Kleparzu w Krakowie. Jagiełło rozdał relikwie także w Wielkopolsce. Katedra gnieźnieńska otrzymała relikwiarz Dagistra von Loricha, poznański kościół Bożego Ciała złoconą monstrancję.
Z symbolicznego punktu widzenia głównymi darami były chorągwie krzyżackie zawieszone jako wotum przy ołtarzu św. Stanisława w katedrze krakowskiej oraz płaszcz Ulricha von Jungingena przerobiony na ornat podarowany kościołowi w Kijach. Na znak grunwaldzkiego zwycięstwa miał powstać na polach bitwy klasztor i kościół Najświętszego Zbawiciela, zaś jako wotum powstał w Lublinie kościół i klasztor Brygidek. Dzień Rozesłania Apostołów i bitwy grunwaldzkiej, 15 lipca, został ustanowiony jako pierwsze polskie święto narodowe.

</doc>
<doc id="2048333" url="https://pl.wikipedia.org/wiki?curid=2048333" title="Juda (kraina)">
Juda (kraina)



</doc>
<doc id="2048334" url="https://pl.wikipedia.org/wiki?curid=2048334" title="Wyższa Szkoła Pedagogiczna TWP w Warszawie">
Wyższa Szkoła Pedagogiczna TWP w Warszawie



</doc>
<doc id="2048335" url="https://pl.wikipedia.org/wiki?curid=2048335" title="UMKS Kęczanin Kęty">
UMKS Kęczanin Kęty

Uczniowski Międzyszkolny Klub Sportowy Kęczanin Kęty – polski jednosekcyjny klub sportowy, założony w 2000 roku, prowadzący siatkarskie szkolenie dzieci i młodzieży w oparciu o klasy sportowe w szkołach PZ nr 10 Kęty i ZSG nr 2 Kęty oraz ZSG Nowa Wieś. 
Drużyny klubu biorą udział w rozgrywkach we wszystkich kategoriach wiekowych. Drużyna seniorów od sezonu 2010/2011 uczestniczyła w rozgrywkach centralnych PZPS – II liga IV grupa rozgrywkowa. W sezonie 2011/2012 UMKS Kęczanin Kęty uczestniczył w rozgrywkach centralnych PZPS – II liga II grupa rozgrywkowa, którą zakończył na pierwszym miejscu. W dniach 18-20 maja 2012 w rozgrywanym hali OSiR w Kętach Turnieju Mistrzów II lig, UMKS Kęczanin Kęty zajął pierwsze miejsce i awansował do I ligi piłki siatkowej. Po przekazaniu licencji do gry w I lidze do KPS Kęty przed sezonem 2015/2016 w 2017 roku UMKS Kęczanin ponownie awansował do rozgrywek centralnych i zagra w II lidze (grupa V). KPS Kęty, po jednym sezonie gry w I lidze pomimo utrzymania, wycofał się z rozgrywek ze względów finansowych. 
W zespole kadetów UMKS, który zajął IV miejsce w Mistrzostwach Polski w 2007 roku występował Mateusz Mika (Mistrz Świata Seniorów 2014)

</doc>
<doc id="2048338" url="https://pl.wikipedia.org/wiki?curid=2048338" title="Wybory parlamentarne w Holandii w 1959 roku">
Wybory parlamentarne w Holandii w 1959 roku

Wybory parlamentarne w Holandii w roku 1959 – wybory, w których obywatele Holandii w drodze głosowania wybrali swoich przedstawicieli w parlamencie. Do podziału w wyborach było 150 mandatów. Do parlamentu dostało się 8 partii. Zwycięstwo odniosła Katolicka Partia Ludowa. Wyniki przedstawiały się następująco:
Na skutek wyborów doszło do powstania koalicji katolików, antyrewolucjonistów, historycznych chrześcijan i liberałów. Tekę premiera objął Jan de Quay (katolik).

</doc>
<doc id="2048339" url="https://pl.wikipedia.org/wiki?curid=2048339" title="Antonius Corvinus">
Antonius Corvinus

Antonius Corvinus zwany Rabe (ur. 27 lutego 1501 w Warburgu, zm. 5 kwietnia 1553 w Hanowerze) – niemiecki duchowny luterański i działacz reformacyjny.
Życiorys.
Antonius Corvinus zdobył wykształcenie w klasztorach cysterskich Riddagshausen w Brunszwiku i Loccum w Hanowerze, na Uniwersytecie w Lipsku i prawdopodobnie także na Uniwersytecie w Wittenberdze. Wcześnie dołączył do reformacji. W 1526 roku przebywał w Marburgu, w 1528 roku udał się do Goslar by wprowadzić tam reformację i działał z sukcesami aż do 1531 roku, kiedy prześladowania zmusiły go do udania się do Witzenhausen w Hesji. Tam uzyskał duże znaczenie i został przyjacielem landgrafa. Głosił kazania w Hanowerze, Getyndze, Minden i Pattesen. Był jednym z sygnatariuszy Artykułów Szmalkaldzkich. W 1546 roku książę Getyngi i Calenbergu przeszedł na katolicyzm i 2 listopada 1548 roku Corvinus został uwięziony w Calenbergu za swój sprzeciw wobec "Interim augsburskiego". Pozostał w nim do 21 października 1552 roku.

</doc>
<doc id="2048340" url="https://pl.wikipedia.org/wiki?curid=2048340" title="Carcharodon">
Carcharodon

Carcharodon – rodzaj ryb chrzęstnoszkieletowe z rodziny lamnowatych (Lamnidae). 
Jedynym, współcześnie żyjącym przedstawicielem jest żarłacz biały. Do rodzaju "Carcharodon" należy też kilka gatunków kopalnych, m.in. "Carcharodon nodai", "C. angustidens" czy "C. plicatilis". Przypuszczalnie również niektóre gatunki klasyfikowane w rodzajach "Isurus" lub "Cosmopolitodus" powinny być zaliczane do "Carcharodon".
Rodzaj ten w stanie kopalnym znany jest z bardzo niekompletnych szczątków, głównie zębów (dochodzą do 6 cm wysokości) i rzadziej kręgów, toteż przynależność poszczególnych skamieniałości do danego rodzaju budzi często kontrowersje. Tradycyjnie uważano, że "Carcharodon" występuje od miocenu (stanowisko dolnomioceńskie jest niepewne, bardziej pewne są stanowiska górnomioceńskie), jednak pod koniec XX na początku XXI w. ukazały się publikacje o znacznie starszych skamieniałościach tego rodzaju z osadów eocenu i oligocenu. Skamieniałości tego taksonu występują kosmopolitycznie na wszystkich kontynentach, z wyjątkiem Antarktydy (brak też doniesień z Australii, ale są z Nowej Zelandii).

</doc>
<doc id="2048342" url="https://pl.wikipedia.org/wiki?curid=2048342" title="Via Cecilia">
Via Cecilia

Via Caecilia – droga rzymska będąca odgałęzieniem Via Salaria, od której odchodziła na 56 kilometrze od Rzymu. Biegła przez Amiternum (obecnie San Vittorino), prawdopodobnie przez "Interamna Praetuttiorum" Teramo i Atri do Adriatyku. Brzeg morza osiągała w "Castrum Novum" (Giulianova), po przebyciu 243 km z Rzymu. Prawdopodobnie została zbudowana przez konsula z 117 p.n.e. Luciusza Cecyliusza Metellusa Diadematusa.

</doc>
<doc id="2048343" url="https://pl.wikipedia.org/wiki?curid=2048343" title="Grand Prix Południowej Afryki 1983">
Grand Prix Południowej Afryki 1983

Grand Prix Południowej Afryki 1983 (oryg. Southern Sun Hotels South African Grand Prix) – ostatnia runda Mistrzostw Świata Formuły 1 w sezonie 1983, która odbyła się 15 października 1983, po raz 16. na torze Kyalami.
29. Grand Prix Południowej Afryki, 19. zaliczane do Mistrzostw Świata Formuły 1.

</doc>
<doc id="2048344" url="https://pl.wikipedia.org/wiki?curid=2048344" title="Michał Grzegorz Grabowski">
Michał Grzegorz Grabowski

Michał Grzegorz Grabowski herbu Oksza (ur. 1719 na Litwie, zm. 8 sierpnia 1799 w Krakowie) – generał lejtnant wojsk litewskich.
Pochodził z rodziny średnioszlacheckiej, znanej z licznych wojskowych litewskich i koronnych. Miał 2 braci: Jana Jerzego i Pawła, starostę czchowskiego. Miał dwoje dzieci: Pawła Jana generała i Izabelę, żonę pułkownika Stefana Rayskiego.
Od młodości służył w wojsku litewskim zawodowo na kolejnych stanowiskach dowódczych. W 1757 pułkownik gwardii litewskiej i szambelan Augusta III (do 1764). Generał z 1767 jako szef Regimentu Gwardii Konnej – poplecznik K. Branickiego i towarzysz jego walk z koliszczyną na Ukrainie i z Konfederacją Barską. W 1770 wraz z bratem Janem Jerzym dostał się koło Siedlec do niewoli barszczan. Został deportowany do Bardijewa. W l. 1771–1772 ponownie w polu, razem z Aleksandrem Suworowem szturmował Wawel i walczył pod Wieliczką. Sowicie wynagradzany przez Stanisława Augusta za wierność. W 1783 nagrodzony patentem generała lejtnanta.

</doc>
<doc id="2048345" url="https://pl.wikipedia.org/wiki?curid=2048345" title="Mistrzowska Szkoła Filmowa Andrzeja Wajdy">
Mistrzowska Szkoła Filmowa Andrzeja Wajdy



</doc>
<doc id="2048347" url="https://pl.wikipedia.org/wiki?curid=2048347" title="Jonasz (Karpuchin)">
Jonasz (Karpuchin)

Jonasz, imię świeckie Jurij Aleksiejewicz Karpuchin (ur. 13 czerwca 1941 w Moskwie, zm. 4 maja 2020 tamże) – biskup Rosyjskiego Kościoła Prawosławnego.
Życiorys.
Urodził się w rodzinie robotniczej. Po ukończeniu szkoły średniej rozpoczął naukę w seminarium duchownym w Moskwie, zaś po uzyskaniu jego dyplomu w 1963 podjął wyższe studia teologiczne w Moskiewskiej Akademii Duchownej. Po zakończeniu studiów podjął w niej pracę jako stypendysta profesorski, specjalizując się w badaniach archeologicznych nad historią Cerkwi i od 1970 wykładając zarówno w Akademii, jak i w seminarium duchownym w Moskwie.
21 września 1965, jeszcze jako student, złożył wieczyste śluby mnisze w ławrze Troicko-Siergijewskiej. 6 lutego 1966 został wyświęcony na hierodiakona, zaś 5 maja 1968 na hieromnicha. Od 1970 do 1991 był dodatkowo opiekunem cerkwi Opieki Matki Bożej należącej do Akademii. Od 1971 igumen, od 1981 archimandryta. 1 marca 1991 przeniesiony na stanowisko proboszcza parafii Podwyższenia Krzyża Pańskiego w Moskwie–Altufjewie i dziekana dekanatu Trójcy Świętej w eparchii moskiewskiej.
20 października 1992 otrzymał nominację na biskupa astrachańskiego i jenotajewskiego. Pięć dni później miała miejsce uroczysta chirotonia biskupia. Od 25 lutego 2002 nosił tytuł arcybiskupa. W 2013 otrzymał godność metropolity w związku z utworzeniem metropolii astrachańskiej.
W 2016 odszedł w stan spoczynku w związku z osiągnięciem wieku 75 lat. Jako miejsce jego stałego przebywania Święty Synod wyznaczył Moskwę. Zmarł w 2020 r. na COVID-19. Został pochowany przy cerkwi Podwyższenia Krzyża Pańskiego w Moskwie–Altufjewie.

</doc>
<doc id="2048351" url="https://pl.wikipedia.org/wiki?curid=2048351" title="Studio Deen">
Studio Deen

 – japońskie studio zajmujące się animacją i produkcją anime. Zostało założone 14 marca 1975 roku przez członków studia Sunrise.

</doc>
<doc id="2048352" url="https://pl.wikipedia.org/wiki?curid=2048352" title="A Jagged Era">
A Jagged Era

A Jagged Era – debiutancki album amerykańskiej grupy Jagged Edge, wydany 21 października 1997 roku. Zadebiutował na 104. miejscu listy sprzedaży Billboard 200, 19. miejscu na Top R&amp;B/Hip-Hop Albums oraz na szczycie Billboard's Heatseekers Chart.

</doc>
<doc id="2048353" url="https://pl.wikipedia.org/wiki?curid=2048353" title="Paweł Grabowski (zm. 1780)">
Paweł Grabowski (zm. 1780)

Paweł Grabowski herbu Oksza (zm. 22 kwietnia 1780 w Krakowie) – generał major wojsk litewskich, starosta czchowski.
Życiorys.
Pochodził z rodziny średnioszlacheckiej, znanej z licznych wojskowych litewskich i koronnych. Miał dwóch braci generałów: Jana Jerzego i Michała Grzegorza.
Na mocy konsensu króla Polski Augusta III otrzymał w 1748 starostwo czchowskie i patent generała (chociaż o jego służbie wojskowej nic nie wiadomo). Do historii wszedł jako inicjator kampanii na rzecz równouprawnienia dysunitów i innych desydentów – współdziałał z Goltzami, ambasadorami Prus i Rosji i był sprawcą ustaw z 1768. Z tego powodu mścili się na nim konfederaci barscy, doprowadzając go do całkowitej ruiny materialnej.

</doc>
<doc id="2048359" url="https://pl.wikipedia.org/wiki?curid=2048359" title="Gmina Albion (hrabstwo Butler)">
Gmina Albion (hrabstwo Butler)

Gmina Albion (ang. "Albion Township") – gmina w USA, w stanie Iowa, w hrabstwie Butler. Według danych z 2000 roku gmina miała 2040 mieszkańców.

</doc>
<doc id="2048360" url="https://pl.wikipedia.org/wiki?curid=2048360" title="Gmina Beaver (hrabstwo Butler)">
Gmina Beaver (hrabstwo Butler)

Gmina Beaver (ang. "Beaver Township") – gmina w USA, w stanie Iowa, w hrabstwie Butler. Według danych z 2000 roku gmina miała 1351 mieszkańców.

</doc>
<doc id="2048361" url="https://pl.wikipedia.org/wiki?curid=2048361" title="Gmina Bennezette">
Gmina Bennezette

Gmina Bennezette (ang. "Bennezette Township") – gmina w USA, w stanie Iowa, w hrabstwie Butler. Według danych z 2000 roku gmina miała 317 mieszkańców.

</doc>
<doc id="2048363" url="https://pl.wikipedia.org/wiki?curid=2048363" title="Gmina Butler (hrabstwo Butler, Iowa)">
Gmina Butler (hrabstwo Butler, Iowa)

Gmina Butler (ang. "Butler Township") – gmina w USA, w stanie Iowa, w hrabstwie Butler. Według danych z 2000 roku gmina miała 1685 mieszkańców.

</doc>
<doc id="2048364" url="https://pl.wikipedia.org/wiki?curid=2048364" title="Wyższa Szkoła Handlu i Finansów Międzynarodowych im. Fryderyka Skarbka">
Wyższa Szkoła Handlu i Finansów Międzynarodowych im. Fryderyka Skarbka



</doc>
<doc id="2048365" url="https://pl.wikipedia.org/wiki?curid=2048365" title="Kaspar Cruciger Starszy">
Kaspar Cruciger Starszy

Kaspar Cruciger Starszy (ur. 1 stycznia 1504 w Lipsku, zm. 16 listopada 1548 w Wittenberdze) – niemiecki duchowny i teolog luterański, sekretarz i współpracownik Marcina Lutra.
Kaspar Cruciger w 1513 roku podjął studia na Uniwersytecie w Lipsku, gdzie był świadkiem dysputy pomiędzy Lutrem a Janem Eckiem. W 1521 roku podjął studia teologiczne na Uniwersytecie w Wittenberdze, gdzie studiował także matematykę i botanikę. W 1525 roku został rektorem szkoły św. Jana i pastorem w Magdeburgu, jednak w 1528 roku powrócił do Wittenbergi gdzie został profesorem teologii i pastorem w kościele zamkowym w Wittenberdze, którym, z krótkimi przerwami, pozostał aż do śmierci. Pomagał Lutrowi w tłumaczeniu Biblii, brał udział w dysputach teologicznych i dawał instrukcję, gdy Filip Melanchton i inni musieli wyjechać. Był jednym z sygnatariuszy Artykułów Szmalkaldzkich. Z pomocą Friedricha Myconiusa w 1539 roku wprowadził reformację w Lipsku. Rada miejska chciała, żeby pozostał, jednak Luter przyzwał go z powrotem do Wittenbergi. Jego ostatnie lata były naznaczone piętnem I wojny szmalkaldzkiej i "Interim augsburskiego". Pisał prace z zakresu egzegezy i teologii dogmatycznej, z których większość opublikowano po jego śmierci.

</doc>
<doc id="2048366" url="https://pl.wikipedia.org/wiki?curid=2048366" title="Gmina Coldwater (Iowa)">
Gmina Coldwater (Iowa)

Gmina Coldwater (ang. "Coldwater Township") – gmina w USA, w stanie Iowa, w hrabstwie Butler. Według danych z 2000 roku gmina miała 1427 mieszkańców.

</doc>
<doc id="2048368" url="https://pl.wikipedia.org/wiki?curid=2048368" title="Gmina Dayton (hrabstwo Butler)">
Gmina Dayton (hrabstwo Butler)

Gmina Dayton (ang. "Dayton Township") – gmina w USA, w stanie Iowa, w hrabstwie Butler. Według danych z 2000 roku gmina miała 323 mieszkańców.

</doc>
<doc id="2048369" url="https://pl.wikipedia.org/wiki?curid=2048369" title="Gmina Fremont (hrabstwo Butler)">
Gmina Fremont (hrabstwo Butler)

Gmina Fremont (ang. "Fremont Township") – gmina w USA, w stanie Iowa, w hrabstwie Butler. Według danych z 2000 roku gmina miała 382 mieszkańców.

</doc>
<doc id="2048370" url="https://pl.wikipedia.org/wiki?curid=2048370" title="Gmina Jackson (hrabstwo Butler, Iowa)">
Gmina Jackson (hrabstwo Butler, Iowa)

Gmina Jackson (ang. "Jackson Township") – gmina w USA, w stanie Iowa, w hrabstwie Butler. Według danych z 2000 roku gmina miała 691 mieszkańców.

</doc>
<doc id="2048371" url="https://pl.wikipedia.org/wiki?curid=2048371" title="Granica O-S">
Granica O-S

Granica O-S (zwana także granicą ordowik-sylur) – warstwa osadów rozgraniczająca warstwy ordowika późnego od wczesnych warstw syluru. Warstwy z tego okresu noszą ślady regresji morskiej i szybko następującego po niej procesu transgresji morskiej oraz wielkiego wymierania.
Regresja morska rozpoczęła się w epoce ordowik późny (rawtej), natomiast już pod koniec hirnantu rozpoczęła się transgresja, która trwała do początku syluru. W wyniku podnoszenia się poziomu wód, została zalana znaczna powierzchnia ówczesnych kontynentów oraz rozprzestrzenieniu uległy głębokowodne łupki graptolitowe. Wahania poziomu mórz na przełomie ordowika i syluru były spowodowane ruchami eustatycznymi. Z tego samego okresu pochodzą również osady lodowcowe, które były nagromadzone na wysokich szerokościach geograficznych południowego kontynentu – Gondwana. Regresja z późnego ordowika spowodowana była gromadzeniem się czap lodowych na Gondwanie, natomiast proces transgresji w sylurze zapoczątkowany został przez topnienie lodowców.
Z zapisu kopalnego wynika, że masowe wymierania w tym okresie miało dwie fazy. Pierwsza związana z regresja morską, która spowodowała wymarcie trylobitów i bentosów z obszarów okołorównikowych. Druga natomiast spowodowana była przez transgresję, w wyniku której nastąpiła ekspansja czarnych łupków na ląd (wczesny sylur) – zbudowane z graptolitów (organizmy planktoniczne we wczesnym paleozoiku). Obumieranie ich szczątków spowodowało wystąpienie warunków beztlenowych i wymarcie innych organizmów planktonicznych, m.in.: akritarchów i Chitinozoa. Druga faza wymierania dotknęła jedynie środowisko przydenne, która była spowodowana przez rozwój wód beztlenowych.

</doc>
<doc id="2048372" url="https://pl.wikipedia.org/wiki?curid=2048372" title="Gmina Jefferson (hrabstwo Butler, Iowa)">
Gmina Jefferson (hrabstwo Butler, Iowa)

Gmina Jefferson (ang. "Jefferson Township") – gmina w USA, w stanie Iowa, w hrabstwie Butler. Według danych z 2000 roku gmina miała 315 mieszkańców.

</doc>
<doc id="2048373" url="https://pl.wikipedia.org/wiki?curid=2048373" title="Gmina Madison (hrabstwo Butler, Iowa)">
Gmina Madison (hrabstwo Butler, Iowa)

Gmina Madison (ang. "Madison Township") – gmina w USA, w stanie Iowa, w hrabstwie Butler. Według danych z 2000 roku gmina miała 353 mieszkańców.

</doc>
<doc id="2048375" url="https://pl.wikipedia.org/wiki?curid=2048375" title="Via Campana">
Via Campana

Via Campana, Via Antica Consolare Campana – droga rzymska rozpoczynająca się przy Amfiteatrze Flawiuszy w Pozzuoli. Biegła przez kilka kraterów wygasłych wulkanów, miasto Qualiano i łączyła się z via Appia w Giugliano in Campania.
4 km za Pozzuoli droga przechodzi przez krater Quarto Flegreo, od którego pochodzi nazwa miejscowości Quarto, następnie Montagna Spaccata, przecina ścianę krateru, przechodząc na drugą stronę i wspina się zboczami wzgórz. Montagna Spaccata jest dobrze zachowana i stanowi główną drogę miasteczka. Cegły położone przez starożytnych Rzymian w celu umocnienia zboczy i zapobiegania obrywom są doskonale widoczne wzdłuż całego przejścia. Przy drodze znajdują się też katakumby i nekropolie rzymskie.

</doc>
<doc id="2048376" url="https://pl.wikipedia.org/wiki?curid=2048376" title="Czasopodobna nieskończoność">
Czasopodobna nieskończoność

Czasopodobna nieskończoność (ang. "Timelike Infinity") – powieść fantastyczna autorstwa Stephena Baxtera wydana w 1992 roku i nominowana w 1992 do nagrody imienia Arthura C. Clarke’a. Jest drugą powieścią z serii Xeelee Sequence.
Streszczenie utworu.
Okupacja qaxańska.
Akcja rozrywa się w kilku punktach czasu. Na początku opisywany jest świat z tysięcy lat w przyszłość. Ludzie zostali podbici przez qaxów. Cywilizacja istot zbudowanych z komórek konwekcyjnych cieczy. Władają oni w kilku systemach gwiezdnych w znanym ludziom kosmosie.
Ludzie spotkali kilka innych ras, w tym zdumiewająco zaawansowanych Xeelee. Jest to druga okupacja Ziemi. Pierwszej dokonała rasa Squeem, ale ludziom udało się z niej wyzwolić.
Bunt ludzi.
Urządzenie zbudowane przez ludzi, prototyp maszyny czasu, wraca do układu słonecznego po 1500 latach, ciągnięte przez statek kosmiczny Cauchy'ego. Urządzenia działa dzięki temu, że jedna jego część została przemieszczona z ogromną prędkością i dzięki dylatacji czasu pokonuje 1500 lat czasu według zewnętrznego obserwatora i 100 lat czasu lokalnego. Druga część "Złącza" pozostała na orbicie Jowisza.
Zanim Qaxowie zniszczyli bramę, z Ziemi startuje "Ziemiostatek" (wielki kawał ziemi, na którym znajduje się Stonehenge) wykonany przez Przyjaciół Wignera i przemieszcza się w czasie 1500 lat wstecz, do czasów sprzed okupacji.
Na "Ziemiostatek" dostaje się Miriam Berg, jedna z członków załogi Cauchy'ego. "Przyjaciele Wignera" zamierzają za pomocą czarnych dziur (a dokładniej dokładnie określonych parametrów osobliwości) zniszczyć Jowisza w celu przekazania informacji o istnieniu ludzi "Ostatecznemu Obserwatorowi". Jest to byt znajdujący się w "czasopodobnej nieskończoności", który według nich ma urzeczywistnić najlepszą z realizacji funkcji kwantowych.
"Przyjaciele Wignera" po przejściu przez portal nie powiadamiają nikogo o swoich planach. Zaniepokojona Miriam Berg powiadamia swojego przyjaciela, twórcę projektu Złącze, Michaela Poole'a.
Qax (gubernator Ziemi) zaniepokojony buntem buduje z pomocą Jasofta Parza kolny tunel czasoprzestrzenny dostosowany do rozmiarów splinów i prowadzący do przyszłości, aby poradzić się swoich bardziej, jak mniema, rozwiniętych potomków. Przybyły z przyszłości qax zabija gubernatora za to, że dopuścił do buntu ludzi. Zabiera ze sobą Jasofta Parza, żeby był świadkiem zniszczenia ludzkości i razem (używając dwóch splinów) przenoszą się w dalszą przeszłość do czasu, w którym są Przyjaciele Wignera i konstruktor pierwszego złącza. Podczas podróży qax opowiada Parzowi, że jeden z ludzi (Jim Bolder) podstępem zniszczył jego macierzystą gwiazdę za pomocą "gwizdołamaczy".
Obrona Ziemi.
Michael Poole na statku "Krab Pustelnik" wraca (za namową wirtuala ojca – Harry'ego) z obłoku Oorta tuż przed przybyciem qax z przyszłości. Michael porywa Shire (jedna z przyjaciół Wignera). Następnie unieszkodliwia jeden ze splinów dzięki pomocy znajdującego się w oku pojazdu Jasofta Parza. Drugi zostaje zniszczony przez Jaara (jedne z przyjaciół Wignera) dzięki staraniom Miriam Berg.
Odległa przyszłość.
Harry podłącza się do układów sterujących uszkodzonego przez Michaela Poole'a "splina". Wlatują do tunelu czasoprzestrzennego, uruchamiają silnik superprzestrzenny, co niszczy złącze i wirtuala Harry'ego. Michael Poole przeżywa, ale przenosi się 5 000 000 lat w przyszłość, gdzie gwiazdy są prawie wygasłe. Jedyną świadomością jest "anty-Xeelee", który czyni Michaela Poole'a bezcielesnym. W tej formie Poole przemierza wszechświat tracąc swoje człowieczeństwo. W pewnej chwili odkrywa przezroczysty tetraedr, w którym dostrzega pierwotnego człowieka, co staje się nowym początkiem czasu.

</doc>
<doc id="2048378" url="https://pl.wikipedia.org/wiki?curid=2048378" title="Geologia morza">
Geologia morza

Geologia morza zajmuje się badaniem budowy oraz procesami wpływającymi na ukształtowanie (tektonika), a także właściwościami, historią powstania oraz procesami zachodzącymi na dnie oceanów (geologia, geotektonika).

</doc>
<doc id="2048380" url="https://pl.wikipedia.org/wiki?curid=2048380" title="Kościół Matki Bożej Różańcowej w Lubniewicach">
Kościół Matki Bożej Różańcowej w Lubniewicach

Kościół pw. Matki Bożej Różańcowej w Lubniewicach – rzymskokatolicki kościół parafialny należąca do parafii Matki Bożej Różańcowej w Lubniewicach, dekanatu Sulęcin, diecezji zielonogórsko-gorzowskiej, metropolii szczecińsko-kamieńskiej, zlokalizowany w mieście Lubniewice w województwie lubuskim. Mieści się przy ulicy Osadników Wojskowych.
Historia.
Jest to budowla gotycka, halowa, wybudowana zapewne w 1258 roku (nawa), w XVI wieku dostawione zostało prezbiterium. W 1648 świątynia została zniszczona przez pożar, odbudowano go w 1664 roku. Wieża neogotycka została dobudowana w 1882 roku. Do 1945 świątynia ewangelicka, obecnie rzymskokatolicka.

</doc>
<doc id="2048381" url="https://pl.wikipedia.org/wiki?curid=2048381" title="Świadkowie Jehowy w Hiszpanii">
Świadkowie Jehowy w Hiszpanii

Świadkowie Jehowy w Hiszpanii – społeczność wyznaniowa w Hiszpanii (wraz z Wyspami Kanaryjskimi), należąca do ogólnoświatowej wspólnoty Świadków Jehowy, licząca w 2022 roku 120 614 głosicieli, należących do 1416 zborów. W 2022 roku na dorocznej uroczystości Wieczerzy Pańskiej zebrały się 198 162 osoby.
Biuro Oddziału, koordynujące działalność miejscowych głosicieli oraz Świadków Jehowy w Andorze i w Gibraltarze znajduje się w Torrejón de Ardoz pod Madrytem. Korzystają też z pięciu Sal Zgromadzeń, które znajdują się m.in. w Benidorm, Ajalvir i Barcelonie. Jedna z 27 wspólnot Świadków Jehowy na świecie, których liczebność przekracza 100 000 głosicieli.
Historia.
Początki.
Literaturę biblijną na język hiszpański rozpoczęto tłumaczyć w 1909 roku, a w 1916 roku zapoczątkowano regularną działalność kaznodziejską w tym kraju. Sporą ilość publikacji tego wyznania wysłał do Hiszpanii J.L. Mayer z Nowego Jorku. W 1920 roku Juan Muñiz, za namową Josepha F. Rutherforda powrócił ze Stanów Zjednoczonych do Hiszpanii, by tam zorganizować działalność kaznodziejską. Ale pomimo starań osiągnął skromne rezultaty, ponieważ ciągle śledziła go policja. W 1924 roku został przeniesiony do Argentyny.
W latach 20. i 30. XX wieku działalność w Hiszpanii podjęli również niemieccy współwyznawcy. Należał do nich m.in. Willy Unglaube.
W roku 1925 współwyznawca z Kanady – George Young przybył do Hiszpanii, by kontynuować działalność. W Madrycie i Barcelonie zorganizowali serię przemówień Josepha F. Rutherforda, które opublikowano również w prasie hiszpańskiej, a w formie traktatu (ulotki) – rozesłano pocztą po całym kraju w nakładzie ponad 75 tysięcy egzemplarzy. W tym też roku w Madrycie otwarto biuro Towarzystwa Strażnica. W sierpniu 1925 w Madrycie ukazał się pierwszy numer europejskiego wydania czasopisma „La Torre del Vigía” w języku hiszpańskim (dzisiejszej „La Atalaya” – „Strażnicy”).
W 1926 roku rozpoczęto nadawanie audycji radiowych oraz wyświetlanie filmu "Fotodrama stworzenia". Francisco Corzo i Máximo prowadzili działalność w prowincjach Alicante, Tarragona i Walencja, a Saturnino Fernández w innych prowincjach Katalonii. W roku 1927 w Hiszpanii było ponad 400 stałych czytelników „La Torre del Vigía”. Powstało kilka grup głosicieli, rozsianych po całym kraju (głównie w miastach: Madryt, Barcelona, Malaga i Huesca).
Wiosną 1930 do Hiszpanii z Litwy przeniesiono Herberta F. Gablera, który został mianowany nadzorcą oddziału. Utworzył on małą drukarnię i rozpoczął druk hiszpańskojęzycznej edycji czasopisma „Złoty Wiek” (obecnie Przebudźcie się!). Pierwsze wydanie osiągnęło nakład pół miliona egzemplarzy. W latach 30. XX wieku do pomocy w działalności przybyło kilkunastu brytyjskich współwyznawców (m.in. John Cooke i Eric Cooke), którzy działali w okolicach Bilbao. Powstały nowe grupy głosicieli w miastach: León, Palencia, Burgos, Valladolid, Salamanka, Segovia i w stolicy.
Represje.
W roku 1936 władze zamknęły Biuro Oddziału, a zagraniczni pionierzy musieli opuścić Hiszpanię. Od roku 1937 aresztowano kilkunastu młodych głosicieli, ponieważ odmówili służby wojskowej w oddziałach militarnych gen. Franco podczas wojny domowej. Niektórzy z nich zostali skazani na śmierć. Pierwszym z nich był Antonio Gargallo, który w roku 1937 został rozstrzelany w Saragossie. Od tego czasu działalność prowadzona była w podziemiu. W lipcu 1936 roku O.E. Rosselli, który powrócił ze Stanów Zjednoczonych, rozpoczął działalność na Wyspach Kanaryjskich. 2 lutego 1939 roku wszystkie religie niekatolickie w Hiszpanii zostały uznane za nielegalne.
W 1946 roku władze hiszpańskie ponownie rozpoczęły prześladowania Świadków Jehowy. Kler katolicki wywierał presję na urzędników świeckich, by zahamować rozwój działalności głoszenia. Przerywano zebrania zborowe Świadków Jehowy. Wydalono ich misjonarzy. W roku 1948 działało 34 głosicieli, większość należała do zboru w Barcelonie. W ośmiu miastach odbywały się zebrania zborowe.
W latach 1947, 1952, 1953, 1955 i 1957 w Hiszpanii zorganizowano spotkanie z przybyłymi przedstawicielami Biura Głównego Świadków Jehowy.
W roku 1949 zanotowano liczbę 53 głosicieli, dwa lata później – 121. W 1954 roku przekroczono liczbę 300 głosicieli. Do roku 1956 miejscowi głosiciele kilkakrotnie spotkali się z odmową prawnej rejestracji ich związku wyznaniowego. W roku 1956 w Hiszpanii było 514 głosicieli, głównie w Madrycie, Barcelonie, Walencji oraz w Palma de Mallorca. W 1958 roku liczba głosicieli przekroczyła 1000 osób.
Przybyłych na przełomie lat 40. i 50. XX wieku misjonarzy Szkoły Gilead w roku 1960 wydalono z kraju. Nastąpiły masowe aresztowania Świadków Jehowy. Nadal potajemnie organizowano zebrania religijne i prowadzono działalność kaznodziejską. W roku 1959 minister Camilo Alonso Vega nakazał policji przystąpić do „rozbicia” działalności Świadków Jehowy. Byli oni osadzani w więzieniach pod zarzutem naruszania duchowej jedności kraju. W latach 1950–1970 za samo studiowanie Biblii we własnym domu ścigano, karano grzywną i więziono mężczyzn, kobiety, a nawet dzieci. Młodzi mężczyźni spędzili ponad 10 lat w więzieniach wojskowych za odmowę służby wojskowej. W latach 50. XX w. pierwsi Świadkowie Jehowy w Galicji w czasie zakazu działalności organizowali zebrania w spichrzach ("hórreo"), większe zgromadzenia w lasach. W roku 1955 w Hiszpanii działało około 3000 głosicieli.
W roku 1952 pojawili się pierwsi głosiciele na Balearach, w 1959 roku na Wyspach Kanaryjskich, a w roku 1969 w północnoafrykańskich enklawach hiszpańskich.
W 1964 roku liczba głosicieli w całym kraju przekroczyła 3600, a w roku 1966 – 4300. W następnych latach w kraju zaczęto organizować potajemne zgromadzenia, a niektórym udawało się uczestniczyć w zgromadzeniach za granicą, m.in. we Francji, Włoszech oraz w Szwajcarii i Belgii.
W latach 60. XX wieku w zamku de Santa Catalina w Kadyksie więziono około 300 Świadków Jehowy. Byli oni wielokrotnie sądzeni i skazywani za odmowę pełnienia służby wojskowej. W dniach od 24 października do 17 grudnia 2017 roku, na zamku urządzono wystawę pod hasłem: „Prawda uczyniła ich wolnymi”, którą otworzył burmistrz José María González. Przedstawia ona postawę tych więźniów. W otwarciu wzięło udział kilkudziesięciu głosicieli więzionych na zamku za czasów dyktatury Francisco Franco. Również w więzieniach Al-Ujun i Villa Cisneros (w Saharze Zachodniej) oraz w Rostrogordo w Melilli, przebywali młodzi hiszpańscy Świadkowie Jehowy, odbywający kary więzienia za odmowę pełnienia służby wojskowej. Prowadzili tam nieoficjalną działalność kaznodziejską, dzięki czemu niektórzy więźniowie przyjęli ich wierzenia. Zagraniczni głosiciele wydaleni z Hiszpanii rozpoczęli działalność w Maroku.
W 1961 roku na łamach „Przebudźcie się!” opisano brutalne prześladowania hiszpańskich Świadków Jehowy. Z całego świata do miejscowych władz napłynęły tysiące listów protestacyjnych. Ponad 500 takich listów napisali członkowie Senatu Stanów Zjednoczonych, a prawie 400 deputowani do Kongresu i do parlamentów stanowych. Listy protestacyjne napisali również m.in. parlementarzyści brytyjscy i kanadyjscy oraz duchowni protestanccy.
Przed rokiem 1960 hiszpańscy Świadkowie Jehowy rozpoczęli działalność w Andorze. W 1962 roku przeniosła się tam pewna rodzina z Barcelony i zaczęła prowadzić regularne głoszenie nauk Świadków Jehowy.
Uznanie prawne i rozwój działalności.
Lata 70. i 80..
10 lipca 1970 roku władze hiszpańskie zarejestrowały prawnie działalność Świadków Jehowy w tym kraju. Otwarto 482 Sale Królestwa oraz Sale Zgromadzeń. 2 czerwca 1972 roku otwarto Biuro Oddziału. W dniach od 2 do 6 sierpnia 1978 roku w Fira de Barcelona odbył się kongres pod hasłem „Zwycięska wiara”. Uczestniczyły w nim 54 283 osoby. W 1982 roku otwarto Biuro Oddziału z drukarnią (rozbudowane w 1998 roku). 
Lata 90..
Liczba głosicieli wzrosła z 50 tysięcy w roku 1982 do 100 tysięcy w roku 1995.
W lutym 1996 roku w okolicach Bailén w wypadku autobusowym zginęło 26 Świadków Jehowy. Na ich pogrzeb przybyło kilka tysięcy osób – w tym przedstawiciele hiszpańskiego rządu. W marcu 1998 roku z okazji wizyty członka Ciała Kierowniczego na dwóch stadionach – Camp Nou w Barcelonie i na madryckim Estadio Vicente Calderón – zebrało się przeszło 120 tysięcy osób.
XXI wiek.
Od 2003 roku Biuro Oddziału zorganizowało 48 kursów w 10 językach (również w j. polskim), w których początkowo prowadzona była działalność kaznodziejska i zebrania zborowe.
W roku 2003 w Barcelonie, Madrycie i Sewilli oddbył się kolejny kongres międzynarodowy, pod hasłem „Oddajcie chwałę Bogu”. W roku 2010 działalność kaznodziejską prowadziło 112 810 głosicieli.
W 2013 roku Świadkowie Jehowy w Hiszpanii odwiedzali 68 zakładów karnych, w których prowadzili studium Biblii z około 600 więźniami.
W październiku 2015 roku delegacja Świadków Jehowy z Hiszpanii uczestniczyła w kongresie specjalnym pod hasłem „Naśladujmy Jezusa!” na Malcie, a w lipcu 2017 roku w kongresie specjalnym pod hasłem „Nie poddawaj się!” w Mediolanie. W lipcu 2018 roku w Tbilisi w Gruzji odbył się kongres specjalny pod hasłem „Bądź odważny!” z udziałem delegacji z Hiszpanii.
29 maja 2013 roku hiszpańskojęzyczny Dział Tłumaczeń przeniesiono z Portoryko do nowego domu na terenie hiszpańskiego Biura Oddziału. W dziale tym znalazły się osoby z różnych krajów hiszpańskojęzycznych o odmiennej kulturze i historii: z Argentyny, Gwatemali, Hiszpanii, Kolumbii, Meksyku, Portoryko, Salwadoru, Stanów Zjednoczonych, Urugwaju i Wenezueli.
Od 2015 roku ponad 10 500 ochotników będących Świadkami Jehowy brało udział w 70 budowach lub remontach Sal Królestwa.
5 listopada 2016 roku ogłoszono wydanie Chrześcijańskich Pism Greckich w Przekładzie Nowego Świata (Nowy Testament) w języku katalońskim.
16 grudnia 2018 roku w Madrycie ogłoszono wydanie Ewangelii według Mateusza i Jana w Przekładzie Nowego Świata w hiszpańskim języku migowym.
Od 19 do 21 lipca 2019 roku w Madrycie odbył się kongres międzynarodowy pod hasłem „Miłość nigdy nie zawodzi!”. Uczestniczyło w nim 52 516 osób, w tym 6300 zagranicznych delegatów z 64 krajów. 19 lipca 2019 roku Gerrit Lösch, członek Ciała Kierowniczego ogłosił wydanie zrewidowanej wersji Pisma Świętego w Przekładzie Nowego Świata w języku hiszpańskim. Niektóre części programu były transmitowane do 11 miejsc w Hiszpanii, w których odbywały się kongresy regionalne. W latach 1967–2019 wydrukowano około 62 miliony egzemplarzy „Pisma Świętego w Przekładzie Nowego Świata” w języku hiszpańskim, którym posługuje się ponad 2 550 000 głosicieli na świecie. W 2019 roku delegacje z Hiszpanii uczestniczyły w kongresach międzynarodowych w Argentynie, Ekwadorze, Meksyku, Portugalii i Stanach Zjednoczonych.
2 kwietnia 2022 roku Alberto Rovira, członek hiszpańskiego Komitetu Oddziału, w internetowym przekazie na żywo, ogłosił wydanie Pisma Świętego w Przekładzie Nowego Świata w języku katalońskim. Językiem tym posługuje się 2327 głosicieli w 32 zborach w kilku regionach w Hiszpanii i w Andorze. Od maja do października 2022 roku liczba bezpłatnych kursów biblijnych wzrosła o 4%.
Zebrania zborowe są organizowane w ponad 30 językach (m.in. w angielskim, arabskim, bambara, baskijskim, bengalskim, bułgarskim, chińskim (mandaryńskim), duńskim, fińskim, francuskim, galicyjskim, hindi, hiszpańskim, hiszpańskim migowym, japońskim, katalońskim, koreańskim, nepalskim, niemieckim, norweskim, pendżabskim, polskim, portugalskim, pular, rosyjskim, rumuńskim, szwedzkim, tagalskim, tarifit, twi, ukraińskim, urdu, walenckim i włoskim).
Kongresy odbywają się w kilku językach: angielskim, arabskim, bułgarskim, chińskim, duńskim, francuskim, hiszpańskim, hiszpańskim migowym, katalońskim, niemieckim, polskim, portugalskim, rosyjskim i rumuńskim.
W hiszpańskim Biurze Oddziału literatura biblijna jest tłumaczona na język baskijski, galicyjski, hiszpański, kataloński, walencki oraz na hiszpański język migowy. Transkrybuje się też hiszpańskojęzyczne publikacje na brajla. Na koniec 2025 roku zaplanowano zakończenie projektu renowacyjnego Biura Oddziału.
Zbory polskojęzyczne.
Zbory polskojęzyczne działają w miastach Móstoles (koło Madrytu) i San Isidro (Teneryfa, Wyspy Kanaryjskie). Do roku 2021 grupy polskojęzyczne działały w miastach: Barcelona, Benidorm, Burriana, Moguer i Tarragona. Zbory i grupy polskojęzyczne zostały przydzielone do obwodu polskojęzycznego: EU Polish 1C. Program kongresów odbywających się do roku 2019 w stolicy był tłumaczony na język polski. Zgromadzenia obwodowe w języku polskim odbywały się w Sali Królestwa w Ajalvir.

</doc>
<doc id="2048382" url="https://pl.wikipedia.org/wiki?curid=2048382" title="Gmina Monroe (hrabstwo Butler)">
Gmina Monroe (hrabstwo Butler)

Gmina Monroe (ang. "Monroe Township") – gmina w USA, w stanie Iowa, w hrabstwie Butler. Według danych z 2000 roku gmina miała 1637 mieszkańców.

</doc>
<doc id="2048386" url="https://pl.wikipedia.org/wiki?curid=2048386" title="Gmina Pittsford (Iowa)">
Gmina Pittsford (Iowa)

Gmina Pittsford (ang. "Pittsford Township") – gmina w USA, w stanie Iowa, w hrabstwie Butler. Według danych z 2000 roku gmina miała 994 mieszkańców.

</doc>
<doc id="2048390" url="https://pl.wikipedia.org/wiki?curid=2048390" title="Gmina Ripley (Iowa)">
Gmina Ripley (Iowa)

Gmina Ripley (ang. "Ripley Township") – gmina w USA, w stanie Iowa, w hrabstwie Butler. Według danych z 2000 roku gmina miała 266 mieszkańców.

</doc>
<doc id="2048391" url="https://pl.wikipedia.org/wiki?curid=2048391" title="Vytautas Andriuškevičius">
Vytautas Andriuškevičius

Vytautas Andriuškevičius (ur. 8 października 1990 w Olicie) – litewski piłkarz występujący na pozycji obrońcy.
Kariera.
Przed sezonem 2010/11 został zawodnikiem Lechii Gdańsk. W ciągu trzech lat rozegrał w klubie 32 spotkania na poziomie Ekstraklasy, odchodząc z niego na początku kwietnia 2013 roku. Wcześniej grał w FBK Kowno, którego jest wychowankiem. Były kapitan młodzieżowej reprezentacji Litwy. Otrzymał także powołania do seniorskiej kadry, w której po raz pierwszy wystąpił 10 sierpnia 2011 roku w meczu z Armenią.

</doc>
<doc id="2048392" url="https://pl.wikipedia.org/wiki?curid=2048392" title="Gmina Shell Rock (Iowa)">
Gmina Shell Rock (Iowa)

Gmina Shell Rock (ang. "Shell Rock Township") – gmina w USA, w stanie Iowa, w hrabstwie Butler. Według danych z 2000 roku gmina miała 1673 mieszkańców.

</doc>
<doc id="2048393" url="https://pl.wikipedia.org/wiki?curid=2048393" title="Gmina Washington (hrabstwo Butler, Iowa)">
Gmina Washington (hrabstwo Butler, Iowa)

Gmina Washington (ang. "Washington Township") – gmina w USA, w stanie Iowa, w hrabstwie Butler. Według danych z 2000 roku gmina miała 377 mieszkańców.

</doc>
<doc id="2048394" url="https://pl.wikipedia.org/wiki?curid=2048394" title="Waka Waka (This Time for Africa)">
Waka Waka (This Time for Africa)

Waka Waka (This Time for Africa) – piosenka kolumbijskiej piosenkarki Shakiry, nagrana wspólnie z południowoafrykańskim zespołem Freshlyground, będąca oficjalną piosenką Mistrzostw Świata w Piłce Nożnej 2010 – łącznie z hiszpańskojęzyczną wersją zatytułowaną „Waka Waka (Esto es África)”. Przypuszcza się, że Shakira wzorowała się na piosence „El negro no puede” grupy muzycznej Las Chicas del Can z Dominikany (podobieństwo obu utworów jest uderzające). W związku z powyższym – obywatel Dominikany Wilfredo Vargas – dostrzegając znamiona plagiatu, złożył pozew cywilny, domagając się od Shakiry 11 mln USD odszkodowania.
11 maja 2010 została udostępniona w Internecie (digital download). Uzyskała przychylne opinie większości krytyków, jak również stała się międzynarodowym przebojem. W plebiscycie „Przebój Roku 2010” w radiu RMF FM piosenka zajęła 1. miejsce.

</doc>
<doc id="2048395" url="https://pl.wikipedia.org/wiki?curid=2048395" title="Gmina West Point (hrabstwo Butler)">
Gmina West Point (hrabstwo Butler)

Gmina West Point (ang. "West Point Township") – gmina w USA, w stanie Iowa, w hrabstwie Butler. Według danych z 2000 roku gmina miała 1474 mieszkańców.

</doc>
<doc id="2048397" url="https://pl.wikipedia.org/wiki?curid=2048397" title="Andrzej Abramowicz (archeolog)">
Andrzej Abramowicz (archeolog)

Andrzej Antoni Abramowicz (ur. 14 stycznia 1926 w Lublinie, zm. 23 października 2011 w Łodzi) – polski archeolog i historyk, profesor nauk historycznych o specjalności archeologia średniowieczna i historia archeologii.
Życiorys.
Był uczniem Konrada Jażdżewskiego. W 1952 roku obronił pracę magisterską na Uniwersytecie Łódzkim, kończąc studia na kierunku archeologia średniowieczna. Był pracownikiem Muzeum Archeologicznego w Łodzi (1949–1955), od 1955 pracował w Instytucie Historii Kultury Materialnej Polskiej Akademii Nauk(obecnie Instytut Archeologii i Etnologii PAN). W 1961 roku zdobył tytuł doktorski, w 1967 habilitował się, w 1982 roku został profesorem. Był redaktorem rocznika „Fasciculi Archaeologiae Historicae” poświęconego archeologii historycznej.
Był członkiem honorowym Łódzkiego Towarzystwa Naukowego.
Był Kawalerem Krzyża Oficerskiego i Kawalerskiego Orderu Odrodzenia Polski, ponadto odznaczony Medalem 40 lecia Polski Ludowej, Odznaką Honorową Miasta Łodzi, Złotą Odznaką „Za opiekę nad zabytkami” oraz Odznaką „Zasłużony Działacz Kultury”.
Pochowany na Cmentarzu na Zarzewie w Łodzi.

</doc>
<doc id="2048401" url="https://pl.wikipedia.org/wiki?curid=2048401" title="Andrzej Abramowicz">
Andrzej Abramowicz



</doc>
<doc id="2048404" url="https://pl.wikipedia.org/wiki?curid=2048404" title="Cmentarz wojenny nr 10 – Wola Cieklińska">
Cmentarz wojenny nr 10 – Wola Cieklińska

Cmentarz wojenny nr 10 - Wola Cieklińska – austriacki cmentarz z I wojny światowej, zaprojektowany przez Dušana Jurkoviča znajdujący się przy skrzyżowaniu dróg Gorlice-Żmigród i Jasło-Folusz w powiecie jasielskim, w gminie Dębowiec. Jeden z ponad 400 zachodniogalicyjskich cmentarzy wojennych zbudowanych przez Oddział Grobów Wojennych C. i K. Komendantury Wojskowej w Krakowie.
Na cmentarzu pochowanych jest prawdopodobnie 141 żołnierzy poległych w grudniu 1914 roku:
Pierwotnie obiekt miał kształt prostokąta o powierzchni około 340 m² oraz 110 m² i usytuowany był po obu stronach drogi Folusz-Jasło. W obrębie cmentarza znajdował się pomnik z dwoma tablicami oraz 12 grobów pojedynczych oraz 3 zbiorowe. Obecnie na jego miejscu stoi niewielki pomnik wybudowany z kamieni z oryginalnego pomnika z tablicą pamiątkową i inskrypcją:
"Obca Wam była ziemia, na której walczyliście,teraz Was obejmuje i jest Waszą Matką."
a teren cmentarza jest zaorany.

</doc>
<doc id="2048406" url="https://pl.wikipedia.org/wiki?curid=2048406" title="Kościół Wniebowzięcia Najświętszej Maryi Panny w Dobrzyniu nad Wisłą">
Kościół Wniebowzięcia Najświętszej Maryi Panny w Dobrzyniu nad Wisłą

Kościół Wniebowzięcia Najświętszej Maryi Panny w Dobrzyniu nad Wisłą – rzymskokatolicki kościół parafialny w mieście Dobrzyń nad Wisłą w województwie kujawsko-pomorskim. Mieści się przy ulicy Franciszkańskiej.
Świątynia pochodzi z przełomu XIII i XIV wieku, była parokrotnie rujnowana i odbudowywana. Po przebudowie na przełomie XIX i XX wieku zatraciła w większości swe cechy stylowe. Wyposażenie świątyni jest w stylu barokowym, w kaplicy wybudowanej w XVIII wieku znajduje się ołtarz wybudowany w stylu klasycyzmu w połowie XIX wieku. Do kościoła przylega budynek dawnego klasztoru Franciszkanów wybudowanego w XIV wieku i poddanego przebudowie na przełomie XVIII/XIX wieku.

</doc>
<doc id="2048409" url="https://pl.wikipedia.org/wiki?curid=2048409" title="Goliardo Gelardi">
Goliardo Gelardi

José Gelardi (Giuseppe Gollardo Gelardi lub Giuseppe Gelardi; ur. 9 maja 1906 w São Paulo, zm. ?) – piłkarz brazylijski grający na pozycji defensywnego pomocnika.
Kariera klubowa.
José Gogliardo karierę piłkarską rozpoczął w klubie Palestra Itália w 1928 roku. Z Palestra Itália zdobył mistrzostwo stanu São Paulo - Campeonato Paulista w 1932 roku. Jak wielu wówczas brazylijskich piłkarzy pochodzenia włoskiego zdecydował się na wyjazd do Włoch w 1933 roku. Już jako Guiseppe Gogliardo występował przez rok w SSC Napoli. W latach 1934–1937 grał w innym włoskim klubie Calcio Padova. W 1937 roku powrócił do Brazylii i zakończył karierę w Palestra Itália.
Kariera reprezentacyjna.
Feitiço zadebiutował w reprezentacji Brazylii 24 lutego 1929 w meczu ze urugwajskim klubem Rampla Juniors. Ostatni raz w reprezentacji zagrał 6 września 1931 w wygranym 2-0 meczu z reprezentacją Urugwaju, którego stawką było Copa Rio Branco 1931. Był to jego jedyny mecz międzypaństwowy.

</doc>
<doc id="2048412" url="https://pl.wikipedia.org/wiki?curid=2048412" title="Cmentarz wojenny nr 24 – Jasło">
Cmentarz wojenny nr 24 – Jasło

Cmentarz wojenny nr 24 – Jasło – austriacki cmentarz z I wojny światowej, zaprojektowany przez Johanna Jägera. Jeden z ponad 400 zachodniogalicyjskich cmentarzy wojennych zbudowanych przez Oddział Grobów Wojennych C. i K. Komendantury Wojskowej w Krakowie.
Jest to kwatera na cmentarzu żydowskim w Jaśle.
Na cmentarzu pochowano prawdopodobnie 11 żołnierzy wyznania mojżeszowego:
Cmentarz został zniszczony przez hitlerowców w czasie okupacji, nie można ustalić położenia mogił.

</doc>
<doc id="2048416" url="https://pl.wikipedia.org/wiki?curid=2048416" title="Ligue 1 (2010/2011)">
Ligue 1 (2010/2011)

Sezon 2010/2011 był 73. edycją Ligue 1 – najwyższej klasy rozgrywkowej we Francji. Sezon rozpoczął się 7 sierpnia 2010, a zakończył 29 maja 2011. W rozgrywkach brało udział 20 zespołów, grając systemem kołowym. Tytuł nie broniła drużyna Olympique Marsylia. Nowym mistrzem Francji został zespół Lille OSC. Tytuł króla strzelców zdobył Moussa Sow, który w barwach klubu Lille OSC strzelił 25 goli.
Wyniki.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

</doc>
<doc id="2048417" url="https://pl.wikipedia.org/wiki?curid=2048417" title="Drzewo genealogiczne Tudorów">
Drzewo genealogiczne Tudorów

Drzewo genealogiczne dynastii Tudorów, panującej w Anglii w latach 1485 - 1603.

</doc>
<doc id="2048419" url="https://pl.wikipedia.org/wiki?curid=2048419" title="Agrícola de Siqueira">
Agrícola de Siqueira

Agrícola de Siqueira (ur. 17 września 1913) – piłkarz brazylijski grający na pozycji defensywnego pomocnika.
Kariera klubowa.
Agrícola występował w klubie São Cristóvão Rio de Janeiro.
Kariera reprezentacyjna.
Agrícola zadebiutował w reprezentacji Brazylii 27 września 1932 w meczu z klubem Andarahy Rio de Janeiro. Drugi raz w reprezentacji zagrał 4 grudnia 1932 w wygranym 2-1 meczu z reprezentacją Urugwaju, którego stawką było Copa Rio Branco 1932. Był to jego jedyny mecz międzypaństwowy. Ostatni raz w reprezentacji wystąpił 12 grudnia 1932 w meczu z urugwajskim klubem Club Nacional de Football. W meczach nieoficjalnych wystąpił 3 razy.

</doc>
<doc id="2048424" url="https://pl.wikipedia.org/wiki?curid=2048424" title="Nektariusz Bieżecki">
Nektariusz Bieżecki

Nektariusz Bieżecki (zm. 3 kwietnia 1492 w Bieżecku) – święty mnich prawosławny.
Mnich Nektariusz złożył śluby zakonne w monasterze założonym przez św. Sergiusza z Radoneża. Ok. 1450 opuścił klasztor i osiedlił się samotnie w lasach w okolicy Bieżecka. Szybko w pobliżu jego pustelni zaczęli osiedlać się jego naśladowcy. Mnisi wznieśli cerkwie Wprowadzenia Matki Bożej do Świątyni oraz św. Sergiusza z Radoneża, przy której powstał męski klasztor Wprowadzenia Matki Bożej do Świątyni. Nektariusz został wybrany przez braci na igumena powołanej do życia wspólnoty. Duchowny zmarł w monasterze 3 kwietnia 1492.

</doc>
<doc id="2048426" url="https://pl.wikipedia.org/wiki?curid=2048426" title="Jan Bajkowski (1905–1942)">
Jan Bajkowski (1905–1942)

Jan Bajkowski (ur. 10 grudnia 1905 w Lublinie, zm. 17 listopada 1942 w Warszawie) – polski publicysta, działacz Korporacji Akademickiej Welecja.
Życiorys.
Urodził się jako syn Wacława, adwokata i działacza Stronnictwa Narodowego, oraz Konstancji z Dobrowolskich. Był krytykiem literackim, jego felietony były publikowane w tygodniku "Prosto z Mostu". Student Uniwersytetu Warszawskiego. Członek Korporacji Akademickiej Welecja. Od 1931 pełnił funkcję członka Komisji Rewizyjnej Związku Polskich Korporacji Akademickich, a od 1932 był jego prezesem. Podczas II wojny światowej ukrywał się na terenie warszawskiej Saskiej Kępy. Został uprowadzony 17 listopada 1942 przez bojówkarzy Polskiej Partii Robotniczej i zamordowany. PPR nie przyznała się do dokonania zabójstwa głosząc, że Bajkowski został zlikwidowany przez Gestapo. Pochowany na cmentarzu Bródnowskim w Warszawie.

</doc>
<doc id="2048427" url="https://pl.wikipedia.org/wiki?curid=2048427" title="Galleria Ferrari">
Galleria Ferrari

Galleria Ferrari – muzeum samochodów sportowych marki Ferrari znajdujące się w Maranello we Włoszech, w odległości około 300 metrów od fabryki Ferrari.
W muzeum znajdują się nie tylko samochody, lecz także nagrody, zdjęcia, miniaturki samochodów (w tym kolekcja resoraków przedstawiająca wszystkie modele bolidów Formuły 1 firmy Ferrari) oraz inne samochody powiązane z włoskim przemysłem samochodów wyścigowych. Wystawa wprowadza też do innowacji technologicznych, z których część została przeniesiona z samochodów wyścigowych do modeli produkowanych seryjnie.
Muzeum zostało otwarte w lutym 1990, a dodatkowa część budynku została otwarta w październiku 2004. Całkowita powierzchnia muzeum wynosi obecnie 2500 m2. Co roku Galerie Ferrari odwiedza około 180 000 gości.
Wiele samochodów Ferrari najbardziej znanych w całej historii marki znajduje się w muzeum. Na dolnym poziomie muzeum znajdują się najstarsze pojazdy, przekroje silników, bolidy Formuły 1 oraz scena przedstawiająca boks serwisowy Formuły 1, a na górnym poziomie najnowsze modele.

</doc>
<doc id="2048428" url="https://pl.wikipedia.org/wiki?curid=2048428" title="Wiktoria della Rovere">
Wiktoria della Rovere

Wiktoria della Rovere (ur. 7 lutego 1622, Pesaro, zm. 5 marca 1694, Piza) – jedyne dziecko Fryderyka Ubalda della Rovere i Klaudii Medycejskiej, wielka księżna Toskanii, dziedziczka księstw Rovere i Montefeltro.
Po śmierci dziadka Franciszka Marii II della Rovere była potencjalną dziedziczką jego księstwa, Urbino, ale papież Urban VIII przekonał go do oddania ziem papiestwu. W zamian Wiktoria otrzymała inne rodowe posiadłości, księstwa Rovere i Montefeltro oraz kolekcję dzieł sztuki.
Życiorys.
Ostatnia z rodu della Rovere, książąt Urbino, urodziła się w Pesaro jako jedyne dziecko Fryderyka Ubalda della Rovere i Klaudii Medycejskiej, córki Ferdynanda I Medyceusza. Otrzymała katolickie wykształcenie.
Została zaręczona ze swoim kuzynem Ferdynandem II w 1623 i poślubiła go w 1634. Gdy zmarł jej dziadek, książę Franciszek Maria II della Rovere, została potencjalną kandydatką do sukcesji księstwa Urbino. Jednakże księstwo zostało włączone do Państwa Kościelnego przez papieża Urbana VIII. Niezależnie od tego, w 1631 roku, Medyceusze otrzymali bogate zbiory dzieł sztuki rodziny della Rovere, obecnie w Uffizi i Pałacu Pitti.
Po przedwczesnej śmierci dwojga dzieci, pojawiły się spory o edukację syna Kosmy, którego Ferdynand chciał wykształcić w nowoczesny sposób. Ostatecznie Wiktoria przekonała męża i kształciła syna w duchu katolickim. Krótko po narodzinach Kosmy, para przeszła w stan separacji, czego przyczyną był fakt przyłapania wielkiego księcia "in flagranti" z hrabią Brutem della Molerą przez Wiktorię. Para pogodziła się w 1659 roku, czego owocem były narodziny Franciszka Marii, w 1660 roku. Ferdynand i Wiktoria byli nieudanym małżeństwem i mieszkali oddzielnie przez wiele lat.
Wielki książę Ferdynand II zmarł w 1670 roku; po nim tytuł odziedziczył Kosma, ożeniony wcześniej z kuzynką Ludwika XIV, Małgorzatą Luizą. Obie panie rywalizowały ze sobą o władzę. Kosma III przekazał matce zarząd nad bieżącymi sprawami Toskanii, włączając jej formalnie przyjęta do "consulty" Wielkiego Księcia (Tajna Rada), co wywołało zazdrość Małgorzaty.
Kiedy Małgorzata Luiza opuściła jej syna w 1675 roku, Wiktoria została opiekunką ich dzieci: Anny Marii, Ferdynanda i Jana Gastona.
Na starość zamieszkała w klasztorze Montalve, znanym jako Villa La Quiete, jak również Villa del Poggio Imperiale. Zmarła w Pizie w roku 1694.
Potomstwo.
W 1634 roku poślubiła Ferdynanda II Medyceusza i została wielką księżną Toskanii. Urodziła mu dwoje dzieci:
Drzewo genealogiczne rodu della Rovere

</doc>
<doc id="2048429" url="https://pl.wikipedia.org/wiki?curid=2048429" title="Terasa rzeczna">
Terasa rzeczna



</doc>
<doc id="2048430" url="https://pl.wikipedia.org/wiki?curid=2048430" title="Kościół św. Dominika w Chodczu">
Kościół św. Dominika w Chodczu

Kościół św. Dominika w Chodczu - rzymskokatolicki kościół parafialny w mieście Chodecz, w województwie kujawsko-pomorskim. Mieści się przy ulicy Warszawskiej, na wschód od rynku. Należy do dekanatu chodeckiego.
Świątynia została wybudowana w latach 1849-1850 w stylu neogotyckim. Została przebudowana i powiększona na początku XX wieku. Kościół posiada trzy nawy, dwie kaplice i wieżę. We wnętrzu świątyni zwraca uwagę polichromia wykonana przez Helenę i Lecha Grześkiewiczów w latach 1967-1972. W ołtarzach umieszczone są obrazy z XVII i XVIII wieku. Kościół otacza mur w stylu neogotyckim z przełomu XIX i XX wieku.

</doc>
<doc id="2048433" url="https://pl.wikipedia.org/wiki?curid=2048433" title="Marie-Ève Pelletier">
Marie-Ève Pelletier

Marie-Ève Pelletier (ur. 18 maja 1982) – kanadyjska tenisistka.
Jest tenisistką praworęczną z oburęcznym backhandem. Sklasyfikowana najwyżej na 106. miejscu w rankingu światowym, w czerwcu 2005 roku. Na swoim koncie ma trzy zwycięstwa singlowe oraz dwadzieścia trzy zwycięstwa deblowe w zawodach rangi ITF. Treningi tenisowe rozpoczęła w wieku 5 lat. Jej hobby to internet, filmy oraz zakupy. Jest również reprezentantką Kanady w Pucharze Federacji.
Największym dotychczasowym sukcesem wielkoszlemowym jest osiągnięcie 2. rundy deblowej w US Open 2009 oraz w Australian Open 2010. W obu turniejach występowała w parze z Francuzką Julie Coin, ulegając dużo wyżej sklasyfikowanym parom deblowym.

</doc>
<doc id="2048434" url="https://pl.wikipedia.org/wiki?curid=2048434" title="Lajos D. Nagy">
Lajos D. Nagy

Lajos D. Nagy (ur. 29 września 1950 roku) – węgierski muzyk, wokalista zespołu Bikini.
Nagy był współzałożycielem i wokalistą zespołu Rolls Frakció. Po odejściu z Bikini Feró Nagya w 1985 roku został wokalistą tego zespołu. Po rozpadzie Bikini w 1992 rozpoczął karierę solową, w ramach której wydał dwa albumy. Po reaktywacji Bikini w 1997 roku wrócił do zespołu.
Jest żonaty, ma troje dzieci.

</doc>
<doc id="2048435" url="https://pl.wikipedia.org/wiki?curid=2048435" title="Synagoga w Chodczu">
Synagoga w Chodczu

Synagoga w Chodczu – nieistniejąca synagoga w mieście Chodecz, w województwie kujawsko-pomorskim. Mieściła się przy ulicy Warszawskiej.
Wybudowano ją około 1810 roku z drewna na rzucie prostokąta o wymiarach 25 na 18,5 metra na posesji o powierzchni 0,75 morgi. Początkowa była kryta dachówką, w dwudziestoleciu międzywojennym dachówki wymieniono na blachę. W 1939 bóżnica została zniszczona przez hitlerowców.

</doc>
<doc id="2048438" url="https://pl.wikipedia.org/wiki?curid=2048438" title="Marie-Eve Pelletier">
Marie-Eve Pelletier



</doc>
<doc id="2048439" url="https://pl.wikipedia.org/wiki?curid=2048439" title="Morfochronologia">
Morfochronologia

Morfochronologia – dział geomorfologii, który zajmuje się datowaniem wieku form rzeźby terenu na powierzchni Ziemi.

</doc>
<doc id="2048443" url="https://pl.wikipedia.org/wiki?curid=2048443" title="Roko Karanušić">
Roko Karanušić

Roko Karanušić (ur. 5 września 1982 w Zagrzebiu) – chorwacki tenisista, reprezentant w Pucharze Davisa.
Kariera tenisowa.
Jako zawodowy tenisista występował w latach 2000–2012.
W grze pojedynczej wygrał 3 turnieje rangi ATP Challenger Tour.
Najwyżej w rankingu ATP singlistów zajmował 88. miejsce (2 lutego 2009), a rankingu deblistów 308. miejsce (7 marca 2005).
W latach 2005–2009 reprezentował Chorwację w Pucharze Davisa. Rozegrał dla zespołu 8 meczów, z których wygrał 2 pojedynki singlowe.

</doc>
<doc id="2048445" url="https://pl.wikipedia.org/wiki?curid=2048445" title="Ana Tatiszwili">
Ana Tatiszwili

Ana Tatiszwili (ur. 3 lutego 1990 w Tbilisi) – tenisistka reprezentująca Stany Zjednoczone, do kwietnia 2014 roku grająca dla Gruzji.
Kariera tenisowa.
Była tenisistką praworęczną z oburęcznym backhandem. Sklasyfikowana najwyżej na 50. miejscu w rankingu światowym, w październiku 2012 roku. Odniosła jedenaście zwycięstw singlowych w zawodach oraz osiem zwycięstw deblowych w turniejach rangi ITF. Treningi tenisowe rozpoczęła w wieku 4 lat. Wśród jej zainteresowań znajdowało się pływanie, natomiast jej ulubioną nawierzchnią były korty trawiaste.
We wrześniu 2011 roku Tatiszwili osiągnęła finał zawodów deblowych cyklu WTA Tour w Québecu. W meczu mistrzowskim razem z Jamie Hampton uległy Raquel Kops-Jones i Abigail Spears wynikiem 1:6, 6:3, 6–10. W 2013 roku awansowała do finału zawodów w Budapeszcie, gdzie wspólnie z Niną Bratczikową przegrały z parą Andrea Hlaváčková–Lucie Hradecká 4:6, 1:6. W sezonie 2014 odniosła deblowy triumf w Linzu, gdzie razem z Ralucą Olaru pokonały w finale Annikę Beck i Caroline Garcię 6:2, 6:1.
26 marca 2020 poinformowała o zakończeniu kariery zawodowej.

</doc>
<doc id="2048448" url="https://pl.wikipedia.org/wiki?curid=2048448" title="Pomnik Pomordowanych Policjantów II RP Województwa Poznańskiego">
Pomnik Pomordowanych Policjantów II RP Województwa Poznańskiego

Pomnik Pomordowanych Policjantów II RP Województwa Poznańskiego – pomnik zlokalizowany w Poznaniu na Osiedlu ks. Jerzego Popiełuszki, w pobliżu kościoła św. Jerzego.
Obiekt w formie ceglanych steli, łączonych metalowymi tablicami, odsłonięto w dniu 14 maja 2010. Na stelach widnieją symbole religijne i państwowe (krzyże i orły). Na tablicach umieszczono natomiast nazwiska prawie 400 policjantów z okresu II Rzeczypospolitej, zamordowanych przez NKWD lub hitlerowców, w tym 340 poznańskich funkcjonariuszy zabitych w Twerze. Z uwagi na możliwość odkrycia kolejnych zbrodni komunistycznych, na pomniku pozostawiono wolne miejsca na dalsze nazwiska.
Inicjatorem budowy pomnika był Zenon Smolarek – były komendant główny Policji i szef Fundacji "Asekuracja". Z okazji odsłonięcia monumentu Fundacja współwydała książkę "Martyrologia policjantów województwa poznańskiego II RP".

</doc>
<doc id="2048449" url="https://pl.wikipedia.org/wiki?curid=2048449" title="Składy drużyn olimpijskich w piłce siatkowej mężczyzn 1980">
Składy drużyn olimpijskich w piłce siatkowej mężczyzn 1980

Artykuł grupuje składy wszystkich reprezentacji narodowych w piłce siatkowej, które wystąpiły w turnieju siatkówki mężczyzn na Letnich Igrzyskach Olimpijskich w 1980 roku w Moskwie.

</doc>
<doc id="2048450" url="https://pl.wikipedia.org/wiki?curid=2048450" title="Festiwal Filmów Krótkometrażowych Jalari in Corto">
Festiwal Filmów Krótkometrażowych Jalari in Corto

Jalari in Corto – coroczny międzynarodowy festiwal filmów krótkometrażowych, organizowany od 2004 w sycylijskim mieście Barcellona Pozzo di Gotto (Włochy). To wydarzenie ma na celu promocję sztuki krótkiego metrażu. Każdego roku młodzi ludzie mogą przesyłać swoje prace do jednej z trzech kategorii konkursowych:
W konkursie zwykle biorą udział filmy zrealizowane najwcześniej 3 lata przed bieżącym rokiem. Uwzględnia się wszystkie gatunki fikcji fabularnej trwającej nie dłużej niż 20 minut i zapisany w formacie DVD. Temat jest dowolny. Uczestnik nie ponosi żadnych kosztów związanych z rejestracją. Każdego roku pod koniec sierpnia jury oraz publiczność gromadzą się w parku etnograficznym Jalari, aby obejrzeć i ocenić filmy, które zakwalifikowały się na festiwal. Nagrody przyznawane są w następujących kategoriach:

</doc>
<doc id="2048451" url="https://pl.wikipedia.org/wiki?curid=2048451" title="Krzysztof Szyszka">
Krzysztof Szyszka

Krzysztof Szyszka (ur. 4 listopada 1957) – polski operator filmowy.
Życiorys.
Od roku 1976 związany z Ośrodkiem Telewizji Polskiej w Poznaniu.
Od 1982 współpracuje z Telewizyjnym Studiem Filmów Animowanych w Poznaniu.
Współpracował także z Centralną Wytwórnią Programów i Filmów Telewizyjnych (Poltel) w Warszawie i Studiem Filmowym im. K. Irzykowskiego w Warszawie. 

</doc>
<doc id="2048453" url="https://pl.wikipedia.org/wiki?curid=2048453" title="Simon Pierre Tchoungui">
Simon Pierre Tchoungui

Simon Pierre Tchoungui (ur. 28 października 1916, zm. w lipcu 1997) – kameruński polityk, premier Wschodniego Kamerunu od 20 listopada 1965 do 2 czerwca 1972; doktor nauk medycznych.
Od 1928 uczęszczał do szkoły prowadzonej przez misjonarzy z Akono. Po jej ukończeniu przeniósł się do szkoły regionalnej, którą skończył w 1938. Jako jeden z najlepszych uczniów otrzymał możliwość nauki w szkole wyższej w Jaunde. Pracował jako pielęgniarz, a następnie kierował placówką medyczną w Mbalmayo. W 1940 został zatrudniony w szpitalu w Bafii.
W lutym 1943 wstąpił jako ochotnik do Wolnych Francuzów de Gaulle`a. Brał udział w wyzwoleniu Francji. Po wojnie studiował w wyższej szkole medycznej w Dakarze, którą ukończył z wyróżnieniem w 1946. W 1947 został kierownikiem placówki medycznej w Bafoussam. Wkrótce przeszedł do centralnego szpitala w Jaunde. Był zastępcą dyrektora medycznego, odpowiadając za oddziały chirurgiczny i porodowy. W latach 50. kontynuował naukę medycyny w Paryżu. W 1956 otrzymał stopień doktora nauk medycznych na podstawie pracy poświęconej występowaniu i leczeniu gruźlicy w Kamerunie.
Po powrocie do kraju we wrześniu 1956 pracował w Ministerstwie Zdrowia w wydziale ds. leczenia gruźlicy. Jednocześnie był inspektorem medycznym w szkolnictwie. W styczniu 1957 otrzymał nominację na dyrektora gabinetu ministra. Dwa lata później został pełnomocnikiem ds. kontaktów zagranicznych w Ministerstwie Zdrowia Publicznego. W marcu 1960 dyrektorem medycznym centralnego szpitala w Jaunde i jednocześnie przewodniczącym kameruńskiego Czerwonego Krzyża, jak też Związku Weteranów Wojennych.
20 października 1961 otrzymał nominację na ministra zdrowia w gabinecie Charlesa Assale. Cztery lata później – 20 listopada 1965 przejął funkcję premiera Kamerunu Wschodniego od Vincenta Paula Ahandy. Kierował rządem do momentu zjednoczenia Kamerunu Wschodniego i Zachodniego w jedno państwo.

</doc>
<doc id="2048455" url="https://pl.wikipedia.org/wiki?curid=2048455" title="Hippodameia">
Hippodameia



</doc>
<doc id="2048462" url="https://pl.wikipedia.org/wiki?curid=2048462" title="Filmografia Angeliny Jolie">
Filmografia Angeliny Jolie

Angelina Jolie, właśc. Angelina Jolie Voight (ur. 4 czerwca 1975 w Los Angeles) – amerykańska aktorka, Ambasador Dobrej Woli UNHCR oraz członkini Rady Stosunków Międzynarodowych. Laureatka Oscara, trzech Złotych Globów i Nagrody Gildii Aktorów Filmowych.

</doc>
<doc id="2048463" url="https://pl.wikipedia.org/wiki?curid=2048463" title="Carlos Berlocq">
Carlos Berlocq

Carlos Alberto Berlocq (ur. 3 lutego 1983 w Chascomus) – argentyński tenisista, olimpijczyk z Londynu (2012).
Kariera tenisowa.
Zawodowy tenisista w latach 2001–2019.
W grze pojedynczej wielokrotnie wygrywał turnieje rangi ATP Challenger Tour. W zawodach kategorii ATP World Tour wywalczył 2 tytuły – w lipcu 2013 roku w Båstad i w maju 2014 roku w Oeiras. Ponadto w lutym 2012 roku osiągnął finał turnieju ATP World Tour w Viña del Mar.
W deblu Argentyńczyk zwyciężył w 2 turniejach ATP World Tour z 7 rozegranych finałów.
W 2012 roku zadebiutował w reprezentacji Argentyny w Pucharze Davisa, w półfinałowej rywalizacji przeciwko Czechom.
W 2003 roku Berlocq zdobył brązowy medal podczas igrzysk panamerykańskich w Santo Domingo, w grze podwójnej w parze z Cristianem Villagránem.
Berlocq wziął w 2012 roku udział w grze pojedynczej igrzysk olimpijskich w Londynie. Odpadł z rywalizacji w 1 rundzie pokonany przez Alexa Bogomolova Jr.
Najwyżej w rankingu ATP singlistów zajmował 37. miejsce (19 marca 2012), a rankingu deblistów 50. pozycję (6 czerwca 2011).

</doc>
<doc id="2048465" url="https://pl.wikipedia.org/wiki?curid=2048465" title="Herb Połańca">
Herb Połańca

Herb Połańca – jeden z symboli miasta Połaniec i gminy Połaniec w postaci herbu. Wizerunek herbowy znany jest od XIV wieku.
Wygląd i symbolika.
Herb przedstawia na czerwonej tarczy zwróconego w prawo orła barwy białej o złotym uzbrojeniu, opartego szponami na okutym złotem myśliwskim rogu barwy czarnej. 

</doc>
<doc id="2048469" url="https://pl.wikipedia.org/wiki?curid=2048469" title="Azarkiewiczowie">
Azarkiewiczowie

Azarkiewiczowie – polski ród szlachecki nieznanego herbu, używający przydomku "Morala", którego pochodzenie dotychczas nie zostało gruntownie zbadane.
W 1783 r. wylegitymowali się ze szlachectwa przed Lwowskim Sądem Ziemskim bracia Bazyli i Teodor Azarkiewiczowie, synowie Aleksandra Azarkiewicza oraz Teodozji ze Struskowskich, wnukowie zaś Bazylego Azarkiewicza oraz Marianny z Michalewiczów.
Od XVIII w. do II wojny światowej ród Azarkiewiczów zamieszkiwał w powiecie tłumackim.

</doc>
<doc id="2048474" url="https://pl.wikipedia.org/wiki?curid=2048474" title="Jagan">
Jagan

Jagan (ang. "Yagan") (ur. ok. 1795, zm. 11 lipca 1833) – wojownik z australijskiego aborygeńskiego plemienia Noongarów, zastrzelony po serii ataków na białych osadników z Australii Zachodniej. Głowę Jagana odcięto i po mumifikacji przewieziono do Wielkiej Brytanii, a jego śmierć stała się w folklorze australijskim symbolem kolonialnego ucisku Aborygenów. Na początku lat 80. XX w. z inicjatywy Noongarów rozpoczęto starania o repatriację głowy Jagana, pochowanej w 1964 w Anglii. W 1997 głowę Jagana zwrócono Australii, a w 2010 pochowano ją w pobliżu domniemanego miejsca spoczynku reszty jego ciała na przedmieściach Perth.
Życiorys.
Przeciwnik brytyjskiej kolonizacji, za udział w rabunkach i napadach na kolonistów z Australii Zachodniej został aresztowany w 1832 r. Uciekł z więzienia, a z powodu jego udziału w kolejnych przestępstwach przeciw osadnikom za jego głowę wyznaczono nagrodę. Został zastrzelony przez młodego osadnika 11 lipca 1833 roku, a jego zmumifikowana przez odymianie głowa trafiła jako „ciekawostka antropologiczna” do Wielkiej Brytanii, gdzie początkowo była pokazywana przez prywatnego kolekcjonera z Londynu, a następnie trafiła do zbiorów muzealnych w Liverpoolu. W 1964 pochowano ją w nieoznakowanym grobie wraz z kilkoma innymi mumiami.
W tym czasie postać Jagana nabrała znaczenia w folklorze australijskim – coraz częściej postrzegano go jako wojownika broniącego swojego terytorium, ofiarę niesprawiedliwego i brutalnego postępowania białych kolonizatorów wobec tubylczej ludności Australii. Na początku lat 80. XX w. starszyzna Noongarów zaczęła domagać się zwrócenia głowy Jagana do Australii i pochowania jej zgodnie z plemiennym obyczajem wraz z resztą ciała. W 1984 postawiono mu w Australii pomnik.
W 1993 zidentyfikowano miejsce pochówku głowy Jagana, w 1997 zwrócono ją Australii, a 10 lipca 2010 pochowano w tradycyjnej ceremonii Noongarów w pobliżu domniemanego miejsca pochówku jego ciała (miejsca tego nie udało się odnaleźć, a poszukiwania były jednym z powodów kilkakrotnego odraczania daty pogrzebu). Głowa Jagana spoczęła w Belhus na przedmieściach Perth, w Yagan Memorial Park (Parku Pamięci Jagana) w przeddzień kolejnej rocznicy jego śmierci i zakończenia dorocznego Tygodnia NAIDOC (Komitetu Pamięci o Aborygenach).

</doc>
<doc id="2048476" url="https://pl.wikipedia.org/wiki?curid=2048476" title="Shayne Lamas i spółka">
Shayne Lamas i spółka

Shayne Lamas i spółka (ang. "Leave It to Lamas") − amerykański program typu reality show wyemitowany po raz pierwszy na kanale E! w ostatnim kwartale 2009 roku (premiera miała miejsce 11 października '09).
Program przedstawia prywatne życie modelki Shayne Lamas i jej ekscentrycznej hollywoodzkiej rodziny, w skład której wchodzą m.in. jej ojciec, gwiazdor kina akcji Lorenzo, brat A.J. i siostra Dakota.

</doc>
<doc id="2048478" url="https://pl.wikipedia.org/wiki?curid=2048478" title="Herb Pińczowa">
Herb Pińczowa

Herb Pińczowa – jeden z symboli miasta Pińczów i gminy Pińczów w postaci herbu.
Wygląd i symbolika.
Herb przedstawia w polu błękitnym rozszczepioną rogacinę, rozdartą u dołu, złotą. 
Według "Herbarza miast polskich" Plewaki i Wanaga jest to jedna z wersji herbu szlacheckiego Ogończyk, którym pieczętował się biskup Piotr Myszkowski, założyciel miasta. Jednak Piotr Myszkowski był herbu Jastrzębiec, zaś według Gumowskiego, który opierał się na pieczęciach miejskich, pierwotnym herbem miasta były dwa haki.

</doc>
<doc id="2048483" url="https://pl.wikipedia.org/wiki?curid=2048483" title="Arystarch">
Arystarch



</doc>
<doc id="2048485" url="https://pl.wikipedia.org/wiki?curid=2048485" title="Kościół Serca Jezusowego w Városmajor (Budapeszt)">
Kościół Serca Jezusowego w Városmajor (Budapeszt)

Kościół Serca Jezusowego w Városmajor (węg. "Városmajori Jézus Szíve plébániatemplom") – kościół katolicki, zlokalizowany w Budapeszcie, w dzielnicy Városmajor, przy Csaba utca 5 (blisko Moszkva tér).
Świątynia jest pierwszym na terenie stolicy Węgier kościołem modernistycznym. Zbudowany w latach 1932–1934 został od razu poddany ostrej krytyce, zwłaszcza ze strony konserwatywnych środowisk katolickich. Stanął obok mniejszego, późnosecesyjnego kościółka z lat 1921–1923, który stał się zbyt mały dla potrzeb parafialnych. Stary kościół nawiązywał do architektury Transylwanii.
Autorem planów nowej świątyni był Aladár Árkay, a budował ją jego syn Bertalan. W 1937 dobudowano wysoką kampanilę. Po kolejnych kilku latach połączono obie świątynie arkadowym łącznikiem. Witraże, zaprojektowane zostały przez Lili Árkayné Sztehlo. Vilmos Aba-Novák jest autorem fresków. Przed kościołem stoi pomnik kardynała Józsefa Mindszentyego. Szczególnie godny uwagi jest portal wejściowy, zdobiony monumentalnymi płaskorzeźbami aniołów. Podobne motywy umieszczono na balustradzie chóru.

</doc>
<doc id="2048487" url="https://pl.wikipedia.org/wiki?curid=2048487" title="Pierre Bayle">
Pierre Bayle

Pierre Bayle (ur. 18 listopada 1647 w Carlat, zm. 28 grudnia 1706 w Rotterdamie) – francuski filozof, historyk i publicysta. Jeden z prekursorów myśli społecznej Oświecenia.
Życiorys.
Był synem ubogiego kalwińskiego pastora. Podobnie jak jego bracia Jacob oraz Joseph został skierowany przez rodziców na naukę w akademii protestanckiej w Puylaurens. Mając 22 lata wyjechał do Tuluzy, gdzie po miesiącu dokonał konwersji na katolicyzm. Już siedemnaście miesięcy później Bayle rozczarował się co do przyjętej religii i wrócił do wyznawania kalwinizmu, mimo obowiązującego we Francji zakazu porzucania katolicyzmu. W związku z możliwymi konsekwencjami prawnymi tego kroku uciekł do Genewy, gdzie został nauczycielem. Po kilku latach wrócił w sekrecie do Francji; od 1675 pracował jako wykładowca w akademii protestanckiej w Sedanie. W 1681 Ludwik XIV dekretem królewskim zamknął tę uczelnię. W związku z tym Bayle emigrował do Rotterdamu, gdzie rozpoczął pracę jako wykładowca historii oraz filozofii.
W 1682 Bayle ukończył pracę nad dziełem "Myśli różne o komecie", zainspirowanym pojawieniem się nad Francją komety w 1680 i reakcjami społeczeństwa na ten fakt. Esej ten poruszał również tematykę religijną, krytykując tradycyjne wyznania Francuzów. W 1684 Bayle rozpoczął publikację miesięcznika „Nouvelles de la République des lettres”, który zawierał przede wszystkim recenzje niedawno opublikowanych dzieł literackich oraz krótkie opowiadania. W formie „listów do redakcji” Bayle publikował w miesięczniku również własne refleksje filozoficzne, w tym na tematy religijne. Fakt podjęcia przez filozofa tych zagadnień sprawił, że królewska cenzura we Francji wydała zakaz publikacji i kolportażu pisma na terenie tego kraju. Mimo tego Bayle kontynuował redagowanie pisma do wiosny 1687, kiedy gazeta zbankrutowała.
Edykt z Fontainebleau, delegalizujący kult protestancki we Francji, skłonił Bayle’a do poruszenia tematyki politycznej. Aresztowany w Bordeaux, opublikował krytyczne pisma "Czym jest arcykatolicka Francja za panowania Ludwika Wielkiego" oraz "Komentarz filozoficzny słów Jezusa Chrystusa „Przymuś ich, aby weszli”". W tym ostatnim tekście przedstawił koncepcję pełnej tolerancji wyznaniowej, co sprawiło, że przeciwko autorowi wystąpili również protestanci (chociaż intencją filozofa było wystąpienie w ich obronie). Bayle poróżnił się m.in. ze swoim wieloletnim przyjacielem Pierre’em Jurieu, pastorem i publicystą protestanckim. Ich konflikt pogłębił się jeszcze po opublikowaniu przez Bayle’a "Ważnej przestrogi dla uchodźców", w której argumentował on, że wbrew zachętom rządu angielskiego protestanci nie powinni wzniecać we Francji zbrojnego powstania. Wskutek sporu z Jurieu i negatywnej opinii rotterdamskiej gminy ewangelicko-reformowanej Bayle stracił dotychczasową pracę.
Po zaprzestaniu działalności edukacyjnej filozof skupił się całkowicie na redagowaniu "Słownika historycznego i krytycznego", opublikowanego w 1695 oraz stanowiących jego kontynuację "Odpowiedzi na pytania pewnego mieszkańca prowincji" (1703) oraz "Dalszego ciągu myśli różnych" (1705). Pod koniec życia Bayle coraz poważniej zapadał na zdrowiu. Zmarł 28 grudnia 1706.
Filozofia Bayle’a.
Bayle był człowiekiem o szerokich zainteresowaniach, pragnącym dojść w swoich pracach do prawdy o człowieku i społeczeństwie. Był w dużej mierze samoukiem; swoją wiedzę historyczną, teologiczną i obyczajową zdobywał na podstawie samodzielnie dobieranych i dość przypadkowych lektur. Po lekturze prac historycznych różnych autorów doszedł do wniosku, że autor opracowania naukowego powinien całkowicie zrezygnować z abstrakcyjnego wnioskowania, lecz opierać się jedynie na pewnych, przedstawionych już przez inne osoby faktach. Według tego klucza dobierał materiał do swojego najważniejszego opracowania, "Słownika historycznego i krytycznego".
Wiele miejsca w pracach Bayle’a zajmowała religia, którą rozpatrywał jako zjawisko społeczne i jako osobistą postawę człowieka wobec życia. W "Myślach o komecie" filozof zastanawiał się nad problemem przyjmowania przez ludzi wierzeń i utrwalaniem się w społeczeństwie przekonań nawet zupełnie absurdalnych. Pośrednio atakował królów i duchownych jako utrudniających proces przyjmowania przez lud naukowych faktów. Nie odrzucał jednak całkowicie chrześcijaństwa i wiary w Boga, pozostawał praktykującym kalwinistą; w ostatnim liście deklarował się jako filozof chrześcijański, przekonany o dobroci i miłosierdziu bożym. Równocześnie przekonywał, że prawdziwość religii chrześcijańskiej i pełnia prawdy o tej religii nie jest powszechnie znana nawet tym, którzy czynnie jej poszukują. W "Komentarzu filozoficznym" bronił ateistów oraz osób wahających się przed przymusowym uczestnictwem w praktykach religijnych. W ostatnich latach życia szczególnie intensywnie rozważał problem istnienia zła w świecie; nie doszedł jednak do wniosków odrzucających istnienie Boga, twierdził jedynie, że w żaden sposób nie da się pogodzić rozumowego i religijnego postrzegania świata.
W XVIII w. Bayle został uznany za jednego z prekursorów rozumowego poznawania świata; do jego myśli nawiązywali również otwarcie ateistyczni autorzy.
Część historyków idei uważa Bayle'a za pierwszego autora filozofii politycznego liberalizmu.

</doc>
<doc id="2048498" url="https://pl.wikipedia.org/wiki?curid=2048498" title="Herb Opatowa">
Herb Opatowa

Herb Opatowa – jeden z symboli miasta Opatów i gminy Opatów w postaci herbu. 
Wygląd i symbolika.
Herb przedstawia na niebieskiej tarczy basztę forteczną z dwoma wykuszami po bokach barwy białej z dachem barwy pomarańczowej. Tarczę herbową otacza srebrna bordiura.
Historia.
Pierwszy znany wizerunek herbowy został opisany w zbiorach Wiktora Wittyga, jest to odcisk pieczęci miejskiej na dokumencie datowanym na 1535 r. Przedstawia on mury miejskie z dwiema wieżami po bokach, nakryte dachami z proporcami. Pośród tych wież znajduje się zamknięta chyba osadzona na solidnych zawiasach brama miejska zwieńczona półkolistym łukiem kamiennym. Herb w tej formie był nieprzerwanie stosowany do początków XIX wieku. Wówczas to herb został zamieniony na herby państwowe lub gubernialne obowiązujące na tych ziemiach w XIX wieku. Do swojej pierwotnej formy powrócił dopiero w latach trzydziestych XX wieku. W latach dziewięćdziesiątych XX wieku tło czerwone zastąpiono niebieskim aby zielony dach mógł mieć czerwoną barwę.

</doc>
<doc id="2048499" url="https://pl.wikipedia.org/wiki?curid=2048499" title="Wyższa Szkoła Międzynarodowych Stosunków Gospodarczych i Politycznych">
Wyższa Szkoła Międzynarodowych Stosunków Gospodarczych i Politycznych



</doc>
<doc id="2048500" url="https://pl.wikipedia.org/wiki?curid=2048500" title="Steven Osborne">
Steven Osborne

Steven Osborne (ur. w 1971) – szkocki pianista. 
Laureat 1. nagrody na Międzynarodowym Konkursie Pianistycznym im. Clary Haskil w Vevey (1991). Nagrał dla wytwórni płytowej Hyperion między innymi "Esquisses" op. 63 Alkana, "Vingt regards sur l’enfant-Jésus" Messiaena, "Harmonies poétiques et religieuses" Liszta i utwory Kapustina. Występuje z wieloma orkiestrami.

</doc>
<doc id="2048501" url="https://pl.wikipedia.org/wiki?curid=2048501" title="Rodzina Π">
Rodzina Π

Rodzina Π – rodzina tekstualna rękopisów Nowego Testamentu. Należy do tekstu bizantyjskiego i jest jedną z jego tekstualnych rodzin. Nazwa rodziny pochodzi od siglum, którym oznaczany jest czołowy przedstawiciel rodziny – Kodeks Petropolitański. Jest trzecią wielką rodziną tekstu bizantyjskiego, jedną z najstarszych i najbardziej oryginalnych rodzin tego tekstu, o wielu charakterystycznych tylko dla niej cechach tekstualnych.
Opis.
Hermann von Soden oznaczył rodzinę symbolem I, później przyjęto symbol Π. Zdaniem von Sodena nie przekazuje tekstu bizantyjskiego w czystej jego formie. Soden zaliczył następujące rękopisy: Kodeks Cypryjski (K), Kodeks Petropolitański (Π), minuskuł 72, 114, 116, 178, 265, 389, 1008, 1009, 1079, 1154, 1200, 1219, 1346 i 1398. Kirsopp Lake dodał do tej grupy: 489, 537, 652, 775, 796, 904, 1478, 1500, 1546, 1561, 1781, 1816. Von Soden zauważył, że Kodeks Aleksandryjski stoi w bliskiej relacji do tej rodziny tekstualnej choć do niej nie należy. Zostało to potwierdzone przez Lake'a. Frederik Wisse wyliczył w sumie ok. 150 rękopisów przekazujących tekst tej grupy, ale większość z nich należy do tej rodziny tylko w niektórych partiach swego tekstu.
Profil tekstualny grupy.
Według "Claremont Profile Method" w Łk 1; Łk 10 i Łk 20 grupa posiada następujący profil tekstualny (słowa umieszczone przed nawiasem, to warianty Textus receptus, słowa za nawiasem to warianty grupy):

</doc>
<doc id="2048503" url="https://pl.wikipedia.org/wiki?curid=2048503" title="Herb Jędrzejowa">
Herb Jędrzejowa

Herb Jędrzejowa – jeden z symboli miasta Jędrzejów i gminy Jędrzejów w postaci herbu. 
Wygląd i symbolika.
Herb przedstawia na czerwonej tarczy strzałę barwy srebrnej, ułożoną grotem ku górze, dwa razy przekrzyżowaną.
Herb nawiązuje do herbu szlacheckiego Lis, którym pieczętowali się Gryfitowie, założyciele miasta. 
Historia.
Wizerunek herbowy oparty jest na pieczęci miejskiej z XV/XVI wieku. Herb został nadany miastu klasztornemu prawdopodobnie przez Jakuba Michowskiego, jednego z późniejszych opatów.

</doc>
<doc id="2048504" url="https://pl.wikipedia.org/wiki?curid=2048504" title="Gabriel Zwilling">
Gabriel Zwilling

Gabriel Zwilling zwany też "Gabrielem Didymusem" (ur. ok. 1487 w Annebergu, zm. 1 maja 1558 w Torgawie) – niemiecki teolog luterański i działacz reformacyjny.
Gabriel Zwilling początkowo studiował na Uniwersytecie w Pradze, jednak przeniósł się do Wittenbergi, gdzie dołączył do zakonu augustianów a w 1512 roku podjął studia na tamtejszym Uniwersytecie. 14 października 1516 roku uzyskał bakalaureat i został wysłany przez Lutra w Erfurtu, by tam kontynuować studia, jednak powrócił do Wittenbergi po roku i 14 lutego 1518 roku uzyskał tytuł magistra. W kazaniach zaczął głosić hasła reformatorskie, a w kazaniu z 6 października 1521 roku potępił kult hostii i msze prywatne, domagał się, by Eucharystia była sprawowana pod obiema postaciami i zapowiedział, że nie będzie już sprawował żadnej mszy. Jego kazanie było skuteczne, bo msze w klasztorze augustianów zostały zniesione a mnisi masowo odchodzili z zakonu. Zaczął głosić hasła reformatorskie w Wittenberdze i Eilenburgu, gdzie krytykował kult wizerunków, sprawował Wieczerzę Pańską w języku niemieckim i próbował nawet odsunąć od kazalnicy Justusa Jonasa i Amsdorfa. Był blisko związany z Karlstadtem, jednak uznał przywództwo Lutra po jego powrocie. Za rekomendacją Lutra 17 kwietnia 1522 roku rozpoczął posługę Altenburgu, jednak po kilku miesiącach został odsunięty ze względu na to, co czynił w Eilenburgu. Cieszył się jednak szacunkiem Lutra i znalazł w nim swego obrońcę. W 1523 rozpoczął posługę w Torgawie, gdzie popadł w konflikt z władzami świeckimi i w 1549 roku został odsunięty od urzędu, jednak nadal mieszkał w tym mieście i do swej śmierci był kapelanem matki i żony elektora Maurycego Wettyna. Był jednym z sygnatariuszy Artykułów Szmalkaldzkich.

</doc>
<doc id="2048513" url="https://pl.wikipedia.org/wiki?curid=2048513" title="Drzewo genealogiczne Stuartów">
Drzewo genealogiczne Stuartów

Drzewo genealogiczne dynastii Stuartów, panującej w Szkocji w latach 1371 – 1714, w Anglii w 1603 – 1714, a od 1707 jako królowie Zjednoczonego Królestwa Wlk. Brytanii i Irlandii.

</doc>
<doc id="2048515" url="https://pl.wikipedia.org/wiki?curid=2048515" title="Michaił Marchiel">
Michaił Marchiel

Michaił Michajłowicz Marchiel (biał. Мiхаiл Мархель; ros.: Михаил Михайлович Мархель; ur. 10 marca 1966) – były białoruski piłkarz, a obecnie trener, występujący na pozycji napastnika. Podczas kariery piłkarskiej grał wiele lat za granicą (m.in. w Jugosławii, na Węgrzech oraz w ligach ZSRR.
W Pucharze UEFA 1993/1994 rozegrał dwa mecze w barwach Ałaniji Władykaukaz. Marchiel zaliczył również trzy mecze w seniorskiej Reprezentacji Białorusi nie strzelając żadnej bramki. Po zakończeniu kariery piłkarskiej został trenerem w tym kraju. Od 2009 roku prowadzi kadrę Białorusi U-15. W kwietniu 2010 Marchiel gościł w Polsce przy okazji meczu Polska-Białoruś do lat piętnastu, mecze te były rozgrywane w Łomży oraz w Zambrowie.

</doc>
<doc id="2048516" url="https://pl.wikipedia.org/wiki?curid=2048516" title="WSD Franciszkanów w Krakowie">
WSD Franciszkanów w Krakowie



</doc>
<doc id="2048517" url="https://pl.wikipedia.org/wiki?curid=2048517" title="Puchar Świata w narciarstwie alpejskim mężczyzn 2000/2001">
Puchar Świata w narciarstwie alpejskim mężczyzn 2000/2001

Puchar Świata w narciarstwie alpejskim mężczyzn sezon 2000/2001 to 35. edycja tej imprezy. Cykl ten rozpoczął się w austriackim Sölden 29 października 2000 roku, a zakończył 11 marca 2001 roku w szwedzkim Åre.

</doc>
<doc id="2048518" url="https://pl.wikipedia.org/wiki?curid=2048518" title="Śląska Wyższa Szkoła Informatyki">
Śląska Wyższa Szkoła Informatyki



</doc>
<doc id="2048521" url="https://pl.wikipedia.org/wiki?curid=2048521" title="Draka w Bronksie">
Draka w Bronksie

Draka w Bronksie (tytuł oryg. Hong faan kui) – hongkońsko-kanadyjski dreszczowiec, którego premiera odbyła się 21 stycznia 1995 roku.
Fabuła.
Ah Keung (Jackie Chan), jest policjantem z Hongkongu, przyjeżdża do Nowego Jorku na ślub swojego stryja, Billa (Bill Tung). Mężczyzna, który udaje się w podróż poślubną, sprzedaje swój dobrze prosperujący sklep, znajdujący się w Bronksie. Nową właścicielką sklepu zostaje chińska emigrantka, Elaine (Anita Mui), Keung pomaga jej w interesach. W okolicy panuje gang, dowodzony przez bezwzględnego Tony’ego (Marc Akerstream). Policjant naraża się bandytom, którzy napadają na przedsiębiorstwo. Dochodzi do konfrontacji przestępców z Keungiem, Keung nie ma zamiaru poddać się przestępcom.
Obsada.
Źródło: Filmweb
Odbiór.
Film zarobił 56 911 136 dolarów hongkońskich w Hongkongu, 144 431 euro we Francji oraz 32 333 860 dolarów amerykańskich w Stanach Zjednoczonych.
W 1996 roku podczas 15. edycji Hong Kong Film Awards Stanley Tong i Jackie Chan zdobyli nagrodę Hong Kong Film Award w kategorii Best Action Choreography, Jackie Chan był także nominowany w kategorii Best Actor. Anita Mui, Peter Cheung i Barbie Tung byli nominowani w kategorii Best Actress, Best Film Editing i Best Picture. Françoise Yip była nominowana w kategorii Best New Performer i Best Supporting Actress. Podczas 5. edycji MTV Movie Awards Jackie Chan był nominowany do nagrody MTV Movie Award w kategorii Best Fight. W 1997 roku podczas Key Art Awards Ben Knows zdobył nagrodę w kategorii Best of Show – Audiovisual za najlepszą komediową reklamę telewizyjną.

</doc>
<doc id="2048524" url="https://pl.wikipedia.org/wiki?curid=2048524" title="Raśna">
Raśna



</doc>
<doc id="2048526" url="https://pl.wikipedia.org/wiki?curid=2048526" title="Systemy czasów elementarnych">
Systemy czasów elementarnych



</doc>
<doc id="2048529" url="https://pl.wikipedia.org/wiki?curid=2048529" title="Via Amerina">
Via Amerina

Via Amerina, droga rzymska z Rzymu do Amerii (Amelia) i Peruzii (Perugia), zbudowana w latach 241-240 p.n.e., będąca odgałęzieniem Via Cassia. Od tej ostatniej odchodziła w miejscowości Baccanae i kierowała się ku północy przez Civita Castellana, Faleria, Todi i Perugię, po czym łączy się z Via Cassia w Clusium.
Kiedy Faroald, longobardzki książę Spoleto zajął Via Flaminia, "drogę życia" pomiędzy Rzymem a Rawenną, została odnowiona i ufortfikowana via Amerina. Jest to ostatnia droga rzymska powstała w Italii. Było to już w ostatnim okresie wielkiej wędrówki ludów, na przełomie świata antycznego i średniowiecza.

</doc>
<doc id="2048530" url="https://pl.wikipedia.org/wiki?curid=2048530" title="Lana Cantrell">
Lana Cantrell

Lana Eleanor Cantrell (ur. 7 sierpnia 1943 roku w Sydney) – australijsko-amerykańska piosenkarka i prawnik branży rozrywkowej. Laureatka Orderu Australii. Nominowana do Nagrody Grammy w kategorii Najlepszy Nowy Artysta oraz do Nagrody Grammy w 1968 roku.
Kariera muzyczna.
Centrell nagrywała dla RCA Records realizując siedem albumów. Początkowo grała wyłącznie standardowy pop. W późniejszych latach jej styl zmienił się na pop rock. W 1966 zdobyła Bursztynowego Słowika Festiwalu w Sopocie z piosenką "I'm all smiles".
Życie prywatne.
W 1973 roku w australijskiej prasie pojawiły się doniesienia o romansie Centrell z Grahamem Kennedym. Najprawdopodobniej były one jedynie mistyfikacją, gdyż Kennedy był homoseksualistą, choć prawda nie została nigdy wyjawiona. W kolejnych latach twierdził, że twórcą plotki był "Melbourne Observer", chodź wcześniej potwierdzał ich wiarygodność.

</doc>
<doc id="2048531" url="https://pl.wikipedia.org/wiki?curid=2048531" title="Pławuszewscy">
Pławuszewscy

Pławuszewscy – polski ród szlachecki nieznanego herbu, używający przydomku "Pawąk", którego pochodzenie dotychczas nie zostało gruntownie zbadane.
Najwcześniejsza znana wzmianka pochodzi z 1645 r., w którym to wdowa po Wawrzyńcu Pławuszewskim, Elżbieta Braciejowska, razem z synami Janem i Józefem Pławuszewskimi pozwała Jana Wielopolskiego, starostę bieckiego o należną im sumę.
W 1782 r. wylegitymowali się ze szlachectwa przed Trembowelskim Sądem Grodzkim (zabór austriacki) Maciej, Franciszek i Józef Pławuszewscy.
Od XVIII w. do II wojny światowej jedna z linii rodu Pławuszewskich zamieszkiwała w powiecie tłumackim.

</doc>
<doc id="2048533" url="https://pl.wikipedia.org/wiki?curid=2048533" title="Moja gra">
Moja gra

 
Moja gra - debiutancki album studyjny polskiego rapera Wojtas. Wydawnictwo ukazało się 5 kwietnia 2005 roku nakładem wytwórni muzycznej CK Records. Produkcji nagrań podjęli się Kamilson, IGS, Kajman (Rada), Waco, Tabb, DJ 600V, Faust LZRGD, L.A oraz O.S.T.R. Natomiast wśród gości na płycie znaleźli się m.in. Abradab, Borixon, Gutek i Peja.
Lista utworów.
Opracowano na podstawie materiału źródłwoego.

</doc>
<doc id="2048535" url="https://pl.wikipedia.org/wiki?curid=2048535" title="Martin Fischer">
Martin Fischer

Martin Fischer (ur. 21 lipca 1986 w Dornbirn) – austriacki tenisista, reprezentant w Pucharze Davisa.
Kariera tenisowa.
W gronie profesjonalistów występował w latach 2005–2015.
W grze pojedynczej wygrał 2 turnieje rangi ATP Challenger Tour.
We wrześniu 2010 roku zadebiutował w reprezentacji Austrii w Pucharze Davisa przeciwko Izraelowi. Fischer pokonał w swoim singlowym meczu Harela Lewiego, a Austria awansowała do grupy światowej, najwyższej klasy rozgrywek. Łącznie zagrał w reprezentacji w 4 pojedynkach singlowych, odnosząc 3 zwycięstwa.
Najwyżej w rankingu ATP singlistów zajmował 117. miejsce (11 października 2010), a rankingu deblistów 119. pozycję (24 maja 2010).

</doc>
<doc id="2048538" url="https://pl.wikipedia.org/wiki?curid=2048538" title="Katedra św. Antoniego w Bredzie">
Katedra św. Antoniego w Bredzie

Katedra św. Antoniego w Bredzie (niderl. Sint-Antoniuskathedraal (Breda)) - główna świątynia rzymskokatolickiej diecezji bredzkiej, znajdująca się w Bredzie, w Holandii, przy ulicy Sin Janstraat.
Historia.
Od 1853 była katedrą diecezji bredzkiej. W 1875 nową katedrą został kościół św. Barbary. Od 7 stycznia 2001 kościół św. Antoniego ponownie nosi godność katedry
Architektura.
Świątynia została wybudowana w 1837 w stylu neoklasycystycznym według projektu architekta Pieta Huysersa. Architekt projektując katedrę, wzorował się na rzymskim Koloseum. Kościół posiada nawę główną, dwie nawy boczne oraz apsydę. Plan świątyni jest wzorowany na bazylice rzymskiej.

</doc>
<doc id="2048542" url="https://pl.wikipedia.org/wiki?curid=2048542" title="62. ceremonia wręczenia nagród Emmy">
62. ceremonia wręczenia nagród Emmy

62. ceremonia wręczenia nagród Emmy odbyła się 29 sierpnia 2010 w Nokia Theatre w Los Angeles w Kalifornii. Nominacje do nagród zostały ogłoszone 8 lipca 2010. Ceremonię poprowadził amerykański komik Jimmy Fallon.
Gala była transmitowana na amerykańskim kanale NBC, a w Polsce można było ją zobaczyć na kanale HBO.

</doc>
<doc id="2048543" url="https://pl.wikipedia.org/wiki?curid=2048543" title="Otar Chizaneiszwili">
Otar Chizaneiszwili

Otar Chizaneiszwili, gruz. ოთარ ხიზანეიშვილი, ang. transkrypcja Otar Khizaneishvili (ur. 28 września 1981 w Tbilisi) – gruziński piłkarz, grający na pozycji obrońcy, reprezentant Gruzji.
Kariera piłkarska.
Kariera klubowa.
Chizaneiszwili jest wychowankiem Dinama Tbilisi.
W 2000 wyjechał za granicę. Najpierw w maju 2000 próbował swoich sił w ukraińskim Krywbasie Krzywy Róg, ale wystąpił tylko 4 razy w składzie drugiej drużyny. Potem przeniósł się do Rosji, gdzie bronił barw Spartaka Moskwa oraz FK Rostów. W początkowym okresie kariery na rosyjskiej ziemi praktycznie nie zaistniał, wrócił więc do ojczyzny do macierzystego klubu, a następnie w 2004 roku znów powrócił do Rosji, tym razem do innego klubu ze stolicy - Dinama Moskwa. Tam grał jednak znów niezbyt często.
Jego dobre występy w eliminacjach do MŚ 2006 zaowocowały transferem do Bundesligi. Zakotwiczył się na południu Niemiec w klubie SC Freiburg, gdzie grał do 2008 roku.
W latach 2008-2010 reprezentował barwy klubu z 2. Bundesligi - FC Augsburg. W sezonie 2009/2010 jego drużyna zajęła trzecie miejsce w tabeli (za 1. FC Kaiserslautern oraz FC St. Pauli) i zagrała w meczu barażowym o Bundesligę, gdzie jednak przegrała dwumecz z 1. FC Nürnberg. W 2010 roku wrócił do Rosji i 9 sierpnia 2010 podpisał kontrakt z Anży Machaczkała. Po zakończeniu sezonu 2010 wygasł mu kontrakt i przez pół roku poszukiwał klub. Dopiero latem 2011 został piłkarzem kazachskiego Wostoka Öskemen. 23 stycznia 2012 przeszedł do FK Ołeksandrija, ale już wkrótce opuścił ukraiński klub.
Kariera reprezentacyjna.
Debiut w reprezentacji Gruzji zaliczył w wieku osiemnastu lat w roku 1999, na chwilę obecną zagrał w reprezentacji 20 meczów.

</doc>
<doc id="2048545" url="https://pl.wikipedia.org/wiki?curid=2048545" title="Piłka siatkowa na Letnich Igrzyskach Olimpijskich 1984 – turniej halowy mężczyzn">
Piłka siatkowa na Letnich Igrzyskach Olimpijskich 1984 – turniej halowy mężczyzn

Turniej olimpijski w piłce siatkowej mężczyzn podczas XXIII Letnich Igrzysk Olimpijskich w Los Angeles był piątą edycją w historii i odbył się wyłącznie w halowej odmianie tej dyscypliny sportu. Turniej olimpijski rozegrano w dniach od 29 lipca do 11 sierpnia 1984 roku.
W turnieju startowało 10 reprezentacji. Reprezentacje podzielono na dwie pięciodrużynowe grupy, w których zespoły rozegrały ze sobą po jednym spotkaniu. Po dwie najlepsze drużyny z każdej grupy awansowały do półfinałów, po których rozegrano wielki finał i mecz o 3. miejsce. Zespoły, które zajęły miejsca 3-4 w swoich grupach walczyły o miejsca 5-8. Drużyny z ostatnich miejsc w grupach zagrały o miejsca 9-10.
Mistrzem olimpijskim została reprezentacja Stanów Zjednoczonych, która w finale pokonała reprezentację Brazylii 3:0, a w całym turnieju wygrała 5 na 6 spotkań.
Drużyny uczestniczące.
Awans do turnieju olimpijskiego uzyskał z urzędu mistrz olimpijski. Pozostałe miejsca przeznaczone były dla zwycięzcy Pucharu Świata, mistrza świata, mistrzów poszczególnych kontynentów oraz dla najlepszej drużyny turnieju kwalifikacyjnego.
Faza grupowa.
Grupa A.
Tabela
Wyniki spotkań
Grupa B.
Tabela
Wyniki spotkań

</doc>
<doc id="2048547" url="https://pl.wikipedia.org/wiki?curid=2048547" title="Via Clodia">
Via Clodia

Via Clodia – droga rzymska, będąca wariantem via Cassia i via Aurelia, prowadząca z Rzymu do Pizy. Początkowo biegła wraz z via Cassia, po czym odchodziła ku północnemu zachodowi, zachodnim brzegiem Lacus Sabatinus, przez Forum Clodii i Blera. Dalszy przebieg jest problematyczny. Być może przechodziła przez Florencję i Lukkę.

</doc>
<doc id="2048549" url="https://pl.wikipedia.org/wiki?curid=2048549" title="Maria Ponikowska">
Maria Ponikowska

Maria Ponikowska (ur. 2 kwietnia 1894 w Warszawie, zm. 9 sierpnia 1969 tamże) – organizatorka ruchu naukowego organizacji i kierownictwa, dokumentalistka Polskiego Radia i organizatorka konspiracyjnej rozgłośni radiowej w Polskim Państwie Podziemnym w okresie okupacji niemieckiej.
Życiorys.
Urodziła się 2 kwietnia 1894 w Warszawie. Była córką Cezarego, adwokata (1853–1944, i Eweliny z Łuczyckich (ur. 1858), siostrą Krystyny (1890–1954, zamężnej za Stanisławem Wierzbickim), Janiny (zamężnej za Januszem Zdzienickim) i Wacława (1884–1944). Była absolwentką IV Gimnazjum Realnego w Krakowie, gdzie uzyskała świadectwo dojrzałości w 1914 roku. W 1915 roku podjęła studia na Wydziale Filozoficznym (a następnie przyrodniczo-matematycznym) Uniwersytetu Warszawskiego, gdzie jako główny przedmiot wybrała matematykę. Studiowała równocześnie na Wydziale Finansowo-Ekonomicznym Szkoły Nauk Politycznych. Specjalizowała się w zakresie finansów, statystyki i matematyki ubezpieczeniowej, czego wyrazem jest jej działalność zawodowa (od 1919 roku) – między innymi w Wydziale Ekonomiczno-Statystycznym Związku Polskich Organizacji Rolniczych i w Towarzystwie Ubezpieczeń "VESTA" (od 1923).
Na szczególna uwagę zasługuje jej działalność w nowo powstałym (w 1925 roku) Instytucie Naukowym Organizacji i Kierownictwa i współpraca z jego twórcą Karolem Adamieckim.
Zajmowała tam między innymi funkcję kierowniczki Wydziału Naukowego (zob. m.in.: M.Ponikowska: Karol Adamiecki – zarys biograficzny, TNOiK, Warszawa 1949).
Pracę w strukturach Polskiego Radia podjęła na początku 1934 roku – w Biurze Studiów, pod kierunkiem Krzysztofa Eydziatowicza, awansując z upływem czasu na jego zastępcę. Brała tam udział w opracowaniach na potrzeby Rady Programowej Polskiego Radia. Na podkreślenie zasługuje jej wkład w opracowanie podstaw funkcjonowania i metodologii badania percepcji programów radiowych przez słuchaczy.
Warto też wspomnieć o jej udziale – wspólnym z inż. Ignacym Maleckim – w opracowaniu założeń (tzw. planu ideowego) mającego powstać w Warszawie nowego gmachu Polskiego Radia. Stanowiły one podstawę do rozpisania konkursu architektonicznego.
Osobnym rozdziałem jej działalności był okres kampanii wrześniowej 1939 roku i okupacji niemieckiej w latach 1939–1945 – początkowo jeszcze w strukturach Polskiego Radia, a następnie radia podziemnego. Znalazła się w grupie tych pracowników Polskiego Radia, którzy w obliczu natarcia niemieckiego nie zastosowali się do zarządzenia dyrekcji o ewakuacji z Warszawy, lecz w zmienionych, niezwykle trudnych i niebezpiecznych warunkach kontynuowali pracę na obszarze miasta. Działalność ta polegała na emisji radiowego programu II z terenu Fortu Mokotowskiego. Kierował nią dyrektor muzyczny Polskiego Radia Edmund Rudnicki. Maria Ponikowska (obok Marii Żebrowskiej i Stanisława Poraj-Koźmińskiego) znalazła się w tym okresie w gronie jego najbliższych współpracowników. Po kapitulacji miasta (stosownie do postanowień aktu kapitulacyjnego) znalazła się w zespole likwidacyjnym przekazującym władzom niemieckim rozgłośnię i inne jednostki Polskiego Radia.
W okresie okupacji niemieckiej uczestniczyła (pod pseudonimem "Maria") w strukturach konspiracyjnych powołanych do ochrony majątku Radia, wspierania dawnego personelu, zwłaszcza osób ukrywających się i prześladowanych, jak i do opracowania planów postępowania na wypadek wybuchu powstania i zakończenia wojny. Struktury te – początkowo funkcjonujące samodzielnie – od 1941 roku działały w porozumieniu ze Związkiem Walki Zbrojnej (ZWZ), a następnie od stycznia 1942 roku – z Wojskową Służbą Łączności Komendy Głównej ZWZ – Armii Krajowej, a wreszcie od połowy 1942 roku – z Delegaturą Rządu na Kraj. Warto w związku z tym przypomnieć, że nadająca podczas powstania warszawskiego 1944 roku – radiostacja powstańcza "Błyskawica", wyemitowała 122 audycje w języku polskim i 77 audycji w języku angielskim). W kierowanej przez E.Rudnickiego (pseud. "Konopka") sekcji PR ("RA") utworzonej 1 sierpnia 1942 w Departamencie Informacji i Prasy, Maria Ponikowska odpowiadała za całość spraw organizacji, dokumentacji i finansów. Kierowany przez nią zespół liczył w 1944 roku 14 osób. W ramach nadzorowanego przez nią budżetu funkcjonowały ponadto zespoły regionalne liczące łącznie 16 osób. Po upadku powstania zespół kierowany przez M.Ponikowską nie zaprzestał działalności, lecz ewakuował się do Krakowa, gdzie, choć zredukowany liczebnie, w dalszym ciągu funkcjonował.
Po zakończeniu wojny kontynuowanie działalności zespołu, w zmienionych powojennych strukturach Polskiego Radia, okazało się niemożliwe. Ponikowska zmuszona była zaangażować się do pracy w innych dziedzinach. Przechowywała jednak w warunkach domowych archiwum radia wzbogacając je o materiały, pochodzące od świadków i uczestników konspiracyjnej działalności radia z lat 1939–1945.
W drugiej połowie lat czterdziestych i w latach pięćdziesiątych podjęła w Warszawie pracę najpierw w charakterze kierowniczki wydziału finansowego Centralnego Zarządu Przemysłu Chemicznego (w latach 1945-1946), następnie w bibliotece Ambasady Stanów Zjednoczonych (w latach 1946–1948), później zaś – w Głównym Urzędzie Pracy jako szef działu dokumentacji (w latach 1949–1950), a wreszcie jako szef działu inwestycji Teatru Wielkiego Opery i Baletu (od 1 lipca 1950 do emerytury).
W życiu prywatnym – jako miłośniczka muzyki – Ponikowska była wieloletnim aktywnym członkiem Towarzystwa im. Fryderyka Chopina (pełniąc tam między innymi funkcje przewodniczącej Komisji Rewizyjnej). 
Była spokrewniona ze znaną skrzypaczką Eugenią Umińską (poprzez swoją babkę Krystynę z Chojnackich Ponikowską (1827-1869) i prababkę Teresę z Umińskich Chojnacką (1796-1868) - zob.: nagrobek na Starych Powązkach w Warszawie (kwatera 30), zdjęcie z 2018 roku i widok płyty poziomej na tym samym nagrobku, zdjęcie z 2018 roku
Rodziny nie założyła. Jej grób znajduje się na cmentarzu Powązkowskim ("Stare Powązki") w Warszawie (kwatera 46-5-25/26). 
Była wyróżniona między innymi Krzyżem Kawalerskim Polonia Restituta.

</doc>
<doc id="2048553" url="https://pl.wikipedia.org/wiki?curid=2048553" title="Igigi">
Igigi

Igigi (sum. dNUN.GAL.MEŠ, tłum. „Wielcy Książęta”; akad. "Igigū") - w mitologii mezopotamskiej ogólna nazwa bóstw babilońskich; określenie paralelne do Anunnaki, jednak zwykle używane kolektywnie w odniesieniu do bóstw mniej znacznych.

</doc>
<doc id="2048554" url="https://pl.wikipedia.org/wiki?curid=2048554" title="Cmentarz wojenny nr 374 – Wiśniowa">
Cmentarz wojenny nr 374 – Wiśniowa

Cmentarz wojenny nr 374 – Wiśniowa – austriacki cmentarz wojenny z okresu I wojny światowej wybudowany przez Oddział Grobów Wojennych C. i K. Komendantury Wojskowej w Krakowie i znajdujący się na terenie jego okręgu X Limanowa.
Jest to niewielki cmentarz znajdujący się w południowej części miejscowości Wiśniowa, w przysiółku Jurkówka, po prawej stronie drogi wojewódzkiej nr 964 prowadzącej do Kasiny Wielkiej.
Pochowano na nim 10 żołnierzy austro-węgierskich (głównie Czechów) oraz 2 żołnierzy rosyjskich, poległych w dniu 5 grudnia 1914 r., w bitwie w dolinie Krzyworzeki, w początkowej fazie operacji łapanowsko-limanowskiej.
Austriacy pochowali poległych żołnierzy wokół, stojącej przy drodze, XIX-wiecznej, murowanej kapliczki, tworząc małą nekropolię. 
Cmentarz jest ogrodzony, wokół rośnie kilka pięknych, starych lip, a zaprojektował go Gustaw Ludwig. Całość jest wpisana do rejestru zabytków.

</doc>
<doc id="2048557" url="https://pl.wikipedia.org/wiki?curid=2048557" title="Doktryna Świadków Jehowy">
Doktryna Świadków Jehowy

Doktryna Świadków Jehowy – system wierzeń przyjętych i głoszonych przez Świadków Jehowy.
Świadkowie Jehowy uznają, że wszelkie nauki, które głoszą i w które wierzą, mają podstawy wyłącznie w Piśmie Świętym, a wprowadzane w nich zmiany są wynikiem stopniowego objawiania ich przez Boga Jehowę, a także ciągłego badania i coraz lepszego zrozumienia Biblii. Za interpretację Pisma Świętego odpowiada Ciało Kierownicze Świadków Jehowy. Wszystkie wprowadzone przez Ciało Kierownicze wskazówki obowiązują każdego Świadka Jehowy, a odstępstwo od wyznawanych zasad moralnych lub wierzeń skutkuje wykluczeniem ze społeczności – z możliwością ponownego przyłączenia po okazaniu skruchy i zmiany postępowania lub toku rozumowania.
Wierzenia Świadków Jehowy są przez nich głoszone podczas prowadzenia publicznej działalności ewangelizacyjnej, w tym głoszenia "od domu do domu" oraz w miejscach publicznych, rozpowszechniania licznych bezpłatnych publikacji biblijnych wydawanych przez Towarzystwo Strażnica oraz poprzez bezpłatny serwis internetowy – "jw.org".
Bóg.
Świadkowie Jehowy wierzą w jednego, jednoosobowego Boga, który jest najwyższym Władcą i Suwerenem. Uważają, że Bóg ma tylko jedno imię własne – JHWH, którego używają w historycznej formie "Jehowa". Uważają też, że do zbawienia konieczne jest posługiwanie się nim w stosowny sposób i we właściwych sytuacjach.
Według nauczania Świadków Jehowy, Bóg nie miał początku i nie będzie mieć końca. Bóg jest istotą duchową zamieszkującą dziedzinę niebiańską. Wierzą, że Jehowa jest Stwórcą Wszechświata i to z jego mocy i woli wszystko powstało. Uważają, że Jehowa to Bóg, który jest Wybawcą i źródłem wszelkiego wybawienia dla wszystkich, włączając w to Jezusa Chrystusa, którego wybawił ze śmierci. Według Świadków Jehowy wyłącznie Jehowa jest Wszechmocny. Odznacza się on czterema głównymi przymiotami: "miłością, mądrością, mocą i sprawiedliwością". Nie uznają nauki o Trójcy Świętej, uważając, że jest sprzeczna z Biblią. Uważają miłość do Boga za najważniejszą zasadę. Wynika z niej konieczność całkowitego, bezwzględnego oddania się Bogu, które ma wynikać z dobrej woli i szczerego przywiązania, na podstawie zdobytej wiedzy biblijnej. Uważają, że wyłącznie Jehowa Bóg powinien być adresatem modlitw.
Syn Boży.
Świadkowie Jehowy wierzą, że Jezus Chrystus (imię Jezus znaczy „Jehowa jest zbawieniem”) jest Jednorodzonym Synem Bożym, który poza Bogiem nie ma żadnego innego zwierzchnika. Według nich Chrystus jest pierwszym stworzeniem i jako jedyny został stworzony bezpośrednio przez Boga, przez co przysługuje mu miano jednorodzonego Syna Bożego (Kol 1:15). Uważają, że Jezus został stworzony jako pierwszy i tylko Jezus współpracował z Jehową przy stwarzaniu wszystkiego innego. Do chwili przeniesienia jego życia do łona Marii i narodzin w ciele ludzkim. Jezus żył z Bogiem w niebie jako archanioł Michał (1 Tes 4:16), którym ponownie stał się po powrocie do nieba. Świadkowie Jehowy uważają Chrystusa za Syna Bożego, a nie samego Boga, co ich zdaniem niejednokrotnie sam podkreślał, zwracając się do swojego Ojca w modlitwach. Świadkowie Jehowy uważają, że Jezus przyszedł na ziemię, aby uczyć prawdy o Bogu, by pokazać ludziom, jak powinni wykonywać wolę Bożą oraz by ofiarować swoje doskonałe życie za grzechy innych.
Śmierć i zmartwychwstanie.
Zgodnie z wierzeniami Świadków Jehowy, Jezus Chrystus został uśmiercony na narzędziu w rodzaju "crux simplex", określanym przez nich jako „pal męki”. Pogląd ten opierają na dosłownym przekładzie słowa "stauros" (gr.) i "crux" (łac.), użytego przez autorów i tłumaczy Nowego Testamentu do opisania narzędzia, na którym Jezus Chrystus został uśmiercony. Pogląd ten przyjęli w 1936 roku. Jego złożone w ofierze doskonałe życie daje wszystkim ludziom możliwość dostąpienia zbawienia – uzyskania życia wiecznego (Mt 20:28; 1 Tm 2:5, 6)
Życie w niebie.
Według doktryny Świadków po powrocie do nieba Chrystus ponownie stał się archaniołem Michałem, a jesienią 1914 roku otrzymał z rąk Jehowy władzę w niebie, stając na czele niebiańskiego rządu, określanego mianem "Królestwa Bożego". Władzę w niebie Chrystus będzie sprawował, jak wierzą Świadkowie, do Armagedonu, a następnie, po Armagedonie, przez 1000 lat będzie królował w niebie i na Ziemi. Zgodnie z tymi poglądami pierwszą rzeczą, którą zrobił po otrzymaniu władzy, było zrzucenie Szatana z nieba na ziemię. Po zakończeniu 1000 lat panowania Chrystus ma ponownie oddać władzę Bogu (Dn 4:10–16; Ap 20:6; 1 Kor 15:28).
Świadkowie wierzą, że w przyszłości w niebie będzie żyć tylko 144 000 osób "namaszczonych duchem świętym", tworząc rząd nazwany w Biblii Królestwem Bożym, reprezentujący zwierzchnią władzę Jehowy ze stojącym na czele jego synem, Jezusem Chrystusem. Okazują wiarę w Boga i Jezusa, w swym życiu sprawy materialne uważają za drugorzędne, a szukają najpierw Królestwa i Bożej prawości, miłują prawość i nienawidzą niegodziwości, są usposobieni duchowo, miłosierni, o czystym sercu i pokojowym nastawieniu, wytrwali pomimo drwin i prześladowań. Natomiast poddanymi tego rządu mają być wszyscy ludzie, którzy okażą skruchę i dobrowolnie zaczną przestrzegać praw i woli Boga oraz wydawać owoce ducha. Świadkowie Jehowy uważają, że osoby, które mają stać się członkami rządu Królestwa Bożego, zostały w czasie Ostatniej Wieczerzy objęte osobistym przymierzem z Jezusem Chrystusem co do Królestwa, dotyczącym ich współudziału w jego władzy królewskiej, a dzięki "zrodzeniu z ducha świętego" stają się duchowymi dziećmi Bożymi, przez co bezpośrednio po śmierci otrzymują swoją nagrodę i przyłączają się w niebie do Jezusa Chrystusa jako królowie.
Duch święty.
Świadkowie Jehowy uważają na podstawie swojego rozumienia Biblii, że duch święty to niewidzialna czynna siła Boga w działaniu, Jego czynna siła. Bóg posługuje się do realizowania swojej woli. Jest święta, ponieważ pochodzi od Jehowy i wykorzystuje ją do czynienia tego, co święte.
Bóg całkowicie dysponuje swoim duchem, swą czynną mocą, "działając nim", ale również "udzielając" go, "obdarowując" lub "napełniając" nim czy "zsyłając" go np. na proroków, apostołów i innych według własnego, suwerennego uznania.
Według nauczania Świadków Jehowy, "duch święty" to palec Boży, działający na świecie lub w człowieku. Uważają, że te miejsca w Piśmie Świętym, w których "duch święty" jest przedstawiony jako osoba, są personifikacjami i nie wskazują na to, iż jest on osobą.
Biblia.
Ogólnie.
Świadkowie Jehowy uważają Biblię za spisane wypowiedzi Boga (Słowo Boże), w których objawia on swoją wolę. Na kanon Biblii według Świadków Jehowy składa się 66 świętych ksiąg (odrzucają księgi deuterokanoniczne, nie występujące w pierwotnym kanonie Biblii i które uważają za apokryfy). Zostały one wybrane spośród wielu innych, co dowodzi, że powstały pod natchnieniem Boga. Uważają, że Bóg „tchnął” w wiernych ludzi swego ducha – swą czynną siłę – by pod jego wpływem spisali to, co chciał utrwalić (2 Pt 1:21; Jn 20:21, 22, 2 Tm 3:16). Uważają również, że to sam Jehowa zadbał o ich skompletowanie i ochronę. Świadkowie Jehowy nie używają tradycyjnych terminów Stary i Nowy Testament, zastępując je nazwami "Pisma Hebrajskie" oraz "Chrześcijańskie Pisma Greckie", zrywając z ogólnie przyjętym podziałem Pisma Świętego. Uważają, że określenia Stary i Nowy Testament mogą mylnie sugerować, że pierwsza część Biblii, obejmująca mniej więcej trzy czwarte jej treści, jest przestarzała.
Za jedynego autora Pisma Świętego Świadkowie Jehowy uważają Jehowę, który do jej stworzenia posłużył się około czterdziestoma osobami, a natchnienie Boże Pisma Świętego polegało na poddawaniu odpowiednich myśli pisarzowi, który albo spisywał je dosłownie, albo, niekiedy, nadawał im osobisty, wynikający z jego charakteru, kształt. W efekcie tej pracy powstały księgi, które według Świadków Jehowy w sposób idealny i zrozumiały oddają to, co Jehowa chciał przekazać ludziom i zawsze dają się właściwie przetłumaczyć na każdy język. Uważają, że pisarzami Biblii byli wyłącznie Hebrajczycy, a każda księga została spisana przez osobę, którą tradycja wymienia jako jej autora i w takim kształcie, w jakim je obecnie posiadamy. Uważają, że spisywanie oraz kompletowanie tekstów Pisma Świętego trwało około 1610 lat. Początek tego procesu rozpoczął się w momencie spisania przez Mojżesza Księgi Rodzaju w roku 1513 p.n.e., a następnie trwał on, z różną intensywnością oraz przerwą w latach 443 p.n.e. – 41 n.e., do chwili ukończenia przez Jana ostatniego z jego trzech listów około roku 98 n.e.
Treść.
Świadkowie Jehowy uważają, że głównym tematem Pisma Świętego jest wykazanie słuszności zwierzchnictwa Boga nad wszechświatem oraz urzeczywistnienie za pośrednictwem Królestwa Bożego jego pierwotnego zamierzenia co do Ziemi. Za drugi motyw przewodni uznają objawianie wielkości imienia Jehowy. Według nich, choć Biblia nie jest rozprawą naukową, w wielu kwestiach „stanowi prawdziwą skarbnicę informacji dla archeologów i paleografów”, zawierając rzetelne sprawozdanie historyczne. Uważają również, że Pismo Święte stanowi główne źródło informacji o Bogu. Udziela odpowiedzi na pytania życiowe, życiowych rad i nadziei na przyszłość.
Chronologia biblijna.
Świadkowie Jehowy sprawozdania biblijne traktują jako wydarzenia historyczne, dlatego też starają się umiejscowić je w czasie. W obliczeniu dat kierują się wskazówkami zawartymi w wersetach biblijnych oraz dwiema datami, uznawanymi przez nich za kluczowe: 539 p.n.e. i 29 n.e., gdyż można je uzgodnić z historią świecką. Niektóre daty wydarzeń, obliczone przez Świadków Jehowy, nie pokrywają się z ogólnie przyjętymi przez historyków. Do takich wydarzeń należą np.: zburzenie Jerozolimy przez Nabuchodonozora II i okres panowania Artakserksesa I. Dla Świadków Jehowy biblijna zapowiedź okresu spustoszeń ma istotne znaczenie dla zrozumienia innych ważnych proroctw. Dlatego bez względu na ogólnie przyjętą chronologię świecką, pierwszeństwo dają tekstom Biblii oraz zawartym w niej okresom chronologicznym.
Królestwo Boże.
Wierzą, że Królestwo Boże to realny rząd, który jest jedyną nadzieją dla ludzkości i usunie przyczyny ludzkich cierpień; z tego też powodu unikają wszelkiego angażowania się w doczesne sprawy polityczno-samorządowe narodów i społeczności lokalnych – chociaż biorą udział w pracach społecznych.
Rząd ten ma siedzibę w niebie, a jest złożony z Jezusa (Syna Bożego jako króla i arcykapłana) oraz 144 000 wybranych chrześcijan, będących jego współkapłanami (część z nich przebywa jeszcze na Ziemi), sprawujący władzę od 1914 roku. Królestwo Boże wkrótce usunie z ziemi zło wraz ze wszystkimi ludzkimi rządami i religiami oraz zaprowadzi nowy świat, w którym zapanuje sprawiedliwość i pokój, położy kres wojnom, chorobom, klęskom głodu, a nawet śmierci. Pozostali zbawieni mają żyć na Ziemi w przywróconym raju jako poddani tego Królestwa. Chrystus będzie Królem nad ziemią przez 1000 lat – przez ten okres ludzkość będzie doprowadzona do doskonałości, nastąpi zmartwychwstanie osób, które na to zasługują oraz zostanie unicestwiony Szatan, po czym odda władzę swemu Ojcu, Jehowie, który będzie królował wiecznie, a jego poddani będą w doskonałości żyli wiecznie na ziemi (Dn 2:44; 2 Tm 4:18; Obj 11:15; 1 Kor 15:28). Za główny cel panowania Królestwa Bożego uznają uświęcenie imienia Bożego oraz utwierdzenie władzy Boga nad światem.
Uważają, że Królestwo Boże zapewni na ziemi doskonałe warunki życia wiecznego, a ziemia stanie się rajem, podobnym do ogrodu Eden, w którym żyli Adam i Ewa:
Szatan.
Szatan (inne imię Diabeł) według Świadków Jehowy to realna osoba duchowa – zbuntowany anioł, który zapragnął, by ludzie oddawali cześć jemu, a nie Bogu; największy wróg Boga (nie jest to symbol zła lub złych skłonności). Szatan pociągnął do buntu przeciwko Jehowie Bogu wielu innych aniołów, którzy tym samym stali się demonami. Obecnie ma wielką władzę nad światem ludzkim – nad ludźmi oddalonymi od Boga, ludzkimi rządami i religią fałszywą, dlatego w Biblii został nazwany „bogiem tego świata” (2 Kor 4:4; 1 J 5:19). W trakcie 1000-letnich rządów Chrystusa, Szatan będzie uwięziony, po tym okresie ma być na krótko wypuszczony, a następnie na zawsze unicestwiony wraz ze wszystkimi innymi przeciwnikami Boga (Obj 20:1-3, 10, 14).
Uważają, że Szatan posłużył się wężem, by zwieść pierwszych ludzi i nakłonić ich do wypowiedzenia posłuszeństwa Bogu. Przez to jest on odpowiedzialny za rozprzestrzenienie się zła.
Ziemia.
Świadkowie Jehowy uważają, że Ziemia powstała w bliżej nieokreślonym czasie. Opis jej stwarzania, zawarty w księdze Rodzaju, dotyczy symbolicznych sześciu okresów ("dni"), w których była ona przygotowywana do zamieszkania przez ludzi. Świadkowie Jehowy wierzą, że pierwotnym zamierzeniem Bożym wobec Ziemi było, aby została w całości zaludniona czcicielami Stwórcy i że Bóg nie zmienił swojego zamierzenia co do ludzi i Ziemi. Wierzą, że w momencie "końca systemu rzeczy", tj. kiedy Boża wojna ogólnoświatowa Armagedonu ("wojna w Wielkim Dniu wszechmogącego Boga" [Obj 16:14, 16]) zniszczy zło tego świata i tych z ludzi, którzy nie spełniają wymagań Jehowy, zbawione osoby będą cieszyć się życiem wiecznym jako doskonali ludzie, a wszyscy zmarli, zachowani w pamięci Bożej, zostaną wskrzeszeni.
Wierzą, że Bóg nie dopuści do zniszczenia ziemi wskutek wojny nuklearnej, przez zanieczyszczenie środowiska ani w wyniku katastrofy kosmicznej. Nie popierają poglądu, jakoby Bóg miał zniszczyć ziemię ogniem.
Uważają, że ostatecznie w raju na ziemi będzie żyć odpowiednia liczba ludzi; z uwagi na możliwość zapewnienia przez Boga odpowiedniego urodzaju, ludzkości w raju nie grozi niedobór żywności. Nie nastąpi przeludnienie, gdyż w odpowiednim czasie Bóg może powstrzymać proces rozmnażania ludzi.

</doc>
<doc id="2048562" url="https://pl.wikipedia.org/wiki?curid=2048562" title="Jaga Rydzewska">
Jaga Rydzewska

Jaga Rydzewska – polska tłumaczka i pisarka. Z wykształcenia jest prawnikiem. W fantastyce debiutowała opowiadaniem "Bądzioły" („Nowa Fantastyka” 10/1999). Jest autorką dwóch książek o G.K. Chestertonie, trylogii space-opera "Atalaya" oraz opowiadania "Kot Szrekingera" w tomie "Jedenaście pazurów" (SuperNowa, Warszawa 2010, ), tłumaczką wielu esejów (gł. w prasie katolickiej) oraz kilku książek Chestertona.
„Jaga Rydzewska” jest to pseudonim. Prawdziwe nazwisko autorki nie zostało dotąd wyjawione. Jak sama mówi: "Piszę pod pseudonimem, ponieważ tak akurat jest dla mnie wygodniej. Zresztą, wielu autorów wybiera pseudonim właśnie dla wygody. Jaga to skrót mojego własnego imienia, a „Rydzewska” to nazwisko związane z historią mojej rodziny".
Wybrane publikacje.
Tłumaczenia dzieł Chestertona:

</doc>
<doc id="2048563" url="https://pl.wikipedia.org/wiki?curid=2048563" title="Via Casilina">
Via Casilina

Via Casilina – droga rzymska w Lacjum. Powstała z połączenia dwóch starszych dróg: Via Latina i Via Labicana. Łączyła Rzym z antycznym Casilinum (dzisiejsza Kapua koło Neapolu). Zaczynała się w Rzymie, przy Porta Maggiore, najbardziej monumentalną bramą murów Aureliana.

</doc>
<doc id="2048569" url="https://pl.wikipedia.org/wiki?curid=2048569" title="Nadieżda Kostiuczyk">
Nadieżda Kostiuczyk



</doc>
<doc id="2048572" url="https://pl.wikipedia.org/wiki?curid=2048572" title="Krija (praktyka)">
Krija (praktyka)

Krija (dewanagari क्रिया, trl. "kriyā") – rodzaj praktyk obecnych w tradycjach niektórych religii dharmicznych i w spokrewnionych z nimi tradycjach mistycznych subkontynentu indyjskiego. Krije to techniki indywidualne, wchodzące w blok sadhany adepta. Niejednokrotnie reguła tradycji zezwala na to, by adepci wspólnie mogli w jednym czasie i miejscu praktykować konkretną kriję. B.K.S. Iyengar objaśnia krije jako rytuały pokutne i praktyki oczyszczania będące procesami.
Etymologia.
Sanskryckie słowo "krija" pochodzi od cząstki "kri", która oznacza „czynić, robić”.
Stąd przyjmuje znaczenie „czyn, rytuał”.
Hinduizm i jogi indyjskie.
Techniki "krija" są popularne w tradycjach jogi i w tantryzmie. Przykładowe praktyki:

</doc>
<doc id="2048576" url="https://pl.wikipedia.org/wiki?curid=2048576" title="Droga N506 (Holandia)">
Droga N506 (Holandia)

Droga prowincjonalna N506 (nid. "Provinciale weg 506") – droga prowincjonalna w Holandii, w prowincji Holandia Północna. Łączy Hoorn z Enkhuizen.

</doc>
<doc id="2048579" url="https://pl.wikipedia.org/wiki?curid=2048579" title="Akdamar">
Akdamar



</doc>
<doc id="2048583" url="https://pl.wikipedia.org/wiki?curid=2048583" title="Komputer (zespół muzyczny)">
Komputer (zespół muzyczny)

Komputer – brytyjski zespół muzyczny wykonujący muzykę elektroniczną, założony w Londynie przez Simona Leonarda i Davida Bakera.
Grupa początkowo rozpoczęła działalność pod opieką wytwórni Mute Records w 1984 roku pod nazwą I Start Counting i kontynuowała działalność pod przydomkiem Fortran 5, do czasu wydania debiutanckiego albumu "The World of Tomorrow" w 1998.
Muzyka Komputer to typowo elektroniczne utwory, silnie inspirowane twórczością Kraftwerk. Zespół czerpie sample z wielu źródeł: od nagrań radzieckich kosmonautów, przez zgniatarki śmieci, po dzwonki telefonów komórkowych.
Na potrzeby produkcji "Synthetik", trzeciego albumu grupy, muzyka znacząco ewoluowała przez długi okres. Utwory były wypróbowywane podczas grania na żywo, a po tym odrzucane bądź rearanżowane w studio, aby muzycznie powrócić do bardziej tradycyjnego, elektronicznego stylu z pierwszej płyty grupy – jednak bez pozbywania się bardziej eksperymentalnych elementów współczesnej muzyki elektronicznej.

</doc>
<doc id="2048585" url="https://pl.wikipedia.org/wiki?curid=2048585" title="Sequential Ordering Problem">
Sequential Ordering Problem



</doc>
<doc id="2048590" url="https://pl.wikipedia.org/wiki?curid=2048590" title="Śląska Wyższa Szkoła Medyczna">
Śląska Wyższa Szkoła Medyczna



</doc>
<doc id="2048592" url="https://pl.wikipedia.org/wiki?curid=2048592" title="Via Labicana">
Via Labicana

Via Labicana – droga rzymska biegnąca na wschód i południowy wschód od Rzymu. Prawdopodobnie pierwotnie kończyła się w Tusculum (5 km od Rzymu), a później została przedłużona do Labicum (20 km od Rzymu).
Via Labicana wychodziła z Rzymu przez Porta Esquilina w murach serwiańskich, ozdobionej przez łuk Galiena, a następnie przez Porta Prenestina w Murze Aureliusza.
Fragment w pobliżu Rzymu nosił nazwę via Casilina. Posąg Augusta jako "Pontifex Maximus" ustawiony przy willi Liwii jest nazywany Via Labicana Augustus i jest przechowywany w Muzeum Narodowym w Rzymie. Cesarz Didiusz Julianus został pochowany przy via Labicana.

</doc>
<doc id="2048597" url="https://pl.wikipedia.org/wiki?curid=2048597" title="Herb Iwano-Frankiwska">
Herb Iwano-Frankiwska

Herb Stanisławowa (obecnie Iwano-Frankiwsk) - wersje herbów miasta istniejące od 1938 (Stanisławów) i od 1995 (Iwano-Frankiwsk).
Miasto uzyskało prawa miejskie w 1676.
Herb z 1938.
Ostateczną wersję herbu przyjęła Rada Miasta 10 marca 1938. Wizerunek herbu ustalono na podstawie przeprowadzonych badań źródłowych oraz z uwzględnieniem uwag, zawartych w zarządzeniu Ministerstwa Wyznań Religijnych i Oświecenia Publicznego z 22 listopada 1937, dotyczących pierwotnego projektu herbu. Herb został zatwierdzony przez MSW 16 maja 1938 r..
Herb przedstawiał do 1939 na tarczy w polu czerwonym (odcień cynober) srebrne mury obronne z trzema wieżami i otwartą złotą bramą, w której widnieje herb Pilawa (na błękitnym polu srebrne półtrzecia krzyża). Pilawa była herbem założyciela i fundatora miasta hetmana Stanisława Rewery Potockiego. Herb został nadany w 1664 przez Jana Kazimierza.
Opis herbu miasta z zarządzenia:
"W polu czerwonym wznosi się na zielonym wzgórzu obronna brama miejska z blankami i trzema wieżami okrągłymi jednakowej wielkości: wszystkie wieże także opatrzone blankami. Mury bramy i wież z kamienia barwy naturalnej. Nad bramą i po jej bokach, na jednym poziomie,po dwa okna czarne, w wieżach - po jednej strzelnicy czarnej. Podwoje bramy otwarte, brunatne z czarnymi okuciami; w błękitnym otworze srebrna "Pilawa".
Herb z 1995.
17 lutego 1995 władze miasta zatwierdziły nowy wygląd herbu - Pilawa została zastąpiona przez postać Michała Archanioła z opuszczonymi skrzydłami, tarcza herbowa podtrzymywana jest przez dwie koronowane kawki, historyczny symbol ziemi halickiej.

</doc>
<doc id="2048599" url="https://pl.wikipedia.org/wiki?curid=2048599" title="Julia Jones">
Julia Jones

Julia Jones (ur. 23 stycznia 1981 w Bostonie, Massachusetts) – amerykańska aktorka filmowa i telewizyjna.
Ukończyła Boston Latin School, a później anglistykę na Columbia University w Nowym Jorku. Była modelką dla takich marek jak: Levis, Etnies, Esprit czy L’Oréal.

</doc>
<doc id="2048600" url="https://pl.wikipedia.org/wiki?curid=2048600" title="Herb Buczacza">
Herb Buczacza

Herb Buczacza – znak heraldyczny, symbolizujący miasto Buczacz na Ukrainie, w obwodzie tarnopolskim. 
Herb Buczacza w czasie Królestwa Polskiego przedstawiał na tarczy w polu błękitnym półtrzeciakrzyż srebrny. Był to herb Pilawa Srebrna.
Herb Pilawa Złota należący do właściciela miasta - starosty kaniowskiego Mikołaja Bazylego Potockiego, przedstawiciela Potockich herbu Pilawa linii prymasowskiej - jest w centrum obecnego herbu miasta.

</doc>
<doc id="2048602" url="https://pl.wikipedia.org/wiki?curid=2048602" title="Oosterleek">
Oosterleek

Oosterleek – wieś w Holandii nad jeziorem Markermeer, w prowincji Holandia Północna, w gminie Drechterland. Liczy 108 mieszkańców.

</doc>
<doc id="2048603" url="https://pl.wikipedia.org/wiki?curid=2048603" title="Poczekaj (Beskid Sądecki)">
Poczekaj (Beskid Sądecki)

Poczekaj – przysiółek miejscowości Młodów. Znajduje się na wysoko położonej polanie w Beskidzie Sądeckim w Paśmie Radziejowej na grzbiecie Kordowiec – Niemcowa. Kolejno od dołu do góry jest tutaj 5 polan: Kordowiec, Poczekaj, Stos, Niemcowa i Kramarka. Dawniej na polanach tych były gospodarstwa rolne. Wskutek trudnych warunków bytowania (w szczególności brak wody i prądu elektrycznego) w ciągu lat powojennych mieszkańcy (lub ich potomkowie) w większości przenieśli się do nowych siedzib położonych w dolinach. W 2010 na polanie Poczekaj znajdowały się jeszcze: stajnia i dom Ludwiki Nowakowej, która zamieszkiwała w nim przez lato. Jeszcze niedawno mieszkała tu przez cały rok, miała krowę i kosiła łąkę. Mieszkała w drewnianej, kurnej chacie bez prądu elektrycznego i bez wody bieżącej. Zmarła 16 czerwca 2013 roku w wieku 90 lat.
Polana zajmuje grzbiet oraz wschodnie stoki opadające do doliny Młodowskiego Potoku. Porasta ją ciepłolubna roślinność trawiasta. Jest dobrym punktem widokowym na dolinę Popradu, Pasmo Jaworzyny i pobliskie wzniesienia. Szczególnie dobrze widać stąd sąsiedni grzbiet Kamiennego Gronia i Hale. Z powodu nieopłacalności zaniechano już uprawy roli i koszenia trawy na polanie, co grozi zarośnięciem jej przez las. 

</doc>
<doc id="2048604" url="https://pl.wikipedia.org/wiki?curid=2048604" title="Poczekaj">
Poczekaj



</doc>
<doc id="2048605" url="https://pl.wikipedia.org/wiki?curid=2048605" title="Dobrzyń (przystanek kolejowy)">
Dobrzyń (przystanek kolejowy)

Dobrzyń – przystanek kolejowy w Dobrzyniu, w województwie warmińsko-mazurskim, w Polsce.
W roku 2017 przystanek obsługiwał 20–49 pasażerów na dobę.

</doc>
<doc id="2048607" url="https://pl.wikipedia.org/wiki?curid=2048607" title="Pawieł Czistiakow">
Pawieł Czistiakow

 
Pawieł Pietrowicz Czistiakow (ros. Па́вел Петро́вич Чистяко́в) (ur. 23 czerwca/5 lipca 1832 we wsi Prudy w guberni twerskiej, zm. 11 listopada 1919 w m. Puszkin) — rosyjski malarz i pedagog, zajmował się malarstwem historycznym, rodzajowym i portretowym.
Naukę rozpoczął w pobliskim Bieżecku, w roku 1849 rozpoczął studia na Cesarskiej Akademii Sztuk Pięknych w Petersburgu u profesora Piotra Wasiliewicza Basina. 
W czasie studiów w latach 1854—1858 był nagradzany medalami, w roku 1860 otrzymał mały złoty medal za obraz „Patriarcha Hermogenes w ciemnicy”. W następnym roku ukończył studia i otrzymał tytuł artysty XIV klasy oraz wielki złoty medal za obraz „Arcyksiężna Zofia Witoldówna na weselu arcyksięcia Wasyla II Ślepego”. Otrzymał też stypendium zagraniczne, dzięki czemu mógł wyjechać w roku 1863 do Niemiec, Paryża i Rzymu.
Po powrocie do Petersburga w roku 1870 otrzymał tytuł akademika za obrazy „Żebrak rzymski”, „Głowa Włoszki z Ciociara” i „Francuz wybierający się na bal publiczny”. 
W roku 1872 został mianowany profesorem-adiunktem Akademii Petersburskiej. Od tego czasu zajął się głównie pracą pedagoga, zaniedbując własną twórczość.
Do grona jego uczniów należeli m.in.

</doc>
<doc id="2048612" url="https://pl.wikipedia.org/wiki?curid=2048612" title="Korn III – Remember Who You Are">
Korn III – Remember Who You Are

Korn III – Remember Who You Are (pol. Korn III – Pamiętaj Kim Jesteś) – dziewiąty album studyjny amerykańskiej grupy nu-metalowej Korn.
Wydawnictwo ukazało się w lipcu 2010 roku nakładem wytwórni muzycznej Roadrunner Records. Była to pierwsza płyta zarejestrowana z udziałem perkusisty Raya Luziera.
Realizacja nagrań.
Nagrania zostały zarejestrowane pomiędzy kwietniem a listopadem 2009 roku w Los Angeles w stanie Kalifornia.
W studiu zespół współpracował z producentem muzycznym Rossem Robinsonem, który wyprodukował dwie pierwsze płyty
formacji: "Korn" z 1994 roku oraz "Life Is Peachy" z 1996 roku.
W przeciwieństwie do poprzednich albumów grupy Korn, muzycy zrezygnowali z programu Pro Tools.
Była to również pierwsza płyta zarejestrowana z udziałem perkusisty Raya Luziera.
Wydanie i promocja.
W pierwszym kwartale 2010 roku muzycy podpisali kontrakt z wytwórnią muzyczną Roadrunner Records, która wydała dziewiąty album formacji.
Jednakże jak przyznał wokalista Jonathan Davis początkowo muzycy rozważali wydanie albumu samodzielnie.
Wydawnictwo ukazało się 6 lipca 2010 roku w Japonii, 9 lipca w Australii, 12 lipca w Wielkiej Brytanii oraz dzień później w Stanach Zjednoczonych.
Płytę poprzedził singel do utworu „Oildale (Leave Me Alone)”, który ukazał się 4 maja 2010 roku.
Kompozycja dotarła do 29. miejsca na liście Hot Modern Rock Tracks oraz do 26. miejsca na liście Rock Songs w Stanach Zjednoczonych.
W ramach promocji do utworu został zrealizowany również teledysk, który wyreżyserował Phil Mucci.
Premiera obrazu odbyła się 31 maja 2010 roku na antenie amerykańskiej stacji telewizyjnej MTV2.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="2048614" url="https://pl.wikipedia.org/wiki?curid=2048614" title="Bujaki (przystanek kolejowy)">
Bujaki (przystanek kolejowy)

Bujaki – przystanek kolejowy w Bujakach, w województwie warmińsko-mazurskim, w Polsce.
W roku 2017 przystanek obsługiwał 10–19 pasażerów na dobę.

</doc>
<doc id="2048615" url="https://pl.wikipedia.org/wiki?curid=2048615" title="Johann Timann">
Johann Timann

Johann Timann lub Johannes Amsterdamus Tidemann (ur. przed 1500 w Amsterdamie, zm. 17 lutego 1557 w Nienburgu) – niemiecki duchowny protestancki i działacz reformacyjny.
W 1522 roku Johann Timann przybył do Wittenbergi i następnego roku, wraz z Jakobem Propstem, udał się do Bremy, gdzie za rekomendacją Heinricha von Zütphen został pastorem kościoła św. Marcina. Po wyjeździe Zütphena w listopadzie 1524 roku, Timann i Propst przewodzili reformacji w Bremie i w 1525 roku zostały wprowadzone niemieckie pieśni i Wieczerza Pańska pod obiema postaciami. Na wezwanie księcia Wschodniej Fryzji Enno II w 1529 roku wraz z Johannem Peltem udał się do Emden, by tam przeciwstawić się anabaptystom. Niedługo potem obaj duchowni wrócili do Bremy. Timann prawdopodobnie odegrał decydującą rolę w tworzeniu nowego porządku kościelnego, który, po zaakceptowaniu przez Marcina Lutra i Jana Bugenhagena, został wprowadzony przez radę miejską. Reprezentował Bremę na zjeździe w Hamburgu, na którym podjęto środki przeciwko anabaptystom. Był jednym z sygnatariuszy Artykułów Szmalkaldzkich. Doradzał radzie miejskiej w sprawach kościelnych. Polemizował z poglądami Alberta Hardenberga na temat Wieczerzy Pańskiej i w swoim dziele "Farrago sententiarum consentientium" dowodził, że nauka Lutra na temat Eucharystii jest zgodna z poglądami wszystkich prawowiernych teologów.

</doc>
<doc id="2048617" url="https://pl.wikipedia.org/wiki?curid=2048617" title="Camilla Baginskaite">
Camilla Baginskaite

Camilla Baginskaite (ur. 24 kwietnia 1967 w Wilnie jako Kamilė Baginskaitė) – litewska szachistka i trenerka szachowa (" FIDE Instructor" od 2013), reprezentantka Stanów Zjednoczonych od 1997, arcymistrzyni od 2002 roku.
Kariera szachowa.
W 1986 startowała w finale indywidualnych mistrzostw Związku Radzieckiego, rozegranych w Frunze. W tym samym roku zdobyła w Wilnie brązowy medal mistrzostw świata juniorek do 20 lat, w następnym roku w Baguio zdobywając tytuł mistrzyni świata w tej kategorii wiekowej. Po rozpadzie ZSRR należała do ścisłej krajowej czołówki. W 1992 podzieliła I miejsce (wspólnie z Vesną Mišanović) w Novej Goricy, natomiast w Rewalu zdobyła, w barwach klubu „Miedź” Legnica, tytuł drużynowej mistrzyni Polski. W latach 1992, 1994 oraz 1994 trzykrotnie reprezentowała narodowe barwy na szachowych olimpiadach (za każdym razem na I szachownicy), oprócz tego w 1992 uczestnicząc również w drużynowych mistrzostwach Europy.
Podczas olimpiady w Erywaniu w 1996 poznała reprezentującego Stany Zjednoczone arcymistrza Aleksieja Jermolińskiego, w następnym roku wychodząc za niego za mąż. W 2000 zdobyła w Seattle tytuł mistrzyni Stanów Zjednoczonych (po zwycięstwie w dogrywce nad Eliną Groberman). W tym samym roku po raz czwarty wystąpiła w turnieju olimpijskim (kolejne dwa starty odnotowała w latach 2002 i 2006). W 2001 wystąpiła w rozegranym w Moskwie pucharowym turnieju o mistrzostwo świata, awansując do III rundy, w której przegrała z Xu Yuhua (wcześniej eliminując Swietłanę Prudnikową oraz Natašę Bojković). W 2009 odniosła kolejny sukces w karierze, zdobywając w Saint Louis srebrny medal indywidualnych mistrzostw Stanów Zjednoczonych.
Najwyższy ranking w dotychczasowej karierze osiągnęła 1 kwietnia 2002, z wynikiem 2365 punktów dzieliła wówczas 78. miejsce (wspólnie z Aną Matnadze) na światowej liście FIDE, jednocześnie zajmując 4. miejsce wśród amerykańskich szachistek. Najwyższe miejsce na świecie osiągnęła w dniu 1 lipca 1988, z wynikiem 2360 punktów zajmowała wówczas 17. miejsce.

</doc>
<doc id="2048618" url="https://pl.wikipedia.org/wiki?curid=2048618" title="Drzewo genealogiczne Arpadów">
Drzewo genealogiczne Arpadów

Drzewo genealogiczne dynastii Arpadów, panującej na Węgrzech w latach 896-1301.

</doc>
<doc id="2048620" url="https://pl.wikipedia.org/wiki?curid=2048620" title="Waplewo (stacja kolejowa)">
Waplewo (stacja kolejowa)

Waplewo – stacja kolejowa w Waplewie, w województwie warmińsko-mazurskim, w Polsce.
W roku 2017 stacja obsługiwała 10–19 pasażerów na dobę.

</doc>
<doc id="2048621" url="https://pl.wikipedia.org/wiki?curid=2048621" title="Zond 2">
Zond 2

Zond 2 (ros. Зонд 2) – radziecka sonda kosmiczna (typu 3MW-4A) wysłana w kierunku planety Mars. Minęła ją 6 sierpnia 1965 roku w odległości 1609 km, lecz nie przekazała żadnych danych, od kwietnia 1965 roku ze statkiem nie było już łączności. Próbowano ją nawiązać do 5 maja 1965 roku. Sonda miała wykonać fotografie Czerwonej Planety, prowadzić badania naukowe i sprawdzić poprawność działania różnych rozwiązań użytych przy jej budowie. Charakterystyczną cechą tych obiektów (Wenera 1, Wenera 2, Wenera 3, Zond 1 czy Zond 3) była dwuczęściowa budowa. Składały się z dwóch zasadniczych, próżnioszczelnych członów: orbitalnego i planetarnego.
Położenie statku było sterowane 6 eksperymentalnymi elektrycznymi silnikami rakietowymi.

</doc>
<doc id="2048622" url="https://pl.wikipedia.org/wiki?curid=2048622" title="Sofroniusz Wraczański">
Sofroniusz Wraczański

Sofroniusz, imię świeckie Stojko Władisławow (ur. w 1739 w Kotelu, zm. ok. 1813) – bułgarski duchowny prawosławny, biskup Wracy. Święty prawosławny. Autor zbiorów kazań, pouczeń moralnych oraz autobiografii; jeden z głównych twórców okresu bułgarskiego odrodzenia narodowego.
Życiorys.
Urodził się w rodzinie zamożnych handlarzy bydłem. Według opracowań hagiograficznych był uczniem późniejszego świętego mnicha Paisjusza Chilendarskiego. Święcenia kapłańskie przyjął w 1762. W 1765, będąc proboszczem w rodzinnej miejscowości, jako pierwszy przepisał opracowaną przez Paisjusza "Słowianobułgarską historię". Sporządzoną kopię przechowywał w cerkwi parafialnej, udostępniając ją wszystkim chętnym. Równolegle zajmował się pracą dydaktyczną. Nauczał w szkole prowadzonej przez mnichów z miejscowego klasztoru, posługując się językiem bułgarskim w miejsce wprowadzanego przez wyższą hierarchię greckiego (dominującego wśród biskupów Patriarchatu Konstantynopolitańskiego działających na ziemiach bułgarskich). Stojko Władisławow stawiał sobie za cel swojej działalności oświecenie narodu, przełamanie izolacji kulturalnej Bułgarów i zapoznanie się z dorobkiem kulturalnym i naukowym Europy. Cel ten realizował poprzez działalność dydaktyczną oraz pisarską. 
W 1794 dotychczasowy proboszcz parafii w Kotelu zakupił za 55 kesij godność biskupa wraczańskiego. Przed chirotonią biskupią musiał złożyć wieczyste śluby mnisze; w czasie postrzyżyn przyjął nowe imię Sofroniusz. Następnie został wyświęcony na biskupa w jurysdykcji Patriarchatu Konstantynopolitańskiego; jako hierarcha kontynuował dotychczasową działalność, występował przeciwko nadużyciom administracji tureckiej i apelował o szersze dopuszczenie Bułgarów do obejmowania katedr biskupich na ziemiach bułgarskich. Dodatkowym problemem byli dla niego żołnierze Pazvantoğlu oraz kyrdżałowie, grasujący na terenie jego eparchii. W rezultacie sporów z Turkami i greckimi biskupami w 1800 został przymusowo osadzony w Widyniu, gdzie przebywał dwa lata. Odsunięty od zarządzania eparchią, całkowicie skupił się na pracy pisarskiej. Do 1802 opracował dwa zborniki; pierwszy z nich zawierał cykl pouczeń duchowych i kazań, podczas gdy drugi zbierał spostrzeżenia i uwagi o charakterze moralnym, w mniejszym stopniu koncentrując się na treściach typowo religijnych. Zdaniem Dąbek-Wirgowej treść zaleceń Sofroniusza została zainspirowana głównie przez dwa źródła: bajki Ezopa oraz pracę Ambrożego Marliana "Theatrum politicum", którą Sofroniusz tłumaczył na język bułgarski. W zbornikach biskup wzywał do zachowania ideałów chrześcijańskich przy równoczesnym podkreślaniu konieczności kształcenia: stawiał za przykład szkoły działające w Europie Zachodniej, krytykując wypaczenia, do których dochodziło w wielu bułgarskich monasterach (np. lenistwo zakonników). Całość opracował w języku bułgarskim, z naleciałościami cerkiewnosłowiańskimi, chcąc dotrzeć do jak największej liczby czytelników.
W 1803 uzyskał możliwość wyjazdu do Bukaresztu. W 1806, dzięki pomocy finansowej grupy bogatych kupców, zdołał wydrukować swój zbiór kazań zatytułowany "Kiriakodromion czyli Niedzielnik". Była to pierwsza drukowana książka w języku nowobułgarskim, która trafiła na ziemie bułgarskie; w związku z tym szybko zyskała ogromną popularność mimo faktu, że treściowo nie wyróżniała się spośród wielu powstających w tym okresie tomów homilii. W społeczeństwie dzieło było potocznie znane jako "Sofronije", od imienia zakonnego autora. Duchowny nawiązał również kontakt z dyplomatami carskimi, którzy uznali go za przedstawiciela wszystkich Bułgarów; bezskutecznie podejmował rozmowy na rzecz oderwania ziem bułgarskich od Turcji i ich inkorporacji przez prawosławne Imperium Rosyjskie.
Około 1805 Sofroniusz napisał swoją autobiografię, zatytułowaną "Żywot i cierpienia grzesznego Sofroniusza" (w innym przekładzie tytułu: "Żywot i męka...", oryg. "Житие и страдания грешнаго Софрония"), którą częściowo oparł na schemacie średniowiecznych żywotów świętych, rezygnując jednak z patetycznego tonu i w barwny sposób prowadząc narrację. Całość napisał prostym, ludowym językiem.
Zmarł ok. 1813.
Kult.
31 grudnia 1964 został kanonizowany przez Bułgarski Kościół Prawosławny, jego wspomnienie przypada 11/24 marca. Na ikonach jest ukazywany w szatach biskupich, z żezłem w lewej dłoni, z prawą uniesioną w geście błogosławieństwa.

</doc>
<doc id="2048629" url="https://pl.wikipedia.org/wiki?curid=2048629" title="Kozłowo (przystanek kolejowy)">
Kozłowo (przystanek kolejowy)

Kozłowo – przystanek kolejowy w Kozłowie, w województwie warmińsko-mazurskim, w Polsce.
W roku 2017 przystanek obsługiwał 10–19 pasażerów na dobę.

</doc>
<doc id="2048630" url="https://pl.wikipedia.org/wiki?curid=2048630" title="Butere">
Butere

Butere – miasto w Kenii, w hrabstwie Kakamega. W 2010 liczyło 13 240 mieszkańców.

</doc>
<doc id="2048631" url="https://pl.wikipedia.org/wiki?curid=2048631" title="Zakrzów Sarnowo">
Zakrzów Sarnowo

Zakrzów Sarnowo – przystanek kolejowy w Zakrzewie, w województwie warmińsko-mazurskim, w Polsce.
W roku 2017 przystanek obsługiwał 0–9 pasażerów na dobę.

</doc>
<doc id="2048632" url="https://pl.wikipedia.org/wiki?curid=2048632" title="Kimilili">
Kimilili

Kimilili – miasto w Kenii, w hrabstwie Bungoma. W 2019 liczyło 56 tys. mieszkańców.

</doc>
<doc id="2048634" url="https://pl.wikipedia.org/wiki?curid=2048634" title="Luanda (Kenia)">
Luanda (Kenia)

Luanda – miasto w Kenii, w hrabstwie Vihiga. W 2019 liczyło 13,3 tys. mieszkańców.

</doc>
<doc id="2048637" url="https://pl.wikipedia.org/wiki?curid=2048637" title="Lugari">
Lugari

Lugari – miasto w Kenii, w hrabstwie Kakamega. W 2010 liczyło 6 886 mieszkańców.

</doc>
<doc id="2048638" url="https://pl.wikipedia.org/wiki?curid=2048638" title="Krasnołąka (przystanek kolejowy)">
Krasnołąka (przystanek kolejowy)

Krasnołąka – przystanek kolejowy w Krasnołące, w województwie warmińsko-mazurskim, w Polsce.
W roku 2017 przystanek obsługiwał 0–9 pasażerów na dobę.

</doc>
<doc id="2048640" url="https://pl.wikipedia.org/wiki?curid=2048640" title="Malaba (Kenia)">
Malaba (Kenia)

Malaba – miasto w Kenii, w hrabstwie Busia, na granicy z Ugandą. W 2019 liczyło 15,6 tys. mieszkańców.

</doc>
<doc id="2048641" url="https://pl.wikipedia.org/wiki?curid=2048641" title="Schlesische Friedrich-Wilhelms-Universität zu Breslau">
Schlesische Friedrich-Wilhelms-Universität zu Breslau



</doc>
<doc id="2048642" url="https://pl.wikipedia.org/wiki?curid=2048642" title="Malakisi">
Malakisi

Malakisi – miasto w Kenii, w hrabstwie Bungoma. W 2010 liczyło 5 103 mieszkańców.

</doc>
<doc id="2048644" url="https://pl.wikipedia.org/wiki?curid=2048644" title="Nambale">
Nambale

Nambale – miasto w Kenii, w hrabstwie Busia. W 2010 liczyło 1 363 mieszkańców.

</doc>
<doc id="2048645" url="https://pl.wikipedia.org/wiki?curid=2048645" title="Vihiga">
Vihiga

Vihiga (zwane też Mbale) – miasto w Kenii, stolica hrabstwa Vihiga. W 2019 liczyło 17,4 tys. mieszkańców.

</doc>
<doc id="2048646" url="https://pl.wikipedia.org/wiki?curid=2048646" title="Crovi">
Crovi



</doc>
<doc id="2048650" url="https://pl.wikipedia.org/wiki?curid=2048650" title="Kapsokwony">
Kapsokwony

Kapsokwony – miasto w Kenii, w hrabstwie Bungoma. W 1999 liczyło 1 586 mieszkańców.

</doc>
<doc id="2048652" url="https://pl.wikipedia.org/wiki?curid=2048652" title="Siakago">
Siakago

Siakago – miasto w Kenii, w hrabstwie Embu. W 1999 liczyło 2 312 mieszkańców.

</doc>
<doc id="2048654" url="https://pl.wikipedia.org/wiki?curid=2048654" title="Mockai">
Mockai

Mockai (hist. pol. "Maćkowo") – wieś na Litwie, w okręgu mariampolskim, w rejonie kalwaryjskim, w starostwie Sangrūda. W 2011 roku liczyła 211 mieszkańców.
Za Królestwa Polskiego był to folwark w guberni suwalskiej, w powiecie suwalskim, w gminie Maćkowo.

</doc>
<doc id="2048660" url="https://pl.wikipedia.org/wiki?curid=2048660" title="Moyale">
Moyale

Moyale (poprawnie: Mojalie, fr. Moyalē) – targowe miasto na granicy Kenii z Etiopią. Wg kenijskiego spisu z 2019 liczy 47,8 tys. mieszkańców.

</doc>
<doc id="2048670" url="https://pl.wikipedia.org/wiki?curid=2048670" title="Otar Khizaneishvili">
Otar Khizaneishvili



</doc>
<doc id="2048673" url="https://pl.wikipedia.org/wiki?curid=2048673" title="Puchar Narodów Oceanii w piłce nożnej kobiet">
Puchar Narodów Oceanii w piłce nożnej kobiet

Puchar Narodów Oceanii w piłce nożnej kobiet (ang. "OFC Women's Championship") – międzynarodowy turniej piłkarski w Oceanii organizowany co cztery lata przez OFC (ang. Oceania Football Confederation) dla zrzeszonych reprezentacji krajowych kobiet. Pełnią funkcję kwalifikacji do mistrzostw świata – do światowego czempionatu awansuje tylko najlepszy zespół danej edycji turnieju Oceanii.
Historia.
Zapoczątkowany został w 1983 roku przez OFC jako Puchar Narodów Oceanii w piłce nożnej kobiet. Rozgrywki zostały rozegrane na stadionach Nowej Kaledonii. W turnieju finałowym 1983 uczestniczyły reprezentacje Australii, Fidżi, Nowej Kaledonii i Nowej Zelandii. Drużyny systemem kołowym walczyły w grupie o miejsca na podium, a potem dwójka najlepszych zespołów w meczu finałowym rozegrała tytuł mistrza. Pierwszy turniej wygrała reprezentacja Nowej Zelandii.
W 1998 drużyny zostały podzielone na 2 grupy, a potem czwórka najlepszych zespołów systemem pucharowym wyłoniła mistrza. Również została zmieniona nazwa na Mistrzostwa Oceanii w piłce nożnej kobiet.
Były rozgrywane w nieregularnych odstępach czasowych. Imprezę najczęściej gościła Nowa Zelandia. Reprezentacja Nowej Zelandii też posiada najwięcej tytułów mistrzowskich.

</doc>
<doc id="2048674" url="https://pl.wikipedia.org/wiki?curid=2048674" title="Gloster Gauntlet">
Gloster Gauntlet

Gloster Gauntlet – brytyjski, dwupłatowy samolot myśliwski zaprojektowany w latach 30. XX wieku w wytwórni Gloster Aircraft Company. Był to ostatni myśliwiec w służbie Royal Air Force z otwartą kabiną pilota.
Historia.
Geneza.
W 1920 roku szefem biura projektów wytwórni Gloster został utalentowany brytyjski konstruktor Henry Philip Folland. To dzięki jego talentom firma zaprojektowała i zbudowała pierwszy powojenny myśliwiec RAF, Gloster Grebe, przyjęty na uzbrojenie w 1923 roku. Z samolotu Grebe wywodziła się następna maszyna Follanda, Gloster Gamecock. Samolot okazał się skrajnie niestabilny i niewybaczający żadnych błędów pilotom. Z 90 Gamecocków przyjętych na uzbrojenie aż 22 uległy katastrofom. W 1926 roku brytyjskie Air Ministry wydało specyfikacje F.9/26, w której opisano warunki techniczne jakie musi spełniać nowy, dzienno-nocny, jednomiejscowy myśliwiec. Gloster wystartował w konkursie ze swoją nową konstrukcją oznaczoną jako Gloster Goldfinch. W istocie był to wykonany całkowicie z metalu Gamecock. Maszyna była zbyt ciężka, co zaowocowało niewielkim zasięgiem samolotu, a ostatecznym zwycięzcą rywalizacji został Bristol Bulldog. W 1927 roku Air Ministry wydało kolejną specyfikację F.20/27, w której akcent położono na szybkość nowego myśliwca. Zgodnie ze specyfikacją wymagano, aby nowa konstrukcja była zdolna do przechwycenia w możliwie najkrótszym czasie nieprzyjacielskiej maszyny lecącej na wysokości 6000 metrów z prędkością 240 km/h. Tym razem Gloster nie wystawił do konkursu żadnego samolotu, a zwycięzcą rywalizacji został Hawker Fury. Dla Follanda stało się jasne, że kontynuowanie linii rozwojowej Grebe/Gamecock/Goldfinch jest ślepą uliczką i potrzebna jest całkowicie nowa konstrukcja.
Gloster SS.18.
W styczniu 1929 roku w powietrze wzniósł się nowy myśliwiec Glostera oznaczony jako SS.18. Była to całkowicie nowa konstrukcja charakteryzująca się dopracowanym kształtem aerodynamicznym, co istotnie wpłynęło na parametry lotu. Jedyną niewiadomą był rodzaj zastosowanej jednostki napędowej. Początkowo samolot napędzany był 450-konnym silnikiem Bristol Mercury IIA. Jednostka napędowa była na wczesnym etapie opracowywania i dość szybko wymieniono ją na zdecydowanie bardziej niezawodny silnik Bristol Jupiter VIIF o mocy 480 koni. Tak zmodernizowana maszyna otrzymała oznaczenie SS.18A. Jupiter był większy niż Mercury, co negatywnie wpłynęło na charakterystyką aerodynamiczną samolotu. Kolejna zmiana, tym razem na 560-konny silnik Armstrong Siddeley Panther III pozwoliło maszynie przekroczyć prędkość 300 km/h, ale samolot charakteryzował się bardzo długim startem i lądowaniem.
Gloster SS.19.
W 1930 roku Air Ministry wydało kolejną specyfikację F.7/30 opisującą warunki, jakie musi spełniać kolejny nowy myśliwiec. Wymagania stawiane przed nowym samolotem były niezwykle wysokie. Maszyna miała latać z prędkością większą niż 400 km/h, posiadać silne uzbrojenie składające się z czterech karabinów maszynowych, zapewniać pilotowi doskonałą widoczność z kabiny, mieć małą prędkość lądowania, posiadać radiostację i możliwość lotów w dzień i w nocy. Główną nowością był jednak wymóg dotyczący zastosowanego silnika. Air Ministry zażądało, aby jednostką napędową był silnik Rolls-Royce Goshawk z wyparnym systemem chłodzenia. Pomimo tego, że do rywalizacji stanęło osiem firm przedstawiając aż dwanaście projektów, to żaden z nich nie został zaakceptowany. Należało czekać aż do 1934 roku, kiedy to w powietrze wzniósł się Gloster Gladiator, który został zaakceptowany przez RAF w ramach specyfikacji F.7/30. Nim jednak do tego doszło, należało znaleźć rozwiązanie zastępcze. W tym właśnie momencie swoją szansę dostrzegł Folland ze swoim myśliwcem SS.18. W tym czasie ponownie był on napędzany silnikiem Bristol Jupiter VIIF, a sam samolot otrzymał nowe oznaczenie SS.19. Maszyna posiadała aż sześć karabinów maszynowych: dwa kadłubowe oraz cztery zamontowane na zastrzałach skrzydeł. Aby zwiększyć prędkość samolotu Folland usunął karabiny skrzydłowe oraz dodał owiewki na koła główne oraz kółko ogonowe. Tak zmodyfikowana konstrukcja otrzymała oznaczenie SS.19A. Na początku 1933 roku silnik Jupiter zastąpiono lekkim, 536-konnym silnikiem Bristol Mercury VIS. Po zmianie samolot oznaczono jako SS.19B. Po wielokrotnych modernizacjach i poszukiwaniach najbardziej optymalnych rozwiązań, konstrukcja SS.19B została zaakceptowana przez RAF jako samolot myśliwski spełniający oczekiwania sił powietrznych. Pomimo tego, że prędkość maszyny nadal nie była doskonała, to jednak SS.19B mógł się poszczycić bardzo dobrą prędkością wznoszenia i wysokim pułapem lotu. Aby spełnić wymogi formalne, Air Ministry we wrześniu 1933 roku wydało specyfikację F.24/33, która nie była niczym innym, jak tylko charakterystyką techniczną samolotu SS.19B. Stał się on prototypem nowego myśliwca oznaczonego jako Gloster Gauntlet. We wrześniu 1933 roku zamówiono 24 egzemplarze nowej maszyny. Pierwszy seryjny samolot oblatany został w grudniu 1934 roku, w kwietniu 1935 roku zamówiono kolejne 104 egzemplarze, a w sierpniu tego samego roku następne 100 sztuk.
Konstrukcja.
Gauntlet był dwupłatowym, zastrzałowym, jednomiejscowym samolotem myśliwskim o konstrukcji metalowej krytej płótnem i duraluminium. Pierwsze seryjne samoloty posiadały owiewki na kołach podwozia, usunięto je jednak kiedy okazało się, że we wnętrzu owiewek gromadzi się błoto i trawa blokująca koła w maszynach operujących z lotnisk o nawierzchni gruntowej. Pokryte płótnem dwukomorowe skrzydła z niewielkim wzniosem i z dźwigarami wykonanymi ze stalowych rur. Skrzydła zaopatrzono w lotki szczelinowe (jeden egzemplarz samolotu zaopatrzono w klapy w celu zbadania tego typu rozwiązania). Samolot napędzany był silnikiem Bristol Mercury VI S.2 o mocy 640 KM i dwułopatowym śmigłem (od 1938 roku trzyłopatowym). Gauntlet posiadał dwa zbiorniki paliwa, główny o pojemności 221,5 l oraz dodatkowy o pojemności 82,3 l. Po prawej stronie kabiny pilota umieszczona była chłodnica powierzchniowa chłodząca olej silnikowy. Silnik i zbiorniki paliwa od kabiny pilota oddzielała przegroda ogniowa. Maszyna wyposażona była w radiostację nadawczo-odbiorczą TR.9 H/F. Źródłem prądu dla systemów samolotu była napędzana silnikiem, 500-watowa prądnica. Kadłub o konstrukcji kratownicowej, z tyłu kryty płótnem, przód, wraz z kabiną pilota duraluminium.
Uzbrojenie.
Uzbrojenie strzeleckie stanowiły dwa karabiny maszynowe Vickers kalibru 7,7 mm, zamontowane w kadłubie, strzelające poprzez śmigło. Na dolnych płatach zainstalowano wyrzutniki 20-funtowych bomb (po cztery na płat).
Służba.
Pierwszą jednostką RAF, która otrzymała Gauntlety był 19 Dywizjon ("No. 19 Squadron RAF"). Samoloty zaczęły trafiać do dywizjonu w 1935 roku, zastępując używane do tego czasu Bulldogi. 25 maja 1935 roku jednostka osiągnęła gotowość bojową. W maju 1936 roku gotowość osiągnął kolejny wyposażony w Gauntlety 56 Dywizjon ("No. 56 Squadron RAF"), a w czerwcu tego samego roku 111 Dywizjon ("No. 111 Squadron RAF"). Do końca 1936 roku maszyny trafiły do dywizjonów 17, 32, 46, 54, 66, 151. W 1937 roku myśliwce weszły w posiadanie nowo powstałych dywizjonów 74, 79, 80 i 213. W 1937 roku RAF zaczął przejmować nowocześniejsze Gladiatory. W 1938 roku Gauntlety były na uzbrojeniu dywizjonów numer 17, 19, 32, 46, 66, 74, 79, 151 i 213. Tuż przed wybuchem II wojny światowej Wielka Brytania rozpoczęła rozbudowywanie na masową skalę ochotniczych dywizjonów RAF ("Royal Auxillary Air Force"). Trafiły do nich wycofywane z liniowych jednostek sił powietrznych Gauntlety, które pojawiły się w 504., 601., 602., 614. i 615. Dywizjonie. W chwili wybuchu wojny jedynie dwa liniowe dywizjony RAF stacjonujące na Wyspach Brytyjskich posiadały Gauntlety.
II wojna światowa.
Do walki Gauntlety weszły w 1940 roku w Afryce. W lipcu 1940 roku faszystowskie Włochy zaatakowały Sudan. W sierpniu tego samego roku do Chartumu dotarło sześć myśliwców Glostera, utworzyły one samodzielną 430. Eskadrę 47. Dywizjonu. Na terenie Sudanu eskortowały bombowce podczas ich ataków na pozycje Włochów. Podczas działań żaden z samolotów nie został utracony w wyniku zestrzelenia, ale trzy maszyny uległy wypadkom. 7 września jeden z Gauntletów ostrzelał transportowy Caproni Ca.133, maszyna zdołała wylądować, ale na ziemi uległa wypadkowi stając na dziobie. Na początku 1941 roku myśliwce zostały przekazane South African Air Force, gdzie służyły w ramach 1. ("No. 1 Squadron SAAF") i 2. Dywizjonu ("2 Squadron SAAF") oraz rodezyjskim Royal Rhodesian Air Force. Samoloty weszły w skład 1. dywizjonu, który odbywał służbę na terenie Kenii. Latem 1940 roku osiem Gauntletów z 33. i 112. Dywizjonu RAF trafiło do 3. Dywizjonu ("No. 3 Squadron RAAF") Royal Australian Air Force, gdzie brały udział w ćwiczeniach w Północnej Afryce. Na początku 1941 roku na ich miejsce przybyły myśliwce Hawker Hurricane. 9 grudnia 1940 roku Brytyjczycy rozpoczęli operację "Compass", której celem było wyparcie Włochów z zajmowanych przez nich pozycji w Egipcie. Przez pierwsze cztery dni walk, Gauntlety prowadziły bombardowania włoskiego zaplecza.
Dania.
W 1935 roku jeden egzemplarz Gauntleta został zakupiony przez duńskie Lotnictwo Wojsk Lądowych ("Hærens Flyvertropper"). Miał on posłużyć do zapoznania się z technologią produkcji samolotu, którego licencyjna budowa została podjęta w Warsztatach Lotnictwa Wojsk Lądowych. Łącznie wybudowano 16 egzemplarzy Gauntletów, które razem z pierwszą oryginalną maszyną skierowano do Eskadrille 1, której zadaniem była obrona Kopenhagi. W wyniku rutynowych działań podczas pokoju utracono na skutek wypadków pięć maszyn. Przyczyną była wada przestawianego usterzenia pionowego, jej efektem było owych pięć katastrof, w których samoloty rozbiły się podczas wykonywania manewru nurkowania. Po zajęciu Danii przez hitlerowskie Niemcy samoloty trafiły do hangarów, gdzie rozpadły się w wyniku braku konserwacji i upływu czasu. Niektóre źródła podają, iż przejęte przez Niemców Gauntlety posłużyły im do sformowania z nich eskadry bombowców nocnych.
Finlandia.
W listopadzie 1939 roku Związek Radziecki zaatakował Finlandię, rozpoczynając wojnę zimową. Swoją pomoc w postaci przekazania sprzętu wojskowego zaoferowały Finom między innymi Szwecja, Wielka Brytania oraz Związek Południowej Afryki, który postanowił wysłać ledwo co zamówione w Wielkiej Brytanii 30 Gauntletów. W styczniu 1940 roku samoloty dotarły drogą morską do Szwecji, gdzie rozpoczęto ich montaż w Centralnych Warsztatach Lotniczych ("Centrala Flygverkstanden"). Maszyny nie zdążyły wziąć udziału w walkach. Pierwsze myśliwce zaczęły docierać do Finlandii 10 marca, a 13 marca podpisano traktat pokojowy pomiędzy walczącymi stronami. Samoloty rozpoczęły służbę jako maszyny zaawansowanego treningu. W 1945 roku złomowano wszystkie myśliwce, pod koniec lat 70. XX wieku jeden z nich został odrestaurowany i do dnia dzisiejszego jest jedynym zachowanym, latającym egzemplarzem Gloster Gauntleta. W Finlandii Gauntlety nazywano "Kotletti", czyli kotlet.

</doc>
<doc id="2048678" url="https://pl.wikipedia.org/wiki?curid=2048678" title="92P/Sanguin">
92P/Sanguin

92P/Sanguin – kometa krótkookresowa, należąca do rodziny Jowisza. 
Odkrycie.
Kometa została odkryta 15 października 1977 roku przez Juana G. Sanguina (El Leoncito, Chile). W nazwie znajduje się nazwisko odkrywcy.
Orbita komety i właściwości fizyczne.
Orbita komety 92P/Sanguin ma kształt elipsy o mimośrodzie 0,66. Jej peryhelium znajduje się w odległości 1,83 j.a., aphelium zaś 8,89 j.a. od Słońca. Jej okres obiegu wokół Słońca wynosi 12,4 roku, nachylenie do ekliptyki to wartość 19,44˚.
Jądro tej komety ma rozmiary 2,38 km.

</doc>
<doc id="2048689" url="https://pl.wikipedia.org/wiki?curid=2048689" title="Zhuang Zhou">
Zhuang Zhou



</doc>
<doc id="2048690" url="https://pl.wikipedia.org/wiki?curid=2048690" title="Lekkoatletyka na Letnich Igrzyskach Olimpijskich 1980 – bieg na 100 m kobiet">
Lekkoatletyka na Letnich Igrzyskach Olimpijskich 1980 – bieg na 100 m kobiet

Rywalizacja w biegu na 100 metrów kobiet podczas igrzysk olimpijskich w Moskwie odbywała się w 25 i 26 lipca 1980.
Przedbiegi 25.07.
Bieg 1.
Wiatr: +0,06 m/s
Bieg 2.
Wiatr: +0,60 m/s
Bieg 3.
Wiatr: +1,92 m/s
Bieg 4.
Wiatr: +1,00 m/s
Bieg 5.
Wiatr: +0,18 m/s
Ćwierćfinały 25.07.
Bieg 1.
Wiatr: +0,45 m/s
Bieg 2.
Wiatr: +0,96 m/s
Bieg 3.
Wiatr: +0,39 m/s
Półfinały 26.07.
Bieg 1.
Wiatr: +0,92 m/s
Bieg 2.
Wiatr: +0,45 m/s
Finał 26.07.
Wiatr: +0,99 m/s
Linki zewnętrzne.
Sports-reference.com: Athletics at the 1980 Moskva Summer Games: Women's 100 metres 

</doc>
<doc id="2048692" url="https://pl.wikipedia.org/wiki?curid=2048692" title="Johann Caspar Herterich">
Johann Caspar Herterich

Johann Caspar Herterich (ur. 3 kwietnia 1843 w Ansbach, zm. 26 października 1905 w Monachium) – niemiecki malarz, przedstawiciel malarstwa historycznego i rodzajowego, wpływowy wykładowca w monachijskiej Akademii Sztuk Pięknych.
Życiorys.
Był synem rzeźbiarza i konserwatora Franza Hertericha (1798–1876) i starszym bratem malarza Ludwiga von Hertericha. Po przeprowadzce do Monachium został od 24 października 1859 studentem Akademii Sztuk Pięknych w Monachium, uczniem Philippa Foltza i Carla Theodora von Piloty´ego. Od 1882 roku był nauczycielem pomocniczym, a od 1884 następcą Gyuli Benczúra – profesora Akademii monachijskiej w klasie studium z natury ("Naturklasse").
Do jego uczniów należeli między innymi Benno Elkan, Iosif Iser, Bruno Paul Hetze, Alexander Eckener, Max Slevogt, Roman Kramsztyk, Theodor Doebner, August Wilde, Max Hein-Neufeldt i Leonid Ossipowitsch Pasternak.
Okazjonalnie prace tego artysty pojawiają się na aukcjach dzieł sztuki.

</doc>
<doc id="2048694" url="https://pl.wikipedia.org/wiki?curid=2048694" title="David Slade">
David Slade

David Slade (ur. 26 września 1969 w Wielkiej Brytanii) – brytyjski reżyser filmowy.
Swoją karierę rozpoczął reżyserując teledyski między innymi dla Aphex Twin, Roba Dougana, Tori Amos, Muse, System of a Down czy Stone Temple Pilots. Pierwszym filmem jaki wyreżyserował była Pułapka z 2005.

</doc>
<doc id="2048695" url="https://pl.wikipedia.org/wiki?curid=2048695" title="Kaczi-Kalon">
Kaczi-Kalon

Kaczi-Kalon "Качи-кальон" – średniowieczne skalne miasto zbudowane przez ludność grecką w zachodniej części Krymu na Ukrainie, leżące 8 km na południe od Bakczysaraju, koło wsi Basztanowka. 
Nazwa oznacza "Krzyżowy Okręt". Kompleks znajduje się na stoku góry Fycki, wyraźnie poniżej partii szczytowej. Skoncentrowany jest wokół pięciu wielkich, półotwartych naturalnych jaskiń, zaś groty wykute są zarówno w ścianach tych jaskiń, jak i między jaskiniami. Pomimo dużych rozmiarów (25 ha, 118 wykutych grot) stanowisko to jest bardzo słabo rozpoznane archeologicznie, toteż daty powstania i poszczególnych faz rozwoju nie są pewne, podobnie jak charakter osady. Przypuszcza się, że w XI w n.e. lub trochę później powstał tu mur zabezpieczający istniejącą osadę rolniczą (nie obejmującą jednak całego dzisiejszego kompleksu). Z pism z XVI w. wiadomo, że istniał tu wówczas klasztor prawosławny, choć nie wiadomo na jakim obszarze i czy współwystępował z osadą rolniczą. Przypuszcza się, że klasztor ten powstał gdzieś pomiędzy XIII a XV w. Klasztor ów działał do 1778, później był reaktywowany w 1851 pod wezwaniem św. Anastazji i funkcjonował do kasacji przez władze komunistyczne w 1921. 
Charakterystyczna dla Kaczi-Kalon jest duża liczba (ponad 120 sztuk) struktur zwanych po rosyjsku "tarapanami" (kamiennych koryt, pras, w których miażdżono winogrona w celu uzyskania soku do fermentacji przy produkcji wina), w których można było przetwarzać 250 ton winogron jednocześnie. Sugeruje to, że produkcja wina była istotną gałęzią tutejszej gospodarki. Wiek tych tarapanów nie jest pewny. Generalnie tego typu nagromadzenia wiąże się z okresem VIII-IX w n.e., ale Mogariczew kwestionuje wiarygodność takich datowań i sugeruje, że karapany mogły być znacznie młodsze (XV w). W całym kompleksie zachowało się pięć cerkwi i jedna kaplica. Większość z nich była wykuta w skale tylko częściowo, a reszta budowli wychodziła na zewnątrz skały i była murowana albo drewniana. Wśród tych cerkwi jest późnośredniowieczna cerkiew pw. św. Zofii o owalnym kształcie i rozmiarach 5,3x2,4 m oraz wysokości 2,15 m. Zachowały się greckie napisy z XVI-XVII w., nisze na ikony i szereg innych elementów. Po reaktywacji w XIX w. lekko przebudowana. Przy cerkwi zachowane resztki cmentarza z nagrobkami kamiennymi. Po kolejnej cerkwi pw. św. Anastazji zachowała się tylko absyda. Dwa obszary o powierzchni 1,5 ha i 0,2 ha były otoczone kamiennym murem, choć nie jest pewny ani jego wiek, ani funkcja (obronny?, cmentarny?). 

</doc>
<doc id="2048696" url="https://pl.wikipedia.org/wiki?curid=2048696" title="Gmina Bystragiszki">
Gmina Bystragiszki



</doc>
<doc id="2048697" url="https://pl.wikipedia.org/wiki?curid=2048697" title="3T">
3T

3T – amerykański zespół R&amp;B, założony przez trzech synów Tito Jacksona (z The Jackson 5), brata Michaela Jacksona, oraz Delores "Dee Dee" Jackson. W skład grupy wchodzą, od najstarszego: Toriano Adaryll Jackson II (Taj), Taryll Adren Jackson i Tito Joe Jackson (TJ).
Kariera.
3T wydali swój debiutancki album "Brotherhood" w 1995 roku. Na całym świecie sprzedano ok. 3 miliony jego egzemplarzy. Międzynarodowym hitem stał się pierwszy singel "Anything", którego współautorem był Mintman (Carsten Mortensen). W Europie wydano kilka przebojów zespołu, w tym "24/7", "Why" (duet ze stryjem, Michaelem Jacksonem), "I Need You" (w którym również zaśpiewał Michael), "Tease me" oraz "Gotta Be You". W 1996 roku byli drugą, po Spice Girls, grupą według sprzedaży płyt w Europie. Muzycy z 3T pisali i produkowali również ścieżki dźwiękowe do filmów, takich jak "The Jacksons: An American Dream", "Uwolnić orkę" i "Uwolnić orkę 2", a także "Men in Black" oraz "Trippin"'. Taryll pisał również piosenki dla swej ciotki, Janet Jackson, a także dla Lindsay Lohan. Na początku 1997 roku wyruszyli z albumem "Brotherhood" w trasę po Europie, na której wykonywali zarówno piosenki ze swojego albumu, jak i przeboje Jackson 5, wraz z ojcem, Tito Jacksonem ('Poppa T'), a także hit zespołu Oasis, "Wonderwall".
Po podpisaniu w 2003 r. kontraktu z francuską wytwórnią TF1/NRJ 3T kontynuowało swe koncerty we Francji, Holandii i Belgii. W 2004 r. zespół związał się z wytwórnią holenderską, Digidance, która dystrybuowała ich muzykę w tym kraju. 23 marca 2004 r. wydali album zatytułowany "Identity". Z albumu tego pochodzą dwa single: "Stuck on You" (cover piosenki Lionela Richiego) oraz "Sex Appeal". Poza Europą nie były one wydane, jednakże w 2008 r. "Identity" ukazało się w iTunes oraz Amazon.com, uzyskując szeroką rzeszę fanów.
Bracia wystąpili podczas odcinka show "This Is David Gest" z 22 kwietnia 2007 r., gdzie zaśpiewali piosenkę tytułową "Crazy Kinda Guy". W odcinku tym zaprezentowano dom rodziny Jacksonów w Encino w Kalifornii, w którym nastąpiło spotkanie z 3T, Tito Jacksonem oraz jego matką, Katherine Jackson. W innym odcinku tego programu muzycy nagrywali w swoim studiu piosenkę tytułową.

</doc>
<doc id="2048699" url="https://pl.wikipedia.org/wiki?curid=2048699" title="Mirosław (Litwa)">
Mirosław (Litwa)

Mirosław (lit. "Miroslavas") – miasteczko na Litwie w okręgu olickim w rejonie Olita, siedziba starostwa Mirosław.
Za Królestwa Polskiego (1868-1919) siedziba wiejskiej gminy Mirosław w powiecie sejneńskim w guberni suwalskiej.
Kościół parafialny murowany, założony w 1763 przez Antoniego i Teresę Ważyńskich z Bendr. Osadzono przy nim księży marianów.
Wieś wchodziła w skład dóbr Gudzieniszki.

</doc>
<doc id="2048700" url="https://pl.wikipedia.org/wiki?curid=2048700" title="Miroslavas">
Miroslavas



</doc>
<doc id="2048701" url="https://pl.wikipedia.org/wiki?curid=2048701" title="Max Doerner">
Max Doerner

Max Doerner (ur. 1 kwietnia 1870, zm. 1 marca 1939 w Monachium) – niemiecki malarz, konserwator i restaurator dzieł sztuki, teoretyk sztuki.
Życie.
Doerner studiował w monachijskiej Akademii Sztuk Pięknych i był uczniem Johanna Caspara Hertericha i Wilhelma von Dieza. Jego sposób malowania bliski był impresjonizmowi. Motywów poszukiwał głównie w pejzażach wokół jeziora Ammersee w Bawarii. Swoje podróże artystyczne po Holandii i Włoszech poświęcił gruntownemu poznaniu dawnego malarstwa. Szczególnie intensywnie studiował pompejańskie freski. Jego badania zmieniły podstawy dotychczasowego podejścia do konserwacji, która starała się zachować oryginalną substancję uszkodzonego dzieła sztuki.
Jego publikacja "Malmaterial und seine Verwendung im Bilde (München 1921)" (Materiał malarski i jego zastosowanie w obrazie) jest uważana za pierwszą standardową i znaną na całym świecie pracę w tej dziedzinie.
W 1911 Doerner został docentem technik malarskich w monachijskiej Akademii, a w 1921 został mianowany profesorem.
W 1937 roku został założony "Münchener Werkprüfungs- und Forschungsanstalt" (monachijski zakład naukowo-badawczy kontroli materiałów), którego kierownictwo objął Doerner.
Instytucja egzystuje do dziś i nazywa się na cześć założyciela "Doerner Institut" (Instytut Doernera). Instytut jest częścią "Bayerische Staatsgemäldesammlungen" (bawarskich państwowych zbiorów malarstwa).
Za wyróżniającego się ucznia Maxa Doernera uważany jest Kurt Wehlte, którego najważniejsza praca "Werkstoffe und Techniken der Malerei " (Materiały i techniki malarstwa) w sposób sensowny uzupełnia i aktualizuje miejscami przestarzałe już dzieło Doernera.

</doc>
<doc id="2048705" url="https://pl.wikipedia.org/wiki?curid=2048705" title="Ireneusz Choroszucha">
Ireneusz Choroszucha

Ireneusz Adam Choroszucha (ur. 2 marca 1943 w Płoskiem) – polski dziennikarz i działacz polityczny związany z Białymstokiem, senator II kadencji (1991–1993).
Życiorys.
Ukończył studia na Wydziale Prawa i Administracji Uniwersytetu Warszawskiego, następnie pracował głównie jako dziennikarz, m.in. w „Gazecie Współczesnej” i „Kontrastach”. W 1980 był przewodniczącym Komisji Zakładowej NSZZ „Solidarność” w Białostockim Wydawnictwie Prasowym. W 1988 organizował białostocki oddział Klubu Myśli Politycznej „Dziekania”, następnie zaś Komitet Obywatelski Ziemi Białostockiej. Był członkiem założycielem Porozumienia Centrum. W 1990 wszedł w skład rady miejskiej Białegostoku I kadencji.
Z ramienia POC uzyskał mandat senatora w województwie białostockim w wyborach w 1991. W trakcie kadencji przeszedł do Ruchu dla Rzeczypospolitej. Zasiadał w Komisjach Gospodarki Narodowej, Kultury i Środków Przekazu oraz Nauki i Edukacji Narodowej.
W wyborach w 1993 bez powodzenia ubiegał się o reelekcję z ramienia Koalicji dla Rzeczypospolitej, zajmując z 47 448 głosami czwarte miejsce w województwie białostockim.
W 2014 został wyróżniony Odznaką Honorową Województwa Podlaskiego.

</doc>
<doc id="2048706" url="https://pl.wikipedia.org/wiki?curid=2048706" title="European political foundation">
European political foundation



</doc>
<doc id="2048708" url="https://pl.wikipedia.org/wiki?curid=2048708" title="Green European Foundation">
Green European Foundation



</doc>
<doc id="2048715" url="https://pl.wikipedia.org/wiki?curid=2048715" title="Narodowy Komitet Oswobodzenia Narodów Górskich Północnego Kaukazu">
Narodowy Komitet Oswobodzenia Narodów Górskich Północnego Kaukazu

Narodowy Komitet Oswobodzenia Narodów Górskich Północnego Kaukazu (ros. Национальный комитет освобождения горских народов Северного Кавказа), nazywany też Komitetem Oswobodzenia Narodów Górskich Północnego Kaukazu lub Górskim Centrum Monarchistycznym – północnokaukaski organ przedstawicielski w Turcji w latach 1921-1923.
Komitet powstał w 1921 r. w Konstantynopolu z inicjatywy b. dowódców okręgów narodowych na Północnym Kaukazie, którzy podczas wojny domowej w Rosji byli związani z władzami Białych. W jego skład weszli: Osetyniec gen. Jakow (Beta) Chabajew (przewodniczący), Kabardyniec książę gen. Fiodor (Tembot) N. Bekowicz-Czerkasski (zastępca przewodniczącego i sekratarz), Czerkiesi gen. Sułtan Girej-Kłycz i płk Siergiej G. Ułagaj (Kuczuk), Dagestaniec Michael Chalipow (Michael Chalil-pasza).
Komitet podporządkował się Wyższemu Związkowi Monarchistycznemu z siedzibą w Paryżu. Po opuszczeniu Turcji przez wojska alianckie w 1923 r., większość członków Komitetu wyjechała do różnych krajów Europy. W tej sytuacji jego działalność zamarła.

</doc>
<doc id="2048720" url="https://pl.wikipedia.org/wiki?curid=2048720" title="Pierwszy dzień wolności (film)">
Pierwszy dzień wolności (film)

Pierwszy dzień wolności – polski dramat wojenny z 1964 roku w reżyserii Aleksandra Forda, zrealizowany według dramatu Leona Kruczkowskiego pod tym samym tytułem. Film jest studium psychologicznym postaw moralnych w obliczu tragedii spowodowanych wojną.
Plenery: Bystrzyca Kłodzka i Kłodzko.
Treść.
Ostatnie dni II wojny światowej. Grupa polskich oficerów wyzwolonych z oflagu zatrzymuje się w opustoszałym miasteczku. Przebywa tam jedynie lekarz niemiecki Rhode wraz z trzema córkami Ingą, Luzzi i Lorchen, który zdecydował się pozostać w rodzinnym domu. Wkrótce Inga zostaje zgwałcona przez grupę powracających do domu robotników przymusowych. Jan - jeden z oficerów staje w obronie Ingi, co doprowadza do konfliktu z kolegami niechętnymi Niemcom. Wkrótce miasteczko zostaje napadnięte przez oddział SS, którym dowodzi narzeczony Ingi.

</doc>
<doc id="2048721" url="https://pl.wikipedia.org/wiki?curid=2048721" title="Pierwszy dzień wolności">
Pierwszy dzień wolności

Pierwszy dzień wolności – dramat Leona Kruczkowskiego wystawiony w 1959, wydany w 1960 w Warszawie przez Państwowy Instytut Wydawniczy.
Autor przedstawia w nim problematykę wolności na przykładzie zdarzeń z pierwszych dni po II wojnie światowej. W sztuce przedstawiona jest reakcja kilku oficerów polskich, którzy opuszczają obóz jeniecki i spotykają się z przedstawicielami społeczeństwa niemieckiego. Między dwiema grupami dochodzi do napięcia potęgowanego obecnością w pobliżu niedobitków oddziałów niemieckiej armii. Głębię filozoficzną określają w nim myśli Polaków, ich rozterka oraz upojenie, a jednocześnie rozczarownie wolnością.

</doc>
<doc id="2048722" url="https://pl.wikipedia.org/wiki?curid=2048722" title="Wybory parlamentarne w Holandii w 1963 roku">
Wybory parlamentarne w Holandii w 1963 roku

Wybory w Holandii w roku 1963.
Na skutek wyborów do parlamentu dostało się 10 partii. Do obsadzenia było 150 mandatów. Wybory wygrała Katolicka Partia Ludowa
Wyniki.
Po wyborach.
Po wyborach zawiązana została koalicja katolików, antyrewolucjonistów, historycznych chrześcijan i liberałów, z Marijnen (katolikiem) jako premierem. Rząd upadł w 1965. Od tego roku krajem rządziła koalicja katolików, socjalistów i antyrewolucjonistów, mająca za premiera Calsa (katolik).

</doc>
<doc id="2048723" url="https://pl.wikipedia.org/wiki?curid=2048723" title="Jest pan wolny, doktorze Korczak">
Jest pan wolny, doktorze Korczak

Jest pan wolny, doktorze Korczak (niem. "Sie sind frei, Doktor Korczak") – film biograficzny z 1974 roku. Treścią filmu są ostatnie lata życia wybitnego lekarza, pedagoga i pisarza Janusza Korczaka.

</doc>
<doc id="2048724" url="https://pl.wikipedia.org/wiki?curid=2048724" title="Wybory parlamentarne w Holandii w 1977 roku">
Wybory parlamentarne w Holandii w 1977 roku

Wybory parlamentarne w Holandii w roku 1977
Sytuacja przed wyborami.
W wyborach 1977 pojawia się nowa partia Apel Chrześcijańsko-Demokratyczny. Partia powstała w 1976 z połączenia Katolickiej Partii Ludowej z Partią Antyrewolucyjną i Unią Historycznych Chrześcijan.
Wybory i wynik.
Wybory wygrała Partia Pracy z 53 mandatami, drugie miejsce zajął Apel Chrześcijańsko-Demokratyczny z 49 mandatami. Do parlamentu weszło 11 partii.
Po wyborach.
Na czele koalicji chrześcijańskich demokratów i liberałów stanął Van Agt.

</doc>
<doc id="2048726" url="https://pl.wikipedia.org/wiki?curid=2048726" title="Source-Seine">
Source-Seine

Source-Seine – miejscowość i gmina we Francji, w regionie Burgundia-Franche-Comté, w departamencie Côte-d’Or. W miejscowości znajdują się źródła Sekwany. Powstała 1 stycznia 2009 roku w wyniku połączenia gmin Saint-Germain-Source-Seine i Blessey.

</doc>
<doc id="2048728" url="https://pl.wikipedia.org/wiki?curid=2048728" title="Monety obiegowe III Rzeczypospolitej">
Monety obiegowe III Rzeczypospolitej

Monety obiegowe III Rzeczypospolitej – monety obiegowe emitowane przez Narodowy Bank Polski od 1990 r. z umieszczoną na awersie nazwą państwa „Rzeczpospolita Polska” oraz godłem w postaci orła w koronie.
Na początku lat 90. XX w. w Polsce panowała wysoka inflacja, wobec czego bank centralny emitował coraz to wyższe nominały zarówno monet jak i banknotów. 
1 stycznia 1995 r., na podstawie ustawy z 7 lipca 1994 r., przeprowadzono denominację złotego. Nowy polski złoty (PLN) równał się starych złotych. Monety przeddenominacyjne, zarówno te z nazwą państwa "Polska Rzeczpospolita Ludowa" jak i "Rzeczpospolita Polska," wycofano z obiegu już 1 stycznia 1995 r., banknoty zaś sukcesywnie zastępowano nowymi znakami pieniężnymi.
Stare pieniądze można było wymieniać w kasach NBP do 31 grudnia 2010 r.
Okres przed denominacją.
W 1990 r. na nowo emitowanych monetach zmieniono godło i nazwę państwa, wprowadzając obiegowe 50- i 100-złotówkę oraz okolicznościowe monety upamiętniające 10. rocznicę powstania związku zawodowego Solidarność. 
Monety powszechnego obiegu.
W okresie przeddenominacyjnym (1990–1994) wybito i wprowadzono tylko dwie monety powszechnego obiegu:
W roku 1990 wybito również monety: 1, 2, 5, 10 i 20 złotych z nazwą państwa „POLSKA RZECZPOSPOLITA LUDOWA” i godłem w postaci orła bez korony – były to jednak kontynuacje wzorów monet powszechnego obiegu PRL, wprowadzonych 28 grudnia 1988 r.
Monety okolicznościowe.
W latach 1990–1994 wprowadzono 12 monet okolicznościowych o nominałach , i złotych. Były to:
W roku 1990, 25 czerwca, do obiegu wprowadzono okolicznościową 500-złotówkę z Władysławem II Jagiełłą, na której wybite były:
Moneta ta w katalogach zaliczana jest jednak do okresu PRL.
Okres po denominacji.
W wyniku przeprowadzonej denominacji, 1 stycznia 1995 r. w powszechnym obiegu pojawiło się 9 nominałów monet: 1, 2, 5, 10, 20 i 50 groszy oraz 1, 2 i 5 złotych. Od 1995 r. w srebrze lub złocie bite są również monety kolekcjonerskie, rozprowadzane jednak na rynku po cenach wyższych niż ich nominał.
Monety powszechnego obiegu.
Na awersach monet w centralnej części znajduje się godło – orzeł w koronie, dookoła w otoku napis „Rzeczpospolita Polska”, poniżej orła umieszczany jest rok bicia. Na rewersach widnieją oznaczenia nominałów z symbolicznie przedstawionymi elementami roślinnymi. Autorami projektów monet wprowadzonych do obiegu 1 stycznia 1995 r. są:
W latach 2013–2017 zmieniono rysunek awersu nominałów od 1 grosza do 1 złotego. Autorem nowego wzoru głównej strony monet jest Sebastian Mikołajczak.
Monety bimetaliczne – 2 i 5 złotych – bite są na krążkach składających się rdzenia otoczonego pierścieniem. W przypadku monety 2 złote rdzeń jest wykonany z miedzioniklu, a pierścień – ze stopu brązu z aluminium. W przypadku monety 5-złotowej stopy rdzenia i pierścienia zamieniono.
Monety o nominałach 1, 2 i 5 groszy bito z mosiądzu manganowego do 2014 r., potem zmieniono materiał na stal powlekaną mosiądzem.
2 stycznia 2020 r. Narodowy Bank Polski wprowadził do powszechnego obiegu monety:
ze stali pokrytej miedzią i niklem, bez zmiany wzorów awersu i rewersu, parametrów metrologicznych i typu rantu w porównaniu z wzorami z 2017 r.
1 września 2021 r. w kasach NBP udostępniono monety: 10, 20, 50 groszy oraz 1 złoty rocznika 2019 wybite w stali pokrytej miedzią i niklem a nie w miedzioniklu, jaki był wykorzystany do emisji tych nominałów zarówno tego rocznika jak i roczników wcześniejszych.
Rodzaj wykorzystanego materiału oraz parametry metrologiczne i typy rantu monet przedstawiono w tabeli:
Nakłady.
W tabeli zebrano nakłady w sztukach poszczególnych nominałów:
gdzie:
Monety okolicznościowe.
W 1995 r. Narodowy Bank Polski rozpoczął emisję okolicznościowych monet 2-złotowych, początkowo w miedzioniklu, a od 1996 do kwietnia 2014 r. w stopie nordic gold. Monety te upamiętniały m.in. ważne wydarzenia lub wybitnych Polaków.Od maja 2014 r. NBP rozpoczął emisję serii "Odkryj Polskę" monet okolicznościowych w standardzie obiegowej 5-złotówki.

</doc>
<doc id="2048729" url="https://pl.wikipedia.org/wiki?curid=2048729" title="Systema">
Systema

Systema (ros. Система) – rosyjski system walki zaprojektowany dla osiągnięcia wysokiego poziomu skuteczności. Systema jest wykorzystywana przez nieliczne oddziały Specnazu. System walki opiera się na wiedzy o tym, jak różne układy ludzkiego organizmu (nerwowy, krwionośny, limfatyczny) oraz psychika reagują na oddziaływania zewnętrznych i wewnętrznych czynników takich jak: temperatura, ciśnienie, napięcie mięśniowe, ból, stres, strach itp. Podstawowym elementem metodyki jest kontrola oddechu, uzyskiwana przez specyficzne ćwiczenia oddechowe, rozwijanie intuicji oraz indywidualnych predyspozycji trenującego. Poprawne wykorzystanie oddychania pozwala kierować stanami psychiki, napięciami w mięśniach i układzie nerwowym oraz wykonywać zamierzone działanie przy wykorzystaniu minimalnej siły mięśniowej.

</doc>
<doc id="2048734" url="https://pl.wikipedia.org/wiki?curid=2048734" title="Shogun zabójca (ścieżka dźwiękowa)">
Shogun zabójca (ścieżka dźwiękowa)



</doc>
<doc id="2048736" url="https://pl.wikipedia.org/wiki?curid=2048736" title="Wojna łotewsko-bolszewicka">
Wojna łotewsko-bolszewicka



</doc>
<doc id="2048737" url="https://pl.wikipedia.org/wiki?curid=2048737" title="Wojna łotewsko-sowiecka">
Wojna łotewsko-sowiecka



</doc>
<doc id="2048738" url="https://pl.wikipedia.org/wiki?curid=2048738" title="Paweł Kaczmarek">
Paweł Kaczmarek

Paweł Kaczmarek (ur. 1 lipca 1985 w Złotowie) – polski piłkarz grający na pozycji pomocnika.
Kariera.
Paweł Kaczmarek jako junior występował w Drawie Drawsko Pomorskie, MSP Szamotułach i Amice Wronki. Na początku 2004 trafił do Kaszubii Kościerzyna. Wraz z nią w sezonie 2003/2004 zajął szóste miejsce w trzeciej lidze. W kolejnych rozgrywkach zdobył cztery gole, a jego drużyna uplasował się na piątym miejscu w ligowej tabeli. Jego dobra postawa na trzecioligowych boiskach spowodowała zainteresowanie pierwszoligowych zespołów. Przed sezonem 2005/2006 Kaczmarek podpisał kontrakt z Arką Gdynia. W rundzie jesiennej nie wystąpił w żadnym spotkaniu, dlatego wiosną został wypożyczony do Tura Turek. Po powrocie do Gdyni latem 2006, z powodu braku szans na grę, odszedł do Radomiaka Radom. W mazowieckim zespole występował pół roku, po czym został zawodnikiem Wigier Suwałki. 
Latem 2007 roku Kaczmarek trafił do beniaminka drugiej ligi, Znicza Pruszków. Zadebiutował w nim 29 lipca w wygranym 2:0 pojedynku z Pelikanem Łowicz. Dwa dni później, w meczu pucharu Polski ze Startem Krasnystaw strzelił swojego pierwszego gola. 30 września zdobył dwie bramki w meczu z Odrą Opole i zapewnił swojemu zespołowi cenne trzy punkty. W sezonie 2007/2008 regularnie pojawiał się na boisku. Ostatecznie Znicz zakończył rozgrywki na piątym miejscu w tabeli i od awansu do Ekstraklasy dzielił go tylko gorszy bilans meczów bezpośrednich z Arką Gdynia.
Występy w sezonie 2008/2009 Kaczmarek rozpoczął od meczu z GKS-em Jastrzębie, w którym zagrał pełne 90 minut. 21 września zdobył dwa gole w pojedynku z Flotą Świnoujście czym w znacznym stopniu przyczynił się do zwycięstwa 4:1. Znicz w nowo utworzonej pierwszej lidze po raz kolejny potwierdził swoje aspiracje do awansu do Ekstraklasy i uplasował się na szóstym miejscu w tabeli. W pucharze Polski odpadł w I rundzie, przegrywając z drugą drużyną Lechii Gdańsk. Kaczmarek wystąpił łącznie w 30 meczach, w których zdobył trzy gole.
W sezonie 2009/2010 Kaczmarek po raz kolejny odegrał znacząca rolę w swoim zespole. Jego dobra postawa oraz pięć goli w osiemnastu meczach spowodowały zainteresowanie przez klubu Ekstraklasy. Po zakończeniu rundy jesiennej trafił na testy do Lechii Gdańsk. Następnie sprawdzany był również w Ruchu Chorzów, jednak 16 grudnia podpisał trzyletnią umowę z Koroną Kielce. W nowym zespole zadebiutował 27 lutego 2010, grając w pierwszej połowie spotkania z Jagiellonią Białystok. Dobre i przemyślane zagrania przeplatał mniej udanymi akcjami. Miał jedną szansę na strzelenie bramki, jednakże jego uderzenie z dystansu obronił Grzegorz Sandomierski Z meczu na mecz zdobywał niezbędne doświadczenie w lidze i za każdym razem prezentował się na boisku coraz pewniej. Sezon zakończył występując w drugiej części pojedynku z Ruchem Chorzów, w którym zaliczył asystę przy golu Macieja Tataja, a po jednym z jego strzałów piłka odbiła się najpierw od słupka, a później od pleców bramkarza Krzysztofa Pilarza i wpadła do bramki. Gol został jednak zaliczony golkiperowi chorzowskiego klubu.
W rundzie jesiennej sezonu 2010/2011 nie był podstawowym zawodnikiem Korony. Oprócz meczu pucharu Polski z Jagiellonią Białystok nie rozegrał ani jednego pełnego spotkania w pierwszej drużynie. W lidze w wyjściowej jedenastce wyszedł tylko dwa razy. W końcówce rundy nie był nawet brany pod uwagę w ustalaniu kadry meczowej ze względu na kontuzję stawu skokowego. 3 lutego 2011 roku Kaczmarek został wypożyczony do końca rozgrywek do GKS-u Bogdanka. W następnym sezonie powrócił do Korony Kielce. Jesienią 2012 został wypożyczony do ŁKSu Łódź. Następnie rozwiązał kontrakt z Koroną Kielce i podpisał półroczną umowę ze Stomilem Olsztyn.
W lipcu 2016 został zawodnikiem Motoru Lublin.

</doc>
<doc id="2048740" url="https://pl.wikipedia.org/wiki?curid=2048740" title="J.E. Heartbreak">
J.E. Heartbreak

J.E. Heartbreak – drugi studyjny album amerykańskiej grupy Jagged Edge, wydany 18 stycznia 2000 roku. Album pierwotnie miał zostać wydany jesienią 1999 roku.
Sprzedaż.
Album zadebiutował na 8. miejscu listy sprzedaży Billboard 200 i na szczycie notowania Top R&amp;B/Hip-Hop Albums.
Ten album jest najlepszym sprzedającym się albumem grupy, co potwierdza fakt 2 milionów kopii w Stanach Zjednoczonych. Został zatwierdzony jako 2x platyna przez RIAA.

</doc>
<doc id="2048744" url="https://pl.wikipedia.org/wiki?curid=2048744" title="Denis Špoljarić">
Denis Špoljarić

Denis Špoljarić (ur. 20 sierpnia 1979 w Zagrzebiu) – chorwacki piłkarz ręczny, reprezentant kraju, występuje na pozycji rozgrywającego. W 2004 roku wraz z reprezentacją zdobył złoty medal olimpijski w Atenach.
Obecnie występuje w Bundeslidze, w drużynie Füchse Berlin.

</doc>
<doc id="2048745" url="https://pl.wikipedia.org/wiki?curid=2048745" title="Tridev">
Tridev

Tridev (hindi:त्रिदेव, tj. "Trójca") to indyjskie kino akcji z 1989 roku. Film zemsty i walki z bezprawiem, podczas której łamane jest prawo. Bohaterów, tytułową trójcę, grają znani w Indiach aktorzy Naseeruddin Shah), (Sunny Deol) i (Jackie Shroff. Zwalczanego gangstera gra Amrish Puri. Film w reżyserii Rajiv Rai ("", "Mohra") cieszył się w Indiach dużą popularnością.
Fabuła.
Bombaj. Policjant Karan Saxena (Sunny Deol) bardzo lubi zwalczać bandytów w pojedynkę. Może pokonać każdą ilość. Nie umie jednak przewidzieć siły strachu i szantażu, dzięki którym ze świadka oskarżenia złapanego bandyty sam staje się oskarżonym. Takiego zhańbionego policjanta nie chce już na zięcia jego teść (skądinąd szef posterunku - Anupam Kher). Na nic łzy Divyi (Madhuri Dixit), córki komisarza Mathura. Karan zostaje przeniesiony na prowincję. Tymczasem wielbiący prawo i swój mundur jak Boga komisarz Mathur woli poświęcić porwaną córkę niż ustąpić bandytom. Jego syn Ravi (Jackie Shroff) broni honoru siostry łamiąc prawo.
Tymczasem zesłany na wieś Karan spotyka tam Jaia Singha (Naseeruddin Shah). Ich przyjaźń zaczyna się od posadzenia Jaia za kratki. Okazuje się jednak, ze napadając po nocach na tych, co łupią biednych ludzi, jest on większym bojownikiem o sprawiedliwość niż większość polityków czy przekupni policjanci. Karan, Ravi i Jai spotykają się tworząc gniewną trójcę zwalczającą zło, którego ucieleśnieniem jest sponsorujący wybory dakoita - biznesmen Bhairav Singh (Amrish Puri)...
Nagrody i nominacje.
Filmfare Awards.
Nagroda Filmfare za Najlepszy Playback Kobiecy Sapna Mukherjee
nominacja do Nagroda Filmfare dla Najlepszego Aktora Drugoplanowego -
Amrish Puri
nominacja do Nagrody Filmfare za Najlepszy Playback Męski -
Amit Kumar
nominacja do Nagroda Filmfare za Najlepszy Playback Kobiecy -
Alisha Chinoy
nominacja do Nagroda Filmfare za Najlepszą Muzykę -
Kalyanji Veerji
nominacja do Nagroda Filmfare za Najlepszą Muzykę -
Anandji

</doc>
<doc id="2048747" url="https://pl.wikipedia.org/wiki?curid=2048747" title="Highlands (New Jersey)">
Highlands (New Jersey)

Highlands – miasteczko w hrabstwie Monmouth w stanie New Jersey w Stanach Zjednoczonych, na krańcu drogi stanowej nr 36. Według spisu ludności z 2000 roku miasto liczyło 5 097 mieszkańców. 
Miasto jest domem scenarzysty, producenta i reżysera Kevina Smitha, a akcja jego filmu Dziewczyna z Jersey toczy się właśnie w tej miejscowości. 
Wschodnia część miasta zbudowana jest na wzgórzu, które wychodzi na mierzeję Sandy Hook i Ocean Atlantycki, nad brzegami którego znajdują się najatrakcyjniejsze plaże aglomeracji nowojorskiej. Na szczycie wzgórza znajduje się latarnia morska Navesink Twin Lights.

</doc>
<doc id="2048749" url="https://pl.wikipedia.org/wiki?curid=2048749" title="Carnegie Lake">
Carnegie Lake

Carnegie Lake – zbiornik wodny powstały po wybudowaniu tamy na Millstone River w najdalej wysuniętym na północny wschód punkcie Princeton w New Jersey.
Jezioro stanowi własność prywatną i jest używane przez uniwersyteckie drużyny wioślarskie. Jest jednak dostępne do użytku publicznego dla łyżwiarzy, wędkarzy i piknikowiczów. Przez długi czas jezioro było zanieczyszczone, co ma swoje konsekwencje w poziomie bezpieczeństwa tego miejsca. Obecnie trwają prace na rzecz poprawy jakości wody w zbiorniku.
Widok z lotu ptaka na Jezioro Carnegie znajduje się w początkowej sekwencji amerykańskiego serialu obyczajowego Dr House.
Historia.
Przed powstaniem jeziora, członkowie wioślarskiej drużyny Princeton University pływali po wąskim kanale Delaware and Raritan Canal, który dzielili ze statkami śródlądowej żeglugi handlowej. Zespół omawiał dążenie do zbudowania jeziora w Princeton, ale plany nigdy nie zostały opracowane. W roku 1902, jeden z byłych członków zespołu, Howard Russel Butler, został poproszony o sportretowanie filantropa Andrew Carnegie. Podczas pozowania Carnegie rozwodził się nad jeziorami, które wybudował w rodzinnej Szkocji. Butler przedstawił mu omawiany wcześniej z drużyną pomysł budowy jeziora, a Carnegie zgodził się wziąć udział w projekcie. Butler poprosił o oszacowanie potencjalnych kosztów i możliwości budowy takiego jeziora w Princeton. Po rozmowach z inżynierami z Nowego Jorku, Carnegie oszacował koszty na 118.000 $.
Andrew Carnegie odwiedził kampus uniwersytecki, żeby zobaczyć plac przyszłej budowy i wkrótce potem autoryzował Butlera do rozpoczęcia robót. W 1903 r. grupa absolwentów Princeton zaczęła skupywać tereny na których miało powstać jezioro. Ci z kolei odsprzedawali zakupione pola Carnegie'owi. Ruch taki miał na celu uniknięcie podejrzeń co do planu u lokalnych mieszkańców oraz pozwolił zakupić potrzebną ziemię po niższej kwocie. Do 1905 r. potrzebny teren został zakupiony, rozpoczęto jego oczyszczanie a następnie budowę mostów i tamy.
Problemy ekologiczne.
Ze względu na początkowo niewielką głębokość, powodzie i zamulenie stały się problemem dla okolicznych terenów. Kłopotliwa była również szybka kumulacja ścieków, przynoszonych z pobliskich miast przez Millstone River. Rozbudowa oczyszczalni nie nadążała za gwałtownym wzrostem liczby ludności. Jezioro było trzykrotnie pogłębiane: w 1927 r., pod koniec lat 30. i ostatni raz w 1971 r. Wówczas wyrównano głębokość do 9 stóp (2,75 m) w odległości 35 stóp od linii brzegowej (10,7 m).

</doc>
<doc id="2048751" url="https://pl.wikipedia.org/wiki?curid=2048751" title="Donkeyboy">
Donkeyboy

Donkeyboy – norweski zespół pop rockowy, który powstał w Drammen w 2005. W 2009 grupa wydała album pod nazwą "Caught in a Life", promowany przez single „Ambitions” oraz „Sometimes”. Poza Norwegią zespół zyskał popularność m.in. w Szwecji i Niemczech.
Życiorys.
W 2005 roku w norweskim mieście Drammen powstała grupa Donkeyboy. Kilka lat później doszło do podpisania kontraktu między zespołem a wytwórnią Warner Music. Norweska formacja doczekała się wydania debiutanckiego singla „Ambitions” w marcu 2009 roku. We wrześniu tego samego roku ukazało się jeszcze drugie nagranie składu – „Sometimes”.
W październiku 2009 roku został wydany pierwszy longplay Donkeyboy, zatytułowany „Caught In a Life”. W nagraniach panom towarzyszyła zwyciężczyni norweskiej edycji „Idola” – Linnea Dale. Po premierze debiutanckiego albumu, Donkeyboy, jako pierwszy norweski zespół w historii, zajmował dwa pierwsze miejsca w skandynawskich zestawieniach najlepszych singli.
W listopadzie 2009 roku grupa wyruszyła w trasę koncertową „Foot of the Mountain”, jako support przed formacją A-ha.
Utwory grupy Donkeyboy często nazywane są „przypominającymi melodyjnie piosenki Madonny z lat 80.”, a chórki w utworze „Ambitions” – opartymi na linii melodycznej „Billie Jean” Michaela Jacksona.

</doc>
<doc id="2048752" url="https://pl.wikipedia.org/wiki?curid=2048752" title="Shakti (film 1982)">
Shakti (film 1982)

Shakti (शक्ति, tzn. "Siła") – bollywoodzki klasyk kina akcji i relacji rodzinnych z 1982 roku. Sednem filmu jest dramatyczna relacja ojca i syna. W filmie przeciwstawiających się sobie syna i ojca grają Amitabh Bachchan i Dilip Kumar. Obok nich Raakhee, Smita Patil i Amrish Puri. Reżyseria - Ramesh Sippy. Scenariusz - duet Salim-Javed. Film cieszył się umiarkowaną popularnością, ale przeszedł do historii kina indyjskiego ze względu na główne role.
Fabuła.
Bombaj. Fortuny zdobywane na przemycie, do którego warunki stworzył zakaz wwożenia towarów do Indii. Jeśli rozkwit przestępstw, to i jakiś uczciwy policjant dla przeciwwagi (Dilip Kumar). A jeśli uczciwy, to niemożność przekupienia go trzeba rozwiązać porwaniem dziecka. Co jeśli prawo i swój obowiązek wobec munduru postawi on wyżej niż życie syna? Rozpoczyna to dramat we wzajemnych relacjach syna i ojca. Chłopiec tak kochany i tak nagle doświadczony odrzuceniem przez ojca, rośnie w poczuciu swojej oddzielności. Latami samotnie. Ogrzewany tylko miłością matki. Pełen żalu wynikającej z niego wrogości do ojca. Zwątpiwszy w jego miłość odrzuca wszystko, co dla niego ważne. Nienawidzi prawa i policji w imię, której ojciec zaryzykował jego życie. Szukając figury ojca, podstawy dla określenia, kim jest, Vijay (Amitabh Bachchan) znajduje ją w osobie gangstera (Kulbhushan Kharbanda), dzięki któremu udało mu się podczas porwania ocalić życie. Naprzeciwko siebie stają chroniący prawo policjant i łamiący je gangster - ojciec i syn...

</doc>
<doc id="2048754" url="https://pl.wikipedia.org/wiki?curid=2048754" title="Niemcowa (szczyt)">
Niemcowa (szczyt)

Niemcowa (963 m) – szczyt w Paśmie Radziejowej. 
Na niektórych mapach jako Niemcowa błędnie podawany jest szczyt Złotułki (zwany też Trześniowym Groniem) o wysokości 1001 m. Faktyczny szczyt Niemcowej znajduje się na grzbiecie odchodzącym od Wielkiego Rogacza poprzez Międzyradziejówki w północno-wschodnim kierunku w odległości 650 m na północ od Złotułek.
Niemcowa to mało wybitny szczyt. W północno-wschodnim kierunku do Kordowca ciągnie się od niej grzbiet, na którym znajduje się kilka polan. Kolejno od dołu do góry są to: Kordowiec, Poczekaj, Stos, polana Niemcowa i Kramarka. Spod szczytu Niemcowej w różnych kierunkach spływają dwa potoki: Młodowski Potok i Podskalnianka (dopływ Małej Roztoki). Pod szczytem Niemcowej znajduje się zarastająca polana Kramarka. Dawniej znajdowały się tutaj łąki, pola uprawne i zabudowania gospodarstw rolniczych. Po opuszczeniu ich przez ludzi tereny te stopniowo zarastają lasem.
Nazwą Niemcowa określa się również polanę znajdująca się na grzbiecie Niemcowa-Kordowiec.
Chatka pod Niemcową.
Niedaleko szczytu Niemcowej, na polanie Trześniowy Groń, znajduje się chatka studencka zwana „Chatką pod Niemcową”. Nazwa jest myląca, faktycznie bowiem chatka ta znajduje się nie pod szczytem Niemcowej, lecz Złotułek, czyli Trześniowego Gronia. Można do niej dojść od żółtego szlaku turystycznego z Piwnicznej (od szlaku 3 min), lub nieznakowaną drogą (10 min) od skrzyżowania szlaków pod Niemcową. 

</doc>
<doc id="2048756" url="https://pl.wikipedia.org/wiki?curid=2048756" title="84P/Giclas">
84P/Giclas

84P/Giclas – kometa krótkookresowa należąca do rodziny Jowisza.
Odkrycie.
Kometa została odkryta 8 września 1978 roku przez Henry’ego L. Giclasa (Lowell Observatory, Flagstaff, Arizona). W nazwie znajduje się nazwisko odkrywcy.
Orbita komety i właściwości fizyczne.
Orbita komety 84P/Giclas ma kształt elipsy o mimośrodzie 0,495. Jej peryhelium znajduje się w odległości 1,84 j.a., aphelium zaś 5,44 j.a. od Słońca. Jej okres obiegu wokół Słońca wynosi 6,95 roku, nachylenie do ekliptyki to wartość 7,29˚.
Jądro tej komety ma rozmiary 1,8 km.

</doc>
<doc id="2048757" url="https://pl.wikipedia.org/wiki?curid=2048757" title="Niemcowa">
Niemcowa



</doc>
<doc id="2048759" url="https://pl.wikipedia.org/wiki?curid=2048759" title="Polsat Sport News">
Polsat Sport News

Polsat Sport News – polska stacja telewizyjna o profilu informacyjno-sportowym, należąca do grupy kanałów Telewizji Polsat. W ramówce Polsat Sport News znajdują się m.in. serwisy informacyjne oraz programy publicystyczne. Stacja korzysta z oferty programowej sportowych anten Polsatu.
Historia.
25 października 2010 roku na 146 kanale Cyfrowego Polsatu pojawił się wewnętrzny przekaz testowy tego kanału. 25 maja 2011 roku stacja rozpoczęła testowy przekaz w naziemnej telewizji cyfrowej w ramach drugiego multipleksu. 30 maja 2011 roku o godzinie 7.00 ruszyła regularna emisja stacji, niedostępna wtedy dla użytkowników satelitarnych platform cyfrowych. 11 sierpnia 2011 stacja została udostępniona użytkownikom platformy Cyfrowy Polsat. 4 listopada 2011 kanał oficjalnie został dołączony do n i Telewizji na Kartę HD. 1 listopada 2012 Polsat Sport News wprowadził reklamy. Kanał rozpoczyna emisję o godzinie 7.00, zaś kończy najczęściej o 1.15.
Stacja prowadzi 5-minutowy serwis informacyjny "Sport Flesz", emitowany o pełnej godzinie od 12.00 do 20.00 (podczas transmisji na żywo nie jest emitowany). Natomiast o 22.45 emitowane jest "Sportowe podsumowanie dnia" (retransmisja z Polsat News, gdzie premiera tego programu jest o tej samej godzinie). "Sportowe podsumowanie dnia" jest jeszcze dwukrotnie powtarzane o 0.00 i 1.00 (dawniej powtarzane o 6.45 następnego dnia).
2 stycznia 2017 roku, w drugim multipleksie naziemnej telewizji cyfrowej, Polsat Sport News został zastąpiony przez Super Polsat.
Jak poinformował nadawca, od 2 stycznia 2017 roku Polsat Sport News nadawany jest w jakości HD na podstawie koncesji satelitarnej. Będzie dostępny na platformach satelitarnych oraz w sieciach kablowych i IPTV, a jego ramówka będzie stanowić kontynuację oferty programowej nadawanego wcześniej na podstawie koncesji naziemnej Polsatu Sport News.
Oferta programowa.
Oferta programowa obowiązująca we wszystkich trzech stacjach sportowych Polsatu między innymi Polsat Sport i Polsat Sport Extra, także w wersjach HD. Kanał emituje też powtórki niektórych wydarzeń sportowych, do których prawa posiada Grupa Polsat. Stacja posiada w Polsce wyłączne prawa telewizyjne do niektórych meczów najwyższej ligi piłkarskiej w Czechach (Fortuna Liga), które są przez nią retransmitowane. Niektóre spotkania tych rozgrywek można oglądać również na żywo za pośrednictwem serwisu internetowego Ipla.

</doc>
<doc id="2048761" url="https://pl.wikipedia.org/wiki?curid=2048761" title="Amaenaideyo">
Amaenaideyo



</doc>
<doc id="2048764" url="https://pl.wikipedia.org/wiki?curid=2048764" title="Mukhbiir">
Mukhbiir

Mukhbiir (मुखबिर tj. "Informator") to bollywoodzki thriller z 2008 wyreżyserowany przez Mani Shankara ("Tango Charlie", "Rudraksh"). W głównej roli szpiega Sameer Dattani. W drugoplanowych Om Puri, Sunil Shetty, Sushant Singh, Rahul Dev, Jackie Shroff i Raima Sen.
Fabuła.
19-latek Kailash (Sameer Dattani) siedem lat temu stracił rodziców. Od tego czasu dołączył do tłumów dzieci włóczących się samopas po Indiach. Złapany przez policję ze strachu przed więzieniem zgodził się na to, aby używano go jako informatora w niebezpiecznych akcjach. Teraz ryzykuje życie dla człowieka (Om Puri), który go wyszkolił i którego traktuje ja ojca. W dżungli Andhra Pradesh wśród naksalitów, w hajdarabadzkiej mafii, pomiędzy terrorystami muzułmańskimi w Mumbaju...

</doc>
<doc id="2048765" url="https://pl.wikipedia.org/wiki?curid=2048765" title="Bałtycka Wyższa Szkoła Humanistyczna">
Bałtycka Wyższa Szkoła Humanistyczna



</doc>
<doc id="2048766" url="https://pl.wikipedia.org/wiki?curid=2048766" title="Wyższa Hanzeatycka Szkoła Zarządzania">
Wyższa Hanzeatycka Szkoła Zarządzania



</doc>
<doc id="2048768" url="https://pl.wikipedia.org/wiki?curid=2048768" title="Wyższa Szkoła Suwalsko-Mazurska im. Papieża Jana Pawła II">
Wyższa Szkoła Suwalsko-Mazurska im. Papieża Jana Pawła II



</doc>
<doc id="2048771" url="https://pl.wikipedia.org/wiki?curid=2048771" title="Arashi no Yoru Ni">
Arashi no Yoru Ni



</doc>
<doc id="2048775" url="https://pl.wikipedia.org/wiki?curid=2048775" title="Karutha Pakshikal">
Karutha Pakshikal

Karutha Pakshikal (malajalam: കറുത്ത പക്ഷികള്‍ tzn. "Czarne ptaki") – indyjski dramat społeczny i rodzinny zrealizowany w 2006 roku w języku malajalam. W rolach głównych Mammootty, Padmapriya, Meena i dziewczynka Baby Malavika Nair. W drugoplanowych Sreya, Jagathy Sreekumar, Salim Kumar, Baby Suhaila, Master Tejas. Reżyserem filmu jest Kamal ("Raapakal", "Gramaphone", "Zameer", "Perumazhakalam").
Fabuła.
Thrissur. Łagodny, pokornie przyjmujący swój los Murughan (Mammootty) 25 lat temu przyjechał z tamilskiej wioski do Kerali. Straciwszy 2 lata temu żonę czule troszczy się o trójkę dzieci prasując po domach cudze ubrania. Szczególną czułość budzi w ojcu najmłodsza, niewidoma od urodzenia dziewczynka, Mulli. Pewnego dnia pojawia się nadzieja na odzyskanie przez nią wzroku. Ujęta jej pogodą chorująca na raka kobieta obiecuje jej oddać po śmierci swoje oczy.

</doc>
<doc id="2048780" url="https://pl.wikipedia.org/wiki?curid=2048780" title="Teresa od Dzieciątka Jezus">
Teresa od Dzieciątka Jezus



</doc>
<doc id="2048782" url="https://pl.wikipedia.org/wiki?curid=2048782" title="Morze miłości (telenowela)">
Morze miłości (telenowela)

Morze miłości (hiszp. "Mar de amor") – meksykańska telenowela wyprodukowana przez Televisę. W rolach głównych wystąpili: Zuria Vega i Mario Cimarro. Producentem telenoweli jest Nathalie Lartilleux.
Wersja polska.
Telenowela emitowana była od 30 sierpnia 2010 do 25 maja 2011 na kanale TV4 o godzinie 19:00. Lektorem serialu był Radosław Popłonikowski.
Fabuła.
Główną bohaterką telenoweli jest Estrella Marina, która jest owocem gwałtu. Jej matka, Casilda zaraz po porodzie postradała zmysły i od tamtego czasu błąka się po okolicy bez celu. Estrellę Marinę wychowali jej rodzice chrzestni, Antonio i Aurora. Dziewczyna wyrosła na inteligentną i ambitną dziewczynę. Marzy, by zdobyć wykształcenie i pracę, która umożliwi opłacenie leczenia matki. Victor Manuel jest bogatym mężczyzną, podróżującym po świecie. Po latach wraca w rodzinne strony, które opuścił po śmierci swoich rodziców. Po przyjeździe do Playa Escondida od razu Estrelle Marinę i Victora Manuela połączyło uczucie. Niestety na drodze do swojego szczęścia spotykają wiele przeszkód, które utrudniają im stworzyć szczęśliwą parę. Leon, najbogatszy człowiek w Playa Escondida i Oriana, jego córka oraz Coral, która zostaje wyrzucona przez morze na plażę Playa Escondida. Estrella wyjeżdża do Mexićo city i tam zdobywa pracę i wykształcenie, wkrótce zawraca jej w głowie Lekarz Hernan, który jest w niej zakochany, ale knuje z Coral przeciwko jej miłości z Victorem Manuelem. Coral jest chora psychicznie i dostaje guza mózgu, a następnie popełnia samobójstwo. Hernan zostaje zamordowany przez swoją koleżankę z pracy która była zakochana w Victorze Manuelu. Leon zostaje napadnięty przez Tygrysa w cyrku, który sam wpadł we własną pułapkę. Oriana pomaga swojej kuzynce Estrelli i żeni się z Santosem. Na koniec Estrella i Victor Manuel pobierają się.

</doc>
<doc id="2048784" url="https://pl.wikipedia.org/wiki?curid=2048784" title="Górnośląska Wyższa Szkoła Pedagogiczna im. Kard. Augusta Hlonda">
Górnośląska Wyższa Szkoła Pedagogiczna im. Kard. Augusta Hlonda



</doc>
<doc id="2048787" url="https://pl.wikipedia.org/wiki?curid=2048787" title="Azok a Fiúk">
Azok a Fiúk

Azok a Fiúk (węg. "Ci chłopcy") – nieistniejąca już węgierska grupa muzyczna, grająca rock i pop rock.
Grupa została założona w roku 1990. W tym samym roku zespół zwyciężył w konkursie „Rock gyermekei”. Również w 1990 roku zespół zdobył nagrodę publiczności w plebiscycie „Odkrycie Roku”. Podczas realizacji teledysku w 1992 roku w Grecji członkowie zespołu zostali zatrzymani, ponieważ byli podejrzani o rozprowadzanie filmów pornograficznych. W związku z tym z grupy odeszli Tamás Török, Zsolt Magyar i Szabolcs Mátyás. W roku 1994 do reaktywowanej grupy dołączył László Szerdahelyi. Zespół rozpadł się w 1995 roku.

</doc>
<doc id="2048788" url="https://pl.wikipedia.org/wiki?curid=2048788" title="Esperanza (stacja metra)">
Esperanza (stacja metra)

Esperanza – stacja metra w Madrycie, na linii 4. Znajduje się w dzielnicy Hortaleza, w Madrycie i zlokalizowana jest pomiędzy stacjami Canillas i Arturo Soria. Została otwarta 5 maja 1979.

</doc>
<doc id="2048794" url="https://pl.wikipedia.org/wiki?curid=2048794" title="Latawce (film 2010)">
Latawce (film 2010)

Latawce (ang. "Kites") – bollywoodzki film akcji wyreżyserowany w 2010 w Ameryce przez Anuraga Basu ("Życie w... metropolii", "Gangster"). W rolach głównych Hrithik Roshan, Bárbara Mori, Kangana Ranaut i Kabir Bedi.
Fabuła.
Jay (Hrithik Roshan) jest nauczycielem tańca w Las Vegas. Jedną z jego uczennic jest Gina (Kangana Ranaut), która jest w nim zakochana. Jay nie zwraca na nią uwagi do czasu, gdy dowiaduje się, że należy ona do bogatej rodziny, a jej ojciec jest właścicielem kasyna. Zaczyna spotykać się z Giną. Po niedługim czasie poznaje jej brata Tony’ego Nick Brown i jego narzeczoną Natashę (Barbara Mori), która jest Meksykanką.
Jay jest zafascynowany Natashą, wkrótce odkrywa, że jego przyszła rodzina jest bardzo niebezpieczna i zdolna do najgorszych czynów. Jednak między nim a Natashą rodzi się niezwykłe uczucie, przez które narażają się na wielkie niebezpieczeństwo. Zmuszeni do ucieczki, muszą być gotowi na wszystko.

</doc>
<doc id="2048795" url="https://pl.wikipedia.org/wiki?curid=2048795" title="Gangster - A Love Story">
Gangster - A Love Story



</doc>
<doc id="2048796" url="https://pl.wikipedia.org/wiki?curid=2048796" title="Arturo Soria">
Arturo Soria

Arturo Soria – stacja metra w Madrycie, na linii 4. Znajduje się w dzielnicy Ciudad Lineal, w Madrycie i zlokalizowana jest pomiędzy stacjami Esperanza i Avenida de la Paz. Została otwarta 5 maja 1979.

</doc>
<doc id="2048798" url="https://pl.wikipedia.org/wiki?curid=2048798" title="No 71">
No 71



</doc>
<doc id="2048803" url="https://pl.wikipedia.org/wiki?curid=2048803" title="Zjazdy gnieźnieńskie">
Zjazdy gnieźnieńskie

Zjazdy gnieźnieńskie – współczesne zjazdy, będące forum dialogu między różnymi kręgami kulturowymi, wyznaniami i religiami. Stanowią także okazję do przedstawienia dziedzictwa Gniezna i Polski na Starym Kontynencie. Nawiązują do tradycji
zjazdu gnieźnieńskiego z roku 1000.
Zjazd gnieźnieński (Synod gnieźnieński; 7 marca a 15 marca 1000).
Pielgrzymka cesarza Ottona III do grobu biskupa Wojciecha oraz spotkanie z księciem Bolesławem Chrobrym i jego synami w celu pozyskania relikwii męczennika. Otton III pragnął także pozyskać Bolesława dla realizacji swych planów uniwersalistycznego cesarstwa zachodniego, na które miały złożyć się prowincje Galia, Romania, Germania i Sclavinia. Podczas zjazdu Otton III nałożył na głowę Bolesława diadem cesarski oraz obdarował go kopią Włóczni św. Maurycego – jednym z symboli władzy cesarskiej.
Najdonioślejszym efektem zjazdu było utworzenie, być może planowanej już od 999 r., metropolii gnieźnieńskiej, na czele której postawiono brata św. Wojciecha – Radzima Gaudentego oraz powołanie podległych jej nowych biskupstw-sufraganii w Krakowie z biskupem Popponem, w Kołobrzegu z biskupem Reinbernem, Wrocławiu z biskupem Janem. Biskupstwo w Poznaniu, być może dopiero wówczas powołane do życia, pozostało poza metropolią gnieźnieńską aż do śmierci biskupa Ungera.
Współczesne zjazdy gnieźnieńskie.
II Zjazd gnieźnieński (3 czerwca 1997).
Zorganizowano w tysięczną rocznicę śmierci św. Wojciecha z udziałem papieża Jana Pawła II i siedmiu prezydentów krajów Europy Środkowej i Wschodniej (Polski – Aleksandra Kwaśniewskiego, Niemiec – Romana Herzoga, Czech – Václava Havla, Słowacji – Michala Kovacza, Węgier – Arpada Göncza, Ukrainy – Leonida Kuczmy, Litwy – Algirdasa Brazauskasa). Przesłaniem zjazdu stały się papieskie słowa: „Nie będzie jedności Europy, dopóki nie będzie ona wspólnotą ducha!”.
Organizatorem IV i kolejnych zjazdów gnieźnieńskich jest Forum św. Wojciecha (powstałe w 2002) pod patronatem abp Henryka Muszyńskiego metropolity gnieźnieńskiego, późniejszego prymasa Polski.
III Zjazd gnieźnieński (12 marca 2000).
Zjazd ten odbywał się w czasie Wielkiego Jubileuszu Chrześcijaństwa. Udział wzięło pięciu prezydentów z Europy Środkowej i Wschodniej: Aleksander Kwaśniewski, prezydent Polski; Johannes Rau – Niemiec, Rudolf Schuster – Słowacji, Arpad Göncz – Węgier, Valdas Adamkus – Litwy. Istotnym elementem tego zjazdu były nabożeństwa ekumeniczne i wzajemne wyznanie win trzech tradycji chrześcijańskich.
IV Zjazd gnieźnieński (15 marca – 16 marca 2003).
Odbył się pod hasłem „Quo Vadis Europo?”. Zorganizowany z inicjatywy Forum Świętego Wojciecha z udziałem ponad 600 osób, przedstawicieli 80 ruchów katolickich.
V Zjazd gnieźnieński (12 marca – 14 marca 2004).
Trwał w przededniu akcesji 10 nowych państw do UE, zorganizowany z inicjatywy Forum Świętego Wojciecha z udziałem 700 reprezentantów ruchów i stowarzyszeń chrześcijańskich ze Wschodu i Zachodu Europy. Spotkaniu towarzyszyła pierwsza do tej pory Ekumeniczna Droga Krzyżowa, w której uczestniczyli przedstawiciele 8 Kościołów chrześcijańskich.
VI Zjazd gnieźnieński (16 września – 18 września 2005).
Zorganizowano pod hasłem „Europa dialogu” z inicjatywy Forum Świętego Wojciecha, Polskiej Rady Ekumenicznej (przy finansowym wsparciu Komisji Europejskiej). Tematem rozmów zaproszonych gości był przede wszystkim dialog poświęcony ekumenii, przyszłości Europy, otwarciu na inne religie (judaizm, islam) oraz dialog Kościołów z instytucjami i organizacjami UE. Częścią zjazdu były też nabożeństwami ekumeniczne w kościołach Gniezna oraz wzajemna modlitwa z przedstawicielami judaizmu i islamu.
Udział wzięło ok. 800 osobistości życia społecznego 15 krajów Europy, m.in. Tadeusz Mazowiecki, Jerzy Buzek – byli premierzy Polski, Jarosław Pietras – Minister do spraw europejskich Polski, Danuta Hübner – komisarz europejski ds. polityki regionalnej, Helmut Kohl – były kanclerz Niemiec, Ján Čarnogurský – były premier Słowacji, Rocco Buttiglione – minister kultury Włoch, Hans-Gert Pöttering – przewodniczący grupy deputowanych EPL-ED w Parlamencie Europejskim, kard. Józef Glemp – prymas Polski, Walter Kasper – przewodniczący Papieskiej Rady ds. Popierania Jedności Chrześcijan, abp Michael Fitzgerald – przewodniczący Papieskiej Rady ds. Dialogu Międzyreligijnego, abp Jeremiasz – przewodniczący Polskiej Rady Ekumenicznej, abp Hilarion – reprezentant patriarchy Moskwy i Wszechrusi. Zaproszony jako kardynał Joseph Ratzinger został papieżem Benedyktem XVI miał rozpocząć spotkanie ekumeniczne wszystkich chrześcijan, lecz ze względu na objęcie nowej funkcji wystosował tylko specjalny list do uczestników zgromadzenia.
VII Zjazd gnieźnieński (15 czerwca – 17 czerwca 2007).
Odbył się pod hasłem „Człowiek drogą Europy”. Uczestnicy kongresu zastanawiali się głównie nad koncepcjami człowieka w religiach abrahamowych, relacjami między chrześcijańskim a laickim humanizmem, kryzysem humanizmu w dobie systemów totalitarnych, przyszłością rodziny, kwestiami związanymi z bioetyką, a także ludzką seksualnością.
Zaproszenia przyjęli m.in.: kard. Bertone, sekretarz stanu Stolicy Apostolskiej; arcybiskup Jeremiasz, prawosławny ordynariusz diecezji wrocławskiej i szczecińskiej oraz prezes Polskiej Rady Ekumenicznej, Joaquín Navarro-Valls, były dyrektor Biura Prasowego Watykanu; prof. Tariq Ramadan, islamski teolog i pisarz polityczny; ks. Borys Gudziak, rektor Uniwersytetu Katolickiego we Lwowie, prof. Jan Hartman, filozof i etyk; prof. Marek Safjan, prawnik, były prezes Trybunału Konstytucyjnego; prezydent RP Lech Kaczyński; Władysław Bartoszewski; prof. Hans-Gert Pöttering, przewodniczący Parlamentu Europejskiego; abp Józef Życiński, metropolita lubelski; s. Małgorzata Chmielewska oraz liczni publicyści katoliccy. Spotkanie zakończyło się tradycyjnie wspólnym nabożeństwem ekumenicznym w murach katedry.
VIII Zjazd gnieźnieński (12 marca – 14 marca 2010).
Pomysłodawcą, tak jak w poprzednich latach był abp gnieźnieński Henryk Muszyński. Tematem tego zjazdu była „Rodzina nadzieją Europy”. Program obejmował podjęcie dyskusji na temat rodziny w dzisiejszym świecie, "„On-Ona i co dalej?”" oraz debatę na temat polityki Europy i Polski: "Czy jest rodzinna czy antyrodzinna?". Celem organizatorów zjazdu było przewidują, tak jak w latach ubiegłych żeby spotkanie to stanowiło także miejscem dialogu ekumenicznego i międzyreligijnego oraz miejsc debaty, modlitwy i świadectw. Istotnym elementem były nabożeństwa ekumeniczne w kościołach gnieźnieńskich, a także w Modliszewku.
W zjeździe brał udział m.in. prezydent RP Lech Kaczyński; prof. Wojciech Łączkowski, sędzia Trybunału Konstytucyjnego; Władysław Bartoszewski, abp Stanisław Gądecki metropolita poznański; arcybiskup Jeremiasz, prawosławny ordynariusz diecezji wrocławskiej i szczecińskiej oraz prezes Polskiej Rady Ekumenicznej, a także przedstawiciele dziewięciu Kościołów chrześcijańskich.
IX Zjazd gnieźnieński (16 marca – 18 marca 2012).
Hasłem IX Zjazdu była „Europa obywatelska. Rola i miejsce chrześcijan”.Obecny był m.in. prezydent RP Bronisław Komorowski, nuncjusz apostolski w Polsce abp Celestino Migliore, kard. Stanisław Ryłko – przewodniczący Papieskiej Rady ds. Świeckich, Prymas Polski abp Józef Kowalczyk, kard. Kazimierz Nycz – metropolita warszawski oraz zwierzchnicy i delegaci Kościołów zrzeszonych w Polskiej Radzie Ekumenicznej.
X Zjazd gnieźnieński (11 marca – 13 marca 2016).
Hasło zjazdu „Europa nowych początków. Wyzwalająca moc chrześcijaństwa” Do Gniezna przyjechał prezydent RP Andrzej Duda, kard. Luis Antonio Tagle z Filipin oraz zwierzchnik Ukraińskiego Kościoła Greckokatolickiego abp Światosław Szewczuk, który w czasie zjazdowych debat mówił o pojednaniu polsko-ukraińsko-rosyjskim. Po raz pierwszy gospodarzem spotkania był prymas Polski abp Wojciech Polak.
XI Zjazd gnieźnieński (21–23 września 2018).
Zjazd odbywał się pod hasłem „Europa ludzi wolnych. Inspirująca moc chrześcijaństwa”. Wśród gości i prelegentów znaleźli się m.in.: prezydent RP Andrzej Duda, Prymas Polski abp Wojciech Polak, kardynał Peter Turkson – prefekt Dykasterii ds. Integralnego Rozwoju Człowieka, abp Jerzy Samiec – zwierzchnik Kościoła Ewangelicko-Augsburskiego w RP oraz abp Ludwig Schick – metropolita Bambergu

</doc>
<doc id="2048806" url="https://pl.wikipedia.org/wiki?curid=2048806" title="Alavus (stacja kolejowa)">
Alavus (stacja kolejowa)

Alavus (fin: "Alavuden rautatieasema") – stacja kolejowa w Alavus, w prowincji Finlandia Zachodnia, w Finlandii. Stacja położona jest około 4 km na północ od centrum miasta na linii Haapamäki–Seinäjoki. Została otwarta w 1883.

</doc>
<doc id="2048809" url="https://pl.wikipedia.org/wiki?curid=2048809" title="Port lotniczy Foggia">
Port lotniczy Foggia

Port lotniczy Foggia (IATA: FOG, ICAO: LIBF) – port lotniczy położony 3 km od centrum Foggi, w prowincji Foggia, w regionie Apulia, we Włoszech.

</doc>
<doc id="2048815" url="https://pl.wikipedia.org/wiki?curid=2048815" title="AXN HD">
AXN HD



</doc>
<doc id="2048816" url="https://pl.wikipedia.org/wiki?curid=2048816" title="Linia kolejowa Gyeongbu">
Linia kolejowa Gyeongbu

Linia kolejowa Gyeongbu (kor.: "경부선") – najważniejsza linia kolejowa w Korei Południowej i jedna z najstarszych. Została zbudowana przez Japonią w 1905 roku, łącząc Seul przez Suwon, Daejeon, Daegu z Pusan. Linia Gyeongbu jest zdecydowanie najbardziej obciążoną linią kolejową w Korei Południowej. Kursują na niej pociągi dużych prędkości, ekspresy, pociągi lokalne, oraz towarowe.

</doc>
<doc id="2048819" url="https://pl.wikipedia.org/wiki?curid=2048819" title="Swiss European Air Lines">
Swiss European Air Lines

Swiss European Air Lines – nieistniejąca szwajcarska linia lotnicza z siedzibą w Kloten. Była częścią linii Swiss International Air Lines.
19 kwietnia 2018 roku linie zaprzestały działalności.

</doc>
<doc id="2048820" url="https://pl.wikipedia.org/wiki?curid=2048820" title="Haapamäki">
Haapamäki

Haapamäki – wieś w gminie Keuruu w Finlandii Zachodniej. Węzeł kolejowy, stacja Haapamäki. Stąd pochodzą Kalevi Sorsa, Matti Kassila, Yrjö Kolho

</doc>
<doc id="2048824" url="https://pl.wikipedia.org/wiki?curid=2048824" title="Gilles Bettmer">
Gilles Bettmer

Gilles Bettmer (ur. 31 marca 1989 w Esch-sur-Alzette) – luksemburski piłkarz, pomocnik lokalnego klubu FC Differdange i reprezentacji Luksemburga.
Życiorys.
Do 2004 Bettmer grał w juniorach w FC Differdange, następnie przez kolejne cztery lata terminował już w Niemczech, w juniorach SC Freiburg, po czym w 2008 został przeniesiony do rezerw tamtejszego klubu. Grał w nich przez sezon 2008/2009, a następnie, na początku 2010, zasilił Eintrachtu Trewir z zachodniej Regionalligi (czwarty szczebel rozgrywek). Po rozegraniu piętnastu meczów w tej drużynie 26 maja 2010 ogłosił, że wraca do ojczyzny, do klubu FC Differdange.
W reprezentacji Luksemburga debiutował jako nastolatek w 2005 w meczu towarzyskim z Kanadą. Brał udział m.in. w eliminacjach do mistrzostw świata 2010.

</doc>
<doc id="2048827" url="https://pl.wikipedia.org/wiki?curid=2048827" title="Kościół Matki Boskiej Częstochowskiej w Łukcie">
Kościół Matki Boskiej Częstochowskiej w Łukcie

Kościół Matki Boskiej Częstochowskiej w Łukcie – kościół rzymskokatolicki w Łukcie zbudowany w 1407 roku, z wieżą dobudowaną w 1700.
Konstrukcja.
Jednonawowy kościół o wydłużonym korpusie z wieżą oraz szczytami schodkowymi. Ściany osadzone są na podmurówce z kamienia polnego. Sam kościół jest murowany, z cegły. Dach przykrywający kościół jest dwuspadowy, natomiast wieża pokryta jest drewnem. Jej szczyt zwieńczony jest pękatym hełmem dzwonowym, a kopuła kryta jest gontem. Wnętrze skrywa gotyckie portale i późnorenesansowy ołtarz.
Historia.
Podanie historyczne głosi, że w 1279 roku w Łukcie istniał kościół pw. św. Katarzyny, jednak nie znaleziono dowodów, które poświadczyłyby prawdziwość tej informacji. Dlatego za pierwszy kościół zbudowany w miejscowości uznaje się świątynię pw. Matki Boskiej Częstochowskiej.
Kościół w Łukcie został zbudowany w 1407 roku przez Krzyżaków (przy wsparciu finansowym wielkiego mistrza zakonu Ulricha von Jungingena), jako świątynia katolicka. Po 1525 roku stał się kościołem ewangelickim. W czasie wizytacji biskupiej w 1578 roku podjęto decyzję o odprawianiu nabożeństw w dwóch językach – polskim i niemieckim (na zmianę co niedziela). W 1580 roku w kościele stanął nowy ołtarz, który w latach 1601, 1820 i 1950 był przebudowywany. Podczas kampanii napoleońskiej, po przejściu wojsk francuskich przez Łuktę w 1807 roku świątynia została zniszczona. W 1817 roku podwyższono wieżę kościoła. W latach 1878–79 został odbudowany (w tym kaplicę, której szczątki można dziś zobaczyć przy chrzcielnicy). W 1950 kościół ponownie stał się katolicki. Dziewięć lat później 12 kwietnia 1959 sprowadzono do świątyni z Częstochowy obraz Matki Boskiej Częstochowskiej, autorstwa Bolesława Rudkowskiego. W tym samym roku powstało antepedium ołtarzowe "Ostatnia Wieczerza", wykonane przez P. Witczaka.
W dniu 1 czerwca 1962 ks. bp Tomasz Wilczyński erygował parafię Matki Boskiej Częstochowskiej w Łukcie.
W 1970 dokonano odwrócenia ołtarza ku wiernym (ołtarz "soborowy"). W 1993 roku wieża kościoła przeszła renowację (wykonali ją górale z Niedzicy), a sam kościół został odmalowany. Kolejny remont świątynia przeszła w 2002 roku, kiedy w oknach założono witraże św. Wojciecha i św. Stanisława. W 2007 renowację przeszła rzeźba "Anioła chrzcielnego" z 1700, po której zawieszono ją nad chrzcielnicą. 4 lipca 2010 roku mszę świętą w kościele odprawił wielki mistrz zakonu krzyżackiego bp Bruno Platter, następca Ulricha von Jungingena, który konsekrował świątynię 603 lata wcześniej w 1407 roku.

</doc>
<doc id="2048839" url="https://pl.wikipedia.org/wiki?curid=2048839" title="Janusz Benda">
Janusz Benda



</doc>
<doc id="2048842" url="https://pl.wikipedia.org/wiki?curid=2048842" title="Beskid Bednarów">
Beskid Bednarów

Beskid Bednarów (słow. "Bednárová", 1093 m) – szczyt położony w Grupie Oszusa w Beskidzie Żywieckim (na Słowacji w Beskidach Orawskich), w gminie Ujsoły. Przebiega przez niego granica polsko-słowacka oraz Wielki Europejski Dział Wodny. Znajduje się w tym grzbiecie pomiędzy Bukowiną (1069 m) a wybitną przełęczą Pański Kamień (ok. 980 m) oddzielającą go od Równego Beskidu. Grzbietem Beskidu Bednarów przebiega granica polsko-słowacka oraz Wielki Europejski Dział Wodny.
Północne stoki Beskidu Bednarów opadają do doliny potoku Cicha w Soblówce i spływa z nich kilka potoków. W południowym kierunku (już po słowackiej stronie) odchodzi boczny grzbiet łączący Beskid Bednarów z Bukoviną (1049 m). Opływają go dwa potoki: Bukovinský potok i Jurikov potok.
Beskid Bednarów jest całkowicie zalesiony. Prowadzi przez niego znakowany słowacki szlak graniczny.

</doc>
<doc id="2048844" url="https://pl.wikipedia.org/wiki?curid=2048844" title="HSG Ahlen-Hamm">
HSG Ahlen-Hamm

HSG Ahlen-Hamm - niemiecki klub piłki ręcznej mężczyzn z siedzibą w Hamm. Klub został utworzony z ASV Hamm 04/69 Handball i Ahlener SG. Obecnie występuje w Bundeslidze.

</doc>
<doc id="2048845" url="https://pl.wikipedia.org/wiki?curid=2048845" title="Zbroja Boga">
Zbroja Boga

Zbroja Boga () – hongkońsko-jugosłowiański film akcji. Premiera filmu miała miejsce 16 sierpnia 1986 roku.
W 1988 roku podczas 7. edycji Hong Kong Film Award Chia Yung Liu, Chun Yeung Yuen oraz akcja asso Jackiego Chana byli nominowani do nagrody Hong Kong Film Award w kategorii Best Action Choreography.
Fabuła.
Zbroje, które wykorzystano w bitwie stały się przedmiotem kultu, gdyż ludzie wierzyli, że zbroje mają magiczną siłę powstrzymywania zła. W ciągu wieków wiele z nich zaginęło. Do czasów współczesnych ocalała jedna sztuka. Jej części zostały porozrzucane po świecie. Zło posiadło dwie z pięciu części zbroi. Pozostały jeszcze trzy. Dwie z nich są w posiadaniu wiedeńskiego arystokraty, a trzecią (miecz) niedawno wykradł barbarzyńskiemu plemieniu Jackie.
Obsada.
Źródło: Filmweb

</doc>
<doc id="2048846" url="https://pl.wikipedia.org/wiki?curid=2048846" title="Studia magisterskie">
Studia magisterskie



</doc>
<doc id="2048848" url="https://pl.wikipedia.org/wiki?curid=2048848" title="Gmina Butler (hrabstwo Calhoun)">
Gmina Butler (hrabstwo Calhoun)

Gmina Butler (ang. "Butler Township") – gmina w USA, w stanie Iowa, w hrabstwie Calhoun. Według danych z 2000 roku gmina miała 950 mieszkańców.

</doc>
<doc id="2048849" url="https://pl.wikipedia.org/wiki?curid=2048849" title="Gmina Calhoun (Iowa)">
Gmina Calhoun (Iowa)

Gmina Calhoun (ang. "Calhoun Township") – gmina w USA, w stanie Iowa, w hrabstwie Calhoun. Według danych z 2000 roku gmina miała 166 mieszkańców.

</doc>
<doc id="2048850" url="https://pl.wikipedia.org/wiki?curid=2048850" title="Gmina Cedar (hrabstwo Calhoun)">
Gmina Cedar (hrabstwo Calhoun)

Gmina Cedar (ang. "Cedar Township") – gmina w USA, w stanie Iowa, w hrabstwie Calhoun. Według danych z 2000 roku gmina miała 408 mieszkańców.

</doc>
<doc id="2048852" url="https://pl.wikipedia.org/wiki?curid=2048852" title="Gmina Center (hrabstwo Calhoun)">
Gmina Center (hrabstwo Calhoun)

Gmina Center (ang. "Center Township") – gmina w USA, w stanie Iowa, w hrabstwie Calhoun. Według danych z 2000 roku gmina miała 1195 mieszkańców.

</doc>
<doc id="2048854" url="https://pl.wikipedia.org/wiki?curid=2048854" title="Gmina Elm Grove (hrabstwo Calhoun)">
Gmina Elm Grove (hrabstwo Calhoun)

Gmina Elm Grove (ang. "Elm Grove Township") – gmina w USA, w stanie Iowa, w hrabstwie Calhoun. Według danych z 2000 roku gmina miała 213 mieszkańców.

</doc>
<doc id="2048858" url="https://pl.wikipedia.org/wiki?curid=2048858" title="Bernburg">
Bernburg

Niemcy:
Zobacz też:

</doc>
<doc id="2048860" url="https://pl.wikipedia.org/wiki?curid=2048860" title="Leobardo López">
Leobardo López

Leobardo López García (ur. 4 września 1983 w Coeneo) – meksykański piłkarz występujący na pozycji środkowego obrońcy, obecnie zawodnik Veracruz.
Kariera klubowa.
López urodził się w mieście Coeneo, jednak wychowywał się w pobliskiej miejscowości Cortijo Viejo w stanie Michoacán. Treningi piłkarskie rozpoczynał w tamtejszych amatorskich zespołach (między innymi Atlético Zacapu), zaś profesjonalną grę w piłkę rozpoczął w drugoligowym CF La Piedad – spadkowiczu z najwyższej klasy rozgrywkowej. Tam spędził rok, jako rezerwowy docierając do finału rozgrywek Primera División A w jesiennym sezonie Apertura 2002, po czym odszedł do trzecioligowej ekipy Unión de Curtidores z miasta León. Jego barwy również reprezentował przez rok, po czym otrzymał kolejną szansę sprawdzenia się na drugim szczeblu rozgrywek, przenosząc się do lokalnego rywala Uniónu – znacznie bardziej utytułowanego zespołu Club León. Tam z miejsca został kluczowym graczem defensywy i w wiosennym sezonie Clausura 2005 po raz drugi w karierze doszedł do finału drugiej ligi meksykańskiej. Bezpośrednio po tym został zakupiony przez klub CF Pachuca, lecz pierwsze sześć miesięcy spędził w jego drugoligowej filii – Indios de Ciudad Juárez.
Do pierwszego zespołu Pachuki López został włączony w wieku dwudziestu dwóch lat przez szkoleniowca José Luisa Trejo i w meksykańskiej Primera División zadebiutował 22 stycznia 2006 w wygranym 3:0 spotkaniu z Monterrey. Od razu stworzył czołowy w lidze duet stoperów z Aquivaldo Mosquerą, premierowego gola w pierwszej lidze zdobywając 19 lutego tego samego roku w wygranej 1:0 konfrontacji z Tolucą. Już w swoim debiutanckim sezonie Clausura 2006 wywalczył z Pachucą mistrzostwo Meksyku, a przez kolejne kilka lat był czołowym graczem drużyny prowadzonej przez Enrique Mezę, uznawanej za najlepszą w historii klubu. W 2006 roku zajął z nią drugie miejsce w krajowym superpucharze – Campeón de Campeones, a także triumfował w południowoamerykańskich rozgrywkach Copa Sudamericana. W sezonie Clausura 2007 po raz drugi osiągnął z Pachucą tytuł mistrza Meksyku, a wówczas triumfował także w najbardziej prestiżowych rozgrywkach północnoamerykańskiego kontynentu – Pucharze Mistrzów CONCACAF oraz w SuperLidze
W tym samym 2007 roku López, wciąż mając niepodważalne miejsce na środku obrony, zajął z Pachucą drugie miejsce w superpucharze Ameryki Południowej – Recopa Sudamericana, a także wziął udział w Klubowych Mistrzostwach Świata, które jego ekipa ukończyła ostatecznie na szóstej lokacie. W 2008 roku kolejny raz triumfował w północnoamerykańskim Pucharze Mistrzów, dzięki czemu ponownie wziął udział w Klubowych Mistrzostwach Świata; tym razem ukończył je na czwartym miejscu. W wiosennym sezonie Clausura 2009 zanotował z Pachucą tytuł wicemistrzowski oraz zajął drugie miejsce w rozgrywkach kwalifikacyjnych do Copa Libertadores – InterLidze. W 2010 roku po raz trzeci triumfował z Pachucą, prowadzoną już przez argentyńskiego szkoleniowca Guillermo Rivarolę, w rozgrywkach Ligi Mistrzów CONCACAF. Dzięki temu kilka miesięcy później ponownie wystąpił w Klubowych Mistrzostwach Świata, gdzie wraz z resztą drużyny spisał się jednak gorzej niż przed dwoma laty, zajmując piąte miejsce. W 2011 roku zastąpił Miguela Calero w roli kapitana drużyny, a ogółem w barwach Pachuki spędził siedem lat, odnosząc wiele sukcesów zarówno na arenie krajowej, jak i międzynarodowej.
Wiosną 2013 López za sumę trzech milionów dolarów został zawodnikiem klubu CF Monterrey, a w ramach transakcji ekipę Pachuki zasilił Abraham Darío Carreño. Jeszcze w tym samym roku po raz czwarty w karierze wygrał Ligę Mistrzów CONCACAF, a kilka miesięcy później wziął udział w Klubowych Mistrzostwach Świata, zajmując na nich piąte miejsce. Przez pierwszy rok był podstawowym stoperem Monterrey, lecz później stracił miejsce w składzie na rzecz Victora Ramosa i wobec sporadycznych występów, w lipcu 2014 odszedł do niżej notowanego Tiburones Rojos de Veracruz. Już po upływie pół roku został mianowany kapitanem ekipy (zastąpił w tej roli Oscara Mascorro), zaś w sezonie Clausura 2016 jako filar defensywy zdobył z Veracruz puchar Meksyku – Copa MX.
Kariera reprezentacyjna.
W seniorskiej reprezentacji Meksyku López zadebiutował za kadencji tymczasowego selekcjonera Jesúsa Ramíreza, 16 kwietnia 2008 w wygranym 1:0 meczu towarzyskim z Chinami. Premierowego gola w kadrze narodowej strzelił w swoim trzecim występie, 12 listopada 2008 w wygranym 2:1 sparingu z Ekwadorem. Wystąpił w dwóch z szesnastu możliwych spotkań w ramach eliminacji do Mistrzostw Świata 2010, udanych ostatecznie dla Meksykanów, lecz nie znalazł się w kadrze na południowoafrykański mundial. W 2013 roku został powołany przez José Manuela de la Torre do rezerwowego garnituru reprezentacji na Złoty Puchar CONCACAF, podczas którego ani razu nie pojawił się jednak na boisku. Jego drużyna zakończyła natomiast swój udział w tamtej edycji turnieju na półfinale, przegrywając w nim z Panamą (1:2).

</doc>
<doc id="2048861" url="https://pl.wikipedia.org/wiki?curid=2048861" title="Gmina Garfield (hrabstwo Calhoun)">
Gmina Garfield (hrabstwo Calhoun)

Gmina Garfield (ang. "Garfield Township") – gmina w USA, w stanie Iowa, w hrabstwie Calhoun. Według danych z 2000 roku gmina miała 230 mieszkańców.

</doc>
<doc id="2048863" url="https://pl.wikipedia.org/wiki?curid=2048863" title="Drzewo genealogiczne Plantagenetów">
Drzewo genealogiczne Plantagenetów

Drzewo genealogiczne Plantagenetów – drzewo genealogiczne dynastii Andegawenów, panujących w Andegawenii (lata 1060 – 1129) i Król. Jerozolimskim (1131 – 1205) oraz jej bocznej linii, Plantagenetów panujących w Andegawenii (1129 – 1204) i w Anglii (1154 – 1485):

</doc>
<doc id="2048864" url="https://pl.wikipedia.org/wiki?curid=2048864" title="Gmina Greenfield (hrabstwo Calhoun)">
Gmina Greenfield (hrabstwo Calhoun)

Gmina Greenfield (ang. "Greenfield Township") – gmina w USA, w stanie Iowa, w hrabstwie Calhoun. Według danych z 2000 roku gmina miała 275 mieszkańców.

</doc>
<doc id="2048865" url="https://pl.wikipedia.org/wiki?curid=2048865" title="Pasożytka">
Pasożytka

Pasożytka ("Heteronetta atricapilla") – gatunek średniej wielkości ptaka wodnego z rodziny kaczkowatych (Anatidae). Zasiedla południową połowę Ameryki Południowej. Szczegółowe informacje dotyczące jej życia nie są jeszcze znane.
Systematyka.
Gatunek opisany w roku 1841 przez niemieckiego przyrodnika Blasiusa Merrema pod nazwą "Anas atricapilla". Okaz typowy pochodził z Buenos Aires. Jedyny przedstawiciel rodzaju "Heteronetta", opisanego w 1866 roku przez włoskiego zoologa i ornitologa Tommaso Salvadoriego. Gatunek monotypowy, nie wyróżnia się podgatunków. Nazwa gatunkowa "atricapilla" pochodzi od łacińskich słów "atra", oznaczającego czarny, i "capillus", oznaczającego owłosienie głowy. Po raz pierwszy jego podobieństwo do sterniczek zauważył w 1926 roku Alexander Wetmore. Na pokrewieństwo wskazuje budowa tchawicy, z dużym workiem gardłowym. Ptak współwystępuje z dwoma gatunkami sterniczek z rodzaju "Oxyura", ale dotychczas nie odnotowano hybryd. W 1961 roku Woolfenden zasugerował, że pasożytka jest najmniej wyspecjalizowaną ze sterniczek i hipotetycznym ogniwem ewolucyjnym łączącym tę grupę z pozostałymi kaczkami.
Występowanie.
Zasiedla Amerykę Południową: występuje w południowej Brazylii, Argentynie i Chile. Sporadycznie zalatuje na Falklandy. Populacja jest częściowo wędrowna. Północna populacja prowadzi osiadły tryb życia, ale południowa na zimę odlatuje do Boliwii, południowej Brazylii i Urugwaju. Środowiskami, jakie zasiedla, są wszelkie śródlądowe bagna, rozlewiska rzek oraz jeziora, szczególnie te, gdzie rośnie "Scirpus californicus".
Charakterystyka.
Pasożytki mierzą 35–40 cm, a masa ciała wynosi 434 do 630 g. Skrzydło ma 160–176 mm, długość dzioba wynosi 33 mm, skoku 33 mm. Długość ogona samca wynosi 44–57 mm, natomiast u samicy 44–59 mm. 
Występuje dymorfizm płciowy, ciało wyraźnie wydłużone, krótkie skrzydła i ogon. Wspólną cechą ubarwienia obu płci są ciemnobrązowe skrzydła i sterówki oraz szary dziób, u samca dodatkowo z karminową nasadą. Jego głowa i szyja są jednolicie czarne. U samicy jasnobrązowe, biała brew, fragment piersi i przód szyi oraz gardło. Spód ciała u samca brązowo-biały, u samicy biały w delikatne, brązowe prążki. U obu płci nogi są brązowe. Młode przypominają samice i nie mają różowej plamki.
Zachowanie.
W trakcie migracji lata w stadach do 40 ptaków. Żeruje zazwyczaj nad ranem. W ciągu dnia odpoczywa na lądzie, wieczorem zaczyna pływać. Wieczór jest także porą na szukanie odpowiedniego gospodarza lęgowego. Odpowiednim gospodarzem są łyski, ponieważ ich gniazda są często spotykane. Jednak jaja spotykane są także w gniazdach innych ptaków wodnych, jak kaczki, mewy, ibisy, a nawet ptaki drapieżne. Samiec, chcąc przywabić potencjalną partnerkę, nadyma szyję i używa sygnałów głosowych, aby mieć jeszcze większy zasięg. Długość życia i niektóre szczegółowe informacje nie są znane. W niewoli dobrze znosi niskie temperatury.
Ma mały repertuar dźwięków. Wiadomo jednak, że w trakcie zalotów wydaje niskie "kwa kwa" ("quah quah"). W trakcie zalotów wydaje także powtarzane, miękkie "pik". Innym głosem jest, poprzedzone gwizdem, chrząkające "gr-rump-friit" ("gr-rump-freet"). 
Pożywienie.
Pasożytki żerują zazwyczaj rano, nurkując, zanurzając głowę lub filtrując. Ptak pod wodą spędza 3–14 sekund, następnie 2–12 sekund odpoczywa na powierzchni, zanim znów zanurkuje. Zjada dużo pokarmu roślinnego, włączając nasiona, bulwy, rośliny zielne, trawy wodne, turzyce oraz podwodne chwasty. Może także zjadać niewielkie ilości wodnych bezkręgowców. W niewoli powinien być karmiony pływającymi roślinami wodnymi.
Lęgi.
Pasożytki mogą się rozmnażać po dwóch latach. Są promiskuityczne, na zmianę kopuluje ze sobą kilka samców i samic. W trakcie zalotów samce nadymają szyje. Zgodnie z polską nazwą "Heteronetta atricapilla" jest pasożytem lęgowym. Swoje jaja składa do gniazd różnych ptaków wodnych. Najczęściej są to łyski żółtodziobe, łyski zwyczajne oraz hełmiatki różowodziobe. Takie gniazdo musi być umieszczone około 1 m nad powierzchnią wody. Samica składa do jednego gniazda 1–5 jaj. Są białe, mają wymiary 43×59 mm, ważą około 60 g (mniej więcej 9,8% masy ciała samicy), mają kształt owalny. Inkubacja trwa około 20–30 dni. Ilość przeżywających piskląt zależna jest od ilości złożonych jaj. W przeciwieństwie do również pasożytniczej kukułki, młode nie niszczą lęgu gospodarza. Po kilku godzinach od wyklucia wychodzą z gniazda i radzą sobie same. Są w pełni opierzone po około 70 dniach. Pasożytki gniazdują na jesieni i na wiosnę. Rzadko wyprowadzają lęgi w niewoli.
Status i zagrożenia.
Przez IUCN klasyfikowana jako gatunek najmniejszej troski (LC – "Least Concern"). Zasięg występowania szacowany jest na około 5,03 mln km2. Główne zagrożenia dosięgają młodych. Niemal wszystkie obumarcia jaj spowodowane są porzuceniem ich przez gospodarza z powodu wykrycia, że nie są jego. Pasożytki nie mają także zbyt maskującej barwy jaj, a same są łowione przez ludzi dla mięsa i piór. Dorosłe osobniki mogą stać się zdobyczą dla większych sokołowych. Ciemne i plamkowane upierzenie pomaga im się schronić w roślinności. Liczebność populacji może spadać przez polowania, niszczenie środowiska oraz skażenia wód.
Rola w ekosystemie.
"Heteronetta atricapilla" jest pasożytem lęgowym, wykorzystuje inne ptaki wodne do inkubacji i ochrony jaj. Efekty pasożytnictwa tego gatunku to wykorzystywanie energii do opieki nad obcymi jajami, przez co wykluwa się mniejsza liczba piskląt danego gatunku (gospodarza).

</doc>
<doc id="2048867" url="https://pl.wikipedia.org/wiki?curid=2048867" title="Gmina Jackson (hrabstwo Calhoun, Iowa)">
Gmina Jackson (hrabstwo Calhoun, Iowa)

Gmina Jackson (ang. "Jackson Township") – gmina w USA, w stanie Iowa, w hrabstwie Calhoun. Według danych z 2000 roku gmina miała 225 mieszkańców.

</doc>
<doc id="2048870" url="https://pl.wikipedia.org/wiki?curid=2048870" title="Gmina Lake Creek (Iowa)">
Gmina Lake Creek (Iowa)

Gmina Lake Creek (ang. "Lake Creek Township") – gmina w USA, w stanie Iowa, w hrabstwie Calhoun. Według danych z 2000 roku gmina miała 140 mieszkańców.

</doc>
<doc id="2048871" url="https://pl.wikipedia.org/wiki?curid=2048871" title="Edgars Rütinš">
Edgars Rütinš



</doc>
<doc id="2048874" url="https://pl.wikipedia.org/wiki?curid=2048874" title="Gmina Lincoln (hrabstwo Calhoun)">
Gmina Lincoln (hrabstwo Calhoun)

Gmina Lincoln (ang. "Lincoln Township") – gmina w USA, w stanie Iowa, w hrabstwie Calhoun. Według danych z 2000 roku gmina miała 2150 mieszkańców.

</doc>
<doc id="2048875" url="https://pl.wikipedia.org/wiki?curid=2048875" title="Gmina Logan (hrabstwo Calhoun)">
Gmina Logan (hrabstwo Calhoun)

Gmina Logan (ang. "Logan Township") – gmina w USA, w stanie Iowa, w hrabstwie Calhoun. Według danych z 2000 roku gmina miała 142 mieszkańców.

</doc>
<doc id="2048876" url="https://pl.wikipedia.org/wiki?curid=2048876" title="Gmina Reading (hrabstwo Calhoun)">
Gmina Reading (hrabstwo Calhoun)

Gmina Reading (ang. "Reading Township") – gmina w USA, w stanie Iowa, w hrabstwie Calhoun. Według danych z 2000 roku gmina miała 588 mieszkańców.

</doc>
<doc id="2048877" url="https://pl.wikipedia.org/wiki?curid=2048877" title="Gandiaye">
Gandiaye

Gandiaye – miasto w Senegalu, w regionie Kaolack. Według danych szacunkowych na rok 2010 liczy 10 615 mieszkańców.

</doc>
<doc id="2048879" url="https://pl.wikipedia.org/wiki?curid=2048879" title="Gmina Sherman (hrabstwo Calhoun)">
Gmina Sherman (hrabstwo Calhoun)

Gmina Sherman (ang. "Sherman Township") – gmina w USA, w stanie Iowa, w hrabstwie Calhoun. Według danych z 2000 roku gmina miała 461 mieszkańców.

</doc>
<doc id="2048880" url="https://pl.wikipedia.org/wiki?curid=2048880" title="Gmina Twin Lakes (Iowa)">
Gmina Twin Lakes (Iowa)

Gmina Twin Lakes (ang. "Twin Lakes Township") – gmina w USA, w stanie Iowa, w hrabstwie Calhoun. Według danych z 2000 roku gmina miała 1434 mieszkańców.

</doc>
<doc id="2048882" url="https://pl.wikipedia.org/wiki?curid=2048882" title="Gmina Union (hrabstwo Calhoun)">
Gmina Union (hrabstwo Calhoun)

Gmina Union (ang. "Union Township") – gmina w USA, w stanie Iowa, w hrabstwie Calhoun. Według danych z 2000 roku gmina miała 573 mieszkańców.

</doc>
<doc id="2048883" url="https://pl.wikipedia.org/wiki?curid=2048883" title="Drzewo genealogiczne Andegawenów">
Drzewo genealogiczne Andegawenów

Drzewo genealogiczne Andegawenów, bocznej gałęzi dynastii Kapetyngów, panującej na Sycylii (1266 – 1282), w Neapolu (1266 – 1435), na Węgrzech (1308 – 1386) i w Polsce (1370 – 1399).

</doc>
<doc id="2048884" url="https://pl.wikipedia.org/wiki?curid=2048884" title="Gmina Williams (hrabstwo Calhoun)">
Gmina Williams (hrabstwo Calhoun)

Gmina Williams (ang. "Williams Township") – gmina w USA, w stanie Iowa, w hrabstwie Calhoun. Według danych z 2000 roku gmina miała 178 mieszkańców.

</doc>
<doc id="2048885" url="https://pl.wikipedia.org/wiki?curid=2048885" title="Diawara">
Diawara

Diawara (także Jawara) – miasto w Senegalu, w regionie Tambacounda. Według danych szacunkowych na rok 2010 liczy 9305 mieszkańców.

</doc>
<doc id="2048886" url="https://pl.wikipedia.org/wiki?curid=2048886" title="Sergiusz Sazonow">
Sergiusz Sazonow

Sergiusz Siergiejewicz Sazonow, (ur. w Petersburgu, zm. 1986) – Rosjanin, generał major artylerii Armii Radzieckiej i generał brygady ludowego Wojska Polskiego.
Życiorys.
W 1917 wcielony do rosyjskiej armii, w listopadzie 1917 wstąpił do Czerwonej Gwardii, a w 1918 do Armii Czerwonej. Brał udział w wojnie domowej w Rosji m.in. na Ukrainie, na Krymie i nad Donem. W 1918 został kontuzjowany w walkach. 1922 skończył wyższą szkołę wojskową. W 1926 ukończył Kijowską Szkołę Wojskową. W 1931 został dowódcą dywizjonu artylerii, a w 1937 dowódcą dywizjonu artylerii przeciwlotniczej.
4 czerwca 1940 awansował na generała majora artylerii. W latach 1941-1942 szef Obrony Przeciwlotniczej Frontu Południowego, 1942-1943 dowódca artylerii wojsk Obrony Przeciwlotniczej Frontu Południowego. Od 11 maja 1944 do końca wojny dowodził 66 Dywizją Artylerii Przeciwlotniczej Rezerwy Naczelnego Dowództwa, która wchodziła w skład 11 Gwardyjskiej Armii. Na czele tej dywizji walczył w Prusach Wschodnich. Od 1947 dowódca brygady artylerii przeciwlotniczej.
W okresie od 30 stycznia 1951 do 3 stycznia 1955 pełnił służbę w Wojsku Polskim, w stopniu generała brygady. W pierwszym roku pełnił służbę na stanowisku zastępcy dowódcy Obrony Przeciwlotniczej Obszaru Kraju do spraw artylerii. W 1952 wyznaczony został na stanowisko dowódcy Wojsk Obrony Przeciwlotniczej Obszaru Kraju. W styczniu 1955 powrócił do ZSRR.

</doc>
<doc id="2048889" url="https://pl.wikipedia.org/wiki?curid=2048889" title="Diofior">
Diofior

Diofior (także Dioffior) – miasto w Senegalu, w regionie Fatick. Według danych szacunkowych na rok 2010 liczy 9003 mieszkańców.

</doc>
<doc id="2048890" url="https://pl.wikipedia.org/wiki?curid=2048890" title="IV Szpital Miejski im. dr. H. Jordana">
IV Szpital Miejski im. dr. H. Jordana



</doc>
<doc id="2048891" url="https://pl.wikipedia.org/wiki?curid=2048891" title="EHF Liga Mistrzyń piłkarek ręcznych 2010/2011">
EHF Liga Mistrzyń piłkarek ręcznych 2010/2011

EHF Liga Mistrzów 2010/2011 – 51. edycja Ligi Mistrzyń w piłce ręcznej kobiet. W tegorocznych rozgrywkach uczestniczyć będą 16 drużyny, podzielone na 4 grupy. 12 drużyn, które zajęły najwyższe miejsca w minionym sezonie w rodzimych ligach, zostało rozstawionych w grupach. Natomiast o 4 wolne miejsca w fazie grupowej walczyło 16 drużyn, podzielonych na cztery grupy. Losowanie fazy kwalifikacyjnej i grupowej odbyło się 13 lipca 2010 r. w Wiedniu. Polskę reprezentowała drużyna SPR Lublin, która odpadła w 2 rundzie kwalifikacyjnej. Pierwsza runda kwalifikacyjna odbyła się w dniach 3–5 września.
Do drugiej rundy kwalifikacyjnej awansowały IK Sävehof oraz T+A/VOC Amsterdam. Druga runda kwalifikacji odbyła się w dniach 17–19 września 2010 r. Pierwsza kolejka fazy grupowej rozpoczęła się 9 października 2010 r. Rozgrywki zakończyły się 14 maja 2011 r. Ligę Mistrzyń zdobyła drużyna Larvik HK.
Turnieje kwalifikacyjne.
I runda.
Drużyny, które zajęły kolejno 1. i 2. miejsce w pierwszym turnieju kwalifikacyjnym awansowały do II rundy kwalifikacyjnej.
Grupa 1.
Zwycięzca tej grupy został rozstawiony w grupie C.
Grupa 2.
Zwycięzca tej grupy został rozstawiony w grupie D.
Grupa 3.
Zwycięzca tej grupy został rozstawiony w grupie A.
Grupa 4.
Zwycięzca tej grupy został rozstawiony w grupie B.
Finał.
 

</doc>
<doc id="2048893" url="https://pl.wikipedia.org/wiki?curid=2048893" title="Thionck Essyl">
Thionck Essyl

Thionck Essyl (także Thionk Essil) – miasto w Senegalu, w regionie Ziguinchor. Według danych szacunkowych na rok 2010 liczy 8 180 mieszkańców.

</doc>
<doc id="2048901" url="https://pl.wikipedia.org/wiki?curid=2048901" title="Marsassoum">
Marsassoum

Marsassoum (także Marsasum) – miasto w Senegalu, w regionie Sédhiou. Według danych szacunkowych na rok 2010 liczy 7 519 mieszkańców.

</doc>
<doc id="2048902" url="https://pl.wikipedia.org/wiki?curid=2048902" title="Oildale (Leave Me Alone)">
Oildale (Leave Me Alone)

Oildale (Leave Me Alone) – singiel zespołu Korn pochodzący z albumu Korn III - Remember Who You Are. Singiel został wydany 4 maja 2010 roku.Nakręcono do niego teledysk, którego premiera odbyła się 31 maja. Klip był kręcony w rodzinnym mieście zespołu w Bakersfield oraz rzeczonym Oildale. Fabuła została oparta na historii dorastającego nastolatka - głównego bohatera, który próbuje uciec z miasteczka od swojego pełnego problemów życia.
Reżyserem jest Phil Mucci.

</doc>
<doc id="2048903" url="https://pl.wikipedia.org/wiki?curid=2048903" title="Charles Athanase Walckenaer">
Charles Athanase Walckenaer

Charles Athanase Walckenaer (ur. 25 grudnia 1771 w Paryżu, zm. 26 kwietnia 1852 tamże) – francuski urzędnik, kartograf, przyrodnik, pisarz.
Studiował na Uniwersytecie Oksfordzkim i Uniwersytecie w Glasgow. W 1793 objął dyrekcję transportu wojskowego w Pirenejach. Następnie podjął studia techniczne w École Nationale des Ponts et Chaussées i École polytechnique. W 1813 został obrany członkiem Institut de France. W 1823 otrzymał tytuł barona.
W 1839 otrzymał posadę konserwatora w wydziale map biblioteki narodowej w Paryżu. W 1840 został dożywotnim sekretarzem Académie des Inscriptions et Belles Lettres. Był jednym z założycieli Société entomologique de France w 1832 roku.
Walckenaer wprowadził do francuskiej literatury angielski model biografii, publikując "Histoire de la vie et des ouvrages de la Fontaine" (1820), "Histoire de la vie et des poésies d’Horace" (1840) i "Mémoires touchent la vie et les écrits de Mme de Sevigné" (6 tomów, 1842-1865).
W dziedzinie geografii opublikował "Histoire générale des voyages" (21 tomy, 1826-1831) i "Géographie ancienne, historique et comparée des Gaules" (3 tomy, 1839, nowe wydanie w 1862). Zajmował się też entomologią i arachnologią, wspólnie z Paulem Gervais opublikował "Histoire naturelle des insectes" (4 tomy, 1836-1847).
Opisał m.in. gatunek ptasznika "Grammostola rosea", "Avicularia versicolor".
Został pochowany na cmentarzu Père-Lachaise.

</doc>
<doc id="2048904" url="https://pl.wikipedia.org/wiki?curid=2048904" title="Passy (Senegal)">
Passy (Senegal)

Passy (Senegal) (także Passi) – miasto w Senegalu, w regionie Fatick. Według danych szacunkowych na rok 2010 liczy 6 630 mieszkańców.

</doc>
<doc id="2048905" url="https://pl.wikipedia.org/wiki?curid=2048905" title="Plamka gęsta">
Plamka gęsta

Plamka gęsta (łac.: "macula densa") – grupa zmodyfikowanych komórek kanalika II rzędu (wstawki), występująca w miejscu zbliżenia się kanalika do ciałka nerkowego, pełniąca rolę osmoreceptora. Od pozostałych komórek różni się morfologią i ultrastrukturą. Komórki plamki gęstej są wyższe (najczęściej walcowate), jądra bardziej upakowane, a aparat Golgiego w części przypodstawnej (pozostałe komórki kanalika wierzchołkowo).
Plamka gęsta współtworzy (z komórkami przykłębuszkowymi i komórkami mezangium zewnętrznego) aparat przykłębuszkowy.

</doc>
<doc id="2048907" url="https://pl.wikipedia.org/wiki?curid=2048907" title="Golléré">
Golléré

Golléré (także Golere) – miasto w Senegalu, w regionie Saint-Louis. Według danych szacunkowych na rok 2010 liczy 6 340 mieszkańców.

</doc>
<doc id="2048908" url="https://pl.wikipedia.org/wiki?curid=2048908" title="Szczęśliwy brzeg">
Szczęśliwy brzeg

Szczęśliwy brzeg – polski film psychologiczny z 1983 roku w reżyserii Andrzeja Konica.
Opis fabuły.
Historia emerytowanego kapitana żeglugi dalekomorskiej, powracającego po latach służby do Polski. Film jest opowieścią o zderzeniu człowieka z rzeczywistością kontaktów rodzinnych i międzyludzkich, odnalezieniu miłości oraz konieczności rezygnacji z niej.

</doc>
<doc id="2048910" url="https://pl.wikipedia.org/wiki?curid=2048910" title="Generalny Inspektorat Kawalerii">
Generalny Inspektorat Kawalerii

Generalny Inspektorat Kawalerii (do 19 kwietnia 1924 nazywany Generalnym Inspektoratem Jazdy) – instytucja wojskowa nadzorująca kawalerię WP w latach 1921-1926.
Geneza.
Stanowisko Inspektora Jazdy miało długą tradycję w Wojsku Polskim. Pierwszy raz ustanowiono tę instytucję w 1808 w armii Księstwa Warszawskiego, a funkcję inspektora jazdy pełnił wówczas gen. Aleksander Rożniecki.
Po odzyskaniu niepodległości w 1918 roku, pierwotnie w armii II RP funkcjonował także Inspektorat Jazdy (dokładna data utworzenia nie jest znana) na czele z gen. dyw. Zygmuntem Łempickim. Z dniem 5 czerwca 1919 roku Inspektorat Jazdy został przemianowany na Generalny Inspektorat Jazdy. 1 marca 1920 roku GIJ został rozwiązany, a jego miejsce zajęła Sekcja Jazdy przy Departamencie I Broni Głównych i Wojsk Taborowych, na czele której pułkownik Adam Jerzy Bieliński.
Po zakończeniu wojny polsko-bolszewickiej i przejściu armii na stopę pokojową nastąpiła reorganizacja najwyższych władz wojskowych. W ramach przeprowadzonych zmian powołano Generalne Inspektoraty Artylerii i Jazdy, a później także Wojsk Technicznych, Szkół i Piechoty.
Generalny Inspektorat Jazdy tworzony był stopniowo, już w kwietniu 1921 inspekcję jazdy powierzono gen. Tadeuszowi Rozwadowskiemu, a w sierpniu 1921 ustanowiono stanowisko pomocnika Generalnego Inspektora Jazdy, na które został powołany gen. Roman Żaba zastąpiony w październiku 1921 r. przez płk. Władysława Oksza-Orzechowskiego.
We wrześniu 1921 minister spraw wojskowych gen. Kazimierz Sosnkowski wydał rozporządzenie, w którym ustalił etat Generalnego Inspektora Jazdy, a w grudniu ustalił także organizację i zakres działania Generalnego Inspektoratu Jazdy (GIJ). W następny roku prestiż Generalnego Inspektoratu Jazdy wzmocniono dodatkowo przemianowując stanowisko pomocnika GIJ na zastępcę tegoż. Siedziba GIJ pierwotnie znajdowała się w Warszawie w Hotelu Europejskim, następnie przeniesiona została do Pałacu Mostowskich, a następnie (1924 r.) na Krakowskie Przedmieście nr 11.
Zakres obowiązków.
Generalny Inspektor Jazdy miał obowiązek stałego nadzoru nad sprawnością i gotowością bojową formacji jazdy polskiej. Opiniował polską kawalerię pod względem wyposażenia bojowego oraz wyszkolenia taktycznego oddziałów i dowódców tej broni. Rozkaz ministra spraw wojskowych nakładał na niego obowiązek nadzorowania ćwiczeń jazdy, inspekcji szkół i kursów specjalnych jazdy, kwalifikowania oficerów od dowódców szwadronów w górę oraz opiniowania wszelkich regulaminów i instrukcji taktycznych dla jazdy.
W czerwcu 1924 r. nastąpiły zmiany w organizacji naczelnych władz kawalerii. Utworzono stanowisko inspektora remontu (zakup koni dla wojska) przy Generalnym Inspektorze Kawalerii, znosząc jednocześnie stanowiska inspektora organów remontu w Departamencie II Ministerstwa Spraw Wojskowych oraz stanowisko zastępcy Generalnego Inspektora Kawalerii. Na początku 1925 r. stanowisko inspektora remontów objął gen. Filip Siarkiewicz.
Generalny Inspektor Kawalerii dysponował własnym sztabem, złożonym z oficerów posiadających zarówno wykształcenie formalne w zakresie tej broni, jak i doświadczenie frontowe. Na czele sztabu stał pierwszy oficer sztabu odpowiedzialny przed Inspektorem za całokształt prac. 15 lipca 1924 r. stanowisko to objął ppłk SG Władysław Anders.
Kierownictwo GIK ściśle współpracowało z Departamentem II Kawalerii Ministerstwa Spraw Wojskowych, Sztabem Generalnym WP oraz inspektorami jazdy funkcjonującymi przy Inspektoratach Armii: Juliuszem Rómmlem – Inspektorem Jazdy nr I w Wilnie, Gustawem Orlicz-Dreszerem – Inspektorem Jazdy nr II w Warszawie oraz Aleksandrem Pajewskim – Inspektorem Jazdy nr III we Lwowie.
W latach 1921–1926 Generalny Inspektorat Kawalerii miał istotny wpływ na organizację, uzbrojenie i wyszkolenie polskiej kawalerii. W kwietniu 1924 na wniosek Generalnego Inspektora Jazdy gen. broni Tadeusza Rozwadowskiego minister spraw wojskowych gen. Władysław Sikorski wprowadził nową organizację kawalerii na stopie pokojowej. Sprawdzianem dla zreorganizowanej kawalerii były wielkie manewry na Wołyniu w sierpniu 1925 r., na które przybyli reprezentanci obcych wojsk: z Francji – gen. Henri Gouraud, z Anglii – gen. William Ironside, z Włoch – gen. Severio Grazioli, Rumunii – gen. Lupescu i z Czechosłowacji – gen. Jan Syrový. Wymienieni dowódcy wysoko ocenili wyszkolenie polskich jednostek na czele z kawalerią.
Personel GIK, zwłaszcza gen. Rozwadowski, miał także duży wpływ na rozwój szkolnictwa kawaleryjskiego, na czele z Centralną Szkołę Kawalerii w Grudziądzu.
Obsada personalna.
Oficerowie sztabu
Obsada GIK wedle pisma W. Andersa z 1926 r.
Oficerowie sztabu
Likwidacja GIK.
Likwidacja Generalnego Inspektoratu Kawalerii nastąpiła, 9 czerwca 1926 r., po zamachu majowym. Rozwiązanie tej instytucji uzasadniano koniecznością reformy najwyższych władz wojskowych, faktycznie jednak u podstaw tej decyzji stały względy personalne. Na czele generalnych inspektoratów broni (m.in. Kawalerii – gen. Rozwadowski, Artylerii – gen. Józef Haller) stali generałowie będący w opozycji do zwycięskiego obozu piłsudczykowskiego, których usunięto z Wojska Polskiego. W literaturze przedmiotu przeważa negatywna opinia o likwidacji tych instytucji zwłaszcza Generalnych Inspektoratów Kawalerii i Artylerii.

</doc>
<doc id="2048912" url="https://pl.wikipedia.org/wiki?curid=2048912" title="Semmé">
Semmé

Semmé – miasto w Senegalu, w regionie Matam. Według danych szacunkowych na rok 2010 liczy 6 162 mieszkańców.

</doc>
<doc id="2048913" url="https://pl.wikipedia.org/wiki?curid=2048913" title="Ouham (prefektura)">
Ouham (prefektura)

Ouham – prefektura w Republice Środkowoafrykańskiej z siedzibą w Bossangoa. Wchodzi w skład regionu Yadé.
Prefektura rozciąga się w północno-zachodniej części kraju i graniczy od północy z Czadem. Na zachodzie Ouham graniczy z prefekturą Ouham-Pendé, na południu z prefekturą Ombella-M'Poko i na wschodzie z prefekturami Nana-Grébizi i Kémo.
Powierzchnia Ouham wynosi 50 250 km². W 1988 zamieszkiwało ją 243 097, a w 2003 roku 369 220 osób.
W skład Ouham wchodzi 7 podprefektur ("sous-préfectures") i 20 gmin ("communes"):

</doc>
<doc id="2048914" url="https://pl.wikipedia.org/wiki?curid=2048914" title="GT Interactive">
GT Interactive

GT Interactive – amerykański producent oraz wydawca gier komputerowych. Firma została założona w 1993 roku.
Wydane gry.
Źródło: Gry-Online

</doc>
<doc id="2048915" url="https://pl.wikipedia.org/wiki?curid=2048915" title="Ouham-Pendé">
Ouham-Pendé

Ouham-Pendé – prefektura w Republice Środkowoafrykańskiej z siedzibą w Bozoum. Wchodzi w skład regionu Yadé.
Prefektura rozciąga się w północno-zachodniej części kraju i graniczy od północy z Czadem a od północnego zachodu z Kamerunem. Na południowym zachodzie Ouham-Pendé graniczy z prefekturą Nana-Mambéré, na południu z prefekturą Ombella-M'Poko, i na wschodzie z prefekturą Ouham.
Powierzchnia Ouham-Pendé wynosi 32 100 km². W 1988 zamieszkiwało ją 255 091, a w 2003 roku 430 506 osób.
W skład Ouham-Pendé wchodzi 6 podprefektur ("sous-préfectures") i 23 gminy ("communes"):

</doc>
<doc id="2048919" url="https://pl.wikipedia.org/wiki?curid=2048919" title="Beauce (Francja)">
Beauce (Francja)

Beauce - bardzo żyzny region naturalny w północnej Francji w regionie Centre o powierzchni około 600 tys. hektarów. Region posiada wspólną historię z niegdysiejszą prowincją Orléanais oraz hrabstwem Chartres.
Geografia.
Beauce położone jest na południowy zachód od Paryża, na terenie kilku departamentów, głównie Eure-et-Loir oraz Loir-et-Cher, ale także Loiret, Essonne i Yvelines.
Region został poddany karczunkowi już w neolicie, dziś drzewa są tam rzadkim widokiem w monotonnym rolniczym pejzażu, nad którym dominuje katedra w Chartres.
Głównymi miastami regionu Beauce są Chartres, Châteaudun oraz Étampes.
Region przecinają wielkie szlaki komunikacyjne: autostrada A 10 oraz linia TGV Atlantique.
Rzeki Essonne, Eure oraz Loir przepływają przez region.
Gospodarka.
Region Beauce jest położony na rozległym, żyznym płaskowyżu położonym średnio na wysokości 140 m n.p.m. Region ma charakter rolniczy i często nazywany jest spichlerzem Francji (fr. "le Grenier de la France"). Uprawiane są tam głównie zboża, buraki cukrowe, rzepak.
Od 2005 w Beauce umiejscowiona jest farma wiatrowa (wzdłuż autostrady A10, w departamencie Eure-et-Loir).
Kultura.
Region Beauce został opisany przez Charles'a Péguya w książce "Présentation de la Beauce à Notre-Dame de Chartres".
Illiers w departamencie Eure-et-Loir, na granicy Beauce oraz Perche, gdzie Marcel Proust spędził część młodości u ciotki, pojawia się, pod nazwą Combray, w jego powieści "W poszukiwaniu straconego czasu".
Émile Zola umieścił akcję dużej części swojej powieści pt. "Ziemia" ("La Terre") w Rognes (Romilly-sur-Aigre), małej wiosce w Beauce.

</doc>
<doc id="2048920" url="https://pl.wikipedia.org/wiki?curid=2048920" title="Vakaga">
Vakaga

Vakaga – prefektura w Republice Środkowoafrykańskiej z siedzibą w Birao. Wchodzi w skład regionu Fertit.
Prefektura rozciąga się w północno-wschodniej części kraju i graniczy od północnego wschodu z Czadem a od północnego zachodu z Sudanem i Sudanem Południowym. Na południowym zachodzie Vakaga graniczy z prefekturą Bamingui-Bangoran a na południowym wschodzie z prefekturą Haute-Kotto.
Powierzchnia Vakagi wynosi 46 500 km². W 1988 zamieszkiwało ją 32 118, a w 2003 roku 52 255 osób.
W skład Vakagi wchodzą dwie podprefektury ("sous-préfectures") i 3 gminy ("communes"):

</doc>
<doc id="2048921" url="https://pl.wikipedia.org/wiki?curid=2048921" title="Zápolyowie">
Zápolyowie

Zápolyowie – wpływowa węgierska rodzina szlachecka z XV i XVI wieku z siedzibą na Zamku Spiskim. Za jej protoplastę uchodzi Władysław Zápolya, pan Solymos. Rodzina wygasła w 1571 na Janie Zygmuncie, księciu siedmiogrodzkim.

</doc>
<doc id="2048924" url="https://pl.wikipedia.org/wiki?curid=2048924" title="Miecznik (zawód)">
Miecznik (zawód)



</doc>
<doc id="2048925" url="https://pl.wikipedia.org/wiki?curid=2048925" title="Leonid Pasternak">
Leonid Pasternak

Leonid Osipowicz Pasternak (ros. Леонид Осипович Пастернак) ur. w Odessie, zm. 31 maja 1945 w Oxfordzie – rosyjski malarz. Ojciec Borysa, autora powieści "Doktor Żywago".
Życiorys.
Przyszedł na świat w rodzinie żydowskiego karczmarza. Był szóstym i najmłodszym dzieckiem w rodzinie. Bardzo wcześnie zaczął rysować, ale rodzina zniechęcała go z obawy, że to zajęcie zaszkodzi studiom.
Pierwszym sponsorem Pasternaka była miejscowa firma oczyszczania ulic, która zaczęła skupować jego prace, kiedy miał siedem lat.
W latach 1881-1885 studiował na Moskiewskim Uniwersytecie, najpierw medycynę i nauki prawnicze. W końcu zdecydował się poświęcić sztuce i zapisał się do Królewskiej Akademii Sztuk Pięknych w Monachium, gdzie w 1887 uzyskał tytuł naukowy. Wrócił do Rosji, odsłużył obligatoryjną służbę wojskową (2 lata) w regimencie artylerii i w roku 1889 rozpoczął karierę zawodowego malarza.
Pierwszy wystawiony obraz został zakupiony przez Pawła Trietjakowa, najważniejszego mecenasa sztuki w Rosji w owym czasie. Szybko stał się popularnym malarzem. Został członkiem tzw. Koła Polenowskiego, które skupiało m.in. Walentina Sierowa, Isaaka Lewitana, Michaiła Nestierowa i Konstantina Korowina. W 1889 ożenił się z wyróżniającą się w tamtym czasie pianistką Rosalindą Kaufman. Leonid Pasternak był pierwszym rosyjskim malarzem, który uważał się za postimpresjonistę. W Rosji lat 80. i 90. XIX wieku była to nowość, która przyciągała uwagę.
Pasternak był też członkiem grupy "Pieriedwiżników" (ros. Передвижники) i rosyjskiego stowarzyszenia artystycznego Świat Sztuki. Był przyjacielem Lwa Tołstoja i spędził w Jasnej Polanie wiele miesięcy malując m.in. parę portretów wielkiego pisarza. Ilustrował też jego powieści - Wojna i pokój i Zmartwychwstanie, za co otrzymał w 1900 medal na Wystawie Światowej w Paryżu. W 1905 Pasternak został wybrany członkiem cesarskiej Akademii Sztuki i uczył w Moskiewskiej Szkole Malarstwa, Rzeźby i Architektury.
W 1921 Pasternak musiał poddać się operacji oczu, która została przeprowadzona w Berlinie. Wyjechał z żoną i dwiema córkami, pozostawiając synów Borysa (przyszłego noblistę) i Aleksandra w radzieckiej Rosji. Po operacji postanowił do Rosji nie wracać i pozostał w Berlinie. W 1938 uciekł przed nazistami do Anglii. Zmarł 31 maja 1945 w Oksfordzie.

</doc>
<doc id="2048927" url="https://pl.wikipedia.org/wiki?curid=2048927" title="Alexander Pollock Moore">
Alexander Pollock Moore

Alexander Pollock Moore, 1867 – 1930 - amerykański dyplomata i wydawca, np. „Pittsburgh Leader”. Był czwartym mężem aktorki Lilliany Russell, po której śmierci został ambasadorem w Hiszpanii i Peru. Zmarł przed objęciem stanowiska ambasadora w Polsce.

</doc>
<doc id="2048928" url="https://pl.wikipedia.org/wiki?curid=2048928" title="Prost JS45">
Prost JS45

Prost JS45 – bolid Formuły 1 zespołu Prost Grand Prix używany w sezonie 1997.
Na początku roku 1997 Alain Prost postanowił wystawić własny zespół w Formule 1. W tym celu zakupił utytułowany, ale bankrutujący team Ligier i zmienił nazwę zespołu na Prost Grand Prix. Bolid zespołu został zaprojektowany przez Loïca Bigoisa na podstawie Ligiera JS43, który wygrał Grand Prix Monako w sezonie 1996.
Już w pierwszym wyścigu, Grand Prix Australii, obaj kierowcy uzyskali dobre miejsca - Panis był piąty, Nakano siódmy. W Grand Prix Brazylii pierwsze podium dla zespołu wywalczył Panis. W czasie Grand Prix Argentyny Olivier Panis kwalifikacje ukończył na trzecim miejscu, za Williamsami; do Jacques'a Villeneuve'a, który ruszał z pole position, stracił 1,018 sekundy, a o drugie miejsce przegrał o 0,220 sekundy z Heinzem-Haraldem Frentzenem. Shinji Nakano zakwalifikował się na miejscu dwudziestym ze stratą 3,893 sekundy do pierwszego pola. Wyścigu obaj kierowcy nie ukończyli z powodu awarii bolidów. Podczas wyścigu o Grand Prix San Marino Panis ukończył wyścig na ósmym miejscu, a zakwalifikował się z czwartego pola, Nakano zaś nie ukończył wyścigu na skutek kolizji z Hillem na okrążeniu jedenastym. W Grand Prix Monako zapunktował tylko Panis, który zakończył wyścig na czwartym miejscu; Nakano odpadł na trzydziestym szóstym okrążeniu. Grand Prix Hiszpanii Oliver Panis ukończył na drugim miejscu podium, a Nakano nie ukończył wyścigu z powodu awarii skrzyni biegów. W wyścigu na Circuit Gilles Villeneuve w Kanadzie Panis miał wypadek, na skutek którego złamał obie nogi i nie mógł startować w wyścigach przez ponad trzy miesiące. Nakano wyścig ten ukończył na szóstym miejscu. Podczas następnych eliminacji za zastępcę Olivera Panisa wybrano Włocha Jarno Trullego z zespołu Minardi. Jego najlepszym wynikiem było 4. miejsce podczas wyścigu w Niemczech, dzięki któremu zdobył swoje pierwsze punkty w historii startów w Formule 1. Shinji Nakano ostatnie punkty zdobył podczas Grand Prix Węgier, i do końca sezonu nie zdołał już zdobyć punktów. Panis powrócił do zespołu na Grand Prix Luksemburga, które zakończył na szóstym miejscu. W dwóch ostatnich wyścigach nie zdobył ani jednego punktu.

</doc>
<doc id="2048931" url="https://pl.wikipedia.org/wiki?curid=2048931" title="Atakule">
Atakule

Atakule, to 125 metrowa wieża widokowa w dzielnicy Çankaya, w stolicy Turcji Ankarze. Atakule jest jednym z symboli i ważnym punktem orientacyjnym w Ankarze. Atakule znajduje się na wzgórzu, dzięki czemu w pogodny dzień można z niej oglądać panoramę prawie całego miasta.
Wieżę zaprojektował architekt Ragıp Buluç, a jej budowa trwałą w latach 1986 – 1989. Na szczycie wieży znajduje się otwarty taras i obrotowa restauracja. Pełny obrót o 360 stopni zajmuje 60 minut.
W pomieszczeniach u podstawy wieży mieści się centrum handlowe.
Nazwę obiektu można przetłumaczyć z języka tureckiego jako "Wieża Atatürka" ("ata" – Atatürk, "kule" – wieża).

</doc>
<doc id="2048933" url="https://pl.wikipedia.org/wiki?curid=2048933" title="Worniany">
Worniany

Worniany (biał. Варняны) – wieś na Białorusi, w obwodzie grodzieńskim, w rejonie ostrowieckim.
Historia.
Nazwa Wornian pochodzi od litewskiego "varnas" – "kruk" lub "varnėnas" – "szpak", choć istniały koncepcje wywodzące ten toponim od białoruskiego араць – "orać" (ворная зямля – "orna ziemia").
Pierwsza znane wzmianki w źródłach pisanych pochodzą z końca XIV wieku (łac. Vroney, Vronani), kiedy to wieś wymieniana jest jako część dóbr hospodarskich, z których dochód Władysław Jagiełło przeznaczył w 1391 r. na uposażenie dla nowo wybudowanego kościoła w Miednikach. 
Miejscowość wzmiankowana w 1423 r. jako część dóbr wielkiego księcia Witolda w obrębie włości niemieskiej, a następnie (1453) jako centrum włości w powiecie niemieskim.
Znajdował się tu jeden z najstarszych kościołów na Litwie ufundowany w 1462 r. przez Marynę Sągajjłównę. W XVIII w. na jego miejscu wzniesiony został nowy kościół w stylu barokowym.
Prywatne miasto szlacheckie położone było w końcu XVIII wieku w powiecie wileńskim województwa wileńskiego.
Pod koniec XIX w. miasteczko miało 24 domy i liczyło 249 mieszkańców, w tym 13 prawosławnych, 22 katolików, 114 żydów.

</doc>
<doc id="2048935" url="https://pl.wikipedia.org/wiki?curid=2048935" title="Obo">
Obo

Obo – miasto w Republice Środkowoafrykańskiej, ośrodek administracyjny prefektury Haut-Mbomou. Miasto liczy ok. 13 tys. mieszkańców (2010).

</doc>
<doc id="2048936" url="https://pl.wikipedia.org/wiki?curid=2048936" title="Kościół św. Józefa Rzemieślnika w Międzyborzu">
Kościół św. Józefa Rzemieślnika w Międzyborzu

Kościół św. Józefa Rzemieślnika w Międzyborzu – rzymskokatolicki kościół parafialny w mieście Międzybórz, w województwie dolnośląskim. Mieści się przy ulicy Kościelnej.
Jest to budowla neogotycka wybudowana w latach 1893-1894 przez komisarza biskupiego ks. Aleksandra Zajadacza. Budowniczym był Gläsner z Twardogóry. Konsekrowana 19 czerwca 1894 przez biskupa Hermanna Gleicha. Jest to kościół jednonawowy. Świątynia posiada wieżę, ambonę z XIX wieku, rzeźby czterech ewangelistów oraz zabytkowe przedmioty kultu religijnego.
Od 1950 świątynią opiekują się Salezjanie.
Kościół wpisany został do rejestru zabytków KOBiDZ pod numerem A/1342/650/A w dniu 11 maja 1992 roku.
Parafia należy do dekanatu Twardogóra i należy do rzymskokatolickiej diecezji kaliskiej.

</doc>
<doc id="2048939" url="https://pl.wikipedia.org/wiki?curid=2048939" title="KFT">
KFT

KFT – węgierska rockowa grupa muzyczna, powstała w 1981 roku w Budapeszcie. Nazwa zespołu jest skrótem od wyrażenia "korlátolt felelősségű társaság", oznaczającego po węgiersku „spółkę z ograniczoną odpowiedzialnością”.
Historia.
Tibor Bornai i András Laár od 1974 roku grali wspólnie w takich zespołach jak Küllőrojt, Almárium i Kentaur. Początki KFT sięgają roku 1980, kiedy to Bornai, Laár i András Márton pojechali na wycieczkę do NRD w towarzystwie takich muzyków, jak Zsuzsa Koncz oraz muzycy z zespołu Fonográf: János Bródy, László Tolcsvay i Mihály Móricz. W październiku do Bornaia, Laára i Mártona dołączył Miklós Lengyelfi II i muzycy zaczęli grać koncerty w klubie Józsefvárosi Pinceklub.
Latem 1981 roku zespół stanowił support przed Locomotiv GT, a na festiwalu Táncdalfesztivál wywołał poruszenie piosenką „Bábu vagy”. W 1982 roku zespół w teatrze Szkéné Színház zagrał piosenkę „Elmúltak az ünnepek”. KFT rozpoczął regularne granie w klubie Lágymányosi Közösségi Ház (gdzie grał m.in. przetłumaczone na węgierski piosenki The Beatles) oraz nawiązał współpracę z różnymi muzykami, m.in. Zsuzsą Koncz czy Pálem Mácsai. Jeszcze w 1982 roku nakładem Hungarotonu został wydany pierwszy album KFT, zatytułowany "Macska az úton" („Kot na ulicy”).
W 1983 roku zespół przez trzy tygodnie koncertował wraz z Zsuzsą Koncz na Kubie. W roku 1986 zespół grał między innymi w Bostonie i Los Angeles. W 1991 roku zespół rozpadł się, ale się później reaktywował.

</doc>
<doc id="2048940" url="https://pl.wikipedia.org/wiki?curid=2048940" title="Język saraiki">
Język saraiki

Język saraiki (alfabet arabski: سرائیکی, gurmukhi: ਸਰਾਇਕੀ, dewanagari: सराइकी trb. "sarāikī", określany także jako multani) – język należący do grupy północno-zachodniej języków indoaryjskich, używany przez prawie 14 milionów osób w Pakistanie (okręgi Multan i Bhawalpur). We wcześniejszej literaturze traktowany często jako jeden z dialektów języka pendżabskiego, obecnie raczej za odrębny język wchodzący w skład makrojęzyka lahnda. Tworzy kontinuum językowe z jednej strony z językiem sindhi, a z drugiej strony z językiem pendżabskim.

</doc>
<doc id="2048942" url="https://pl.wikipedia.org/wiki?curid=2048942" title="Katedra greckoprawosławna św. Zofii w Londynie">
Katedra greckoprawosławna św. Zofii w Londynie

Katedra greckoprawosławna św. Zofii w Londynie () – prawosławna katedra arcybiskupstwa Tiatyry i Wielkiej Brytanii Patriarchatu Konstantynopolitańskiego.
Wzniesienie świątyni miało związek ze wzrostem liczby Greków przebywających na stałe w stolicy Anglii. Istniejące do tej pory greckie kaplice prawosławne były zdecydowanie za małe dla wszystkich wiernych. W 1872 zawiązał się komitet budowy nowej świątyni złożony z Demetriosa Schilizzisa, Stavrosa Dilberoglu oraz Emmanuela Mavrocordatosa. Koszt inwestycji oszacowano na 50 tys. funtów, którą to sumę całkowicie pokryła grecka społeczność Londynu. Projekt w stylu bizantyjskim przygotował John Oldrid Scott, zaś prace budowlane zostały rozpoczęte w 1877 i trwały dwa lata. Gotową katedrę poświęcił 5 lutego 1882 Antoni (Hariatis), arcybiskup Korfu. Obiekt został wzniesiony z cegły, nakryty pojedynczą kopułą. Wnętrze jest bogato zdobione mozaikami oraz ozdobami z marmuru.
Od 1922 sobór w Londynie jest katedrą Arcybiskupstwa Thyatyry i Wielkiej Brytanii. Budynek został uszkodzony w czasie II wojny światowej, jednak poddano go następnie pieczołowitej rekonstrukcji.
Od 2006 przy katedrze działa muzeum, w którym eksponowane są zabytki greckiej sztuki sakralnej oraz dary przekazywane przez wiernych, zgromadzone przez cały okres istnienia parafii Patriarchatu Konstantynopolitańskiego w Londynie. W muzeum znajduje się również kamień węgielny położony pod budowę świątyni.

</doc>
<doc id="2048943" url="https://pl.wikipedia.org/wiki?curid=2048943" title="Multani">
Multani



</doc>
<doc id="2048944" url="https://pl.wikipedia.org/wiki?curid=2048944" title="Kimnowak">
Kimnowak

Kimnowak – węgierska grupa muzyczna, założona w 1993 roku.

</doc>
<doc id="2048946" url="https://pl.wikipedia.org/wiki?curid=2048946" title="Puchar Świata w narciarstwie alpejskim kobiet 1999/2000">
Puchar Świata w narciarstwie alpejskim kobiet 1999/2000

Puchar Świata w narciarstwie alpejskim kobiet sezon 1999/2000 to 34. edycja tej imprezy. Cykl ten rozpoczął się we francuskiej miejscowości Tignes 31 października 1999 roku, a zakończył 19 marca 2000 roku we włoskim Bormio. 

</doc>
<doc id="2048949" url="https://pl.wikipedia.org/wiki?curid=2048949" title="Rema 1000">
Rema 1000

Rema 1000 – norweska sieć supermarketów należąca do Reitan Group. Siedziba sieci znajduje się w Oslo, Norwegia.
Pierwszy sklep tej sieci powstał w Trondheim w Norwegii, 15 lutego 1979 roku.

</doc>
<doc id="2048950" url="https://pl.wikipedia.org/wiki?curid=2048950" title="Włodzimierz Bartos">
Włodzimierz Bartos

Włodzimierz Bartos (ur. 12 maja 1971) – polski sędzia piłkarski prowadzący mecze w Ekstraklasie od 2008 roku.
Kariera.
Włodzimierz Bartos od sezonu 2006/2007 sędziował mecze drugiej ligi (obecnie zwana pierwszą) oraz Pucharu Polski. Do Ekstraklasy awansował przed sezonem 2008/2009. W najwyższej lidze w Polsce zadebiutował 9 sierpnia 2008 roku, gdy sędziował mecz 1. kolejki pomiędzy Śląskiem Wrocław a Lechią Gdańsk. Pokazał dwie żółte oraz podyktował rzut karny dla gospodarzy w tamtym meczu, którego jednak Vuk Sotirović nie wykorzystał.
W sezonie 2009/2010, oprócz meczów Ekstraklasy sędziował także kilka spotkań I-ligowych. W lipcu 2010 znalazł się w 18-osobowym gronie sędziów Ekstraklasy.
6 października 2011 r. Polski Związek Piłki Nożnej postanowił zawiesić do czasu wyjaśnienia sprawy trzech sędziów – wśród nich Włodzimierza Bartosa, którzy zostali zatrzymani przez Centralne Biuro Antykorupcyjne.
W marcu 2021 r. został uniewinniony od zarzutów popełnienia przestępstw przekupstwa sportowego.

</doc>
<doc id="2048954" url="https://pl.wikipedia.org/wiki?curid=2048954" title="Zdzisław Wąsik">
Zdzisław Wąsik

Zdzisław Wąsik (ur. 3 maja 1947 w Kłopotowie) – polski filolog, specjalista w dziedzinie językoznawstwa ogólnego i semiotyki, rektor senior i profesor zwyczajny Wyższej Szkoły Filologicznej we Wrocławiu, profesor senior Uniwersytetu im. Adama Mickiewicza w Poznaniu.
Życiorys.
W 1971 ukończył studia magisterskie na kierunku filologia germańska na Uniwersytecie Wrocławskim. Po studiach pracował przez rok jako nauczyciel w Zakładzie Szkolenia Inwalidów we Wrocławiu. Następnie rozpoczął karierę naukową na Uniwersytecie Wrocławskim, pracując kolejno na stanowisku asystenta (1972–1974) i starszego asystenta (1974–1977).
Stopień doktora nauk humanistycznych z zakresu językoznawstwa porównawczego indoeuropejskiego uzyskał w 1977 na Wydziale Filologicznym Uniwersytetu Wrocławskiego. Kontynuował tam karierę naukową i dydaktyczną na stanowisku adiunkta (1977–1988). W 1986 habilitował się z językoznawstwa ogólnego na Wydziale Filologicznym Uniwersytetu im. Adama Mickiewicza w Poznaniu. W dalszym ciągu pracował na Uniwersytecie Wrocławskim, gdzie awansował na stanowisko docenta (1988–1992). W 1992 został profesorem nadzwyczajnym Uniwersytetu Wrocławskiego.
15 listopada 1997 Zdzisław Wąsik otrzymał z rąk prezydenta Rzeczypospolitej Polskiej tytuł profesora nauk humanistycznych. W 1999 przeniósł się na pierwszy etat do Instytutu Filologii Angielskiej Uniwersytetu im. Adama Mickiewicza w Poznaniu, w którym pracował od 1996 na stanowisku profesora nadzwyczajnego. W roku 2000 został profesorem zwyczajnym UAM. W 2002 został pierwszym rektorem Wyższej Szkoły Filologicznej we Wrocławiu (WSF), piastując tę funkcję do 2013. W latach 2002–2009 pracował w WSF jako profesor zwyczajny. Od 2009 pracuje we Wrocławiu (najpierw w Katedrze Neofilologii a następnie na Wydziale Neofilologii WSF) oraz w Poznaniu (najpierw w Instytucie Filologii Angielskiej a od 2013 na Wydziale Anglistyki UAM, gdzie od stycznia 2018 uzyskał status profesora seniora).
Funkcje pełnione przez Zdzisława Wąsika w trakcie jego kariery to m.in.:
W trakcie kariery zawodowej współpracował z:
Wybrane publikacje.
Dorobek naukowy Zdzisława Wąsik obejmuje ponad 180 publikacji z zakresu językoznawstwa ogólnego i porównawczego, metodologii lingwistyki i semiotyki oraz teorii komunikacji, fenomenologii i epistemologii, w tym 7 książek, ponad 40 wydawnictw zbiorowych i ponad 133 artykułów. Do najważniejszych należą książki:
Prace te stanowią wkład autora do następujących dziedzin:

</doc>
<doc id="2048958" url="https://pl.wikipedia.org/wiki?curid=2048958" title="Archikatedra Najświętszej Maryi Panny Wniebowziętej w Edynburgu">
Archikatedra Najświętszej Maryi Panny Wniebowziętej w Edynburgu

Archikatedra NMP Wniebowziętej w Edynburgu (ang. "The Metropolitan Cathedral of Our Lady of the Assumption") – rzymskokatolicka katedra w Edynburgu, stolicy Szkocji. Jest siedzibą katolickiego arcybiskupa Saint Andrews i Edynburga i głównym kościołem archidiecezji St Andrews i Edynburga. Obecnie arcybiskupem jest abp Leo Cushley, głowa kościoła rzymskokatolickiego w Szkocji.
Historia.
Kościół Najświętszej Maryi Panny został wybudowany w 1814 i zaprojektowany przez architekta Jamesa Gillespie Grahama (1776–1855). Kościół przez lata został znacznie upiększony i w 1878 podczas odbudowy hierarchii kościelnej w Szkocji został prokatedrą nowej archidiecezji Saint Andrews i Edynburga. W dniu 5 lipca 1886 został podniesiony do godności archikatedry i otrzymał wszystkie prawa i przywileje jej przysługujące.
Katedra była powiększana, przebudowywana i remontowana wielokrotnie na przestrzeni lat, ostatnia przebudowa miała miejsce w latach siedemdziesiątych XX wieku. Papież Jan Paweł II odwiedził katedrę w maju 1982 podczas wizyty duszpasterskiej do Szkocji.

</doc>
<doc id="2048960" url="https://pl.wikipedia.org/wiki?curid=2048960" title="Piotr Bogusław Jędrzejczak">
Piotr Bogusław Jędrzejczak

Piotr-Bogusław Jędrzejczak – reżyser teatralny a także kulturoznawca-teatrolog i psycholog.
Ukończył studia na Wydziale Reżyserii Dramatu Państwowej Wyższej Szkoły Teatralnej im. Ludwika Solskiego w Krakowie, a wcześniej kulturoznawstwo-teatrologię i psychologię na Uniwersytecie Łódzkim.
Autor powieści dla młodzieży "Dziennik klikomanki" i podręcznika "Jak w Polsce zostać aktorem", współautor książki "Łódzkie sceny lalkowe"; publikacje (fabularne i fachowe) w prasie.
Wykładowca, juror festiwali teatralnych i konkursów recytatorskich, szkoleniowiec
w zakresie sztuki publicznych wystąpień (m.in. stała współpraca z Europejską Akademią Dyplomacji).
W latach 1996-1998 dyrektor naczelny i artystyczny Lubuskiego Teatru im. Leona Kruczkowskiego w Zielonej Górze.
Członek Sekcji Reżyserów Związku Artystów Scen Polskich.
Dyrektor artystyczny autorskich festiwali:
Dotychczasowe (2010) realizacje teatralne:
Łódź:
Teatr Studyjny:
„Niejaki Piórko” według Henri Michaux – scenariusz, reżyseria, opracowanie muzyczne,
„Czerwone pantofelki Eliški” (według „Przerw w zabudowie”) Bohumila Hrabala – adaptacja, reżyseria, opracowanie muzyczne,
„Romeo i Julia” Wiliama Shakespeare’a – reżyseria, scenografia,
„Druga generalna, czyli via bank” – własny scenariusz, reżyseria, opracowanie muzyczne, scenografia,
Teatr Powszechny:
„Shirley Valentine” Willy’ego Russella – reżyseria, opracowanie muzyczne,
Muzeum Kinematografii:
„Hotel Wanz” – scenariusz, reżyseria, opracowanie muzyczne,
Teatr 77/Stowarzyszenie Progress:
„Z półświatka na salony, czyli varié̷tés na kuchennych schodach” – scenariusz, reżyseria, opracowanie muzyczne, scenografia.
Teatr Mały:
„Piosenki z pianką (Brassens à la brasserie)” – scenariusz, reżyseria, kostiumy.
Tarnów:
Teatr im. Ludwika Solskiego:
„Droga do Mekki” Athola Fugarda – reżyseria, opracowanie muzyczne.
Kraków:
Teatr STU:
„Mam 6 lat” (przedstawienie dla dorosłych!) – I cz. spektaklu – scenariusz, reżyseria, opracowanie muzyczne, scenografia, kostiumy, ruch sceniczny, osobisty udział
w przedstawieniu.
Kalisz:
Teatr im. Wojciecha Bogusławskiego:
„Osiem kobiet” Roberta Thomasa – reżyseria, opracowanie muzyczne,
Poznań:
Teatr Animacji Centrum Kultury Zamek:
„Wielka arfa” według Augusta Strindberga – scenariusz, reżyseria – prapremiera,
Teatr Wielki im. Stanisława Moniuszki:
„Święty Franciszek i wilk z Gubbio czyli Kotlety świętego Franciszka” Stefana Themersona – reżyseria,
Zielona Góra:
Lubuski Teatr im. Leona Kruczkowskiego:
„Szczęśliwe dni” Samuela Becketta – reżyseria,
„Jubileusz” George Taboriego – reżyseria, opracowanie muzyczne,
„Apetyt na czereśnie” Agnieszki Osieckiej – reżyseria, opracowanie muzyczne,
„Co widział kamerdyner” Joego Ortona – reżyseria, opracowanie muzyczne,
„Pilot morski w tarapatach” według Augusta Strindberga – scenariusz, reżyseria – prapremiera
Kielce:
Teatr im. Stefana Żeromskiego:
„Mały Książę” według Antoine’a de Saint – Exupéry’ego – scenariusz, reżyseria,
„Kubuś i jego pan” Milana Kundery według Denisa Diderota – reżyseria,
„Jadzia wdowa” Juliana Tuwima według Ryszarda Ruszkowskiego – reżyseria,
„Rybak i jego dusza” według Oscara Wilde’a – adaptacja, reżyseria (prapremiera).
Dom Środowisk Twórczych
„Aktor reaktor” Artura Belinga – reżyseria, scenografia, opracowanie muzyczne.
Szczecin:
Teatr Współczesny:
„Coś w rodzaju miłości” Arthura Millera – reżyseria, opracowanie muzyczne,
„Elegia dla jednej pani” Arthura Millera – reżyseria, opracowanie muzyczne
(wraz z poprzednią pozycją tworzy dyptyk pod tytułem ”Dwustronne lustro”),
„Lato Muminków” według Tøve Jansson – reżyseria,
Opera na Zamku:
„Ania z Zielonego Wzgórza” według Lucy de Maud Montgomery – reżyseria.
Płock:
Teatr Dramatyczny im. Jerzego Szaniawskiego:
„Aktor reaktor” Artura Belinga – reżyseria, scenografia, opracowanie muzyczne,
„Mmaa” według Stefana Themersona – adaptacja, reżyseria.

</doc>
<doc id="2048963" url="https://pl.wikipedia.org/wiki?curid=2048963" title="Al Jazeera Mubasher">
Al Jazeera Mubasher

Al Jazeera Mubasher () – stacja telewizyjna, uruchomiona przez Al-Dżazirę 15 kwietnia 2005. Jest to stacja nadająca w pełni po arabsku konferencje na żywo bez komentarza, używając podpisów, kiedy potrzebne jest tłumaczenie. Stacja jest czasami nazywana Al Jazeera Live.
Al Jazeera Mubasher jest pierwszą stacją tego typu w świecie arabskim, i jest podobna do amerykańskiego kanału C-SPAN.

</doc>
<doc id="2048964" url="https://pl.wikipedia.org/wiki?curid=2048964" title="Dyskografia Keshy">
Dyskografia Keshy

Dyskografia Keshy – amerykańskiej wokalistki pop składa się z czterech albumów studyjnych, dwóch minialbumów, jednego albumu kompilacyjnego oraz trzydziestu dwóch singli (w tym jedenastu z gościnnym udziałem) i trzydziestu siedmiu teledysków.
Przełom w karierze wokalistki nastąpił w 2009 roku po udziale w utworze Flo Ridy „Right Round”. Debiutancka płyta Keshy, "Animal", zajęła pierwsze miejsce na listach przebojów w Stanach Zjednoczonych, Kanadzie i Grecji. Według danych z grudnia 2011 roku album sprzedał się na świecie w nakładzie ponad 2,5 miliona kopii. Jej debiutancki singel „Tik Tok” ukazał się 7 sierpnia 2009 roku i zajął pierwsze miejsce na listach przebojów w siedmiu krajach, uzyskując między innymi status siedmiokrotnej platynowej płyty w Kanadzie oraz pięciokrotnej platynowej płyty w Stanach Zjednoczonych i Australii. Kolejnymi singlami pochodzącymi z wydawnictwa były „Blah Blah Blah”, „Your Love Is My Drug” oraz „Take It Off” wydany 13 lipca 2010 roku, do którego zostały nagrane dwa teledyski.
22 listopada 2010 roku miała miejsce premiera reedycji "Animal" – "Cannibal". Na utwór promujący EP wybrano „We R Who We R”, który jako pierwszy singel w karierze wokalistki dotarł do 1. miejsca listy UK Singles Chart. Oprócz tego uzyskał status pięciokrotnie platynowej płyty w Australii oraz platynowej płyty w Nowej Zelandii. Drugim, a zarazem ostatnim singlem pochodzącym z minialbumu jest „Blow”. W marcu 2011 roku Kesha wydała pierwszy album kompilacyjny "", zawierający remiksy utworów z "Animal" oraz "Cannibal", a także jeden nowy utwór – „Fuck Him He’s a DJ”.
W grudniu 2012 roku ukazał się drugi album "Warrior". Był on promowany przez single „Die Young” – kolejny ogromny przebój wokalistki (miejsce 2. w Stanach Zjednoczonych i 3. w Japonii), „C’Mon” oraz „Crazy Kids” z gościnnym udziałem Will.i.am’a z grupy The Black Eyed Peas. W ramach promocji krążka zostało wypuszczone akustyczne EP "Deconstructed", które zawiera m.in. nowe wersje „The Harold Song” i „Supernatural”.
Współpraca muzyczna.
Poniższa lista przedstawia utwory powstałe przy współpracy z Keshą, które nie zostały wydane na żadnym albumie studyjnym lub singlu wokalistki.

</doc>
<doc id="2048965" url="https://pl.wikipedia.org/wiki?curid=2048965" title="Jorge Oyarbide">
Jorge Oyarbide

Jorge Oyarbide (ur. 6 czerwca 1944 w Paysandú, zm. 14 listopada 2013 w Solymar) – piłkarz urugwajski, napastnik.
Oyarbide razem z klubem Club Nacional de Football dotarł do półfinału turnieju Copa Libertadores 1962, gdzie jego klub w walce o finał uległ swemu odwiecznemu rywalowi – drużynie CA Peñarol.
Dwa lata później razem z klubem Nacional dotarł do finału turnieju Copa Libertadores 1964, gdzie jego klub przegrał dwumecz jedną bramką z argentyńskim klubem CA Independiente. W całym turnieju Oyarbide zdobył jedną bramkę – było to w fazie grupowej w wyjazdowym meczu przeciwko paragwajskiej drużynie Cerro Porteño.
W turnieju Copa Libertadores 1966 Nacional dotarł do półfinału, a Oyarbide zdobył dla swego klubu 3 bramki.
W turnieju Copa Libertadores 1967 Oyarbide drugi raz dotarł z Nacionalem do samego finału, gdzie dopiero rzuty karne zdecydowały o ostatecznym triumfie argentyńskiego klubu Racing Club de Avellaneda.
Łącznie w swoich występach w Pucharze Wyzwolicieli Oyarbide zdobył 4 bramki.
Jako piłkarz klubu Nacional wziął udział w turnieju Copa América 1967, gdzie Urugwaj zdobył tytuł mistrza Ameryki Południowej. Oyarbide zagrał we wszystkich pięciu meczach – z Boliwią (zdobył bramkę), Wenezuelą (zdobył 2 bramki), Chile (zdobył bramkę), Paragwajem (w przerwie meczu zastąpił go Luis Alberto Vera) i Argentyną (w przerwie meczu zastąpił go Luis Alberto Vera). Jako zdobywca czterech bramek został wicekrólem strzelców turnieju i był najlepszym strzelcem reprezentacji Urugwaju.
Od 23 grudnia 1961 roku do 2 lutego 1967 roku Oyarbide rozegrał w reprezentacji Urugwaju 7 meczów i zdobył 4 bramki.

</doc>
<doc id="2048967" url="https://pl.wikipedia.org/wiki?curid=2048967" title="Aleksander Stripunski">
Aleksander Stripunski

Aleksander Stripunski, ukr. Олександр Стріпунський, ang. Alexander Stripunsky (ur. 18 sierpnia 1970) – ukraiński szachista, reprezentant Stanów Zjednoczonych od 1997, arcymistrz od 1998 roku.
Kariera szachowa.
Jeden z pierwszych sukcesów odniósł w 1990, zajmując II m. (za Jurijem Kruppą) w Chersoniu. W 1998, 2000 oraz 2001 zwyciężył w Nassau, natomiast w 2001 podzielił I m. (wspólnie z Aleksandrem Wojtkiewiczem, Joelem Benjaminem i Fabianem Döttlingiem) w turnieju "U.S. Open" w Framingham oraz zajął II m. (za Igorem Nowikowem) w Nowym Jorku. W 2004 zajął II m. (za Zwiadem Izorią) w Filadelfii (turniej "Liberty Bell Open"), natomiast w 2005 zdobył w San Diego tytuł wicemistrza Stanów Zjednoczonych oraz wystąpił w Chanty-Mansyjsk w turnieju o Puchar Świata, w I rundzie przegrywając z Ołeksandrem Areszczenko. W 2007 podzielił I m. w turniejach "Foxwoods Open" w Mashantucket (wspólnie ze Zwiadem Izorią, Ildarem Ibragimowem i Gatą Kamskim) oraz "World Open" w Filadelfii (wspólnie z m.in. Jewgienijem Najerem, Warużanem Akobianem i Aleksandrem Szabałowem), w 2008 zwyciężył w Sturbridge (turniej "Continental Open") oraz Waszyngtonie (turniej "Atlantic Open", wspólnie z Siergiejem Erenburgiem), natomiast w 2009 podzielił I m. (wspólnie z m.in. Giorgim Kaczeiszwilim i Zbynkiem Hrackiem) w Nowym Jorku. W 2010 podzielił I m. (wspólnie z Gatą Kamskim i Rayem Robsonem) w turnieju "Philadelphia Open" w Filadelfii.
Najwyższy ranking w dotychczasowej karierze osiągnął 1 października 2006, z wynikiem 2597 punktów zajmował wówczas 9. miejsce wśród amerykańskich szachistów.

</doc>
<doc id="2048968" url="https://pl.wikipedia.org/wiki?curid=2048968" title="Filip Krajinović">
Filip Krajinović

Filip Krajinović (ur. 27 lutego 1992 w Somborze) – serbski tenisista, reprezentant w Pucharze Davisa.
Kariera tenisowa.
W gronie profesjonalistów od 2008 roku.
W 2012 roku po raz pierwszy zagrał w turnieju wielkoszlemowym, podczas French Open. Najpierw przeszedł przez eliminacje, a w drabince głównej poniósł porażkę w 1. rundzie z Nicolasem Devilderem. W swojej karierze wielokrotnie wygrywał turnieje o randze ATP Challenger Tour.
Jako kwalifikant dostał się do turnieju głównego w Paryżu, w którym pokonał m.in. Sama Querreya i Nicolasa Mahuta, a do półfinału awansował bez gry z powodu kontuzji oponenta, Rafaela Nadala. W grze o finał wygrał z rozstawionym Johnem Isnerem 6:4, 6:7(2), 7:6(5), a w spotkaniu o tytuł poniósł porażkę z Jackiem Sockiem 7:5, 4:6, 1:6. Łącznie w cyklu ATP Tour przegrał pięć singlowych finałów.
Od lutego 2014 roku reprezentuje Serbię w Pucharze Davisa.
Najwyżej w rankingu ATP singlistów zajmował 26. miejsce (23 kwietnia 2018), a rankingu deblistów 201. pozycję (16 kwietnia 2018).

</doc>
<doc id="2048969" url="https://pl.wikipedia.org/wiki?curid=2048969" title="Paulo Goulart de Oliveira">
Paulo Goulart de Oliveira

Paulinho, właśc. Paulo Goulart de Oliveira (ur. 11 września 1913, zm. 23 marca 1934) – brazylijski piłkarz grający na pozycji napastnika.
Kariera klubowa.
Paulinho występował w klubie Botafogo FR. Z Botafogo zdobył mistrzostwo stanu Rio de Janeiro – Campeonato Carioca w 1932 roku.
Kariera reprezentacyjna.
Paulinho zadebiutował w reprezentacji Brazylii 4 grudnia 1932 w wygranym 2-1 meczu z reprezentacją Urugwaju, którego stawką było Copa Rio Branco 1932. Był to jego jedyny mecz międzypaństwowy. Ostatni raz w reprezentacji wystąpił 12 grudnia 1932 w meczu z urugwajskim klubem Club Nacional de Football. W meczach nieoficjalnych wystąpił 2 razy.

</doc>
<doc id="2048970" url="https://pl.wikipedia.org/wiki?curid=2048970" title="Deutschlandradio">
Deutschlandradio

Deutschlandradio – publiczna niemiecka rozgłośnia radiowa produkująca cztery ogólnokrajowe kanały radiowe.
Deutschlandradio zostało założone w styczniu 1994 roku, jego siedziba znajduje się w Kolonii oraz Berlinie. Założenie wynikające z modelu działania mediów państwowych w RFN, włączyło Deutschlandradio do sieci ARD i ZDF. Programy publiczne są wolne od reklam i są finansowane z opłat licencyjnych.
Historia Deutschlandradio związana jest z rozgłośnią radiową Deutschlandfunk, która nadawała w Berlinie Zachodnim i adresowana była dla słuchaczy w NRD. Kanał Deutschlandradio Kultur jest spadkobiercą Stimme der DDR.
Deutschlandradio nie ma własnych zespołów artystycznych, ale jest udziałowcem orkiestr i chórów radiowych:

</doc>
<doc id="2048972" url="https://pl.wikipedia.org/wiki?curid=2048972" title="Prost AP01">
Prost AP01

Prost AP01 – bolid Formuły 1 zespołu Prost Grand Prix używany w sezonie 1998.
Po dobrych wynikach z poprzedniego sezonu, sezon 1998 był dla zespołu Prost GP bardzo nieudany. AP01 był pierwszym modelem samodzielnie wykonanym przez zespół Prost, a projektantem AP01 był Loïc Bigois. Fabryka zespołu została przeniesiona bliżej Paryża, w której zespół ograniczył się do sprowadzania małych zmian do AP01, które nie polepszyły osiągów bolidu. Największym mankamentem AP01 była słaba skrzynia biegów i awaryjny silnik Peugeota. Przez częste awarie zespół nie mógł równoważyć bolidów i zoptymalizować położenia jego środka ciężkości. Ponadto niewiele brakowało, a FIA nie dopuściłaby modelu AP01 do sezonu 1998 z powodu niespełnienia wymogu testów zderzeniowych; samochód przeszedł je pozytywnie za trzecim razem.
Podczas całego sezonu 1998 zespół Prost zdołał zdobyć tylko jeden punkt Jarno Trullego w chaotycznym i deszczowym Grand Prix Belgii.

</doc>
<doc id="2048974" url="https://pl.wikipedia.org/wiki?curid=2048974" title="Edykt z Amboise">
Edykt z Amboise

Edykt z Amboise – akt prawny ogłoszony 19 marca 1563 roku na zamku w Amboise przez sprawującą wówczas władzę we Francji w imieniu nieletniego Karola IX, regentkę Katarzynę Medycejską. Edykt oficjalnie kończył zmagania zbrojne pierwszej fazy francuskich wojen religijnych, którym początek dała masakra w Wassy. Dokument gwarantował hugenotom, francuskim kalwinom, prawo do wyznawania własnej wiary i szereg zabezpieczeń.
Mimo że edykt ograniczał protestantom niektóre prawa nadane w Saint-Germain w styczniu 1562, to zezwalał im na wyznawanie własnej wiary. Mogli oni prowadzić działalność religijną w swoich majątkach prywatnych, jak i w niektórych miastach, w których otrzymali wyznaczone dzielnice. 
Parlament paryski, w którym po usunięciu protestantów zasiadali sami katolicy, początkowo próbował opierać się edyktowi, podobnie jak część parlamentów prowincjonalnych. W końcu jednak ugiął się pod naciskiem władz królewskich i przyjął nowe zarządzenia z zastrzeżeniem, iż jest ono tylko tymczasowe. Nowe miało zostać wydane przez króla, kiedy ten uzyska pełnoletniość. Karola IX uznano za dorosłego 17 sierpnia 1563 roku, kiedy miał zaledwie 14 lat. W parlamencie prowincjonalnym w Rouen ogłosił on kompletną i stałą treść edyktu. Nie utrzymał się on jednak zbyt długo, walki szybko wybuchły ponownie. Po bitwie pod Saint-Denis w 1567, edykt został potwierdzony pokojem z Longjumeau w marcu 1568. Nie zdało się to na wiele, bo już w sierpniu tego roku doszło do nowych starć.

</doc>
<doc id="2048976" url="https://pl.wikipedia.org/wiki?curid=2048976" title="Toney Freeman">
Toney Freeman

Toney Freeman (ur. 30 lipca 1966 w South Bend) – profesjonalny amerykański kulturysta, członek federacji IFBB (International Federation of BodyBuilders).
Życiorys.
Urodził się w South Bend w stanie Indiana. Nosi pseudonim "X-Man", ze względu na swoje proporcje cielesne – szerokie ramiona i wąski obwód pasa – nadające mu kształt litery „x”.
Freeman w zawodach kulturystycznych startował początkowo jako amator, z czasem uzyskał dopiero kartę zawodnika profesjonalnego. Kulturystykę wyczynowo zaczął uprawiać w drugiej połowie lat 90.
Sukcesy zaczął odnosić w roku 1993, kiedy to między innymi został Mistrzem Kraju Juniorów w Kulturystyce według federacji NPC (National Physique Committee). W zawodach IFBB, organizacji sponsorującej jego karierę, inauguracyjnie wziął udział w 2003; wówczas podczas zmagań Night of Champions zajął miejsce #11. Jest zwycięzcą kilku innych prestiżowych zawodów IFBB, jak Europa Super Show (2006, 2008) czy Tampa Bay Pro (2008).
Freeman sporadycznie pojawia się w mass mediach. W 2010 roku, wraz z kulturystą Kaiem Greene’em wystąpił gościnnie w niezależnej, wąsko dystrybuowanej komedii o tematyce LGBT "College Debts" ("My Guaranteed Student Loan", 2015) wcielając się w postać striptizera. Wziął udział w filmie dokumentalnym Chrisa L. Millera "X: The O '08" (2009), na który złożyły się wywiady przeprowadzone nie tylko z nim, ale i szeregiem sław współczesnej kulturystyki, m.in. Jayem Cutlerem, Dexterem Jacksonem, Melvinem Anthonym i Dennisem Wolfem oraz "Generation Iron" (2013) z Arnoldem Schwarzeneggerem, Mickeyem Rourkiem, Michaelem Jai White, Lou Ferrigno i Bustą Rhymesem.
Gościł na okładkach czasopism związanych ze sportem kulturystycznym: "Muscular Development" (maj 2007), "Flex" (marzec 2009), "NPC News" (marzec 2003).
8 grudnia 2010 roku został aresztowany przez policję podczas podpisywania płyt DVD dla fanów w sklepie w mieście Sundsvall w Szwecji. Zatrzymany został z powodu kontroli antydopingowej, po kilku godzinach wypuszczono go jednak na wolność.
Mieszka w Atlancie w stanie Georgia.

</doc>
<doc id="2048977" url="https://pl.wikipedia.org/wiki?curid=2048977" title="Victor Corrêa Gonçalves">
Victor Corrêa Gonçalves

Victor, właśc. Victor Corrêa Gonçalves (ur. 13 stycznia 1912 w Niterói, zm. 9 lipca 1984 w Rio de Janeiro) – piłkarz brazylijski grający na pozycji bramkarza.
Kariera klubowa.
Victor występował w klubie Botafogo FR. Z Botafogo trzykrotnie zdobył mistrzostwo stanu Rio de Janeiro – Campeonato Carioca w 1932, 1933 i 1934 roku.
Kariera reprezentacyjna.
Victor zadebiutował w reprezentacji Brazylii 4 grudnia 1932 w wygranym 2–1 meczu z reprezentacją Urugwaju, którego stawką było Copa Rio Branco 1932. Był to jego jedyny mecz międzypaństwowy. Ostatni raz w reprezentacji wystąpił 12 grudnia 1932 w meczu z urugwajskim klubem Club Nacional de Football. W meczach nieoficjalnych wystąpił 2 razy.

</doc>
<doc id="2048979" url="https://pl.wikipedia.org/wiki?curid=2048979" title="Bitwa pod Saint-Denis (1567)">
Bitwa pod Saint-Denis (1567)

Bitwa pod Saint-Denis – część działań wojennych toczonych we Francji w trakcie wojen religijnych. Bitwa odbyła się 10 listopada 1567 w pobliżu Saint-Denis położonego niedaleko Paryża. Stronami walczącymi byli francuscy katolicy i protestanci, zwani w tym kraju hugenotami.
Dowódcą sił katolickich był Anne de Montmorency, stronnik Gwizjuszy. Dysponował on siłą około 15 tysięcy żołnierzy, czyli znacznie więcej od protestantów, których szeregi liczyły około 5 tysięcy wojska. Początkowo hugenotom udało się dotrzymać pola, ale w końcu zostali pokonani i zmuszeni do odwrotu. W bitwie śmiertelną ranę odniósł Anne de Montmorency, który zmarł 2 dni potem w Paryżu.

</doc>
<doc id="2048985" url="https://pl.wikipedia.org/wiki?curid=2048985" title="Benild Romançon">
Benild Romançon

Benild Romançon FSC (ur. 14 czerwca 1805 w Thuret, zm. 13 sierpnia 1862 w Saugues) – święty Kościoła katolickiego, francuski zakonnik.
Był synem Jana i Anny. Na chrzcie otrzymał imię Piotr. Uczęszczał do szkoły prowadzonej przez lasalianów w Riom, a po jej ukończeniu chciał wstąpić do zgromadzenia. Wytrwałość w tym dążeniu zaowocowała jego przyjęciem do nowicjatu (10 lutego 1820 r.), którego mu rok wcześniej odmówiono ze względu na mały wzrost. Przyjął imię zakonne Benild, a 11 września 1836 złożył śluby zakonne.
Po ukończeniu nauki rozpoczął działalność wychowawczą w Limoges, gdzie pełnił też obowiązki kucharza, później nauczał w Clermont zajmując się jednocześnie ogrodem. Od 21 września 1841 r. do śmierci prowadził szkołę w Saugues.
15 sierpnia 1862 r. odbył się w parafii Saugues pogrzeb zmarłego w opinii świętości Benilda Romançona, a wkrótce jego grób stał się miejscem pielgrzymek.
Ze względu na wielkie zaangażowanie w pracy z młodzieżą przypisuje się Benildowi przyciągnięcie do zgromadzenia ok. piętnastu kapłanów i przeszło dwustu braci.
Proces kanonizacyjny rozpoczęto już w 1903 r., a w 1928 r. papież Pius XI uznał Benilda Romançona za czcigodnego. Beatyfikacji dokonał papież Pius XII 4 kwietnia 1948 r., a świętym ogłosił 29 października 1967 papież Paweł VI.
Dniem, w którym wypada wspomnienie liturgiczne w Kościele katolickim jest dzienna rocznica śmierci, 13 sierpnia.

</doc>
<doc id="2048987" url="https://pl.wikipedia.org/wiki?curid=2048987" title="Pokój z Longjumeau">
Pokój z Longjumeau

Pokój z Longjumeau (zwany także traktatem lub edyktem z Longjumeau) został podpisany 23 marca 1568 roku przez Katarzynę Medycejską i Karola IX. Układ ten został podpisany w trakcie wojen religijnych we Francji. Postanowienia pokoju potwierdzały prawa nadane protestantom przez edykt z Amboise, przyznający swobodę praktykowania swojej religii w majątkach prywatnych i wyznaczonych miastach. Traktat wygasł w sierpniu 1568.

</doc>
<doc id="2048992" url="https://pl.wikipedia.org/wiki?curid=2048992" title="Bankgesellschaft Berlin AG">
Bankgesellschaft Berlin AG



</doc>
<doc id="2048993" url="https://pl.wikipedia.org/wiki?curid=2048993" title="Puchar Świata w narciarstwie alpejskim mężczyzn 1999/2000">
Puchar Świata w narciarstwie alpejskim mężczyzn 1999/2000

Puchar Świata w narciarstwie alpejskim mężczyzn sezon 1999/2000 to 34. edycja tej imprezy. Cykl ten rozpoczął się we francuskiej miejscowości Tignes 31 października 1999 roku, a zakończył 19 marca 2000 roku we włoskim Bormio. 

</doc>
<doc id="2048994" url="https://pl.wikipedia.org/wiki?curid=2048994" title="Mecze reprezentacji Stanów Zjednoczonych w piłce siatkowej mężczyzn prowadzonej przez Alana Knipe’a">
Mecze reprezentacji Stanów Zjednoczonych w piłce siatkowej mężczyzn prowadzonej przez Alana Knipe’a

Mecze i turnieje towarzyskie.
Bilans:

</doc>
<doc id="2048997" url="https://pl.wikipedia.org/wiki?curid=2048997" title="AZS UMK Toruń">
AZS UMK Toruń

AZS UMK Toruń – Akademicki Związek Sportowy Uniwersytetu Mikołaja Kopernika w Toruniu założony w 1946.
Historia.
Pismo w sprawie utworzenia przy UMK Akademickiego Związku Sportowego wpłynęło do pierwszego rektora prof. dra Ludwika Kolankowskiego 10 stycznia 1946. 15 stycznia 1946 rektor wyraził zgodę. Powołano następujące sekcje: koszykówka, lekkoatletyka, wioślarska, żeglarska, siatkówka, tenis ziemny, piłka ręczna, tenis stołowy, boks, strzelectwo, szachy, szermierka, narciarska, hokej na lodzie oraz szybowcowa. Na czele zarządu stanął Wojciech Kopcewicz (stryj wieloletniego rektora UMK- Jana Kopcewicza).
Koszykówka mężczyzn.
Klub rozegrał 24 sezony w ekstraklasie koszykarzy, ostatni w sezonie 2000/2001. Obecnie występuje w II lidze.
Piłka ręczna mężczyzn.
Sekcja reprezentowana przez klub AZS UMK Toruń, powstał w 2009 roku, występuje w II lidze KPOZPR.
Futsal.
Klub w sezonie 2009/2010 awansował do II ligi, wygrana w meczu barażowym z faworyzowanym przeciwnikiem Aldent Team Chełmża 5:2
Tenis stołowy mężczyzn i kobiet.
Oba kluby AZS UMK męski i żeński w sezonie 2009/2010 spadły z II ligi. Aktualnie w II lidze gra tylko zespół żeński. 
Siatkówka mężczyzn.
Zespół UMK w Toruniu w roku akademicki 2005/06 oraz 2006/07 zdobył tytuł Mistrza AMPiK. Trener - Joanna Kaczmarek. Rokrocznie (w marcu) organizowany jest Turniej Kopernikański w piłce siatkowej Kobiet i Mężczyzn - uznawany za najstarszy w Polsce. Od roku 2010 organizuje projekt pod nazwą PLAŻA GOTYKU - Grand Prix w siatkówce plażowej kobiet i mężczyzn.
Szachy.
Drużynowy mistrz Kujawsko-Pomorskiego Związku Szachowego (2008), trzykrotny uczestnik II ligi seniorów (2008, 2009, 2010), drużynowy mistrz KPZSzach w szachach szybkich (2007) i błyskawicznych (2010). Indywidualni mistrzowie KPZSzach: Mirosław Gawroński (2010, szachy szybkie), Krzysztof Żołnierowicz (2010, szachy błyskawiczne).
Wioślarstwo.
Sekcja istniejąca od początku powstania klubu. Swojego reprezentanta na Igrzyskach Olimpijskich wystawia nieprzerwanie od 1992, począwszy od Piotra Bujnarowskiego. Obecnie w klubie pracuje sześciu trenerów.

</doc>
<doc id="2048998" url="https://pl.wikipedia.org/wiki?curid=2048998" title="Marsjas">
Marsjas



</doc>
<doc id="2049000" url="https://pl.wikipedia.org/wiki?curid=2049000" title="Marsyas">
Marsyas



</doc>
<doc id="2049001" url="https://pl.wikipedia.org/wiki?curid=2049001" title="Wiceprezydenci Argentyny">
Wiceprezydenci Argentyny

Wiceprezydent Argentyny jest obierany na cztery lata wraz z prezydentem. Na Wiceprezydenta może kandydować osoba, która posiada bierne prawo wyborcze w wyborach prezydenckich.
Wiceprezydent automatycznie (w wyniku sukcesji) zostaje prezydentem w wyniku śmierci, zrzeczenia się lub usunięcia z urzędu prezydenta.
Byli wiceprezydenci.
Obecnie żyje dziewięciu byłych wiceprezydentów:
Byłym wiceprezydentom Argentyny przysługuje dożywotnia emerytura oraz ochrona osobista po odejściu z urzędu.

</doc>
<doc id="2049003" url="https://pl.wikipedia.org/wiki?curid=2049003" title="Palhinha (ur. 1950)">
Palhinha (ur. 1950)

Palhinha, właśc. Vanderlei Eustáquio de Oliveira (ur. 11 czerwca 1950 w Belo Horizonte) – brazylijski piłkarz i trener, występujący podczas kariery na pozycji napastnika.
Kariera klubowa.
Palhinha karierę piłkarską rozpoczął w klubie Cruzeiro EC, gdzie grał w latach 1969–1976. Z Cruzeiro zdobył Copa Libertadores 1976 oraz pięciokrotnie mistrzostwo stanu Minas Gerais – Campeonato Mineiro w 1969, 1972, 1973, 1974, 1975 roku. Indywidualnie Palhinha zdobył tytuł króla strzelców mistrzostw stanu Minas Gerais w 1975 i Copa Libertadores 1976. W 1977 roku przeszedł do Corinthians Paulista, w którym grał przez trzy lata. Z Corinthians dwukrotnie zdobył mistrzostwo stanu São Paulo – Campeonato Paulista w 1977 i 1979 roku.
W 1980 roku powrócił do Belo Horizonte, lecz tym razem został zawodnikiem Atlético Mineiro. Atlético Mineiro dwukrotnie mistrzostwo stanu Minas Gerais – Campeonato Mineiro w 1980 i 1981 roku. W 1982 roku występował w Santosir i CR Vasco da Gama. Z Vasco da Gama zdobył mistrzostwo stanu Rio de Janeiro – Campeonato Carioca w 1982. W latach 1983–1984 ponownie grał w Cruzeiro EC, z którym zdobył kolejne mistrzostwo stanu Minas Gerais w 1984 roku. Karierę zakończył w Américe Belo Horizonte w 1985 roku.
Kariera reprezentacyjna.
Palhinha ma za sobą powołania do reprezentacji Brazylii, w której zadebiutował 27 lipca 1973 w wygranym 5-0 towarzyskim meczu z reprezentacją Boliwii zastępując w Leivinhie. W 1975 roku wystąpił w Copa América 1975. Na turnieju wystąpił we wszystkich sześciu meczach Brazylii z: Wenezuelą (2 bramki), Argentyną, Wenezuelą (bramka), Argentyną oraz dwa razy z Peru.
W 1976 roku zdobył Copa Rio Branco 1976, Copa Julio Roca 1976, Copa Oswaldo Cruz 1976 i Copa del Atlantico 1976. W 1979 roku powrócił do reprezentacji i wystąpił na Copa América 1979. Na tym turnieju wystąpił w trzech meczach z Boliwią i dwukrotnie z Paragwajem. Mecz z Paragwajem rozegrany 31 października 1979 był jego ostatnim w reprezentacji. Ogółem w reprezentacji rozegrał 16 meczów i strzelił 4 bramki.
Kariera trenerska.
Jeszcze przed zakończeniem kariery piłkarskiej Palhinha został trenerem. Prace trenerską rozpoczął w Américe FC (MG) w 1985 roku. W latach 1987–1995 prowadził kilka klubów m.in. Atlético Mineiro, Corinthians Paulista, União São João EC, Cruzeiro EC i Villa Nova AC. Największy sukces osiągnął w Cruzeiro, z którym zdobył mistrzostwo Minas Gerais – Campeonato Mineiro w 1994 roku.

</doc>
<doc id="2049004" url="https://pl.wikipedia.org/wiki?curid=2049004" title="AZS Elana Toruń">
AZS Elana Toruń



</doc>
<doc id="2049005" url="https://pl.wikipedia.org/wiki?curid=2049005" title="Palhinha (ur. 1967)">
Palhinha (ur. 1967)

Palhinha, właśc. Jorge Ferreira da Silva (ur. 14 grudnia 1967 w Carangola) – brazylijski piłkarz, występujący na pozycji napastnika.
Kariera klubowa.
Palhinha rozpoczął piłkarską karierę w Américe Belo Horizonte w 1988 roku. W 1992 przeszedł do São Paulo FC. Z São Paulo zdobył Copa Libertadores 1992 i 1993, Puchar Interkontynentalny w 1992 i 1993, Copa CONMEBOL 1994 oraz mistrzostwo stanu São Paulo – Campeonato Paulista w 1992 roku.
W latach 1996–1997 grał w Cruzeiro EC. Z Cruzeiro zdobył Copa Libertadores 1997, Puchar Brazylii 1996 oraz dwukrotnie mistrzostwo Minas Gerais – Campeonato Mineiro w 1996 i 1997 roku.
W 1997 wyjechał na krótko do Hiszpanii do RCD Mallorca. Po powrocie do Brazylii występował krótko w CR Flamengo, po czym został zawodnikiem Grêmio Porto Alegre. Z Grêmio zdobył mistrzostwo stanu Rio Grande do Sul – Campeonato Gaúcho w 1999 roku. W latach 2000 i 2001 grał w Peru w Sportingu Cristal Lima i Alianzy Lima. Z Alianzą zdobył mistrzostwo Peru 2001. Później grał w kilku klubach, jednakże nie odniósł większych sukcesów i 2006 roku zakończył karierę jako zawodnik Guarulhos.
Kariera reprezentacyjna.
Palhinha ma za sobą powołania do reprezentacji Brazylii, w której zadebiutował 1 sierpnia 1992 w wygranym 5-0 towarzyskim meczu z reprezentacją Meksyku zastępując w 75 min. Raía. W 1993 roku wystąpił w Copa América 1993. Na turnieju wystąpił we wszystkich czterech meczach Brazylii z: Peru, Chile (bramka), Paragwajem (2 bramki) oraz Argentyną.
W tym samym roku uczestniczył w eliminacjach Mistrzostw Świata 1994. Ostatni raz w reprezentacji wystąpił w 16 grudnia 1993 w meczu z Meksykiem. Ogółem w reprezentacji rozegrał 16 meczów i strzelił 6 bramek.

</doc>
<doc id="2049007" url="https://pl.wikipedia.org/wiki?curid=2049007" title="Palhinha">
Palhinha



</doc>
<doc id="2049008" url="https://pl.wikipedia.org/wiki?curid=2049008" title="Polskie Towarzystwo Religioznawcze">
Polskie Towarzystwo Religioznawcze

Polskie Towarzystwo Religioznawcze (PTR) – założona w 1958 organizacja skupiająca polskich naukowców zajmujących się religioznawstwem i naukami pokrewnymi. Podstawowym celem stowarzyszenia jest szerzenie i pogłębianie wiedzy w dziedzinie religioznawstwa. Towarzystwo swoją działalność finansuje ze składek członkowskich oraz środków publicznych przeznaczonych na działalność wydawniczą i konferencyjną.
PTR realizuje swoje zadania m.in. poprzez: 
Historia.
Inicjatywę zorganizowania Polskiego Towarzystwa Religioznawczego podjęto 18 czerwca 1957 na zebraniu pracowników naukowych zajmujących się zagadnieniami religioznawczymi. W zebraniu tym udział wzięli m.in.: Eugeniusz Kriegelewicz, Jan Legowicz, Witold Łukaszewicz, Mirosław Nowaczyk, Andrzej Nowicki, Adam Szelągowski, Henryk Świątkowski. Pierwszy statut PTR zatwierdzono 24 czerwca 1958, a 26 września 1958 odbyło się w Warszawie I Walne Zebranie PTR. Towarzystwo początkowo postawiło sobie za cel swojej działalności: rozwijanie wiedzy religioznawczej, prowadzenie i organizowanie badań w zakresie religioznawstwa, rozwijanie działalności wydawniczej, współdziałanie w przygotowaniu wykwalifikowanej kadry naukowo-dydaktycznej oraz współpraca z instytucjami naukowymi podejmującymi w swoich badaniach problematykę religioznawczą. 
W latach 1958–1965 Towarzystwo prowadziło działalność naukową poprzez swój Ośrodek Badań Naukowych, w którego skład wchodziły pracownie: Historii Filozofii i Krytyki Religii, Historii Kościoła, Historii Doktryn Chrześcijańskich, Religioznawstwa Ogólnego oraz Punkt Dokumentacji i Bibliografii Religioznawczej, a także funkcjonujący w latach 1958–60 w Lublinie Punkt Informacyjno-Dokumentacyjny Religioznawstwa Porównawczego. W latach 1966–89 funkcjonowały prężne ośrodki religioznawcze w instytucjonalnych strukturach naukowych i uniwersyteckich takie jak: Zakład Filozofii i Socjologii Religii w IFiS PAN w Warszawie, Zakład Religioznawstwa i Polityki Wyznaniowej w WSNS, przekształcony następnie w Instytut Religioznawstwa ANS w Warszawie, Instytut Religioznawstwa UJ (utworzony w 1974), Podyplomowe Studium Religioznawstwa UW, Katedra Religioznawstwa WAP i wiele Zakładów Filozofii Religii, Socjologii Religii i Zakładów Religioznawstwa w strukturach wyższych uczelni. Towarzystwo w tym okresie, zgodnie ze statutem, koncentruje się na organizacji życia naukowego, upowszechnianiu badań i wiedzy religioznawczej oraz na działalności wydawniczej.
Towarzystwo do 1989 było organizatorem i współorganizatorem wielu międzynarodowych i ogólnopolskich konferencji, które były poświęcone m.in. problematyce: definicji religii (1958), metodologicznej i filozoficznej krytyce religii (1958), religioznawstwa w Polsce (1964), religioznawstwa radzieckiego (1967), religioznawstwa w kontekście nauk społecznych (1989 – wspólnie z Międzynarodowym Stowarzyszeniem Historii Religii).
W tym czasie PTR opublikowało:
PTR współcześnie.
Od 1988, po przyjęciu nowego statutu, za czołowe zadanie towarzystwo uznaje szerzenie i pogłębianie wiedzy w dziedzinie religioznawstwa poprzez: prowadzenie działalności wydawniczej, współpracę z innymi instytucjami naukowymi oraz udostępnianie wyników badań naukowych. W 1995 XIV Walne Zebranie PTR wprowadziło do statutu drobne modyfikacje będące konsekwencją zmian systemowych zachodzących w Polsce. Na przełomie XX i XXI w. PTR znacznie zaktywizowało swoją działalność naukową. W latach 1990–2001 zorganizowało w wielu ośrodkach akademickich ponad trzydzieści konferencji o zasięgu ogólnopolskim i międzynarodowym, m.in. geografia i ekologia religii (Lublin 1991), mniejszości narodowe, etniczne i religijne w procesie transformacji (Wrocław 1992), małżeństwo i rodzina w religiach świata (Gdańsk 1993), wychowanie a religia (Zielona Góra 1993), religia a rynek (Warszawa 1994), religia a ruchy ekofilozoficzne (Olsztyn 1995), idea narodu i państwa w religiach i kościołach narodów słowiańskich (Rzeszów 1996), nowe ruchy religijne (Zielona Góra 1997), religie i religijność Europy Wschodu i Zachodu (Poznań 1998), tożsamość europejska (Rzeszów 1999), pamięć dla przyszłości (Tyczyn 2000), człowiek i kultury (Tyczyn 2001). 
Członkowie.
O przyjęciu do PTR członków zwyczajnych decyduje Zarząd na podstawie złożonej deklaracji podpisanej przez dwóch członków wprowadzających.
Liczba członków zwyczajnych w wybranych latach:
Władze.
Zarząd
Komisja Rewizyjna 
Sąd Koleżeński 
Prezesi i Sekretarze naukowi w latach 1958–2015.
Prezesi:
Sekretarze naukowi: 
Honorowy Prezes.
Na posiedzeniu Zarządu PTR w dniu 13.11.2015 przyjęto uchwałę o nadaniu Zbigniewowi Stachowskiemu tytułu „Honorowego Prezesa Polskiego Towarzystwa Religioznawczego”. 
Partnerzy.
Od 1970 PTR jest członkiem Międzynarodowego Stowarzyszenia Historii Religii (IAHR) oraz od 2001 r. Europejskiego Stowarzyszenia Studiów Religioznawczych (EASR).
Działalność wydawnicza.
Zdecydowana większość materiałów pokonferencyjnych została opublikowana na łamach "Przeglądu Religioznawczego". 
Ponadto PTR wydał m.in. następujące publikacje: 
Czasopisma.
PTR od 1957 wydawał "Euhemer. Przegląd Religioznawczy", który od 1992 ukazuje się jako Przegląd Religioznawczy zachowując ciągłość poszczególnych numerów od 1957. Do końca 2007 wydano 226 numerów tego czasopisma. W latach 1959–1967 wydano 5 numerów "Euhemer. Przegląd Religioznawczy – Zeszyty Filozoficzne" oraz 1 numer "Euhemer. Przegląd Religioznawczy – Zeszyty Filozoficzne" przekształcony w nowe czasopismo PTR "Studia z Dziejów Kościoła Katolickiego", ukazujące się w latach 1960–67, które – po ukazaniu się 7 numerów – przejęte zostało przez Zakład Religioznawstwa PAN i dalej ukazywało się do 1991 jako "Studia Religioznawcze".

</doc>
<doc id="2049009" url="https://pl.wikipedia.org/wiki?curid=2049009" title="Kamienny Groń">
Kamienny Groń

Kamienny Groń lub Cichoniówka – szczyt w Paśmie Radziejowej w Beskidzie Sądeckim. Znajduje się w bocznym, kilkuwierzchołkowym i niskim grzbiecie odbiegającym od szczytu Złotułki (1001 m) nad polaną Trześniowy Groń w północno-wschodnim kierunku. Grzbiet ten oddziela dolinę Młodowskiego Potoku od doliny Czercza. Kamienny Groń ma według różnych źródeł wysokość 758 m lub 789 m. Sam szczyt jest zalesiony, ale na jego stokach znajdują się odsłonięte tereny zajęte przez łąki, pola uprawne i zabudowania. Są to przysiółki Hale, Jeziory i Cichoniówka należące do miasta Piwniczna-Zdrój. Wszystkie te przysiółki to polany zajęte pod pola uprawne, łąki i pastwiska. Autor przewodnika "Beskid Sądecki i Małe Pieniny" nazywa je "żyjącymi górami", gdyż w 2007 na tych stromych i kamienistych stokach nadal uprawia się ziemię i gospodaruje jak dawniej. 
Wschodnie stoki grzbietu Kamiennego Gronia opadają do dolina Popradu w Piwnicznej-Zdroju. Poprad przeciął tutaj grzbiet łączący Kamiennego Gronia z Kicarzem, oddzielając w ten sposób Pasmo Radziejowej od Pasma Jaworzyny.

</doc>
<doc id="2049012" url="https://pl.wikipedia.org/wiki?curid=2049012" title="Kinga Araya">
Kinga Araya

Kinga Araya - (ur. 1966, Tarnów) historyk sztuki, autorka interdyscyplinarnych prac z dziedziny rysunku, rzeźby, wideo, fotografii, performance, instalacji i audio artworks.
Edukacja.
W 1988 r. artystka przerwała studia (historia sztuki) na Katolickim Uniwersytecie Lubelskim i opuściła Polskę. Decyzję o wyjeździe podjęła w czasie akademickiej wycieczki – postanowiła wysiąść z autokaru i już nigdy więcej do niego nie wrócić. Została we Włoszech. Półtora roku po tym wydarzeniu, w 1990 r. przeprowadziła się z Rzymu do Kanady i tam zdecydowała, że będzie kontynuować studia z historii sztuki. Ukończyła je w 1996 r. na Uniwersytecie w Ottawie, otrzymując dyplom z wyróżnieniem. Studia podyplomowe podjęła na Uniwersytecie York w Toronto. Ukończyła je w 1998 r., również z wyróżnieniem za opracowanie naukowe oraz indywidualną wystawę sztuki "Modus Vivendi" (Współżycie). W 2004 roku, w programie interdyscyplinarnym, zatytułowanym Special Individualized Program, obroniła doktorat w dziedzinie historii sztuki i sztuk pięknych na Uniwersytecie Concordia w Montrealu. Praca dyplomowa składała się z indywidualnej wystawy sztuki pt. "Prosthetic Self" (Protetyka siebie) oraz opracowania naukowego zatytułowanego "Walking in the City: The Motif of Exile in Performances by Krzysztof Wodiczko and Adrian Piper" (Chodzenie po mieście: motyw emigracji w twórczości performance Krzysztofa Wodiczko i Adriany Pipera).
Twórczość.
Działania artystyczne Kingi Aray’i związane są z problematyką migracji, podróży, wyobcowania, silnie akcentowana jest też komunikacyjna rola sztuki. Performerka analizuje szczególną sytuację emigranta, egzystowanie pomiędzy kulturami i językami, potrzebę dostosowania się i akceptacji. Działania te mają związek z wyjątkową sytuacją samej artystki, która nie czuje, że przynależy na stałe do jakiejkolwiek grupy etnicznej.
Araya buduje swoje akcje wokół problematyki ruchu i mowy. Oba zjawiska są dla niej ważne ze względu na kluczową rolę, jaką pełnią w procesie kształtowania się tożsamości współczesnego człowieka. W swojej twórczości często stawia pytania retoryczne, takie jak: Kim jesteśmy? Dlaczego jesteśmy tu, gdzie jesteśmy? Artystka ciągle jest „pomiędzy”. Pomiędzy życiem a sztuką, językami, kulturami. Poszukuje dla siebie odpowiedniego miejsca i nie potrafi go znaleźć. Jest w ciągłym ruchu, dlatego przemieszczanie się stanowi jeden z głównych motywów jej prac.
Wiosną 2003 roku, artystka zakończyła pierwszy projekt o charakterze retrospektywnym, zatytułowany "Hybris". Prezentowała go w Montrealu, Lublinie, Bytomiu, Bielsku-Białej i Warszawie. Występom artystki towarzyszyły specjalne akcje oraz wykłady. "Hybris" stanowi artystyczną autobiografię Arayii – pojawiają się wszystkie wątki stanowiące materiał jej wcześniejszych prac.
W czasie pierwszej odsłony, nieprzypadkowo w dniu swoich urodzin, artystka wykonała performance "A sightseeing tour: the walk" (Wycieczka turystyczna: spacer). Spotkała się wówczas z tłumem chętnych spacerowiczów przed Trybunałem Koronnym w Lublinie, wcieliła w rolę przewodnika i oprowadzała po miejscach historycznych oraz osobistych, tych, które pamiętała jako studentka KUL-u. Artystka nie została wpuszczona do Domu Towarowego ze względu na towarzyszący jej tłum. Kończąc performance, zakopała trochę ziemi przywiezionej z Kanady na dziedzińcu lubelskiej uczelni.
"Cold feet: the dance" (Na kruchym lodzie: taniec) to kolejny performance, który odbył się w Bytomiu 14 lutego 2003 roku, w ramach tego samego cyklu. Artystka przygotowała, a potem założyła, kilka par butów, będących zamrożonymi bryłami lodu specjalnie przygotowanym kształcie, z wiązaniami wykonanymi z wstążki. „Tańczyła”, często upadając, w rytm muzyki rock and roll.
Podczas performance’u "PolCan" (2002) artystka, ubrana w dwustronny biało-czerwony kostium porusza się nieporadnie w dużych drewnianych butach. W tle rozbrzmiewają zwolnione nagrania hymnów obu państw.
Araya podejmuje również temat ciała. Tworzy obiekty-protezy, które dopasowuje do swojego ciała. Większość prac artystki dotyczy jej samej oraz jej cielesności. W składającym się z trzech części cyklu "Grounded" (Uziemiona) (1999), performerka przemieszcza się z przymocowaną trzecią nogą.
W pracy wideo "Octopus" (Ośmiornica) z 2001 roku widać performerkę na skrzyżowaniu dwóch głównych ulic w Montrealu. Dzięki przeróbkom komputerowym jest ona wieloręczna i wielonożna, wykonuje bardzo gwałtowne i groteskowe ruchy. Wypowiada w tym samym czasie słowa w czterech różnych językach. Zaplątana w ruchach i słowach ośmiornica stoi w miejscu.
W 1998 r. powstała praca wideo "Peripatetic Exercise" (Ćwiczenia perypatetyczne), w której artystka usiłuje grać na skrzypcach, stojąc na dwóch kołyszących się, stalowych półkulach. Wykonuje koncert a-moll Vivaldiego, który był ostatnim utworem, jaki zagrała w szkole muzycznej, do której posłali ją w dzieciństwie rodzice. Podejmuje w ten sposób dialog z przeszłością.
W tym samym roku Araya prezentowała również "Orthoepic Exercises" (Ćwiczenia wymowy) – performerka stoi niemal nieruchomo w żelaznej masce na głowie. Z maski tej wyrasta dwumetrowy pręt utożsamiany z obcym językiem utrudniającym, a nawet uniemożliwiającym komunikację. Artystka, poruszając się wokół pala, celuje tym ostrym narzędziem w publiczność.
Wideo instalacja "Exercising with Princess Headgear (Adjustable") (Ćwiczenie z nakryciem głowy księżniczki (dopasowujące się)) koncentruje się na ruchu. Araya spaceruje po Montrealu w kapeluszu ozdobionym długimi drutami, które dotykając ziemi wydają hałaśliwe dźwięki. Wchodzi także, na boso, na górę Mont Royal, ażeby w ten sposób symbolicznie nawiązać do przeszłości rdzennych Amerykanów, którzy traktowali tę górę jako świętą.
W 1996 roku performerka została zaproszona na grupową wystawę "Kobieta o kobiecie" do Galerii Białej w Lublinie. Specjalnie na tę okazję przygotowała akcję artystyczną o wymownej nazwie "Exchange" (Wymiana). Artystka postawiła w kącie galerii mały stolik oraz dwa krzesła. Częstowała wszystkich przybyłych kanadyjskim whiskey i słodkościami w zamian za jedną rzecz: każdy z osobna miał jej opowiedzieć historię o miłości. Była to tytułowa wymiana – dóbr materialnych na osobiste.
W 1995 roku powstała wideo instalacja "Untitled" (Bez tytułu). Składa się ona z czterech monitorów, z których każdy pokazuje cztery inne części ciała. Każda z nich jest powiązana z ludzkim głosem, mówiącym równocześnie w innym języku (polskim, włoskim, angielskim oraz francuskim). Wszystkie cztery głosy mówią o przemieszczaniu się. Instalacja stanowiła część pracy dyplomowej powstałej na Uniwersytecie w Ottawie – artystka otrzymała za nią specjalną nagrodę za najlepszą wystawę.
Wystawy i wyróżnienia.
Artystka prezentowała swoje prace na wielu międzynarodowych wystawach indywidualnych oraz grupowych w Kanadzie, Stanach Zjednoczonych, Polsce, Anglii, Jugosławii, Libanie, Włoszech, Francji, Hiszpanii i Australii. Artystka otrzymała wiele wyróżnień i nagród za pracę naukową i dokonania artystyczne, m.in. stypendium narodowe na przygotowanie pracy doktorskiej od Social Sciences &amp; Humanities Research Council of Canada (2001) i stypendium artystyczne Conseil des Arts et des Letters du Quebec (2002-2003). Koniecznie dodac: ICI Kulturlabor Institute for Cultural Inquiry in Berlin as one of the postdoctoral fellows where she researched the contemporary walking art performances (2007-2008); the Andrew W. Mellon Postdoctoral Fellow in the Penn Humanities Forum at the University of Pennsylvania (2006-2007)
Teksty teoretyczne.
Teksty teoretyczne Aray’i o są wielojęzyczne i stawiają pytania dotyczące kwestii translacji. Najbardziej istotne eseje:
  Kinga Araya, “"Off-Center": Exilic Steps in Contemporary Art” in: "Invisible Migrant Workers and the Visible Human Rights", Rome: Angelicum University Press, Pontificia Università S. Tommaso d’Aquino, Saint Thomas Aquinas, Rome, Italy, 2021 (pp. 233-245)
Wystawy indywidualne.
2012 - Walking with Kinga, Bunkier Sztuki, Kraków, Polska
2021 - Salty Feet: Passeggiate Romane, "Istituto Polacco," Rome, Italy
2009
"Ten Steps", Grenzwachturm Schlesischer Busch, Berlin, Niemcy
2008
"Writing with Video", Gallery 101, Ottawa, Ontario, Kanada
2007
"Thirty-six", Centre Sagamie, Alma, Québec, Kanada
"paroxysm" Maison de la culture, Gatineau, Québec, Kanada
2006
"Domesic Exiles" La Centrale-Powerhouse, Montréal, Québec, Kanada
2004
"Domesic Exiles" Peak Gallery, Toronto, Kanada
"Prosthetic Self" Oboro Art Gallery, Ph.D. Thesis Exhibition
2003
"Walking With Arms" La interior Bodega, Barcelona, Hiszpania
"Hybris-part IV" The Zacheta Gallery of Art, Warszawa, Polska
"Hybris-part III" Galeria Kronika, Bytom, Polska
2002
"Hybris-part II" Galeria Bielska, Bielsko-Biała, Polska
"Hybris-part I" Galeria Biala, Lublin, Polska
"Hybris" Galerie Christiane Chassay, Montréal, Kanada
2000
"Compulsion Trinity" Square Video Art Gallery, Toronto
"Grounded II" Laboratorium Gallery, The Centre for Contemporary Art-Ujazdowski Castle, Warszawa, Polska
1999
"Grounded I" Observatoire 4, Montréal
1998
"Discipline" Pekao Gallery, Toronto
"Spectral Body" Trinity Square Video Art Gallery, Toronto
"Modus Vivendi" Glendon Gallery, MFA Thesis Exhibition, Toronto
Wystawy zbiorowe.
2009
"Berlino del Muro", Wunderkammern, Rzym, Włochy
"Until do Us Part", Foto Medium Art, Kraków, Polska
2008
"Lust-Looking -Terror", Supermarket Sztuki, Warszawa, Polska
"Kraj: Artists of Polish Origin", Contemporary Art Gallery, Opole, Polska
2007
"Fuori della gabbia", Sermoneta, Latina, Włochy
"Points of Departure", Fox Art Gallery, University of Pennsylvania, Philadelphia
"Inner and Outer Journeys in Cotemporary Art", The Art of Reinvention, Rosenwald Gallery, University of Pennsylvania, Philadelphia
"Rythmes Urbains", Centre Culturel Stewart Hall, Pointe-Claire, Québec, Kanada
2006
"POZA" Real Art Ways, Hartford, Connecticut, USA
"Without a Passport" Karsh-Masson Gallery, Ottawa
2005
"Tolerate Me" Galeria DAP, Warszawa, Polska
1st Biennale of Young European Art (video projection Doppelganger)
2003
L’été à la Galerie Galerie Christiane Chassay, Montréal
"Cluster 3" Peak Gallery, Toronto
2002
"Polska" Teatr Akademia, Warszawa, Polska
"Becoming Canadian" La Centrale-Galerie Powerhouse, Montréal
2001
"Alpha Girls" Interaccess Art Gallery, Toronto
"Estranged Body" VMAC Gallery, Toronto
"Rushes: grrrls in transit" SAW Gallery, Ottawa
"Woman about Woman" Galeria Bielska BWA, Bielsko-Biała and Galeria Kronika, Bytom, Polska
2000
"Instigating Banality" The Student Center Art Gallery, San Francisco State University, USA
"Cluster" Pekao Gallery, Toronto
"Corpus Delicti" The Red Head Gallery, Toronto
"Crossing Border" The Castellani Art Museum of Niagara University, Niagara Falls, New York
"Collective Impulse" Graduation Student Exhibition, University of Ottawa
Wybrane performance.
2009
"Walking the Wall", Rzym, Włochy
2007
"German Lessons", Berlin, Niemcy
"ArtCards", Nowy Jork, USA
"Black Performance", Hartford, CT, USA
2005
"Waiting for Something to Happen", Sackville, New Brunswick
2004
"How to Kill Love in the Shortest Time", Montréal, Kanada
"Marche rhizomatique", Québec, Kanada
"Backpack", Cagliari, Sardinia
"National Anthem", Montréal, Kanada
2003
"Prosthetic Self", Barcelona, Hiszpania
"Sauntering", Madrid, Hiszpania
"National Anthem", Santiago, Chile
"National Anthem", Manosque, Francja
"Performance at Langage", Quebec, Kanada
"Sauntering", Québec City, Kanada
"Polcan", Montréal, Kanada
"Tahoka", Manosque, Francja
"ABC", Calgari, Sardegna, Włochy
"Polcan", Piotrkow Trybunalski, Polska
2001
"On Home", Poznań, Polska
"Exchange/Wymiana", Bielsko-Biała, Polska
"Interlocution and Tahoka", Montréal, Kanada
"Octopus shown", Liverpool, Wielka Brytania
2000
"Tahoka screened", Novi Sad, Jugosławia
"Grounded (II)", Warszawa, Polska
1999
"ABC", Toronto, Kanada

</doc>
<doc id="2049022" url="https://pl.wikipedia.org/wiki?curid=2049022" title="Oskar (postać Disneya)">
Oskar (postać Disneya)



</doc>
<doc id="2049025" url="https://pl.wikipedia.org/wiki?curid=2049025" title="Fumetti neri">
Fumetti neri

Fumetti Neri (Lit. czarny komiks) jest to podgatunek włoskiego komiksu, który narodził się we Włoszech wraz z powołaniem do życia postaci "Diabolika". 
Bohaterowie kojarzeni z komiksami typu "fumetti neri" są bardziej anty-bohaterami lub wręcz złoczyńcami niż tradycyjnymi herosami z historii obrazkowych. Postać Diabolika jest luźno oparta na ikonie francuskiej popkultury " Fantomasie". Kolejni bohaterowie tworzeni w tego typu komiksach, byli zwykle wariacjami postaci Diabolika.
Polski badacz komiksu Jerzy Szyłak w swojej książce "Zgwałcone oczy", tak opisuje to zjawisko:
"Najbardziej charakterystyczny przypadek typowej pornografii komiksowej stanowią włoskie historyjki obrazkowe, zaliczane do tzw. fumetti neri lub fumetti per adulti. Zawierają one opowieści dające się zaliczyć do różnych odmian twórczości awanturniczej, które najczęściej są tylko pretekstem do mnożenia obrazów pełnych brutalności, rozlewu krwi, widoków uszkodzeń ciała i seksualnej przemocy. Ze względu na manifestacyjne wręcz poruszanie się po obszarze "tematów zakazanych", odegrały one istotną rolę w kształtowaniu oblicza komiksów dla dorosłych. Ograniczyła się ona jednak do manifestacyjnego naruszenia obyczajowych tabu." 
Kariera komiksów tego typów w Polsce można datować na lata 90, gdy Wydawnictwo Rekin oddało w ręce czytelników cztery albumy, każdy z innej serii: "Black Jack", "Wallestein", "Donna Blu" oraz "Jolly". Po tym nastała dłuższa przerwa, aż Wydawnictwo Egmont postanowiło wydawać serie pt. "Dylan Dog".
Inne komiksowe serie "fumetti neri":

</doc>
<doc id="2049034" url="https://pl.wikipedia.org/wiki?curid=2049034" title="NGC 724">
NGC 724



</doc>
<doc id="2049038" url="https://pl.wikipedia.org/wiki?curid=2049038" title="HMS New Zealand (1911)">
HMS New Zealand (1911)

HMS New Zealand − brytyjski krążownik liniowy typu "Indefatigable" z okresu I wojny światowej. Jego budowa, sfinansowana przez rząd dominium Nowej Zelandii, rozpoczęła się w 1910 roku, a wcielenie do służby w Royal Navy nastąpiło w 1912 roku. Przed wybuchem wojny okręt odbył rejs dookoła świata, odwiedzając również kraj, od którego otrzymał nazwę.
Podczas I wojny światowej „New Zealand” wchodził w skład Grand Fleet, biorąc udział w jej akcjach bojowych: zwycięskich bitwach koło Helgolandu w 1914 i na Dogger Bank w 1915 roku oraz największym starciu flot tamtych czasów: bitwie jutlandzkiej w 1916 roku. We wszystkich swych akcjach bojowych okazał się szczęśliwym okrętem: został trafiony tylko jeden raz, podczas bitwy jutlandzkiej, i żaden z członków jego załogi nie odniósł obrażeń.
Po zakończeniu wojny krążownik odbył drugą długo trwającą podróż, z admirałem Johnem Jellicoe na pokładzie, ponownie zawijając do Nowej Zelandii. Celem rejsu była inspekcja stanu obrony w dominiach. W 1920 roku został przeniesiony do rezerwy, po czym ostatecznie skreślony ze stanu floty w kwietniu 1922 roku, w wykonaniu ustaleń konferencji waszyngtońskiej. W grudniu tegoż roku sprzedano go stoczni złomowej w Rosyth.
Zamówienie i budowa.
Po wybudowaniu w brytyjskich stoczniach pierwszych trzech krążowników liniowych (klasyfikowanych do końca 1911 roku jako wielkie krążowniki pancerne) typu "Invincible" i na wieść o rozpoczęciu przez najgroźniejszego rywala – Cesarstwo Niemieckie – budowy zbliżonego konstrukcyjnie okrętu „Von der Tann”, Admiralicja przeforsowała rozpoczęcie prac stoczniowych nad kolejną jednostką tej klasy, „Indefatigable”, według nieco tylko zmodyfikowanego projektu. Główną różnicą było nieznaczne wydłużenie kadłuba i co za tym idzie zwiększenie wyporności, skutkujące w wyglądzie zewnętrznym oddaleniem od siebie wież artyleryjskich umieszczonych diagonalnie na śródokręciu, co teoretycznie pozwalało im strzelać ponad pokładem na przeciwległą burtę.
W 1908 roku Parlament Zjednoczonego Królestwa dokonał znaczącej redukcji wydatków na zbrojenia morskie, anulując przyjęty wcześniej program budowy dużej liczby okrętów. W obliczu kryzysu ówczesny Pierwszy Lord Morski Admiralicji, admirał John Fisher, planował stworzenie czterech jednostek floty (każdej składającej się z wielkiego krążownika, trzech krążowników lekkich i kilku mniejszych okrętów) współfinansowanych przez dominia: Australię, Kanadę, Nową Zelandię oraz kolonie brytyjskie w południowej Afryce i przeznaczonych do służby kolonialnej. Jednak Kanada i kolonie afrykańskie odrzuciły ten projekt, nieco później ich stanowisko podzieliła również Nowa Zelandia. W tej sytuacji premier autonomicznego rządu Nowej Zelandii, sir Joseph Ward, zaproponował sfinansowanie przez społeczeństwo dominium jednego lub w razie konieczności dwóch dużych okrętów dla brytyjskiej floty. Oferta ta została zaaprobowana przez rząd brytyjski i 20 czerwca 1910 roku w stoczni Fairfield w Govan położono stępkę pod jednostkę powtarzającą projekt "Indefatigable", z nieznacznymi tylko zmianami. 
Wodowanie krążownika odbyło się 1 lipca 1911 roku. Na cześć kraju fundatora okręt otrzymał nazwę „New Zealand”, użytą po raz drugi w historii Royal Navy (pierwszą jednostką był przeddrednot należący do typu "King Edward VII", w służbie od 1905 roku). Aby zwolnić nazwę dla nowego okrętu, stary przemianowano na „Zealandia”. 19 listopada 1912 roku w pełni wyposażony okręt został przejęty w Govan przez szkieletową załogę i przeprowadzony do Portsmouth, gdzie w cztery dni później oficjalnie wszedł w skład 1. Eskadry Krążowników Home Fleet. Pierwszym dowódcą został komandor Lionel Halsey. Wśród oficerów pierwszej załogi było trzech pochodzących z Nowej Zelandii: porucznicy David Boyle i R.C. Garsia oraz midszypmen H. Anderson.
Opis konstrukcji.
Długość całkowita „New Zealand” wynosiła 179,8 m, szerokość maksymalna 24,4 m. Wyporność konstrukcyjna wynosiła 18 500 ton angielskich (ts) a pełna 22 110 ts, średnie zanurzenie osiągało 8,1 m.
Siłownia okrętu była w zasadzie nieco wzmocnionym powtórzeniem rozwiązań zastosowanych na poprzednim typie "Invincible". Główną różnicą w porównaniu z poprzednikami był brak osobnych turbin marszowych, które okazały się niepraktyczne w zastosowaniu. W dwóch oddzielnych maszynowniach zainstalowane zostały dwa zespoły turbin parowych Parsonsa, każdy składający się z turbiny wysokiego i niskiego ciśnienia. Napędzały one bezpośrednio cztery wały napędowe ze śrubami o średnicy 10 stóp 10 cali (ok. 3,30 m) dla wałów zewnętrznych i 10 stóp 3 cali (ok. 3,12 m) dla wewnętrznych. Przy projektowanej mocy maszyn wynoszącej 44 000 shp, prędkość maksymalna miała wynosić 25 węzłów. Parę do turbin dostarczało 31 (według jednego ze źródeł 32) kotłów wodnorurkowych typu Babcock &amp; Wilcox umieszczonych w pięciu kotłowniach. Zapas paliwa wynosił 3170 ton węgla i 840 ton mazutu, co pozwalało przepłynąć maksymalnie 6690 mil morskich przy prędkości ekonomicznej 10 węzłów. Podczas prób prędkości maksymalnej na mili pomiarowej Polperro „New Zealand” osiągnął 26,39 węzła przy mocy 49 048 shp. Według raportów z bitwy na Dogger Bank w 1915 roku siłownia okrętu uzyskała, przy pełnym zaangażowaniu obsługi, moc maksymalną przekraczającą 65 000 shp.
Głównym uzbrojeniem artyleryjskim „New Zealand” było osiem dział BL Mk X kal. 305 mm (12 cali) o długości lufy 45 kalibrów, umieszczonych w czterech wieżach artyleryjskich na podstawach typu BVIII*. Jedna z wież znajdowała się na pokładzie dziobowym, jedna na rufie, zaś dwie pozostałe diagonalnie na śródokręciu. Całość pochodziła z zakładów koncernu Vickersa. Zapas pocisków wynosił po 110 sztuk na działo. Artylerię średniego kalibru, przeznaczoną do zwalczania lżejszych okrętów, tworzyło 16 dział BL Mk VII kal. 102 mm (4 cale), zainstalowanych w kazamatach w nadbudówkach: sześć w dziobowej i dziesięć w rufowej (dwa z nich zostały zdemontowane w 1915 roku, jeszcze jedno w 1917 i cztery kolejne w styczniu 1919 roku). Na każde działo przypadało 100 sztuk amunicji. Uzbrojenie torpedowe składało się z dwóch podwodnych wyrzutni kal. 450 mm (18 cali), umieszczonych za wieżą „X”, z zapasem 12 torped. W październiku 1914 roku na „New Zealand” zamontowano jedno działo przeciwlotnicze kal. 76 mm (3 cale) i jedno Hotchkiss kal. 57 mm (6-funtowe), w czerwcu 1917 roku zamienione na działo kal. 102 mm. Pod koniec wojny na „New Zealand” i „Australii” na dachach wież artyleryjskich „P” i „Q” na śródokręciu zainstalowano platformy do startu samolotów i okręty otrzymały po jednym samolocie Sopwith Camel i Sopwith 1½ Strutter.
Opancerzenie okrętu, podobnie jak wszystkich brytyjskich krążowników liniowych, było zredukowane do niezbędnego minimum. Składało się ono z głównego pasa pancernego na burtach, rozciągającego się poza skrajne wieże artyleryjskie. Jego maksymalna grubość wynosiła 152 mm na śródokręciu, by zmniejszać się do 127 mm na wysokości barbet wież dziobowej i rufowej i 102 mm na końcach. Wieże i barbety miały pancerz o grubości maksymalnej 178 mm, bojowe stanowisko dowodzenia 254 mm. Opancerzenie poziome składało się z pokładów o grubości od 25 do 65 mm. Podwodną część kadłuba chroniła nieciągła gródź przeciwtorpedowa na wysokości magazynów amunicyjnych o grubości 64 mm. Całość wykonana była ze stali Kruppa: KC ("Krupp Cemented") i KNC ("Krupp Non-Cemented"). Po bitwie jutlandzkiej dodatkowo pogrubiono o 25 mm pancerz poziomy w rejonie wież artyleryjskich.
Według projektu załoga krążownika miała liczyć 800 oficerów, podoficerów i marynarzy, faktycznie w początkach służby wynosiła 806, w warunkach wojennych szybko wzrosła do ponad tysiąca, by w 1919 roku spaść ponownie do 853 osób. W 1921 roku liczyła 1070 oficerów, podoficerów i marynarzy.
Służba operacyjna.
Lata przedwojenne.
6 lutego 1913 roku okręt wypłynął z Portsmouth w rejs, podczas którego miał okrążyć glob, prezentując brytyjską banderę w koloniach. Trasa wiodła przez Saint Vincent, Wyspę Wniebowstąpienia, Wyspę Świętej Heleny, Kapsztad, Durban i Melbourne do Wellington na Nowej Zelandii, gdzie przybył 12 kwietnia. Podczas pobytu na wodach nowozelandzkich krążownik opłynął obydwie główne wyspy, zawijając do niemal wszystkich portów. Liczba odwiedzających okręt wyniosła blisko pół miliona osób. W darze od jednego z maoryskich wodzów dowódca „New Zealand” otrzymał spódniczkę dla wojownika i naszyjnik z zielonych kamieni pounamu, z zapewnieniem, że o ile będzie nosił je na sobie podczas bitwy, załoga jego okrętu nie poniesie żadnych strat.
25 czerwca 1913 roku krążownik opuścił Auckland, kończąc tym samym nowozelandzki etap swojej podróży, po czym przez Suvę, Honolulu, Vancouver, Panamę, Callao, Valparaíso i cieśninę Magellana wpłynął z powrotem na Atlantyk. Wracając do Wielkiej Brytanii odwiedził jeszcze Montevideo, Rio de Janeiro oraz ważniejsze wyspy Morza Karaibskiego, by 8 grudnia 1913 roku wpłynąć do Devonport. Po krótkim pobycie w stoczni okręt został włączony w skład 1. Eskadry Krążowników Liniowych ("1st Battlecruiser Squadron", 1 BCS), dowodzonej przez wiceadmirała Davida Beatty'ego, w której składzie w czerwcu 1914 roku odbył oficjalną wizytę w rosyjskim Kronsztadzie.
W kilkanaście dni po rozpoczęciu przez Wielką Brytanię działań wojennych, 19 sierpnia 1914 roku, krążownik dołączył do 2. Eskadry Krążowników Liniowych Grand Fleet.
Bitwa koło Helgolandu.
Pierwszym starciem zbrojnym z udziałem „New Zealand” była bitwa koło Helgolandu stoczona 28 sierpnia 1914 roku. Krążowniki liniowe dowodzone przez wiceadmirała Beatty'ego stanowiły według planu odwód sił lekkich operujących przeciwko flocie niemieckiej w Zatoce Helgolandzkiej. Wobec niekorzystnie rozwijającej się sytuacji podczas pierwszej fazy bitwy, gdy zespół Harwich Force komodora Reginalda Tyrwhitta znalazł się pod presją przeważających sił Kaiserliche Marine, admirał Beatty został wezwany na pomoc. Jego krążowniki liniowe weszły do akcji nie mając równorzędnych przeciwników, toteż szybko rozstrzygnęły losy starcia, zatapiając ogniem artyleryjskim dwa niemieckie krążowniki lekkie. Natychmiast po tym, gdy reszta okrętów niemieckich skryła się we mgle, admirał Beatty dał rozkaz powrotu, obawiając się możliwej interwencji ciężkich okrętów Hochseeflotte, stacjonujących na pobliskich kotwicowiskach.
Bitwa zakończyła się zdecydowanym zwycięstwem Royal Navy. Brytyjczycy stracili jedynie 35 zabitych i mieli poważnie uszkodzony krążownik lekki, podczas gdy straty wśród Niemców wyniosły 712 zabitych i 336 wziętych do niewoli marynarzy oraz trzy zatopione krążowniki i niszczyciel. Podczas bitwy koło Helgolandu „New Zealand” wchodził w skład tzw. Zespołu Krążowników K (ang. "Cruiser Force K") pod dowództwem kontradmirała Archibalda Moore'a, który stanowił odwód i nie wziął bezpośredniego udziału w akcji artyleryjskiej.
1 września 1914 roku krążownik powrócił na krótko w skład 1. Eskadry Krążowników Liniowych. Wraz z nią wziął udział w nieudanej próbie przechwycenia niemieckich krążowników liniowych bombardujących Scarborough, Hartlepool i Whitby 16 grudnia 1914 roku. Cztery krążowniki liniowe admirała Beatty'ego i sześć drednotów 2. Eskadry Pancerników wiceadmirała George'a Warrendera, wspomagane przez siły lekkie, miały dzięki danym uzyskanym z przechwyconych i rozszyfrowanych niemieckich depesz radiowych doskonałą okazję do zaatakowania na korzystnych dla siebie warunkach eskadry kontradmirała Hippera. Nie została ona wykorzystana z powodu nadmiernej ostrożności i błędów w dowodzeniu. 15 stycznia 1915 roku HMS „New Zealand” powrócił do 2. Eskadry Krążowników Liniowych i został jej okrętem flagowym.
Bitwa na Dogger Bank.
W styczniu 1915 roku niemieckie dowództwo postanowiło zaatakować okręty brytyjskie patrolujące rejon Dogger Bank. Dowodzący Hochseeflotte admirał Friedrich von Ingenohl powierzył to zadanie 1. Grupie Rozpoznawczej kontradmirała Franza von Hippera, wzmocnionej czterema krążownikami lekkimi 2. Grupy Rozpoznawczej i 18 niszczycielami osłony. Eskadra niemiecka opuściła kotwicowisko 23 stycznia. Obok krążowników liniowych , i znalazł się w niej krążownik pancerny , wolniejszy i słabiej uzbrojony od pozostałych okrętów. Miały one zaatakować brytyjskie trawlery, łowiące ryby w rejonie ławicy oraz ich ewentualną eskortę, patrolującą akwen.
Dzięki wykryciu i rozszyfrowaniu niemieckich sygnałów radiowych brytyjska Admiralicja miała rozeznanie w planie działania i ruchach okrętów admirała Hippera. Przeciwko nim zostały wysłane krążowniki liniowe 1. i 2. Eskadry Krążowników Liniowych dowodzone przez admirała Davida Beatty'ego, 2. Eskadra Krążowników Lekkich komodora Williama Goodenougha oraz okręty Harwich Force komodora Tyrwhitta. Ogółem dysponowali oni pięcioma krążownikami liniowymi (, , , „New Zealand”, ), siedmioma krążownikami lekkimi i 35 niszczycielami.
Okręty obydwu stron nawiązały kontakt wzrokowy o godzinie 7.14 rano 24 stycznia 1915 roku. Brytyjskie krążowniki liniowe otworzyły ogień o 9.05, jako pierwszy cel obierając pozostający w tyle za resztą eskadry niemieckiej „Blücher”. W wyniku skoncentrowanego ognia krążownik pancerny zatonął o 12.13 wraz z 792 członkami załogi. Skupienie się Brytyjczyków na zniszczeniu najsłabszego z niemieckich okrętów pozwoliło pozostałym oderwać się od przeciwnika. Poważnie uszkodzony został „Seydlitz”, ponadto trafione zostały „Derfflinger” oraz lekki krążownik . Po stronie brytyjskiej poważne uszkodzenia odniósł „Lion” i jeden z niszczycieli, lżejsze „Tiger”.
W bitwie na Dogger Bank „New Zealand” pełnił rolę okrętu flagowego dowódcy 2. Eskadry Krążowników Liniowych, kontradmirała Archibalda Moore'a. Będąc teoretycznie wolniejszym od „Wspaniałych kotów” 1. Eskadry admirała Beatty'ego, dzięki wysiłkom całej obsady siłowni, „New Zealand” osiągnął prędkość maksymalną ponad 26 węzłów, nie ustępując nowszym okrętom. Podczas całej bitwy artylerzyści krążownika wystrzelili 147 pocisków kal. 305 mm, przyczyniając się do zatopienia „Blüchera”, a brytyjski okręt nie poniósł żadnych szkód. 
Po bitwie na Dogger Bank nowe dowództwo Hochseeflotte zrezygnowało z wykorzystywania w akcjach bojowych dużych okrętów nawodnych, koncentrując się na działaniach U-Bootów. W efekcie także Grand Fleet, a wraz z nią krążowniki liniowe, zamiast działań bojowych, skupiła się na prowadzeniu manewrów, pozostając w gotowości na wypadek ewentualnego ataku.
Na przełomie stycznia i lutego 1915 roku nastąpiła reorganizacja jednostek krążowników liniowych Grand Fleet. Utworzona została Flota Krążowników Liniowych (ang.: "Battle Cruiser Fleet") pod dowództwem admirała Beatty'ego oraz trzy eskadry krążowników liniowych. Dowódcą 2. Eskadry został wiceadmirał George Edwin Patey (8 marca został zastąpiony na stanowisku przez wiceadmirała Williama Pakenhama), który obrał za swój okręt flagowy bliźniaczą „Australię”. W tym czasie nastąpiła również zmiana na stanowisku dowódcy „New Zealand”, nowym został komandor J.E.F. Green. 22 kwietnia 1916 roku krążownik zderzył się z „Australią”, w wyniku czego spędził w stoczni remontowej najbliższy miesiąc. Drugi okręt bardziej ucierpiał w wyniku tej kolizji, jego naprawy trwały aż do 9 czerwca. Po powrocie do linii „New Zealand” przejął obowiązki okrętu flagowego 2. Eskadry Krążowników Liniowych i w tej roli wziął udział w bitwie jutlandzkiej.
Bitwa jutlandzka.
W dniach 31 maja i 1 czerwca 1916 roku na wodach Skagerraku odbyła się największa w czasie I wojny światowej bitwa morska, zwana bitwą jutlandzką (w historiografii niemieckiej bitwą na Skagerraku). Doszło do niej na skutek niemal równoczesnego podjęcia akcji zaczepnych przez Hochseeflotte i Grand Fleet. Krążowniki liniowe obydwu stron stanowiły awangardy zespołów floty i starły się jako pierwsze. Admirał Beatty dysponował w podległych mu 1. i 2. Eskadrze Krążowników Liniowych sześcioma okrętami tej klasy (flagowy „Lion”, „Tiger”, „Queen Mary”, „Princess Royal”, „New Zealand” i „Indefatigable”), transportowcem wodnosamolotów, 14 krążownikami lekkimi i 27 niszczycielami. W ślad za nimi podążały cztery nowoczesne drednoty typu "Queen Elizabeth" 5. Eskadry Pancerników admirała Hugh Evana-Thomasa.
Jako okręt flagowy 2. Eskadry Krążowników Liniowych w składzie Floty Krążowników Liniowych wiceadmirała Beatty'ego, „New Zealand” prowadził w początkowej fazie starcia pojedynek ogniowy z niemieckimi odpowiednikami: „Von der Tannem” i „Moltkem”, później z „Seydlitzem” oraz przeddrednotami „Schlesien” i „Schleswig-Holstein”. Zgodnie z tradycją, zapoczątkowaną przez komandora Halseya w bitwie koło Helgolandu i dla podniesienia morale przesądnych marynarzy, dowódca brytyjskiego okrętu był ubrany w maoryskie amulety. Przez cały czas starcia krążownik wystrzelił 420 pocisków z dział kal. 305 mm, najwięcej ze wszystkich zaangażowanych w bitwę okrętów. Według sporządzonych po bitwie raportów trafiły jedynie cztery z nich: trzy w „Seydlitza” i czwarty w jeden z przeddrednotów (jednak w jednym ze źródeł wyrażane są wątpliwości, czy artylerzystom krążownika można zaliczyć jakiekolwiek trafienia podczas bitwy jutlandzkiej, zaś inne przypisuje te trzy trafienia „Seydlitza” brytyjskim pancernikom i ). „New Zealand” został trafiony tylko raz, jedyny podczas całej wojny, przez pocisk z „Von der Tanna”, lecz nikt z jego załogi nie odniósł obrażeń.
Niewielkie uszkodzenia (pocisk uderzył w barbetę wieży X, a jego odłamki czasowo zablokowały mechanizm obrotu wieży były usuwane w Rosyth do listopada 1916 roku, po czym krążownik dołączył czasowo do 1. Eskadry, by pod koniec miesiąca powrócić do 2. Eskadry i na powrót przejąć obowiązki jej okrętu flagowego.
Służba po bitwie jutlandzkiej.
Bitwa jutlandzka była ostatnią akcją bojową krążownika. Po zakończeniu działań wojennych „New Zealand” został w grudniu 1918 roku skierowany do stoczni remontowej, w celu przygotowania do odbycia długiego rejsu. W lutym 1919 roku, z admirałem Jellicoe i jego małżonką na pokładzie, dowodzony przez komandora Olivera E. Leggetta okręt wyruszył w podróż, której celem była inspekcja stanu obrony morskiej kolonii brytyjskich po zakończeniu wojny. Podczas rejsu okręt po raz drugi, owacyjnie witany, odwiedził Nową Zelandię.
Po powrocie do Wielkiej Brytanii w marcu 1920 roku krążownik został przeniesiony do rezerwy i ostatecznie, zgodnie z ustaleniami traktatu waszyngtońskiego, skreślony z listy floty 19 kwietnia 1922 roku. 19 grudnia tegoż roku sprzedano go stoczni złomowej w Rosyth.

</doc>
<doc id="2049041" url="https://pl.wikipedia.org/wiki?curid=2049041" title="Collegium Groeningianum">
Collegium Groeningianum

Collegium Groeningianum (pol. "Kolegium Gröninga", zw. także "Gröningsches Kollegium") – protestancka szkoła średnia, a od 1714 szkoła wyższa w Stargardzie.
Collegium zostało otwarte 28 września 1633 jako realizacja testamentu burmistrza Stargardu Petera Gröninga, zmarłego w 1631 roku. Gröning na ten cel przeznaczył cały swój majątek – 20 tysięcy guldenów. Fundacja i Collegium Groeninga skierowana była do młodzieży zdolnej, jednak nie posiadającej środków finansowych na dalsze kształcenie.
Szkoła kilkukrotnie opierała się pożarom i wojnom nawiedzającym miasto w XVII. A liczba uczniów stale rosła i w 1704 roku wynosiła już 135 osób.
W 1714 szkołę przekształcono w uczelnię wyższą "Collegium Groeningianum Illustrae" i uzyskała prawo nadawania stopni profesorskich i docenckich. Ustanowiono profesury: prawa, filozofii, matematyki, teologii, medycyny oraz lektoratu języka francuskiego. Konkurencja drugiej szkoły w mieście oraz przeniesienie stolicy Pomorza Tylnego do Szczecina sprawiło, iż uczelnia traciła studentów. Ponowne ożywienie szkoła przeżyła w 1812, gdy trzy stargardzkie szkoły, tj. "Collegium Groeningianum," "Szkołę Ratuszową" i "Szkołę Realną", połączono w jedną – "Königliches und Gröningsches Stadtgymnasium". W 1820 roku szkoła zyskała nowy budynek na terenie rozebranego klasztoru augustiańskiego.
W 1788 wprowadzono egzamin maturalny. Prawo do jego przeprowadzania na Pomorzu Zachodnim posiadały jedynie trzy szkoły, w tym Collegium.
Nowy (istniejący do dziś) budynek dla Collegium zbudowany został w 1882 roku i reprezentował on Niemcy na Wystawie Światowej w Chicago w 1893 roku jako wzorcowy budynek szkoły.
Najdłużej w historii szkoły funkcję rektora pełnił Gotthilf Samuel Falbe.
Do 1945 biblioteka Groeningianum posiadała bogaty siedemnastotysięczny zbiór woluminów (rękopisów, starodruków i inkunabułów), które szczęśliwie ocalały II wojnę światową jednak w latach 50. XX wieku zbiór z niewyjaśnionych przyczyn uległ rozproszeniu.

</doc>
<doc id="2049042" url="https://pl.wikipedia.org/wiki?curid=2049042" title="Johannes Agricola">
Johannes Agricola

Johannes Agricola, właściwie Johannes Schneider (ur. 20 kwietnia 1494 w Eisleben, zm. 22 września 1566 w Berlinie) – niemiecki teolog protestancki, działacz reformacyjny, humanista. Był współpracownikiem Marcina Lutra. Zapoczątkował spór antynomistyczny wśród niemieckich reformatorów.
Życiorys.
Johannes Agricola zimą przełomu lat 1509 i 1510 podjął studia na Uniwersytecie w Lipsku. Planował studiować medycynę, jednak Luter przekonał go, by zajął się teologią. Zimą przełomu 1515 i 1516 roku, po uzyskaniu tytułu bakałarza, przeniósł się do Wittenbergi, gdzie całkowicie uległ wpływom Lutra. Podczas dysputy lipskiej w 1519 roku był sekretarzem Lutra. Został także przyjacielem Filipa Melanchtona.
Po wybuchu wojny chłopskiej Agricola towarzyszył Lutrowi w górach Harz, po czym otrzymał od księcia Alberta z Mansfeldu nominację na dyrektora szkoły łacińskiej, jaką utworzono w Eisleben. Objął tę posadę 15 sierpnia 1525 roku. Napisał dwie książki katechetyczne, z których druga poruszała kwestię opozycji Prawa i Ewangelii, która stała się zarzewiem sporu antynomistycznego. Głosił kazania w kościele św. Mikołaja w Eisleben. Napisał komentarz do Listu do Tytusa (1530) i dokonał przekładu "Andrii" Terencjusza (1544), tłumaczył komentarze Melanchtona do listów Pawła, zaczął także zbierać i objaśniać przysłowia niemieckie. W swym pierwszym zbiorze przysłów zawarł kilka krytycznych uwag wobec Ulryka Wirtemberskiego, co wywołało negatywną reakcję zarówno samego Ulryka, jak i protektora Agricoli, Filipa Wielkodusznego. Wydarzenia te wpłynęły na późniejszą postawę Agricoli.
Relacje Agricoli z Melanchtonem uległy pogorszeniu w 1526 roku. Wtedy to na Uniwersytecie w Wittenberdze planowano utworzyć nową posadę profesora teologii. Agricola wiązał z nią swoje nadzieję, jednak ostatecznie powierzono ją komuś innemu. Dlatego też w 1527 roku Agricola rozpoczął spór antynomistyczny od ataku na Melanchtona, a nie Lutra. Wtedy to, po tym jak Filip Melanchton w "Sprawozdaniu z wizytacji Kościoła saksońskiego" wyraził opinię, że w kazaniach należy sprawować także Prawo Boże (Zakon), Agricola wysunął przeciwko niemu oskarżenie, że prowadzi on chrześcijan z powrotem do Kościoła rzymskiego. Sam uważał, że chrześcijanom należy głosić jedynie Ewangelię, która prowadzi do pokuty, gdy Prawo powoduje jedynie rozpacz. W listopadzie 1527 roku doszło do spotkania Lutra, Melanchtona, Bugenhagena i Agricoli, podczas którego zawarto ugodę, którą Agricola uznał za zwycięstwo. Później Agricola poróżnił się z księciem Albertem i w 1536 roku rozmawiał z Lutrem na temat możliwości powrotu do Wittenbergi. Elektor obiecał mu szybki awans i w Boże Narodzenie 1536 roku Agricola opuścił swoje wcześniejsze stanowisko. Książę Albert, dotknięty tym faktem, oskarżył Agricolę o założenie sekty wrogiej wobec Lutra. Luter jednak ujął się za nim i nawet pozwolił mu zamieszkać w swoim domu. Kiedy Luter udał się do Schmalkalden w 1537 roku, Agricola zajął jego miejsce na katedrze uniwersyteckiej i ambonie. Wyrażenia używane w niektórych jego kazaniach, i plotki, że wciąż potajemnie głosi wrogie Lutrowi i Melanchtonowi nauki antynomistyczne, uczyniły go obiektem podejrzeń. Ostatecznie spór antynomistyczny rozgorzał na nowo, i teraz celem stał się sam Luter. Do lutego 1539 roku Agricola sprawował funkcję w nowo utworzonym konsystorzy Wittenbergi, aż otwarcie oskarżył Lutra przed elektorem, który jednak zwrócił się przeciwko oskarżycielowi i praktycznie go uwięził. W sierpniu 1540 roku Agricola uciekł do Berlina. Za radą Melanchtona i dzięki mediacjom Bugenhagena, Agricola odwołał swoje oskarżenia i mógł powrócić do Saksonii, jednak pojednanie było niemożliwe. Luter nigdy już nie zaufał Agricoli, ten natomiast uważał się za wiernego sprawie, którą Luter porzucił.
W późniejszym okresie Agricola stał się nadwornym kaznodzieją księcia Joachima II Hektora, na którego wywierał coraz większy wpływ. Kiedy związek szmalkaldzki podjął działania zbrojne przeciwko cesarzowi, Agricola atakował go w swych kazaniach i składał dziękczynienie za zwycięstwo pod Mühlbergiem, jakby nie dostrzegał niebezpieczeństwa dla ewangelicyzmu. Brał udział w przygotowywaniu "Interim augsburskiego" i podjął skazaną na porażkę próbę przekonania protestantów do zaakceptowania dokumentu. Zraził tym ewangelików, później jednak próbował udowodnić, że jest luteraninem, podejmując spór z Andreasem Osiandrem. Sprzeciwiał się nauce filipistów w kwestii konieczności dobrych uczynków. Zmarł w 1566 roku z powodu epidemii.

</doc>
<doc id="2049047" url="https://pl.wikipedia.org/wiki?curid=2049047" title="Lef Nosi">
Lef Nosi

Lef Nosi właśc. Elefther Nosi (ur. 8 kwietnia 1877 w Elbasanie, zm. 15 lutego 1946) – albański polityk i działacz niepodległościowy.
Życiorys.
Był najmłodszym z pięciu synów Stiljana Nosiego i Any. Ukończył szkołę w Elbasanie, a następnie studiował farmację na uniwersytecie ateńskim. Studia przerwał po dwóch latach i powrócił do rodzinnego Elbasanu, gdzie związał się z ruchem niepodległościowym. 22 lutego 1901 został aresztowany za rozpowszechnianie w Elbasanie druków w języku albańskim. Spędził 9 miesięcy w więzieniu. W 1909 stanął na czele Klubu Patriotycznego „Vllaznia”. Należał do grupy organizatorów Kongresu Narodowego w Elbasanie (październik 1909), na którym podjęto decyzję o utworzeniu pierwszej szkoły kształcącej nauczycieli albańskich (alb. Shkolla Normale)
Od 1910 wspólnie z Luigjim Gurakuqim i Aleksandrem Xhuvanim wydawał czasopismo "Tomorri", współpracował też z wydawanym w Salonikach pismem "Liria" (Wolność). W 1911 został aresztowany przez władze osmańskie i na krótko osadzony w więzieniu w Bitoli. Po uwolnieniu z więzienia, w 1911 wydał elementarz do nauki języka albańskiego.
W 1912 był sygnatariuszem albańskiej Deklaracji Niepodległości, jako delegat Elbasanu. W pierwszym rządzie albańskim powstałym w 1912 objął stanowisko ministra poczt i telegrafów. W pro-włoskim rządzie, który został sformowany w 1918 otrzymał tekę ministra gospodarki i aprowizacji. Po zamachu stanu, w wyniku którego władzę w Albanii objął Fan Noli, Nosi objął funkcję przewodniczącego rady miejskiej Elbasanu, którą pełnił do grudnia 1924. Po upadku Noliego wycofał się z czynnej działalności politycznej, skupiając się na pracy naukowej. W tym czasie współpracował z Margaret Hasluck, mieszkającej w Elbasanie i prowadzącej badania antropologiczne wśród górali albańskich. Wspólnie zebrali bogatą kolekcję albańskich pieśni ludowych.
W latach 1939-1942 był internowany we Włoszech. W październiku 1943 znalazł się w składzie Rady Regencyjnej, struktury władzy działającej pod kontrolą niemieckich wojsk okupacyjnych w Albanii, w której reprezentował wspólnotę muzułmańską. Był także przewodniczącym Zgromadzenia Narodowego, które zebrało się we wrześniu 1943. W październiku 1944 podał się do dymisji jako członek Rady Regencyjnej. Uwięziony przez władze komunistyczne w 1945, wraz z najbliższą rodziną. Sądzony w procesie pokazowym, razem z ks. Antonem Harapim i Maliqem Bushatim. W lutym 1946 został skazany przez sąd wojskowy na karę śmierci za współpracę z okupantem i rozstrzelany w miejscu zwanym Kodra e Priftit na przedmieściach Tirany.
Z zamiłowania był kolekcjonerem (filatelistą i numizmatykiem) i historykiem. Posiadał jedne z największych w Albanii zbiorów bibliotecznych. Był inicjatorem wydawania albańskich dokumentów historycznych. W roku 1937, w 25 rocznicę Deklaracji Niepodległości opublikował zbiór dokumentów z 1912.
W północnej części Elbasanu znajduje się ulica imienia Lefa Nosiego.

</doc>
<doc id="2049048" url="https://pl.wikipedia.org/wiki?curid=2049048" title="Bamingui">
Bamingui

Bamingui – miasto w Republice Środkowoafrykańskiej, w prefekturze Bamingui-Bangoran; 6200 mieszkańców (2004).

</doc>
<doc id="2049050" url="https://pl.wikipedia.org/wiki?curid=2049050" title="Jewgienij Lebiedinski">
Jewgienij Lebiedinski

Jewgienij Wasiljewicz Lebiedinski (ros. Евгений Васильевич Лебединский, ur. w guberni orłowskiej, data i miejsce śmierci nieznane) – rosyjski generał-major, od grudnia 1917 do maja 1918 dowódca Frontu Kaukaskiego.
Życiorys.
Urodził się w rodzinie szlacheckiej wywodzącej się z guberni orłowskiej o tradycjach oficerskich. Jego ojciec, Wasilij Fiodorowicz był dowódcą pułku, a następnie generałem-major. W wojsku od 1891. Ukończył: Korpus Kadetów w Tyflisie i Pawłowską Szkołę Wojskową w 1892. Mianowany na stopień oficerski w 1892. Porucznik z 1896 i kapitan sztabowy z 1900.
W 1896 rozpoczął naukę w murach Mikołajewskiej Akademii Sztabu Generalnego, którą ukończył w 1901 z wynikiem pierwszej kategorii. Po zakończeniu akademii skierowany do Kijowskiego Okręgu Wojskowego, gdzie służył w sztabie dywizji i później dowodził kompanią. Od października 1904 podpułkownik. Do grudnia 1909 w sztabie Kaukaskiego Okręgu Wojskowego. Od grudnia 1908 pułkownik. 22 grudnia 1909 wyznaczony na szefa sztabu 2 Kaukaskiej Dywizji Kozaków.
I wojna światowa.
Na tym stanowisku rozpoczął I wojnę światową. Walczył na Froncie Kaukaskim. Od 5 marca 1915 dowódca 81 Abszerońskiego pułku piechoty. 3 lipca 1916 mianowany generałem majorem. 3 października 1916 dowódca 6 Brygady Specjalnej, a od 9 stycznia do 30 czerwca 1917 dowódca 7 Kaukaskiej Dywizji Specjalnej, po czym był wyznaczony na dowódcę 7 Kaukaskiego Korpusu Armijnego. Od 13 sierpnia 1917 generał dyżurny sztabu Frontu Kaukaskiego, a od 5 października 1917 szef sztabu Frontu Kaukaskiego. Po pozostawieniu Frontu przez jego dowódcę gen. M. Przewalskiego w grudniu 1917, przejął obowiązki dowódcy Frontu. Dowodził Frontem Kaukaskim do maja 1918. Losy porewolucyjne nieznane.

</doc>
<doc id="2049056" url="https://pl.wikipedia.org/wiki?curid=2049056" title="Carlos Kletnicki">
Carlos Kletnicki

Carlos José Kletnicki (ur. 13 kwietnia 1983 w Azul) – argentyński piłkarz polskiego pochodzenia.
Kletnicki rozpoczął swoją karierę rozpoczął Gimnasia y Esgrima La Plata, ale został wypożyczony do Villa Dálmine, który występuje Primera C Metropolitana po sześciu miesiącach wrócił Gimnasia y Esgrima La Plata i wałczył o miejsce w pierwszej jedenastce z Juan Carlos Olave i Sebastián Cejas.

</doc>
<doc id="2049058" url="https://pl.wikipedia.org/wiki?curid=2049058" title="Kępa (stacja kolejowa)">
Kępa (stacja kolejowa)



</doc>
<doc id="2049062" url="https://pl.wikipedia.org/wiki?curid=2049062" title="Tavastehus">
Tavastehus



</doc>
<doc id="2049064" url="https://pl.wikipedia.org/wiki?curid=2049064" title="Krężnica Jara (przystanek kolejowy)">
Krężnica Jara (przystanek kolejowy)

Krężnica Jara – przystanek kolejowy w Krężnicy Jarej w powiecie lubelskim, w Polsce.
W roku 2017 przystanek obsługiwał 0–9 pasażerów na dobę.

</doc>
<doc id="2049083" url="https://pl.wikipedia.org/wiki?curid=2049083" title="Geografia wiary">
Geografia wiary

Geografia wiary (geografia zbawienia) – termin z zakresu teologii fundamentalnej.
Wykorzystując w swych badaniach archeologię biblijną wykazuje ona autentyczność miejsc, w których dokonała się hierofania, i wskazuje na ich znaczenie w kształtowaniu egzystencji chrześcijańskiej. Wprawdzie kult chrześcijański, sprawowany „w Duchu i prawdzie” (J 4,24), nie jest związany z miejscami świętymi na zasadzie wyłączności, ale kształtując go uznaje się, że człowiek potrzebuje miejsc, które „przechowują znaki nadzwyczajnych zbawczych interwencji Boga”, a także takich, w których mogłaby się gromadzić wspólnota wierzących (KKK 224). Zmagając się z niebezpieczeństwem bałwochwalstwa, dotyczącego obrazów, osób (święci) i miejsc, Kościół katolicki rozróżnia pomiędzy jedynym w swoim rodzaju kultem uwielbienia Boga po trzykroć świętego (latria) i religijnym szacunkiem (cultus duliae), przez który z czcią odnosimy się do osób, rzeczy i miejsc świętych.
Papieże posoborowi, używając określenia geografia zbawienia, wskazują na bliskość historii i geografii zbawienia, podkreślając w ten sposób, że Bóg działa nie tylko w konkretnym czasie, ale i w określonej przestrzeni. Genezy terminu należy szukać u dominikańskich biblistów-archeologów z Ziemi Świętej. Znamienna jest wizja rektora Szkoły Biblijnej w Jerozolimie Marie-Josepha Lagrange’a, opisywana przez Pierre’a Benoit: "Lagrange projektował studium Biblii przez poznanie naukowe środowiska, w której była ona przeżywana, wypowiadana, spisywana. Jeśli istnieje historia zbawienia, istnieje również geografia zbawienia. Bóg mówił do ludzi pewnego kraju, językiem ich czasów, poprzez ich kulturę.”
Magisterium Kościoła po raz pierwszy używa terminu geografia zbawienia w adhortacji apostolskiej Pawła VI O zwiększonych potrzebach Kościoła w Ziemi Świętej. „Obok «historii zbawienia» jest «geografia zbawienia». Miejsca Święte mają wielkie znaczenie, ponieważ dają niezłomną podporę wierze, pozwalając chrześcijanom wejść w bezpośredni kontakt ze środowiskiem, w którym Słowo stało się ciałem i zamieszkało wśród nas.” O znaczeniu geografii zbawienia pisał również Papież
Jan Paweł II w Liście do Kościoła w Jerozolimie z 1997 „Jerozolima – skrzyżowanie dróg pokoju: takie jest tajemnicze powołanie świętego Miasta w historii i geografii zbawienia; to powołanie obejmuje cały region i ogarnia wszystkich wierzących: żydów, chrześcijan i muzułmanów. Papież powracał do tej problematyki w tekstach związanych z obchodami Wielkiego Jubileuszu 2000 i w „Tryptyku rzymskim”.
Termin geografia wiary proponuje Henryk Seweryniak, postulując w ten sposób nie tylko konieczność odkrywania znaczenia miejsc fundacyjnych chrześcijaństwa, ale również nadawanie geografii zbawienia wymiaru osobistego – właśnie wymiaru geografii wiary.

</doc>
<doc id="2049084" url="https://pl.wikipedia.org/wiki?curid=2049084" title="Zgadnij, kim jestem?">
Zgadnij, kim jestem?

Zgadnij, kim jestem? (tytuł oryg. Wo shi shei) – hongkoński komediowy film przygodowy z 1998 roku.
Fabuła.
Tajny agent traci pamięć po tym, jak wyskakuje z lecącego helikoptera. Wkrótce okazuje się, że ściga go wielu innych agentów. Nie ma on jednak pojęcia dlaczego.
Obsada.
Źródło: Filmweb
Odbiór.
Film zarobił 38 852 845 dolarów hongkońskich w Hongkongu oraz 3 470 000 dolarów singapurskich w Singapurze.
W 1999 roku podczas 18. edycji Hong Kong Film Award Jackie Chan zdobył nagrodę Hong Kong Film Award w kategorii Best Action Choreography oraz był nominowany w kategorii Best Actor. Barbie Tung była nominowana w kategorii Best Picture. Peter Cheung i Chi Wai Yau byli nominowani w kategorii Best Film Editing. Golden Harvest Pictures było nominowane w kategorii Best Sound Design.

</doc>
<doc id="2049085" url="https://pl.wikipedia.org/wiki?curid=2049085" title="Itxako Reyno de Navarra">
Itxako Reyno de Navarra

Itxako Reyno de Navarra (pierwotnie Sociedad Deportiva Itxako) – hiszpański klub piłki ręcznej kobiet z siedzibą w Estelli. Został założony w 1972 roku, rozwiązany w 2013.

</doc>
<doc id="2049087" url="https://pl.wikipedia.org/wiki?curid=2049087" title="Trzęsienie ziemi w Assam">
Trzęsienie ziemi w Assam



</doc>
<doc id="2049088" url="https://pl.wikipedia.org/wiki?curid=2049088" title="Jean-Jacques Démafouth">
Jean-Jacques Démafouth

Jean-Jacques Démafouth (ur. 3 października 1959 w Bangi), środkowoafrykański polityk i przywódca wojskowy. Minister obrony w latach 1999-2001. Lider Ludowej Armii na rzecz Odbudowy Demokracji (APRD) od 2008.
Życiorys.
Jean-Jacques Démafouth urodził się w 1959 w Bangi jako piąty z 17 dzieci. Jego ojciec Albert Démafouth walczył w szeregach armii francuskiej w czasie II wojny światowej. Ukończył szkołę średnią Collège de Sibut, Collège de Berberati oraz Lycèe Barthélemy Boganda w Bangi.
W wieku 20 lat zaangażował się w działalność polityczną. W 1979 wstąpił do powstałego Ruchu na rzecz Wyzwolenia Ludu Środkowoafrykańskiego ("Mouvement pour la Libération du Peuple Centrafricain", MLPC) na czele z Ange-Félixem Patassé, ugrupowania politycznego działającego w podziemiu aż do 1991.
W latach 1985-1991 przebywał na uchodźstwie we Francji, gdzie działał w strukturach Stowarzyszenia Obrony Praw Człowieka i Ochrony Uchodźców. Był członkiem sekcji francuskiej Międzynarodowej Federacji Praw Człowieka.
W 1993, po wyborze na Ange-Félixa Patassé na prezydenta Republiki Środkowoafrykańskiej, powrócił do kraju. Od 1993 do 1996 pełnił funkcję doradcy prawnego przy Prezydencie Republiki. W latach 1996-1999 był osobistym doradcą prezydenta. Natomiast od listopada 1999 do sierpnia 2001 zajmował stanowisko ministra obrony. W 1995 na kongresie MLPC został wybrany przewodniczącym partyjnej Komisji Kontroli i Arbitrażu.
W sierpniu 2001 został oskarżony przez prezydenta Patassé o udział w próbie zamachu stanu. Został aresztowany, jednak w październiku 2002 jako jeden z 49 osób został uniewinniony przez sąd z braku dowodów. Po zwolnieniu wyjechał do Francji, w której przebywał do grudnia 2008.
Jako kandydat niezależny postanowił wziąć udział w wyborach prezydenckich 13 marca 2005. W grudniu 2004 sąd konstytucyjny odrzucił jednak jego kandydaturę z powodu różnicy w dacie urodzenia widniejącej w akcie urodzenia a tej ze zgłoszenia kandydatury. Ostatecznie został jednak dopuszczony do udziału w wyborach, zdobywając w nich 1,27% głosów poparcia.
W marcu 2008 został wybrany liderem Ludowej Armii na rzecz Odbudowy Demokracji (APRD), ugrupowania walczącego przeciw rządom prezydenta François Bozizé. Zadeklarował wolę zaangażowania się w proces pokojowy. 9 maja 2008 APRD pod jego przywództwem zawarła zawieszenie broni, które zakładało natychmiastowe wstrzymanie walk, powszechną amnestię dla bojowników, zwolnienie już zatrzymanych oraz rozpoczęcie procesu ich integracji z armią. 20 grudnia 2008 podpisał w imieniu APRD porozumienie pokojowe kończące walki grup partyzanckich z administracją prezydenta Bozizé, tzw. Całkowity Dialog Polityczny ("Inclusive Political Dialogue", IPD). Porozumienie przewidywało utworzenie rządu jedności narodowej, który miał sprawować władzę do czasu organizacji demokratycznych wyborów w 2010.
Jean-Jacques Démafouth zadeklarował zamiar startu w wyborach prezydenckich planowanych na październik 2010.
Jest żonaty z Danièle Démafouth, z zawodu profesor prawa na Uniwersytecie w Bangi i adwokat. Ma troje dzieci.

</doc>
<doc id="2049089" url="https://pl.wikipedia.org/wiki?curid=2049089" title="Margaret Hasluck">
Margaret Hasluck

Margaret Masson Hardie Hasluck (ur. 18 czerwca 1885 w Elginie, zm. 18 października 1948 w Dublinie) – szkocka lingwistka, archeolożka, geograf i albanolog.
Życiorys.
W 1907 ukończyła studia na uniwersytecie w Aberdeen. Naukę kontynuowała w Cambridge, kończąc studia z wyróżnieniem w 1911. Mimo to nie uzyskała dyplomu, gdyż Uniwersytet Cambridge do 1948 nie nadawał kobietom stopni naukowych.
Po ukończeniu studiów wyjechała do British School w Atenach, gdzie zajmowała się postacią Pisidiana Antiocha i publikowała pierwsze swoje prace naukowe. Po ślubie z dyrektorem British School – Frederickiem Williamem Hasluckiem wraz z nim udała się w podróż poślubną po Bałkanach. Małżeństwo z Frederickiem nie trwało długo – w 1920 zachorował na gruźlicę i zmarł cztery lata później w Szwajcarii. Margaret wyjechała do Anglii i tam wydawała dzieła swojego zmarłego męża.
W latach 20. przyjechała do Albanii i zamieszkała w Elbasanie. W tym czasie prowadziła badania antropologiczne na obszarze Albanii i Macedonii. Była też autorką pierwszego podręcznika gramatyki języka albańskiego w języku angielskim.
W kwietniu 1939, po inwazji włoskiej na Albanię, Margaret Hasluck jako współpracowniczka wywiadu brytyjskiego została zmuszona do opuszczenia kraju. Wyjechała do Aten, a w 1940 do Stambułu. W tym czasie pełniła funkcję doradcy rządu brytyjskiego d.s. albańskich. Współpraca z SOE została uhonorowana przyznaniem Hasluck w 1944 Orderu Imperium Brytyjskiego V klasy (MBE). Koniec wojny zastał ją w Kairze, gdzie zdiagnozowano u niej białaczkę. Ostatnie miesiące życia spędziła w Dublinie, gdzie zmarła w 1948. Pochowano ją w grobowcu rodzinnym w Moray.
W czerwcu 2010 dom w Elbasanie, w którym mieszkała Hasluck został zamieniony w Dom Nadziei (alb. Shtëpia e Shpresës) dla dzieci osieroconych, a ona sama otrzymała tytuł Honorowej Obywatelki Elbasanu.
Dorobek naukowy Margaret Hasluck obejmuje prace z zakresu archeologii, językoznawstwa i antropologii. Pośmiertnie, w 1954 wydano jej najbardziej znane dzieło poświęcone albańskiemu prawu zwyczajowemu.

</doc>
<doc id="2049094" url="https://pl.wikipedia.org/wiki?curid=2049094" title="Herbert Boruc">
Herbert Boruc

Herbert Boruc (ur. 6 lipca 1969 w Siedlcach) – polski piłkarz występujący na pozycji obrońcy. 
Kariera klubowa.
Zaczynał karierę w klubie Pogoń Siedlce, którego barwy reprezentował do 1988 roku. Od 1989 był piłkarzem Siarki Tarnobrzeg, jednakże już po dwóch latach przeniósł się do Błękitnych Kielce. W 1992 roku na pół roku powrócił do Siarki, zaś następnie w 1993 roku podpisał kontrakt ze Stalą Stalowa Wola. Występował w niej do 1996 roku, kiedy to zakończył karierę.
Życie prywatne.
Jest bratem stryjecznym 65-krotnego reprezentanta Polski Artura Boruca. 

</doc>
<doc id="2049095" url="https://pl.wikipedia.org/wiki?curid=2049095" title="Książnica Stargardzka">
Książnica Stargardzka

Książnica Stargardzka - samorządowa instytucja kultury gminy-miasta Stargard. Powstała 25 marca 2003 w wyniku przekształcenia Miejskiej Biblioteki Publicznej. Książnica Stargardzka obejmuje nadzór merytoryczny nad bibliotekami na terenie powiatu stargardzkiego.
Historia.
Do 1945 roku główną miejską biblioteką był zbiór gromadzony w Collegium Groeningianum. Po II wojnie światowej zbiór został rozproszony po bibliotekach w całej Polsce. W Stargardzie nie pozostał żaden egzemplarz tego zbioru.
Pierwszą wypożyczalnią w powojennym mieście była prywatna biblioteka Eugeniusza Bargiela funkcjonująca w latach 1945-1947. 1 listopada 1946 Powiatowy Inspektorat Szkolny uruchamia w Stargardzie pierwszą publiczną bibliotekę – Bibliotekę Powiatową. Jej zbiór stanowiło początkowo 235 woluminów. 1 lutego 1947 wyodrębniono z jej struktur Miejską Bibliotekę Publiczną. Po 5 latach ponownie skonsolidowano obie placówki, tworząc Powiatową i Miejską Bibliotekę Publiczną.
22 września 1973 roku po odbudowie przekazano bibliotece pomieszczenia w Domu Rohledera, przy ul. Mieszka I, w których Książnica ma swoją siedzibę do dziś. Do zabytku dobudowano także nowy pawilon. 7 lipca 1975 roku powołano Wojewódzką i Miejską Bibliotekę Publiczną Oddział w Stargardzie, która funkcjonowała do 1992 roku kiedy to przekształconą ją w Miejską Bibliotekę Publiczną. 
W latach 90. XX wieku zlikwidowano sześć z siedmiu filii biblioteki, reorganizację przeszła także sama biblioteka. Dzisiejszą nazwę i organizację biblioteka zyskała 25 marca 2003.
1 października 2010 r. Książnica Stargardzka uruchomiła nowy, Dział Pedagogiczny, bazujący na zbiorach byłej Biblioteki Pedagogicznej (Zamiejscowe Zachodniopomorskie Centrum Doskonalenia Nauczycieli w Szczecinie – Filia w Stargardzie).
Z dniem 1 stycznia 2021 r. dyrektorem Książnicy Stargardzkiej została Jolanta Aniszewska, zastępując Krzysztofa Kopackiego. 

</doc>
<doc id="2049099" url="https://pl.wikipedia.org/wiki?curid=2049099" title="Źródła innowacji">
Źródła innowacji

Źródło innowacji jest pojęciem, które w literaturze ma wiele różnych ujęć. Źródło innowacji "„obejmuje zarówno impulsy, przyczyny, jak i miejsca (instytucje, grupy osób), tworzenia nowej wiedzy technicznej oraz czynniki warunkujące ten proces”". K.B. Matusiak wskazuje, że źródłem innowacji jest wiele aspektów, które warunkują powstanie nowej wiedzy technicznej.
Pierwsze klasyfikacje źródeł innowacji.
Jedną z pierwszych klasyfikacji źródeł innowacji przedstawił P.F. Drucker. Wyodrębnia on siedem źródeł okazji do innowacji. Pierwsze cztery źródła znajdują się wewnątrz organizacji:
Pozostałe trzy źródła okazji do innowacji mają związek ze zmianami w otoczeniu przedsiębiorstwa lub przemysłu i są to:
Miejsca powstania innowacji.
Z punktu widzenia przedsiębiorstwa literatura wymienia źródła innowacji według kryterium "miejsca ich powstania":
1. Zewnętrzne (egzogeniczne) źródła innowacji:
2. Wewnętrzne (endogeniczne) źródła innowacji:
Transfer technologii.
Nieodłącznym pojęciem związanym ze źródłem innowacji jest transfer technologii. "Jest to proces przeniesienia określonej wiedzy technicznej i jej zastosowania z kraju dawcy do kraju biorcy. Transferowi towarzyszą konieczne zabiegi adaptacyjne." Tak więc wiedza techniczna, która była wykorzystana w jednym kraju, jest świadomie wykorzystana w innym kraju.
Know-how.
Coraz większą popularnością cieszy się know-how, czyli "pakiet nieopatentowanych informacji praktycznych wynikających z doświadczenia i badań". Umowa "know-how" upoważnia do korzystania z określonych praw podmiotowych. Jedna ze stron (przekazujący, dostawca, udzielający) zobowiązuje się do przekazania drugiej (zamawiającemu, odbiorcy) wiedzy technicznej lub organizacyjnej o charakterze poufnym lub tajnym, bezpośrednio użytecznej w działalności gospodarczej w zakresie określonym w umowie.
Dobrami chronionymi umową "know-how" mogą być np.:

</doc>
<doc id="2049101" url="https://pl.wikipedia.org/wiki?curid=2049101" title="Birao">
Birao

Birao – miasto w Republice Środkowoafrykańskiej, ośrodek administracyjny prefektury Vakaga. Według danych statystycznych w 2000 r. miasto liczyło ok. 9,8 tys. mieszkańców. W mieście znajduje się port lotniczy Birao.
W marcu 2007 r. podczas walk między siłami rebelianckimi oraz oddziałami rządowymi miasto zostało niemal doszczętnie spalone.

</doc>
<doc id="2049102" url="https://pl.wikipedia.org/wiki?curid=2049102" title="Milton Pessanha">
Milton Pessanha

Milton „Bororó” Pessanha (ur. 11 listopada 1932 w Campos) – piłkarz brazylijski, występujący na pozycji pomocnika.
Kariera klubowa.
Karierę piłkarską Milton Bororó rozpoczął w klubie Fluminense FC w 1952 roku. W 1955 przeszedł do lokalnego rywala CR Flamengo. W klubie z Rio de Janeiro grał do 1957 roku. W latach 1957–1964 występował w Grêmio Porto Alegre. Z Grêmio siedmiokrotnie zdobył mistrzostwo stanu Rio Grande do Sul - Campeonato Gaúcho w 1957, 1958, 1959, 1960, 1962, 1963 i 1964 roku.
Kariera reprezentacyjna.
W 1952 roku Milton Bororó uczestniczył w Igrzyskach Olimpijskich w Helsinkach. Na turnieju Milton Bororó wystąpił we wszystkich trzech meczach reprezentacji Brazylii z Holandią i Luksemburgiem oraz RFN w ćwierćfinale.

</doc>
<doc id="2049105" url="https://pl.wikipedia.org/wiki?curid=2049105" title="Cmentarz wojenny nr 373 – Wiśniowa">
Cmentarz wojenny nr 373 – Wiśniowa

Cmentarz wojenny nr 373 – Wiśniowa – austriacki cmentarz wojenny z okresu I wojny światowej wybudowany przez Oddział Grobów Wojennych C. i K. Komendantury Wojskowej w Krakowie i znajdujący się na terenie jego okręgu X Limanowa.
Opis.
Żołnierzy obydwu walczących stron, poległych w dniach 3–6 grudnia 1914 r., w bitwie w dolinie Krzyworzeki, w początkowej fazie operacji łapanowsko-limanowskiej, chowano w miejscu, gdzie zginęli. Dopiero w 1916 r, na wschodnim stoku wzgórza Dziadkówka, zbudowano cmentarz i złożono na nim prochy żołnierzy ekshumowane z przypadkowych miejsc pochówku.
Nekropolia znajduje się w południowej części miejscowości Wiśniowa, w przysiółku Jurkówka, na skraju niewielkiego lasu, na stoku wzgórza nad drogą wojewódzką nr 964 prowadzącą do Kasiny Wielkiej, ok. 600 m na zachód od cmentarza wojennego nr 374.
Pochowano na nim 29 żołnierzy austro-węgierskich oraz 10 żołnierzy rosyjskich.
Cmentarz, obecnie wpisany do rejestru zabytków, projektował Gustaw Ludwig.

</doc>
<doc id="2049106" url="https://pl.wikipedia.org/wiki?curid=2049106" title="Regiony fizjograficzne Stanów Zjednoczonych">
Regiony fizjograficzne Stanów Zjednoczonych

Poniższa lista przedstawia regiony fizycznogeograficzne w kontynentalnej części Stanów Zjednoczonych która składa się z 8 głównych części, 25 prowincji i 85 sekcji. Zostały one określone przez Nevina Fennemana w 1931 roku.
Płaskowyż Laurentyński.
1. Wyżyna Superior
Równina Atlantycka.
2. Szelf kontynentalny (nie pokazany na mapie)
3. Nizina Nadbrzeżna
Appalachy.
4. prowincja Piedmont
5. prowincja Pasmo Błękitne
6. prowincja Pasmo i dolina Appalachów
7. prowincja Dolina Rzeki Świętego Wawrzyńca
8. prowincja Wyżyny Appalaskie
9. prowincja Nowa Anglia
10. prowincja Adirondack
Wewnętrzne równiny.
11. prowincja wewnętrznych niskich płaskowyżów 
12. prowincja centralnych nizin 
13. Wielkie Równiny
Wewnętrzny region górski.
14. prowincja Wyżyna Ozark
15. prowincja Ouachita
Góry Skaliste.
16. prowincja południowego regionu Gór Skalistych
17. prowincja obniżenia Wyoming
18. prowincja centralnego regionu Gór Skalistych
19. prowincja północnego regionu Gór Skalistych
Śródgórskie wyżyny.
20. prowincja Wyżyna Kolumbii
21. prowincja Wyżyna Kolorado
22. prowincja Basin and Range
Góry Nadbrzeżne.
23. prowincja łańcuch górski Góry Kaskadowe – Sierra Nevada
24. prowincja nad Pacyficzna 
25. prowincja dolna Kalifornia

</doc>
<doc id="2049109" url="https://pl.wikipedia.org/wiki?curid=2049109" title="Trójzłącze">
Trójzłącze



</doc>
<doc id="2049110" url="https://pl.wikipedia.org/wiki?curid=2049110" title="Omen (węgierski zespół muzyczny)">
Omen (węgierski zespół muzyczny)

Omen – węgierska grupa muzyczna, grająca heavy metal.
Historia.
Zespół został założony jako supergrupa w 1990 roku. Jego członkami zostali József Kalapács, László Nagyfi (obaj z Pokolgép), Zoltán Nagyfi (z Ossian), András Ács oraz Tamás Szekeres.
Albumy wydawane w latach 1991–1995 odnosiły spore sukcesy. Największym sukcesem był album "Jelek" z 1994 roku, podczas nagrywania którego Szekeresa zastąpił Lajos Sárközi. Album "Idegen anyag" wydany w 1997 roku nie przyjął się. Zespół rozpadł się, a przywódca zespołu, Kalapács, rozpoczął karierę solową.
Omen nieoczekiwanie wrócił w 2003 roku. Jego liderem został znany z programu Való Világ Zoltán Pintér ("Oki"). Gitarzystą został znany z występów w Bikini Zsolt Daczi, a basistą były członek grup Ossian i Fahrenheit, Gábor Vörös. W zespole nadal występowali László i Zoltán Nagyfi. Album "Tiszta szívvel" nie odniósł jednak spodziewanego sukcesu.
Do grupy dołączył Tibor Gubás z zespołu Tirana Rockers. Wydany w 2006 roku album "A hetedik nap" odniósł długo oczekiwany przez zespół sukces.
W 2007 roku po długiej chorobie zmarł Zsolt Daczi. Pod koniec roku 2008 okazało się, że Tibor Gubás nie jest zdolny do udzielania koncertów, więc odszedł z zespołu. W 2009 roku nowym wokalistą został zatem Árpád Koroknai, dawniej członek grup Szfinx i P. Box.

</doc>
<doc id="2049112" url="https://pl.wikipedia.org/wiki?curid=2049112" title="Ryft Wschodnioafrykański">
Ryft Wschodnioafrykański



</doc>
<doc id="2049114" url="https://pl.wikipedia.org/wiki?curid=2049114" title="Lukier królewski">
Lukier królewski

Lukier królewski (ang. "royal icing") – rodzaj lukru przygotowanego z cukru pudru i ubitych białek jaj, opcjonalnie z dodatkiem soku z cytryny. Zastosowanie białka jajka kurzego jako bazy powoduje, że lukier jest wytrzymały na rozciąganie i szybko wysycha.
Lukier królewski może być przygotowany zarówno ze świeżych białek jak i pasteryzowanych. Cukier użyty powinien być najwyższej jakości i drobno mielony. Lukier można barwić za pomocą barwników spożywczych w paście lub żelu, które nie rozrzedzają jego konsystencji.
Gęstość (gotowego) lukru królewskiego można regulować poprzez dodatek odrobiny wody lub soku z cytryny, zbytnio w ten sposób rozrzedzony można zagęścić ponownie cukrem pudrem. Czasem do lukru królewskiego dodaje się glicerynę spożywczą, która nadaje mu błysk i powoduje, że w środku jest miękki a jednocześnie wciąż wytrzymały.
Żółknięciu lukru można zapobiec dodając do niego niewielką ilość octu winnego, najlepiej w proszku.
Pochodzenie nazwy.
Nazwa „królewski” została zapożyczona od angielskiego "Royal Icing", materiału do dekoracji tortów weselnych brytyjskiej rodziny królewskiej. Prawdopodobnie pierwszy raz przepis na "Royal Icing" został podany przez Elizabeth Raffald w książce kucharskiej „The Experienced English Housekeeper” wydanej w 1769 roku.
Zastosowanie.
Lukru królewskiego używa się do ozdabiania tortów, ciastek i amerykańskich "cupcakes" oraz do wykonywania dekoracji w formie jadalnych kwiatów, stojących figurek itp.
W dekoracji można wymienić kilka jego gęstości. Od rzadkiej pomady po bardzo gęstą masę do tworzenia trójwymiarowych dekoracji i form stojących.

</doc>
<doc id="2049118" url="https://pl.wikipedia.org/wiki?curid=2049118" title="Ulica Jana III Sobieskiego w Katowicach">
Ulica Jana III Sobieskiego w Katowicach

Ulica Jana III Sobieskiego w Katowicach − jedna z historycznych ulic w dzielnicy Śródmieście. Rozpoczyna swój bieg od skrzyżowania z ulicą Adama Mickiewicza. Następnie krzyżuje się z ulicą Zabrską, ulicą Opolską i ulicą Gliwicką. Przy ulicy Sądowej kończy swój bieg.
Historia.
W 1923 w kamienicy pod numerem "11" Wojciech Korfanty założył Śląskie Zakłady Graficzne i Wydawnicze "Polonia" S.A. (kapitał spółki wyniósł ponad milion złotych). Przedsiębiorstwo wydawało różne gazety i czasopisma, np.: "Polonia" − dziennik informacyjny, dziennik ilustrowany "Siedem Groszy" oraz "Kurier Wieczorny". Na fasadzie budynku dawnej "Polonii" w 1984 umieszczono pamiątkową tablicę. W czasie II wojny światowej hitlerowcy przenieśli tam siedzibę dziennika "Kattowitzer Zeitung"; jego zarządcą komisarycznym został Theodor Konopka. Na ścianie budynku, w 60 rocznicę wydrukowania pierwszego egzemplarza "Polonii", 27 września 1984 umieszczono pamiątkową tablicę, ufundowaną przez załogę Prasowych Zakładów Graficznych.
W dwudziestoleciu międzywojennym przy ulicy znajdowały się różne zakłady i przedsiębiorstwa, m.in.: Katowicki Handel Drzewa − Schiffer i Freund (ul. J. Sobieskiego 3), "Monier" Spółka Akc. (prace budowlane), fabryka urządzeń zdrowotno-technicznych E. Lamla (ul. J. Sobieskiego 13), Górnośląska Fabryka Maszyn Elektrycznych "Union" (ul. J. Sobieskiego 7). Do 1939 pod numerem "16" mieściły się przedstawicielstwa marek samochodowych Citroën, Peugeot, Chrysler, Dodge, Opel oraz warsztat samochodowy. Pod numerem "26" istniała spółka "Tebel", wykonująca meble i będąca miejscem stolarni oraz heblarni. Dnia 20 sierpnia 1939 ulicą przeszedł kondukt pogrzebowy z ciałem Wojciecha Korfantego.
Pod numerem "24" w latach 1945−1953 mieszkał Ludomir Różycki − polski kompozytor i wykładowca w Śląskim Konserwatorium Muzycznym. W 1966 na fasadzie budynku umieszczono pamiątkową tablicę, poświęconą kompozytorowi.
W okresie Rzeszy Niemieckiej (do 1922) i w latach niemieckiej okupacji Polski (1939−1945) ulica nosiła nazwę "Roonstraße". W latach międzywojennych 1922−1939 i ponownie od 1945 "Jana III Sobieskiego".
Obiekty zabytkowe.
Przy ul. Jana III Sobieskiego znajdują się następujące historyczne obiekty:
Obiekty przemysłowe, biurowce.
Przy ulicy Jana III Sobieskiego znajdują się następujące obiekty przemysłowe:
Opis.
W 2009 przy ulicy przebudowano sieć wodociągową. W 2009 przy ul. Gliwickiej 6 działało Muzeum Hansa Klossa, do którego wejście znajdowało się od strony ul. Jana III Sobieskiego. Przy ulicy swoją siedzibę mają: kancelarie prawnicze, agencje reklamowe, biura nieruchomości, towarzystwa ubezpieczeniowe, przedsiębiorstwa handlowo-usługowe, wspólnoty mieszkaniowe, Komornik Rejonowy przy Sądzie Rejonowym Katowice - Zachód (ul. Jana III Sobieskiego 13) „COMPU” Wydawnictwo &amp; Redakcja Portal i Dziennik Naukowo-Technologiczno-Przemysłowy “COMPU” Publishing House &amp; Editorial Office, Enterprise Portal and Daily Scientific-Technological-Industrial «COMPU» Maison d’édition &amp; Bureau de la rédaction, Enterprise (ul. Jana III Sobieskiego 11 - parter oznaczenie CD), Krajowy Rejestr Długów Biuro Informacji Gospodarczej SA (ul. Jana III Sobieskiego 11 - pierwsze piętro oznaczenie E) Endorfina Club Katowice (ul. Jana III Sobieskiego 11 - piwnice) Wojewódzki Inspektorat Jakości Handlowej Artykułów Rolno-Spożywczych w Katowicach (ul. Jana III Sobieskiego 10), Biuro Projektów Budownictwa Komunalnego (ul. Jana III Sobieskiego 2), „Konsorcjum Autostrada Śląsk” S.A. (ul. Jana III Sobieskiego 2), Muzeum Nośników Danych w Katowicach oraz również inne firmy i instytucje.

</doc>
<doc id="2049122" url="https://pl.wikipedia.org/wiki?curid=2049122" title="Ulica Sobieskiego w Katowicach">
Ulica Sobieskiego w Katowicach



</doc>
<doc id="2049126" url="https://pl.wikipedia.org/wiki?curid=2049126" title="Seria tornad nad Midwest (2010)">
Seria tornad nad Midwest (2010)

Seria tornad (ang. "tornado outbreak"), która przeszła w dniach 5–6 czerwca 2010 nad północno-wschodnią częścią Stanów Zjednoczonych, tzw. Midwest (nad stanami: Illinois, Indiana, Iowa, Kansas, Michigan, Minnesota, Missouri, Nebraska, Dakota Północna, Ohio, Dakota Południowa, Wisconsin). Obszar dotknięty żywiołem objął też okolice dużych miast (m.in. Cleveland, Pittsburgh, Toledo). Kilka tornad zaobserwowano też nad południową Kanadą (prowincja Ontario).
Układ niskiego ciśnienia, który stworzył dogodne warunki do rozwoju superkomórek burzowych, powstał nad Oceanem Atlantyckim. Przemieścił się następnie nad rejon Wielkich Jezior, gdzie doszło do rozwoju gwałtownych burz. Powstało wiele tornad, z których najsilniejsze osiągnęło kategorię EF-4 w ulepszonej skali Fujity, co oznacza wiatr o prędkości do ok. 320 km/h. W sumie odnotowano 46 zejść lejów, które dotykały ziemi. Jednym z najbardziej poszkodowanych obszarów było hrabstwo Monroe, gdzie zostało zniszczonych 311 domów. 
Rejon, w którym odnotowano tornada, popularnie nazywany jest "Aleją Tornad".

</doc>
<doc id="2049128" url="https://pl.wikipedia.org/wiki?curid=2049128" title="Iten">
Iten

Iten – miasto w Kenii, stolica hrabstwa Elgeyo-Marakwet. W 2019 liczyło 12,6 tys. mieszkańców.
Znajduje się tam główna baza treningowa kenijskich biegaczy długodystansowych.

</doc>
<doc id="2049129" url="https://pl.wikipedia.org/wiki?curid=2049129" title="La Luz del Mundo">
La Luz del Mundo

La Luz del Mundo ("światło świata") – denominacja z siedzibą w Guadalajarze. Kościół ma pentekostalny rodowód i jest dziełem charyzmatycznego przywódcy: Eusebio Joaquín Gonzalez, znanego jako „Aaron Apostoł”, który założył kościół w 1926 roku. Od roku 1964 kościołem dowodzi jego syn Samuel Joaquín Flores, znany jako "sługa Boży". Wedle oficjalnych danych kościoła, liczy on ponad 5 milionów wyznawców, z czego 1,5 miliona w mieście Meksyk, jednak według zewnętrznych źródeł ma mniej niż 1 milion. Kościół nie uznaje Trójcy, w związku z czym nie można go zaliczyć do kościołów protestanckich.
Na gruncie teologicznym reprezentuje chrześcijański fundamentalizm.

</doc>
<doc id="2049130" url="https://pl.wikipedia.org/wiki?curid=2049130" title="Kapsowar">
Kapsowar

Kapsowar – miasto w Kenii, w hrabstwie Elgeyo-Marakwet. W 1999 liczyło 9 152 mieszkańców.

</doc>
<doc id="2049131" url="https://pl.wikipedia.org/wiki?curid=2049131" title="Reprezentacja Tajlandii w piłce siatkowej kobiet">
Reprezentacja Tajlandii w piłce siatkowej kobiet

Reprezentacja Tajlandii w piłce siatkowej kobiet – narodowa reprezentacja tego kraju, reprezentująca go na arenie międzynarodowej. Aktualnym trenerem kadry jest Danai Sriwatcharametakul.

</doc>
<doc id="2049132" url="https://pl.wikipedia.org/wiki?curid=2049132" title="Brian Hart Ltd.">
Brian Hart Ltd.



</doc>
<doc id="2049133" url="https://pl.wikipedia.org/wiki?curid=2049133" title="Góry Sino-Tybetańskie">
Góry Sino-Tybetańskie



</doc>
<doc id="2049136" url="https://pl.wikipedia.org/wiki?curid=2049136" title="Marinko Matošević">
Marinko Matošević

Marinko Matošević (ur. 8 sierpnia 1985 w Jajcach) – australijski tenisista pochodzenia chorwackiego, reprezentant w Pucharze Davisa.
Kariera tenisowa.
W gronie profesjonalistów Matošević startował od 2005 roku.
Podczas swoich występów wygrywał kilkakrotnie turnieje kategorii "ITF Futures" i ATP Challenger Tour. W marcu 2012 roku doszedł do pierwszego finału turnieju rangi ATP World Tour. Na kortach twardych w Delray Beach uległ w pojedynku o tytuł Kevinovi Andersonowi 4:6, 6:7(2).
W grze podwójnej zawodnik osiągnął jeden finał zawodów ATP World Tour, w połowie lutego 2013 roku w San José, gdzie grał w parze z Lleytonem Hewittem. W finale zostali pokonani przez Xaviera Malissa i Franka Mosera.
Od 2011 roku reprezentował Australię w Pucharze Davisa.
W 2018 roku ogłosił zakończenie kariery zawodowej.
Najwyżej w rankingu ATP singlistów zajmował 39. miejsce (25 lutego 2013), a w rankingu deblistów 114. pozycję (19 listopada 2012).

</doc>
<doc id="2049139" url="https://pl.wikipedia.org/wiki?curid=2049139" title="Flaga powiatu łaskiego">
Flaga powiatu łaskiego



</doc>
<doc id="2049144" url="https://pl.wikipedia.org/wiki?curid=2049144" title="Mistrzostwa Europy w Szermierce 2010">
Mistrzostwa Europy w Szermierce 2010

Mistrzostwa Europy w Szermierce 2010 - 23. edycja mistrzostw odbyła się w niemieckim mieście Lipsk w 2010 roku.
Rezultaty.
Mężczyźni.
Szabla indywidualnie.
18 lipca 
Szabla drużynowo.
20 lipca
Floret indywidualnie.
18 lipca 
Floret drużynowo.
21 lipca
Szpada indywidualnie.
19 lipca 
Szpada drużynowo.
22 lipca
Kobiety.
Szabla indywidualnie.
19 lipca 
Szabla drużynowo.
22 lipca 
Floret indywidualnie.
17 lipca 
Floret drużynowo.
20 lipca 
Szpada indywidualnie.
18 lipca 
Szpada drużynowo.
21 lipca 

</doc>
<doc id="2049145" url="https://pl.wikipedia.org/wiki?curid=2049145" title="Hekurudha Shqiptare">
Hekurudha Shqiptare

Hekurudha e Shqipërisë (HSH) – narodowy przewoźnik kolejowy Albanii. Największym węzłem jest portowe miasto Durrës.
Sieć kolejowa jest uboga, jej całkowita długość wynosi 447 km i składa się z linii biegnących na wschód do Pogradec, na południe do Wlory i północ do Szkodry z odgałęzieniem do Tirany. Tabor kolei albańskich składa się z 25 lokomotyw i 291 wagonów osobowych.

</doc>
<doc id="2049148" url="https://pl.wikipedia.org/wiki?curid=2049148" title="Spathicarpa">
Spathicarpa

Spathicarpa Hook. – rodzaj roślin zielnych, hemikryptofitów, należący do rodziny obrazkowatych, liczący 4 gatunki, występujące w tropikalnych regionach Ameryki Południowej, w Boliwii, Brazylii, Argentynie, Paragwaju i Urugwaju, zasiedlające półsuche lub wilgotne lasy równikowe. Nazwa naukowa rodzaju pochodzi z greckich słów σπάθη ("spathe" – szabla, w bot. także pochwa kwiatostanu) i καρπός ("karpos" – owoc) i odnosi się do owocostanu ukrytego w pochwie kwiatostanowej w czasie dojrzewania owoców.
Systematyka.
Rodzaj należy do plemienia "Spathicarpeae", podrodziny "Aroideae" z rodziny obrazkowatych.

</doc>
<doc id="2049154" url="https://pl.wikipedia.org/wiki?curid=2049154" title="Guido Crepax">
Guido Crepax

Guido Crepax (właściwie Guido Crepas, ur. 15 lipca 1933 w Mediolanie, zm. 31 lipca 2003 tamże) – włoski autor komiksów oraz ilustracji do książek. Największą sławę zyskał dzięki tworzeniu wyrafinowanych komiksów z pogranicza erotyki i pornografii. Najbardziej znaną postacią stworzą przez niego była "Valentina", bohaterka wielokrotnie goszcząca na kartach jego historii obrazkowych, do najsławniejszych opowieści z tą postacią należy pozbawiona dialogów "Lanterna Magica" z 1979 roku. Bohaterka doczekała się także swojego filmowego ekwiwalentu w filmie "Baba Yaga" (1973), odegrała ją aktorka Isabelle De Funes. W latach 1988-1989 powstało 13 odcinków serialu "Valentina", w roli tytułowej wstąpiła Demetra Hampton. Cenione są także jego komiksowe adaptacje skandalizujących książek min. markiza de Sade'a.

</doc>
<doc id="2049158" url="https://pl.wikipedia.org/wiki?curid=2049158" title="Dmitrij Kłokow">
Dmitrij Kłokow

Dmitrij Wiaczesławowicz Kłokow (ros. Дмитрий Вячеславович Клоков; ur. 13 lutego 1983 w mieście Bałaszycha) – rosyjski sztangista, wicemistrz olimpijski i wielokrotny medalista mistrzostw świata.
Na Igrzyskach Olimpijskich w Pekinie w 2008 zdobył srebrny medal w wadze ciężkiej. W Mińsku w 2010 został wicemistrzem Europy. Do jego osiągnięć należy również pięć medali mistrzostw świata: złoty (2005), dwa srebrne (2010, 2011) i dwa brązowe (2006, 2007).
Jego ojcem jest były sztangista Wiaczesław Kłokow, który w 1983 w Moskwie został mistrzem świata w wadze ciężkiej.

</doc>
<doc id="2049159" url="https://pl.wikipedia.org/wiki?curid=2049159" title="Staw Baczkowski">
Staw Baczkowski

 
Staw Baczkowski – sztuczny zbiornik wodny (glinianka) zlokalizowany w Poznaniu, na terenie Rudniczego i Kopaniny, w obrębie tzw. Szacht. Najlepsze dojście od ul. Ceglanej. Akwen jest doskonale widoczny z linii kolejowej E 20, w rejonie dawnego przystanku Poznań Junikowo.
Charakterystyka.
Staw jest bezodpływowy, o wydłużonym, lejkowatym kształcie, zarośniętych trzciną, gliniastych brzegach i twardym dnie. Grobla na południowym zachodzie oddziela go od Strumienia Junikowskiego. Otoczenie stanowią nieużytki i trzcinowiska. Przy ulicach Ceramicznej i Rudnicze znajduje się dość wyizolowane od pozostałej zabudowy okolic, osiedle cegielniane sprzed II wojny światowej. Zlewnia zbiornika ma 0,3 km².
Zbiornik sąsiaduje blisko z inną glinianką - Starą Babą. Przy północno-wschodnim brzegu, w początkach XXI w., istniały jeszcze fragmenty betonowych podpór słupów przemysłowej (cegielnianej) kolei linowej.

</doc>
<doc id="2049160" url="https://pl.wikipedia.org/wiki?curid=2049160" title="Pochodna funkcji wielu zmiennych">
Pochodna funkcji wielu zmiennych



</doc>
<doc id="2049166" url="https://pl.wikipedia.org/wiki?curid=2049166" title="Monastyr Mor Gabriel">
Monastyr Mor Gabriel

Monastyr Mor Gabriel (monastyr św. Gabriela), znany również jako Mar Gabriel lub Dayro d-Mor Gabriel (aram.: ܕܝܪܐ ܕܡܪܝ ܓܒܪܐܝܠ, tur.: "Deyrulumur Manastırı") – najstarszy na świecie zachowany monastyr Syryjskiego Kościoła Ortodoksyjnego. Znajduje się na płaskowyżu Tur Abdin, niedaleko miasta Midyat w prowincji Mardin w południowo-wschodniej Turcji, gdzie licznie zamieszkują Asyryjczycy.
Założony w 397 roku, monastyr jest najbardziej prężnym klasztorem Syryjskiego Kościoła Ortodoksyjnego w Turcji. W dwóch skrzydłach klasztoru mieszka 15 zakonnic i 2 zakonników, jak również zmienna grupa świeckich pracowników i gości. Monastyr jest jednocześnie siedzibą arcybiskupa regionu Tur Abdin.
Mniszki i mnisi mieszkający w klasztorze pracują w otaczających go ogrodach i sadach. Głównym celem monastyru jest utrzymanie społeczności Syryjskiego Kościoła Ortodoksyjnego poprzez nauczanie i wyświęcanie mnichów w miejscu ich urodzenia. W niektórych sytuacjach przewiduje się również fizyczną ochronę miejscowej ludności chrześcijańskiej.
Mor Gabriel jest otwarty dla odwiedzających, jest również możliwe uzyskanie pozwolenia na nocleg, po zmroku wstęp na jego teren jest jednak niemożliwy.
Właściciele zabytkowego klasztoru byli zaangażowani w spór o ziemię z rządem tureckim i kurdyjskimi przywódcami wsi. Próby konfiskaty ziemi należącej do klasztoru zwróciły uwagę wielu europejskich rządów i dały m.in. argumenty przeciwnikom członkostwu Turcji w Unii Europejskiej.

</doc>
<doc id="2049168" url="https://pl.wikipedia.org/wiki?curid=2049168" title="Kościół św. Stanisława w Żerkowie">
Kościół św. Stanisława w Żerkowie

Kościół św. Stanisława w Żerkowie – rzymskokatolicki kościół parafialny w mieście Żerków, w województwie wielkopolskim. Mieści się przy ulicy Kościelnej.
Kościół został wybudowany w stylu barokowym w latach 1717-1718, jednonawowy, wnętrze kryte spłaszczoną kopułą, z bogatą późnobarokową dekoracją stiukową. Malowidła ścienne i obraz św. Stanisława w głównym ołtarzu pędzla A. Swacha. Portrety trumienne Radomickich: Hieronima, wojewody inowrocławskiego (zm. 1652) i Zofii z Ossowskich (zm. 1662), Kazimierza (zm. 1679), Jana (zm. 1684) i Ludwiki z Zaleskich (zm. 1723) oraz księdza Jakuba Kaczyńskiego (zm. 1739).
Przy północnej nawie kaplica renesansowa ośmioboczna fundacji Roszkowskich 1600-1610. W niej wczesnobarokowe nagrobki Jana Roszkowskiego, kasztelana poznańskiego (zm. 1613) i Andrzeja Roszkowskiego (zm. 1615) oraz 3 tumby z czarnego marmuru z początku XVIII wieku Zofii Radomickiej (zm. 1662), Stefana Radomickiego (zm. 1690) i Wiktorii Radomickiej (zm. 1709), fundacji Macieja Radomickiego. W drzwiach frontowych i zakrystii stare bogato ornamentowane zamki.
Kościół wpisany został do rejestru zabytków KOBiDZ pod numerem 619 w dniu 16 marca 1991 roku.
Parafia jest siedzibą dekanatu Żerków i należy do rzymskokatolickiej diecezji kaliskiej

</doc>
<doc id="2049170" url="https://pl.wikipedia.org/wiki?curid=2049170" title="Żołnierze wolności (film)">
Żołnierze wolności (film)

Żołnierze wolności (ros. Солдаты свободы, "Sołdaty Swobody") – film wojenny w reżyserii Jurija Ozierowa. W Polsce, dwie pierwsze części tej epopei miały 207 tys. widzów w 1977.

</doc>
<doc id="2049172" url="https://pl.wikipedia.org/wiki?curid=2049172" title="Franz Anton Pilgram">
Franz Anton Pilgram

Franz Anton Pilgram (ur. 7 czerwca 1699 w Feldkirchen in Kärnten – zm. 28 października 1761 w Wiedniu) – austriacki architekt epoki baroku, uczeń Johanna Lukasa von Hildebrandta.

</doc>
<doc id="2049173" url="https://pl.wikipedia.org/wiki?curid=2049173" title="Zrinjevac">
Zrinjevac

Zrinjevac (także: "Trg Nikole Šubića Zrinskog") – jeden z reprezentacyjnych placów-parków, tworzących tzw. "zieloną podkowę" wokół centrum Zagrzebia, w dzielnicy Donji Grad (wśród siedmiu jej elementów jest np. Ogród Botaniczny). Zajmuje powierzchnię 12 540 m².
W północnej części stoi słup ze stacją meteorologiczną wzniesiony w 1884, jako dar lekarza wojskowego dra Adolfa Holzera. Południową część Zrinjevaca zdobią popiersia zasłużonych dla Chorwacji osób: Julija Klovicia, Andrija Medulića, Fran Krsto Frankopana, Nikoli Jurišicia, Ivana Kukuljevića Sakcinskiego i Ivana Mažuranicia. W środku założenia stoi pawilon muzyczny z 1891.
W otoczeniu Zrinjevaca znajdują się ważne instytucje, m.in. Chorwacka Akademia Nauki i Sztuki, Muzeum Archeologiczne, Sąd Najwyższy, Sąd Okręgowy oraz Ministerstwo Spraw Zagranicznych i Integracji Europejskiej. W pobliżu stoi też dom, w którym pracował Eduard Slavoljub Penkala – twórca pierwszego chorwackiego samolotu (wisi tam stosowna tablica pamiątkowa).

</doc>
<doc id="2049175" url="https://pl.wikipedia.org/wiki?curid=2049175" title="Mistrzostwa CONCACAF 1989">
Mistrzostwa CONCACAF 1989

W eliminacjach do Mistrzostw Świata w Piłce Nożnej 1990 strefy CONCACAF wzięło udział 15 reprezentacji narodowych. Grupa finałowa była jednocześnie rozgrywkami Mistrzostw CONCACAF 1989.
Format Rozgrywek.
Pierwsze dwie rundy odbywały się w systemie pucharowym. Wyłoniły one pięciu finalistów, którzy w trzeciej rundzie grali każdy z każdym, mecz i rewanż. Dwa najlepsze zespoły awansowały do turnieju finałowego.
Grupa Finałowa – Mistrzostwa CONCACAF 1989.
MISTRZOSTWA CONCACAF 1989
Kostaryka 3. TYTUŁ

</doc>
<doc id="2049176" url="https://pl.wikipedia.org/wiki?curid=2049176" title="Yann M’Vila">
Yann M’Vila

Yann M’Vila (ur. 29 czerwca 1990) – francuski piłkarz występujący na pozycji defensywnego pomocnika w klubie AS Saint-Étienne.
Kariera klubowa.
Od 2004 szkolił się w szkółce piłkarskiej Stade Rennais FC. 16 sierpnia 2009 zadebiutował w drużynie zawodowej Stade Rennais FC na szczeblu Ligue 1. 15 stycznia 2011, zdobył swoją pierwszą bramkę w Ligue 1.
23 stycznia 2013 roku podpisał kontrakt z Rubin Kazań. W sezonie 2014/15 M’Vila występował we włoskim Interze, do którego przeniósł się na zasadzie rocznego wypożyczenia wraz z opcją wykupu po zakończeniu rozgrywek. Niestety okres w Mediolanie Francuz nie zaliczył do udanych, dlatego 25 stycznia wypożyczenie zostało skrócone, a M’Vila powrócił do Rosji.
Kariera reprezentacyjna.
Od 2010 roku M’Vila jest zawodnikiem reprezentacji Francji. Występował także w reprezentacjach Francji w innych kategoriach wiekowych: U-16, U-17, U-18, U-19 oraz U-21.
Życie prywatne.
Jego ojciec, Jean Elvis M’Vila pochodzący z Demokratycznej Republiki Konga, także był piłkarzem. Jego brat, Yohan M’Vila, również jest piłkarzem.

</doc>
<doc id="2049179" url="https://pl.wikipedia.org/wiki?curid=2049179" title="Al-Muntasir">
Al-Muntasir

Al-Muntasir bi-Allah (arab. 'chroniony przez Boga', ur. około 837, zm. w czerwcu 862) – przed przejęciem godności kalifa Abu Abd al-Wahhab Muhammad ibn Dżafar, kalif z dynastii Abbasydów (861-862), syn i następca kalifa Al-Mutawakkila.
Podział państwa między synów Al-Mutawakkila.
Jeszcze jako niepełnoletni chłopiec otrzymał wraz z dwoma młodszymi braćmi, Az-Zubajrem, przyszłym kalifem Al-Mutazzem oraz z Ibrahimem, nadziały, którymi w ich imieniu administrowali specjalni pełnomocnicy.
Przeniesienie rezydencji kalifa z Samarry właściwej do Dżafarijji.
Po opuszczeniu przez Al-Mutawakkila Samarry wiosną 861 i przeniesieniu oficjalnej siedziby kalifa do nowo wybudowanej rezydencji Al-Dżafarijja (ob. Abu Dulaf), około 20 km na północ od Samarry Al-Mutasima, dowódcy gwardii tureckiej powzięli plan zamachu stanu: zamordowania kalifa i przyznania sukcesji po nim właśnie Al-Muntasirowi. Kalif Al-Mutawakkil wyczuwając wrogie wobec niego nastroje lub po prostu dowiedziawszy się o nich od swoich zauszników, pozbawia Al-Muntasira następstwa tronu, a „sułtanowi” korpusu szakirijja, Wasifowi, odbiera lenna w rejonie Isfahanu. Naczelnicy Turków, powiadomieni o planach kalifa godzących w nich, prawdopodobnie przez niechętnych Władcy Wiernych szyitów, postanowili niezwłocznie usunąć Al-Mutawakkila.
Coup d'etat w Al-Dżafarijji.
W grudniu 861, w czasie biesiady w Al-Dżafarijji, suto zakrapianej winem, kalif mocno już pijany, zaczął publicznie lżyć najstarszego syna, a wreszcie spoliczkował go. Kiedy wszyscy trzej synowie Al-Mutawakkila opuścili salę biesiadną pod jakimiś pozorami, gwardziści tureccy pozamykali za nimi wszystkie wyjścia z sali i w obecności służących (jednemu udało się ukryć a potem zbiec niepostrzeżenie) rzucili się na kalifa i zamordowali go. Jeszcze tej samej nocy, z 10 na 11 grudnia, Al-Muntasir wezwał przed siebie swoich dwóch młodszych braci i zażądał od nich zrzeczenia się przysługujących im uprawnień, oraz obietnicy nie mieszania się do rządów państwem. Dla pewności kazał ich natychmiast internować.
Krótkie panowanie Al-Muntasira.
Al-Muntasir przeniósł siedzibę kalifacką, po myśli swoich gwardzistów tureckich, z powrotem do Samarry. Ludność Samarry powiadomiono oficjalnie, że Al-Mutawakkil zmarł zachłysnąwszy się winem w czasie biesiady. Ponieważ całe tłumy domagały się przekazania władzy kalifackiej internowanemu Al-Mutazzowi, nowy kalif rozkazał umieścić młodszego brata w Al-Dżawsak, pałacu Al-Mutasima i pilnie strzec. Prawo do następstwa tronu Al-Muntasir scedował na własnego syna, Abd al-Wahhaba. Już w czerwcu 862 Al-Muntasir zachorował i zmarł, dożywszy zaledwie 25 roku życia. Jego nagły zgon wyjaśniano w późniejszych źródłach infekcją tudzież karą za udział w ojcobójstwie.

</doc>
<doc id="2049182" url="https://pl.wikipedia.org/wiki?curid=2049182" title="Brauner">
Brauner

Brauner:

</doc>
<doc id="2049184" url="https://pl.wikipedia.org/wiki?curid=2049184" title="Zakon liwoński">
Zakon liwoński



</doc>
<doc id="2049185" url="https://pl.wikipedia.org/wiki?curid=2049185" title="Jasarum steyermarkii">
Jasarum steyermarkii

Jasarum steyermarkii G.S. Bunting – gatunek wodnopączkowych roślin zielnych, należący do monotypowego rodzaju "Jasarum" G.S. Bunting, z plemienia "Caladieae", z rodziny obrazkowatych. Gatunek ten jest endemiczny dla południowo-wschodniej Wenezueli i południowej Gujany. Zasiedla on rzeki czarnowodne, tj. kwaśne wody płynące o wysokiej zawartości tanin. Nazwa naukowa rodzaju i gatunku została nadana na cześć amerykańskiego botanika, Juliana Alfreda Steyermarka. Nazwa rodzaju została utworzona poprzez dodanie do jego inicjałów (JAS) przyrostka "-arum", oznaczającego roślinę z rodzaju obrazków; nazwa gatunkowa pochodzi wprost od nazwiska tego naukowca.
Charakterystyka.
"Jasarum steyermarkii" jest wieloletnim hydrohemikryptofitem, wiecznie zieloną rośliną wodną o zanurzonych, lancetowatych liściach o długości około 30 cm, wyrastających z grubej łodygi znajdującej się bezpośrednio na powierzchni dna rzeki. Rośliny tworzą pojedynczy, wynurzony kwiatostan typu kolbiastego pseudancjum. Pochwa kwiatostanu jest wzniesiona i zwężona. Położone w dolnej części kolby kwiaty żeńskie oddzielone są paskiem prątniczek od położonego wyżej fragmentu pokrytego kwiatami męskimi, tworzącymi synandria.

</doc>
<doc id="2049188" url="https://pl.wikipedia.org/wiki?curid=2049188" title="Parafia św. Jana Chrzciciela w Janowie">
Parafia św. Jana Chrzciciela w Janowie

Parafia św. Jana Chrzciciela w Janowie – parafia rzymskokatolicka w diecezji elbląskiej. Erygowana w 1867 roku z inicjatywy biskupa chełmińskiego Jana Marwicza.
Parafia od początku istnienia należała do dekanatu gniewskiego w diecezji chełmińskiej. W plebiscycie przeprowadzonym 11 lipca 1920 mieszkańcy Janowa i okolicznych miejscowości opowiedzieli się za przyłączeniem do Polski. Do 25 marca 1992 roku parafia była jedyną parafią diecezji chełmińskiej położoną na prawym brzegu Wisły. 25 marca 1992 roku parafia została włączona do diecezji elbląskiej.
Na obszarze parafii leżą miejscowości: Janowo, Pastwa, Gurcz, Szałwinek, Gniewskie Pole. Tereny te znajdują się w gminie Kwidzyn, w powiecie kwidzyńskim, w województwie pomorskim. 
Kościół parafialny został wybudowany w latach 1871-1872, konsekrowany przez biskupa Jana Marwicza 1 września 1872 roku.

</doc>
<doc id="2049189" url="https://pl.wikipedia.org/wiki?curid=2049189" title="Wspólnota bezpieczeństwa">
Wspólnota bezpieczeństwa

Wspólnota bezpieczeństwa - pojęcie z zakresu stosunków międzynarodowych odnoszące się do takiego układu stosunków pomiędzy państwami, który całkowicie wyklucza konflikt zbrojny pomiędzy nimi. W obrębie wspólnoty bezpieczeństwa niemożliwe jest również zatajenie samych przygotowań do użycia siły. Jednym z warunków zaistnienia wspólnoty bezpieczeństwa jest zbieżność ustrojowa państw. Typowym przykładem są kraje Unii Europejskiej, a także Kanada ze Stanami Zjednoczonymi.

</doc>
<doc id="2049190" url="https://pl.wikipedia.org/wiki?curid=2049190" title="Liberalno-Demokratyczna Partia Republiki Białoruś">
Liberalno-Demokratyczna Partia Republiki Białoruś



</doc>
<doc id="2049192" url="https://pl.wikipedia.org/wiki?curid=2049192" title="Kinga Burza">
Kinga Burza

Kinga Burza (ur. 29 września 1980 w Krakowie) – australijska reżyserka teledysków pochodzenia polskiego.
Życiorys.
W 1981 wyjechała wraz z rodzicami do Australii. Dorastała w Melbourne i Sydney. Uzyskała tytuł Bachelor of Arts na Uniwersytecie Nowej Południowej Walii. Następnie rozpoczęła studia na Uniwersytecie Technologicznym w Sydney, na kierunku teatru i filmu. W trakcie studiów zrealizowała swoje pierwsze teledyski, będące ilustracją dla piosenek jej ówczesnego partnera, Jacka Laddera.
W 2005 roku przeniosła się do Londynu. Tam rozpoczęła się jej reżyserska kariera. Podpisała kontrakt z agencją producencką Partizan, co otworzyło jej drzwi do produkcji teledysków dla bardziej znanych muzyków.
W latach 2005–2008 tworzyła teledyski dla takich artystów jak: Calvin Harris, Kate Nash, Ladyhawke, James Blunt, Marina and the Diamonds czy Katy Perry.
W 2008 za teledysk do piosenki Kate Nash – Foundations, zdobyła nagrodę UK Music Video Awards w kategorii popowy teledysk roku oraz nagrodę Young Gun w kategorii reżyserii teledysku. Kolejnymi teledyskami, które odniosły sukces w mediach, stały się jej produkcje z wokalistką La Roux.
W 2018 roku, po dwóch latach od teledysku do Blow Your Mind Dua Lipy, zrealizowała teledysk do piosenki Queendom w wykonaniu Aurory.
Wideografia.
2005
2006
2007
2008
2009
2010
2011
2013
2014
2015
2018

</doc>
<doc id="2049194" url="https://pl.wikipedia.org/wiki?curid=2049194" title="Parafia Matki Bożej Królowej Korony Polskiej w Nebrowie Wielkim">
Parafia Matki Bożej Królowej Korony Polskiej w Nebrowie Wielkim

Parafia Matki Bożej Królowej Korony Polskiej – parafia rzymskokatolicka w diecezji elbląskiej.
Od XVIII wieku w Nebrowie Wielkim funkcjonowała parafia ewangelicka, zniesiona w 1946 roku. W 1946 roku po przybyciu polskiej ludności katolickiej na teren powiatu kwidzyńskiego utworzono placówkę duszpasterską, a w 1 maja 1962 roku kanonicznie erygowano parafię.
Parafia do 1992 roku należała do diecezji warmińskiej. 25 marca 1992 roku została włączona do diecezji elbląskiej. 
Na obszarze parafii leżą miejscowości: Nebrowo Wielkie, Nebrowo Małe, Okrągła Łąka, Bronisławowo, Glina, Kaniczki, Rusinowo, Wiślin. Tereny te znajdują się w gminie Sadlinki, w powiecie kwidzyńskim, w województwie pomorskim.
Kościół parafialny został wybudowany w roku 1747.

</doc>
<doc id="2049200" url="https://pl.wikipedia.org/wiki?curid=2049200" title="Kai Greene">
Kai Greene

Leslie Kai Edward Greene (ur. 12 lipca 1975 w Brooklynie) − profesjonalny amerykański kulturysta. Trzykrotny v-ce Mr. Olympia (2012-14). 
Życiorys.
Wczesne lata.
Urodził się w Brooklynie w Nowym Jorku. W swej autobiografii, opublikowanej na własnej stronie internetowej, Greene opisał dzieciństwo i wczesne dorastanie w dzielnicy Brooklynu jako ciężkie. W wieku sześciu lat przydzielony został mu opiekun prawny. Kai znaczną część okresu swojego dojrzewania spędził w rodzinach zastępczych. Gdy uczęszczał do siódmej klasy szkoły podstawowej, jeden z jego nauczycieli zachęcił go do uprawiania kulturystyki oraz korzystania ze sportu jako "narzędzia zmiany zachowania". Po odniesieniu kilku sukcesów w sporcie kulturystycznym jako junior zaczął trenować na brooklyńskiej siłowni 5th Avenue Gym, która w krótkim czasie stała się jego (tu cytat) "domem i instytutem edukacji sportowej".
Kariera.
Greene zadecydował o pozostaniu zawodowym kulturystą. By przejść na profesjonalizm, zwyciężał najpierw konkurencje dla amatorów. Początkowo startował w zawodach federacji National Physique Committee (NPC), z czasem wstąpił w szeregi prestiżowego International Federation of BodyBuilders (IFBB).
Debiutował w NPC podczas 1997 Atlantic States Championships; w kategorii wagowej ciężkiej zajął drugie miejsce. Jeszcze w 1997 został zwycięzcą całkowitym zawodów Blue Thunder oraz New York Amateur Grand Prix. Dwa lata później wystartował jako zawodnik o masie superciężkiej w trakcie New Jersey Suburban Championships; zmagania zwyciężył. Wygrał też zawody Team Universe, po czym zniknął ze sceny kulturystycznej na okres pięciu lat. Powróciwszy w 2004, raz jeszcze zdobył złoty medal w trakcie Team Universe, tym razem nie tylko w swojej wagowej kategorii, a także ogółem. Po roku zadebiutował na scenie IFBB, które zaczęło sponsorować jego karierę. Między innymi dwukrotnie (2009, 2010) wygrał zmagania Arnold Classic. Dwa razy z rzędu uhonorowano go złotem również podczas Grand Prix Australii.
Greene uważa, że zajął się kulturystyką przez wzgląd na zamiłowanie do sztuk wizualnych.
Kai Greene sporadycznie pojawia się w mass mediach. W 2010 roku, wraz z kulturystą Toneyem Freemanem, wystąpił gościnnie w niezależnej, wąsko dystrybuowanej komedii o tematyce LGBT "College Debts" ("My Guaranteed Student Loan", 2015), wcielając się w postać striptizera. Pojawił się na okładkach czasopism związanych ze sportem kulturystycznym: "Muscular Development" (trzykrotnie, w czerwcu 2008 oraz kwietniu i czerwcu 2009) oraz "Planet Muscle" (wrzesień 2009).
Ponadto w roku 2006 wystąpił w filmie wytwórni Dynamite Studios "As Big As It Gets", w którym grał sceny masturbacji. Wystąpił też w filmach dokumentalnych: "Generation Iron" (2013) i "Generation Iron 2" (2017).

</doc>
<doc id="2049201" url="https://pl.wikipedia.org/wiki?curid=2049201" title="Parafia Najświętszego Serca Pana Jezusa w Nowym Dworze">
Parafia Najświętszego Serca Pana Jezusa w Nowym Dworze

Parafia Najświętszego Serca Pana Jezusa w Nowym Dworze Kwidzyńskim – parafia rzymskokatolicka w diecezji elbląskiej. Erygowana 1 lipca 1990 roku przez biskupa warmińskiego Edmunda Piszcza.
Parafia do 1992 roku należała do diecezji warmińskiej. 25 marca 1992 roku została włączona do diecezji elbląskiej.
Na obszarze parafii leżą miejscowości: Nowy Dwór, Grabowo Wielkie, Grabówko, Obory. Tereny te znajdują się w gminie Kwidzyn, w powiecie kwidzyńskim, w województwie pomorskim.
Kościół parafialny został wybudowany w latach 1987–1990, poświęcony 24 maja 1990 roku.

</doc>
<doc id="2049204" url="https://pl.wikipedia.org/wiki?curid=2049204" title="Parafia Podwyższenia Krzyża Świętego w Sadlinkach">
Parafia Podwyższenia Krzyża Świętego w Sadlinkach

Parafia Podwyższenia Krzyża Świętego w Sadlinkach – parafia rzymskokatolicka w diecezji elbląskiej. Erygowana w 1973 roku przez biskupa warmińskiego Józefa Drzazgę.
Do 1992 roku parafia należała do diecezji warmińskiej. 25 marca 1992 roku została włączona do diecezji elbląskiej.
Na obszarze parafii leżą miejscowości: Sadlinki, Olszanica, Białki, Karpiny. Tereny te znajdują się w gminie Sadlinki, w powiecie kwidzyńskim, w województwie pomorskim.
Kościół parafialny został wybudowany w roku 1930.
Od 2014 roku proboszczem parafii jest ks. mgr Bogdan Sokołowski. 

</doc>
<doc id="2049214" url="https://pl.wikipedia.org/wiki?curid=2049214" title="Samsung i5700">
Samsung i5700

Samsung GT-I5700 (znany jako: Spica, Galaxy Spica, Galaxy Lite, Galaxy Portal) – smartfon produkcji firmy Samsung wyposażony w moduły Bluetooth 2.1, Wi-Fi b/g, GPS oraz moduły łączności GPRS, EDGE (GSM) i WCDMA, HSDPA (UMTS). Urządzenie pracuje pod kontrolą systemu operacyjnego Android. Spica wyposażona jest w dotykowy (pojemnościowy) wyświetlacz TFT LCD o przekątnej 3,2', czytnik kart pamięci microSD (do 32 GB), złącze microUSB 2.0 oraz złącze słuchawkowe jack 3,5 mm (minijack). Urządzenie obsługuje wiele typów plików multimedialnych m.in. muzyczne w formacie mp3 oraz filmy divx. Telefon wyposażony jest w akcelerometr.
Samsung GT-i5700 wprowadzony został na rynek z systemem operacyjnym Android w wersji 1.5, jednak w maju 2010 Samsung umożliwił aktualizację oprogramowania do wersji 2.1. Istnieje również możliwość nieoficjalnej aktualizacji systemu do wersji 2.2.2 (beta 2.1) oraz 2.3.7 (alpha 7.4), lecz zgodnie z umową gwarancyjną wiąże się to z utratą gwarancji.

</doc>
<doc id="2049216" url="https://pl.wikipedia.org/wiki?curid=2049216" title="Nyland (region)">
Nyland (region)



</doc>
<doc id="2049218" url="https://pl.wikipedia.org/wiki?curid=2049218" title="Tadeusz Kawala">
Tadeusz Kawala

Tadeusz Eugeniusz Kawala (ur. 8 kwietnia 1951 w Zamościu, zm. 23 kwietnia 2009 w Lublinie) – polski duchowny katolicki, birytualista, prałat – kapelan Ojca Świętego, wieloletni proboszcz parafii pw. Przenajświętszej Trójcy w Chełmie, dziekan dekanatu Chełm–Zachód, kanonik gremialny kapituły chełmskiej.
Życiorys.
Po ukończeniu szkoły podstawowej (1965) rozpoczął naukę w Liceum Ogólnokształcącym im. Jana Zamoyskiego w Zamościu, gdzie zdał egzamin maturalny (1969). Studiował na wydziale humanistycznym Katolickiego Uniwersytetu Lubelskiego, wybierając jako kierunek studiów historię. Studia historyczne ukończył w 1974 uzyskując jedynie absolutorium (nie napisał pracy magisterskiej). Po wstąpieniu do Wyższego Seminarium Duchownego w Lublinie (1974) rozpoczął studia na Wydziale Teologii KUL. Studia ukończył w 1979 otrzymując tytuł magistra teologii. Święcenia kapłańskie otrzymał 17 czerwca 1979 w Lublinie z rąk bpa Bolesława Pylaka, a mszę prymicyjną odprawił w rodzinnej parafii św. Michała Archanioła w Zamościu. Po studiach był wikariuszem w parafiach: Przemienienia Pańskiego w Sawinie (1979–1980), św. Stanisława Biskupa w Biskupicach Lubelskich (1980), św. Anny w Lubartowie (1980–1982) i sanktuarium Najświętszej Maryi Panny w Krasnobrodzie (1982–1985).
W 1985 został skierowany na studia doktoranckie w kierunku teologia porównawcza w Instytucie Ekumenicznym Katolickiego Uniwersytetu Lubelskiego (1985–1987). Podczas studiów włączał się w podejmowane w Lublinie prace na rzecz dialogu ekumenicznego. Pełniąc, w latach 1986–1990, funkcję referenta Kurii Biskupiej ds. ekumenicznych, regularnie uczestniczył w spotkaniach modlitewnych wiernych Kościoła katolickiego z przedstawicielami innych Kościołów chrześcijańskich, prawosławnego, mariawitów oraz polskokatolickiego. Kurs doktorancki ukończył 1 czerwca 1987. W 1988 zdał egzamin licencjacki i zakończył studia specjalistyczne.
Dobrze znał język ukraiński, rosyjski oraz stosowany w liturgii wschodniej, język cerkiewnosłowiański. Pozwoliło mu to sprawować liturgię w rycie bizantyjsko-słowiańskim. Posiadając indult birytualizmu, udzielony przez Prymasa Polski w 1985, podjął pracę w unickiej parafii św. Nikity Męczennika w Kostomłotach – jedynej w Polsce parafii katolickiej obrządku bizantyjsko-słowiańskiego (neounickiej). W 1988 Prymas Polski mianował go na dwa lata wikariuszem w tej parafii.
16 września 1990 został mianowany na urząd proboszcza parafii św. Barbary w Turowcu, w której pracował osiem lat. W latach 1998–2009 był proboszczem parafii pw. Przenajświętszej Trójcy w Chełmie, gdzie piastował stanowisko wicedziekana (2001–2003) i dziekana dekanatu Chełm–Zachód (2003–2009). W 2005 otrzymał honorowy tytuł prałata. Od 2008 był Kanonikiem Gremialnym Kapituły Chełmskiej, sprawował także funkcję referenta Rady Ekumenicznej przy Kurii Metropolitalnej w Lublinie. Za szczególną postawę ekumeniczną, którą wdrażał na terenie wielowyznaniowego Chełma oraz w indywidualnym duszpasterstwie wiernych, otrzymał Order Św. Marii Magdaleny Równej Apostołom. Był znawcą sztuki, ekspertem i kolekcjonerem ikon.
Ks. Tadeusz Kawala zmarł w szpitalu onkologicznym w Lublinie.

</doc>
<doc id="2049219" url="https://pl.wikipedia.org/wiki?curid=2049219" title="Synagoga w Żerkowie">
Synagoga w Żerkowie

Synagoga w Żerkowie – nieistniejąca synagoga znajdująca się dawniej w mieście Żerków, w województwie wielkopolskim.
Została wybudowana w latach osiemdziesiątych XIX wieku, jako trzecia z kolei. Na początku lat czterdziestych XX wieku została rozebrana przez hitlerowców. Cegły z bóżnicy zostały wykorzystane przez nazistów jako materiał budowlany. Obecnie nie istnieje.

</doc>
<doc id="2049220" url="https://pl.wikipedia.org/wiki?curid=2049220" title="Herszele z Ostropola">
Herszele z Ostropola



</doc>
<doc id="2049222" url="https://pl.wikipedia.org/wiki?curid=2049222" title="Herszele z Ostropola (postać)">
Herszele z Ostropola (postać)

Herszele z Ostropola też Herszl z Ostropola lub Herszel z Ostropola (w jidysz: הערשעלע אָסטראָפּאָלער; "Herszele Ostropoler"; ur. w XVIII wieku w Ostropolu, zm. w XIX wieku) – postać z żydowskiego folkloru, bohater dowcipów.
Istnienie Herszla nie jest potwierdzone. Rzekomo żył na przełomie XVIII i XIX wieku. Miał przez pewien czas przebywać na dworze cadyka Nachmana z Międzyboża, pełniąc tam funkcję trefnisia. Funkcjonował w żydowskim folklorze jako uosobienie mądrego biedaka, cechującego się dużym poczuciem humoru i dystansem do samego siebie. Porównywano go do Dyla Sowizdrzała.

</doc>
<doc id="2049232" url="https://pl.wikipedia.org/wiki?curid=2049232" title="Droga N33 (Holandia)">
Droga N33 (Holandia)

Droga N33 (nl. "Rijksweg 33") – droga w północnej Holandii. Łączy Assen z Eemshaven. Planowana jest przebudowa drogi do standardów autostrady. Rozpoczęcie robót planowane jest na rok 2011, lecz z braku funduszy najprawdopodobniej inwestycja będzie odłożona w czasie.

</doc>
<doc id="2049234" url="https://pl.wikipedia.org/wiki?curid=2049234" title="Max Fleischer">
Max Fleischer



</doc>
<doc id="2049236" url="https://pl.wikipedia.org/wiki?curid=2049236" title="Nikołaj Ekk">
Nikołaj Ekk



</doc>
<doc id="2049241" url="https://pl.wikipedia.org/wiki?curid=2049241" title="II/9 Armeński Batalion Polowy">
II/9 Armeński Batalion Polowy

II/9 Armeński Batalion Polowy (, ) – kolaboracyjny oddział wojskowy Wehrmachtu złożony z Ormian podczas II wojny światowej.
Historia.
Został sformowany we wrześniu 1942 r. w Łochwicy na okupowanej Ukrainie. Wchodził formalnie w skład Legionu Armeńskiego. Był przydzielony do niemieckiej 9 Dywizji Piechoty pod dowództwem gen. Siegmunda Freiherra von Schleinitza jako II batalion. Pod koniec maja 1943 r. wraz z I/125 Armeńskim Batalionem Polowym i I/198 Armeńskim Batalionem Polowym przeniesiono go na tyły frontu do zwalczania partyzantki. Działał w rejonie Siewska. Do jego zadań należała też służba ochronna okolicznych sztabów dywizji frontowych. W końcu czerwca 1943 r. przeniesiono go do południowej Francji, gdzie został rozmieszczony na wybrzeżu Morza Śródziemnego w rejonie Hyères koło Saint Tropez. W okolicy stacjonował I/198 Armeński Batalion Polowy, zaś od kwietnia 1944 r. I/125 Armeński Batalion Polowy. Podlegały one niemieckiej 19 Armii gen. Georga von Sodensterna. Pod koniec kwietnia tego roku II/9 Batalion Polowy wszedł w skład 917 Pułku Grenadierów jako IV batalion. Pułk był częścią 242 Dywizji Piechoty gen. Johannesa Bäßlera. Po inwazji wojsk alianckich na wybrzeżu śródziemnomorskim Francji 14 sierpnia i szybkim złamaniu oporu wojsk niemieckich do końca września, armeńskie bataliony, bardzo osłabione w walkach i z powodu ataków lotniczych (straciły do 80% stanu liczbowego), poddały się aliantom. Po zakończeniu wojny ich żołnierze zostali wydani Sowietom.

</doc>
<doc id="2049242" url="https://pl.wikipedia.org/wiki?curid=2049242" title="I/198 Armeński Batalion Polowy">
I/198 Armeński Batalion Polowy

I/198 Armeński Batalion Polowy (, ) – kolaboracyjny oddział wojskowy Wehrmachtu złożony z Ormian podczas II wojny światowej.
Historia.
Został sformowany we wrześniu 1942 r. w Łochwicy na okupowanej Ukrainie. Wchodził formalnie w skład Legionu Armeńskiego. Był przydzielony do niemieckiej 198 Dywizji Piechoty pod dowództwem gen. Ludwiga Müllera jako I batalion. Pod koniec maja 1943 r. wraz z I/125 Armeńskim Batalionem Polowym i II/9 Armeńskim Batalionem Polowym przeniesiono go na tyły frontu do zwalczania partyzantki. Na pocz. 1944 r. przeniesiono go do południowej Francji, gdzie został rozmieszczony na wybrzeżu Morza Śródziemnego na południowy zachód od Tulonu. W okolicy stacjonowały 2 pozostałe bataliony armeńskie: II/9 i I/125. Podlegały one niemieckiej 19 Armii gen. Georga von Sodensterna. Pod koniec kwietnia tego roku I/198 Batalion Polowy wszedł w skład 918 Pułku Grenadierów jako IV batalion. Pułk był częścią 242 Dywizji Piechoty gen. Johannesa Bäßlera. Po inwazji wojsk alianckich na wybrzeżu śródziemnomorskim Francji 14 sierpnia i szybkim złamaniu oporu wojsk niemieckich do końca września, armeńskie bataliony, bardzo osłabione w walkach i z powodu ataków lotniczych (straciły do 80% stanu liczbowego), poddały się aliantom. Po zakończeniu wojny ich żołnierze zostali wydani Sowietom.

</doc>
<doc id="2049245" url="https://pl.wikipedia.org/wiki?curid=2049245" title="Jakub Hilary Barbal Cosan">
Jakub Hilary Barbal Cosan

Jakub Hilary Barbal Cosan FSC (ur. 2 stycznia 1898 w Enviny w pobliżu Urgell, zm. 18 stycznia 1937 w Tarragonie) – święty Kościoła katolickiego, hiszpański zakonnik, ofiara prześladowań religijnych hiszpańskiej wojny domowej.
Po siedmioletnim pobycie w seminarium w Seo de Urgell stan zdrowia zmusił go do przerwania nauki. Wstąpiwszy w 1916 r. do zakonu lasalianów przyjął imiona zakonne Jakub Hilary (jego chrzcielnymi były imiona Emanuel Jan Daniel). Po dwóch latach rozpoczął swój apostolat jako nauczyciel. Praca ta przyniosła mu uznanie i w 1926 r. wysłano go do Pibrac, gdzie wykładał katechizm i uczył języka hiszpańskiego. W 1934 r. postępująca głuchota uniemożliwiła mu dalszą pracę wychowawczą i powrócił do kraju. Pracował fizycznie jako kucharz w Colat, a od 1934 r. w Cambrils (Tarragona (prowincja)). Po aresztowaniu, które nastąpiło w Mollerussie 24 sierpnia 1936 r. od grudnia do 15 stycznia więziony był na statku zamienionym w więzienie.
Jakub Hilary Barbal Cosan postawiony został przed Trybunałem Ludowym i postawiono mu m.in. zarzut nauczania łaciny. Karykaturalny proces zakończył się skazaniem zakonnika na śmierć i rozstrzelaniem. Według świadków nie ukrywał swego stanu zakonnego, a na śmierć szedł z modlitwą na ustach. W chwili śmierci przebaczył swoim zabójcom i wzniósł okrzyk: 
Jakub Hilary Barbal Cosan beatyfikowany został przez papieża Jana Pawła II 29 kwietnia 1990 r., a kanonizacja odbyła się 21 listopada 1999 r. w bazylice św. Piotra na Watykanie.
Dniem, w którym wspominany jest w Kościele katolickim jest dzienna rocznica śmierci, 9 października.

</doc>
<doc id="2049247" url="https://pl.wikipedia.org/wiki?curid=2049247" title="ABC News">
ABC News

ABC News – amerykański dział informacyjny sieci ABC powstały 15 czerwca 1945 roku. Współpracuje z siostrzaną telewizją ABC Network i radiem Citadel Media. ABC News obecnie należy do ABC Entertainment Group, części korporacji The Walt Disney Company.
Siedziba ABC News oraz jej studia znajdują się w Nowym Jorku na Times Square, z którego prowadzone są niektóre programy kanału ABC News Now, m.in. "Good Morning America".

</doc>
<doc id="2049248" url="https://pl.wikipedia.org/wiki?curid=2049248" title="Włoska Izba Handlowo-Przemysłowa w Polsce">
Włoska Izba Handlowo-Przemysłowa w Polsce

Włoska Izba Handlowo-Przemysłowa w Polsce (wł. "Camera di Commercio e dell’Industria Italiana in Polonia") jest niezależnym zrzeszeniem pracodawców działającym na rynku polskim, powołanym 4 grudnia 1996. Wpis sądowy pod nazwą Włoska Izba Handlowa Warszawa nastąpił 27 maja 1997.
Postanowieniem Sądu uznano, że członkowie mogą rekrutować się z następującego kręgu podmiotów: "Polskie, włoskie lub inne zagraniczne osoby fizyczne lub jednostki organizacyjne posiadające lub nieposiadające osobowości prawnej, których przedmiotem jest prowadzenie działalności gospodarczej na terenie RP i zatrudniające pracowników na czas określony." Obecna nazwa obowiązuje od 3 października 1997.
Izba jest aktywnym członkiem Konfederacji Lewiatan oraz Forum Izb Gospodarczych Unii Europejskiej.
Historia.
W okresie międzywojennym od 1920 działała w Warszawie Polsko-Italska Izba Handlowa w Warszawie ("Camara di Comercio Polacco-Italiana di Varsavia"), z siedzibą przy ul. Wierzbowej 11 (1927-1934), która w międzyczasie zmieniła nazwę na Polsko-Włoska Izba Handlowa, następnie z siedzibą przy ul. Moniuszki 10 (1935-1939). Prezesem izby był m.in. Franciszek ks. Radziwiłł (1929-1939). Skupiała 136 członków i wydawała czasopismo „Polonia-Italia”.
W okresie III Rzeczypospolitej siedziba izby mieściła się m.in. przy ul. Langiewicza 31 (2001), ul. Trębackiej 4 (2003-2004), obecnie przy ul. Kredytowej 8 (2011-). Izba posiada też swoje przedstawicielstwo w Katowicach przy ul. Mickiewicza 29.
Propolski samorząd gospodarczy we Włoszech.
W 1922 powołano Izbę Handlową Polsko-Włoską ("Camera di Commercio Italo-Polacca"), której siedziba w latach 1927-1930 mieściła się w Rzymie przy "Piazze Campitolli" 3, w latach 1934-1938 w Mediolanie przy "Via Senato" 18.
Współcześnie, w 1994 utworzono Włosko-Polską Izbę Handlowo-Przemysłową ("Camera di Commercio e Industria Italo-Polacca"), która mieści się w Mediolanie przy via le Stelvio 13 (2004), P.le Segrino 6b, utrzymując też biuro w Warszawie przy ul. Świętokrzyskiej 36 (2001), w kamienicy Jana Kulikewicza przy ul. Nowy Świat 39 (2004-2009), następnie przy ul. Mokotowskiej 46a (2015).

</doc>
<doc id="2049250" url="https://pl.wikipedia.org/wiki?curid=2049250" title="W poprzek">
W poprzek

W poprzek – szósty album wydany przez Tomasza Żółtko.

</doc>
<doc id="2049251" url="https://pl.wikipedia.org/wiki?curid=2049251" title="Mori Ōgai">
Mori Ōgai



</doc>
<doc id="2049258" url="https://pl.wikipedia.org/wiki?curid=2049258" title="Meritum III">
Meritum III



</doc>
<doc id="2049268" url="https://pl.wikipedia.org/wiki?curid=2049268" title="Sami">
Sami



</doc>
<doc id="2049271" url="https://pl.wikipedia.org/wiki?curid=2049271" title="Karate Kid">
Karate Kid

Karate Kid – seria filmów.

</doc>
<doc id="2049274" url="https://pl.wikipedia.org/wiki?curid=2049274" title="The Karate Kid">
The Karate Kid



</doc>
<doc id="2049277" url="https://pl.wikipedia.org/wiki?curid=2049277" title="Szlaki turystyczne Stargardu Szczecińskiego i okolic">
Szlaki turystyczne Stargardu Szczecińskiego i okolic



</doc>
<doc id="2049278" url="https://pl.wikipedia.org/wiki?curid=2049278" title="Komputeryzacja">
Komputeryzacja

Komputeryzacja – poprzedza informatyzację i polega na wprowadzaniu komputerów do przedsiębiorstw i urzędów, zastępując tym samym ręcznie uzupełniane formularze przez formularze elektroniczne, papierowe archiwa przez bazy danych i wprowadzając pocztę elektroniczną lub komunikatory internetowe jako system komunikacji.

</doc>
<doc id="2049279" url="https://pl.wikipedia.org/wiki?curid=2049279" title="Karol Griesheim">
Karol Griesheim

Karol Griesheim (XVIII-XIX wiek) – generał adiutant króla.
Był Niemcem, w 1790 uzyskał polski indygenat.

</doc>
<doc id="2049281" url="https://pl.wikipedia.org/wiki?curid=2049281" title="Konstal 105Np">
Konstal 105Np

Konstal 105Np – typ tramwaju, wyprodukowanego w 1994 r. przez zakłady Konstal w Chorzowie.
Geneza.
Po zakończeniu w 1992 roku produkcji wagonów 105Na inżynierowie Konstalu rozpoczęli prace nad kolejnymi wersjami popularnych „stopiątek”. Pierwszym efektem ich pracy były niezwykle awaryjne wagony 105Nb wyprodukowane na przełomie lat 1992–1993. Rozwinięciem tej konstrukcji były wagony Konstal 105Ne, natomiast ich rozwinięciem były jedyne 2 wyprodukowane wagony 105Np.
Konstrukcja.
Wagony te miały poszycie wykonane z blachy o grubości 2 mm, nowe wózki (z systemem smarowania obręczy) oraz przekładnie, cichszy mechanizm drzwi, przetwornice statyczne, uchylne okna oraz pantograf połówkowy. Były to 2 pierwsze w Szczecinie wagony tramwajowe z przetwornicami statycznymi. Jedną z cech charakterystycznych tych wagonów były drzwi pozbawione dolnej szyby, z wyjątkiem drzwi do kabiny motorniczego. Wizualnie nie różniły się niczym innym od pozostałych „stopiątek”.
Dostawy.
W 1994 r. wyprodukowano 2 tramwaje typu 105Np.
Eksploatacja.
Trafiły one do Szczecina i zostały przydzielone do zajezdni Golęcin, gdzie nadano im numery 1035 i 1036. Po raz pierwszy wyjechały na trasę 31 maja 1994 roku. Eksploatacja tego składu zakończyła się w maju 2013 roku. Później krótko wagony przebywały na terenie warsztatów tramwajowych przy ulicy Klonowica jako wystawione na sprzedaż. Ostatecznie w czerwcu 2013 r. oba wagony zezłomowano.
Malowanie.
Od początku eksploatacji tramwaje miały kolor biały z czerwono-granatowymi paskami od listwy do kół wagonu. W 2009 roku skład 105Np został przemalowany (pomimo obowiązywania nowych barw „Floating Garden”) w barwy kremowo-czerwone z granatowymi pasami. W 2011 roku wagony przemalowano na biało-zielono, nie usuwając jednak oryginalnych reflektorów (przy malowaniu w barwy FG wymieniano reflektory na nowe, prostokątne).

</doc>
<doc id="2049282" url="https://pl.wikipedia.org/wiki?curid=2049282" title="Równanie Karplusa">
Równanie Karplusa

Równanie Karplusa (od nazwiska Martina Karplusa) – równanie opisujące zależność między wicynalną stałą sprzężenia spinowo-spinowego formula_1 a kątem dwuściennym formula_2 tworzonym przez łączące sprzężone jądra atomowe wiązania:
gdzie formula_4 formula_5 i formula_6 są parametrami otrzymanymi doświadczalnie, zależnymi od rodzaju sprzężonych jąder oraz podstawników.
Równanie Karplusa można też zapisać w alternatywnej formie:
ale nie niesie ona żadnych nowych informacji (można ją otrzymać z poprzedniej poprzez tożsamości trygonometryczne).
Równanie Karplusa najczęściej stosuje się do stałych sprzężenia 3"J"H,H w układzie H-C-C-H. Wielkość tych sprzężeń na ogół osiąga minimum dla kątów dwuściennych bliskich 90°, a maksimum dla 0° i 180°. Typowy wykres 3"J"H,Hformula_8 ma kształt krzywej dzwonowej.
Równanie Karplusa pozwala na określenie lokalnej konformacji na podstawie pomiarów stałych sprzężenia i ma szczególne znaczenie w NMR białek (zwłaszcza w określaniu konformacji łańcucha głównego białka).

</doc>
<doc id="2049284" url="https://pl.wikipedia.org/wiki?curid=2049284" title="Powódź w Chinach (2010)">
Powódź w Chinach (2010)

Powodzie w Chinach - rozpoczęły się w maju 2010 roku obszar południowych Chin i trwały w porze letniej, aż do września 2010 roku. W wyniku kataklizmu zginęło ponad 3185 ludzi, 619 uważa się za zaginione. Powódź zniszczyła 1,1 mln domów. Straty szacowane są na około 210 miliardów juanów. Żywioł nawiedził prowincje: Kuejczou, Jiangxi, Fujian, Kuangsi, Zhejiang, Anhui, Syczuan, Hunan, Guangdong, Junnan oraz Qinghai.

</doc>
<doc id="2049285" url="https://pl.wikipedia.org/wiki?curid=2049285" title="Rafał Ślizeń">
Rafał Ślizeń

Rafał Ślizeń (zm. 1817) – generał adiutant buławy wielkiej litewskiej.
W latach 1776-1783 był starostą starodubowskim, od 1781 krewskim. Konsyliarz Rady Nieustającej, od 1783 był instygatorem i pisarzem skarbowym litewskim. 
Był członkiem 3 niższych wileńskich lóż wolnomularskich w 1781 roku.

</doc>
<doc id="2049288" url="https://pl.wikipedia.org/wiki?curid=2049288" title="Kramarka (polana)">
Kramarka (polana)

Kramarka – polana na grzbiecie Kordowiec – Złotułki w Paśmie Radziejowej w Beskidzie Sądeckim. Na grzbiecie tym, kolejno od dołu do góry jest 5 polan: Kordowiec, Poczekaj, Stos, Niemcowa i Kramarka. Najwyżej z nich położona Kramarka zajmuje grzbiety Niemcowej oraz sąsiedniego szczytu Złotułki. Położona jest na wysokości ok. 920-960 m. Znajduje się na niej rozdroże szlaków turystycznych. Dawniej były tutaj także domy, resztki jednego z nich znajdują się obok tego rozdroża szlaków turystycznych. Część polany była kiedyś orana, świadczą o tym zarośnięte borowinami kupy kamieni zbieranych z oranego pola i widoczne jeszcze zagony. Po drugiej wojnie światowej, gdy pojawiły się większe możliwości zarobkowe, młodzi ludzie odpływali do miast. Po 1989 również pasterstwo stało się nieopłacalne. Wskutek trudnych warunków bytowania (w szczególności brak wody i prądu elektrycznego) w ciągu lat powojennych mieszkańcy (lub ich potomkowie) przenieśli się do nowych siedzib położonych w dolinach; proces ten dotyczy też wielu okolicznych zasiedlonych dawniej przysiółków. Opuszczona i nieużytkowana polana stopniowo zarasta lasem. Pierwszym etapem naturalnej sukcesji zespołów roślinnych jest pojawienie się borówek; przy żółtym szlaku z Piwnicznej-Zdroju są ich całe łany.
Nazwa polany pochodzi od nazwiska Kramarz lub Kramarski. Polana należy do Roztoki Ryterskiej. Jest dobrym punktem widokowym, Rozciąga się z niej szeroka panorama widokowa na Pasmo Jaworzyny Krynickiej. Nie jest koszona, jeśli więc nie zostaną podjęte działania, ze szkodą dla różnorodności biologicznej i walorów turystycznych zarośnie lasem. Los taki spotkał już wiele innych polan Beskidów.
W górnej części Kramarki (pod szczytem Złotułek) znajduje się rozdroże szlaków turystycznych. Prowadzi od niego przez las (tabliczka informacyjna) trasa dojściowa do sezonowego schroniska turystycznego – Chatki pod Niemcową (10 min).

</doc>
<doc id="2049289" url="https://pl.wikipedia.org/wiki?curid=2049289" title="Robert Clouse">
Robert Clouse

Robert Byron Clouse (ur. 6 marca 1928 w Denison, zm. 4 lutego 1997 w Ashland) – amerykański reżyser, scenarzysta i producent filmowy.
Specjalizował się w akcjach sztuk walki w Hongkongu i stał się najbardziej znany z realizacji "Wejścia smoka" (1973), w której główną rolę zagrał Bruce Lee. Zanim został reżyserem, Clouse służył w wojsku i był fotografem dla telewizji CBS. W 1963 otrzymał nominację do Oscara za film "The Cadillac" (1962), do którego napisał scenariusz i wyreżyserował. W 1964 zdobył nagrodę na Festiwalu Filmowym w Edynburgu oraz nominację do Oscara i Złotej Palmy na 18. Festiwalu Filmowym w Cannes za film krótkometrażowy "The Legend of Jimmy Blue Eyes" (1965). Napisał scenariusz do horroru telewizyjnego CBS "Coś złego" ("Something Evil", 1972) w reżyserii Stevena Spielberga z Sandy Dennis. 
Zmarł 4 lutego 1997 z powodu niewydolności nerek w swoim domu w Ashland w stanie Oregon w wieku 68 lat.

</doc>
<doc id="2049290" url="https://pl.wikipedia.org/wiki?curid=2049290" title="Kramarka">
Kramarka



</doc>
<doc id="2049291" url="https://pl.wikipedia.org/wiki?curid=2049291" title="Stella Polaris">
Stella Polaris

Stella Polaris - norweski awangardowy teatr uliczny powstały w 1985. Założycielami grupy jest małżeństwo Merete Klingen i Per Spildra Borg. Teatr ma swoją siedzibę w Stokke w południowej Norwegii. Od 2006 roku działa jako publiczna instytucja kultury.
Charakterystyka działalności.
Teatr w swojej twórczości inspiruje się aktywnością artystyczną kultur mniejszościowych i archaicznych: Romów, Lapończyków, Maorysów, kultur Afryki, Indii, Bali i innych. Wykorzystuje także elementy typowe dla cyrku, odwołuje się do sztuki i kultury średniowiecza. W 1994 roku teatr wystąpił podczas inauguracji Zimowych Igrzysk Olimpijskich w Lillehammer. 
Artyści teatru są zaangażowani w projekty edukacyjne, skierowane do dzieci i młodzieży.
Stella Polaris w Polsce.
Tear występuje na całym świecie, w Polsce współpracuje z Ośrodkiem Praktyk Teatralnych „Gardzienice” oraz teatrem Kana ze Szczecina. Występował m.in. na Konfrontacjach Teatralnych w Lublinie (1997), Festiwalu Bulwar w Toruniu (2005) oraz na Międzynarodowym Festiwalu Artystów Ulicy w Szczecinie (2006, 2007, 2008).

</doc>
<doc id="2049292" url="https://pl.wikipedia.org/wiki?curid=2049292" title="Cyryl Bertram">
Cyryl Bertram

Cyryl Bertram FSC, hiszp. "José Sanz Tejedor" (ur. 20 marca 1888 w Lermie, zm. 9 października 1934 w Turón w Asturii) – hiszpański zakonnik, ofiara prześladowań religijnych poprzedzających wybuch hiszpańskiej wojny domowej, święty Kościoła katolickiego.
Pochodzący z ubogiej rodziny do zakonu lasalianów wstąpił w wieku 19 lat i przyjął imiona zakonne Cyryl Bertram. Rozpoczął swój apostolat jako nauczyciel w szkołach zgromadzenia, a od 1918 r. przez siedem lat prowadził szkołę w Isli, następnie w Santanderze, a w 1933 r. powierzono mu kierowanie placówką pod wezwaniem Matki Bożej z Covadonga w Turón. Mimo zagrożenia, które wywoływały zamieszki rewolucjonistów pozostał w szkole i 5 października 1934 roku razem z grupą ośmiu towarzyszy został uwięziony. W grupie tej zatrzymano siedmiu współbraci i ich spowiednika ze zgromadzenia pasjonistów. Przetrzymywani w „domu ludowym” zostali wkrótce rozstrzelani na podstawie wyroku wydanego przez komitet rewolucyjny.
Cyryl Bertram beatyfikowany został przez papieża Jana Pawła II w dniu 29 kwietnia 1990, a kanonizacja odbyła się 21 listopada 1999 w bazylice św. Piotra na Watykanie.
Dniem, w którym wspominany jest w Kościele katolickim jest dzienna rocznica śmierci (9 października).

</doc>
<doc id="2049294" url="https://pl.wikipedia.org/wiki?curid=2049294" title="Stefan Chosłowski">
Stefan Chosłowski

Stefan Stanisław Seweryn Chosłowski (ur. 9 maja 1889 w Czarnym Sadzie, zm. 17 października 1954 w Gnieźnie) – major Wojska Polskiego, powstaniec wielkopolski, uczestnik wojny polsko-bolszewickiej i wojny obronnej 1939 r.
Życiorys.
Urodził się w rodzinie ziemiańskiej Stanisława i Lucyny z Chrzanowskich. Ukończył gimnazjum humanistyczne w Krotoszynie i studia rolnicze na uniwersytetach w Lipsku, Monachium i Berlinie. Jako poddany pruski został zmobilizowany do armii niemieckiej. Brał udział w I wojnie światowej, uczestnicząc w walkach na froncie zachodnim m.in. pod Verdun, gdzie na początku 1917 r. został ranny. W wojsku niemieckim awansowano go na stopień podporucznika.
Po demobilizacji wrócił do Wielkopolski i włączył się do powstania wielkopolskiego. Uczestniczył w opanowaniu Śremu oraz przejmowaniu niemieckich koszar i magazynów. Od początku 1919 r. organizował powstańczy batalion w Śremie i został jego dowódcą. Na jego czele walczył m.in. pod Strzyżewem, Zbąszyniem i Rawiczem. W maju 1919 r. awansowany na stopień podporucznika Wojska Polskiego.
W wojnie polsko-bolszewickiej brał udział m.in. jako dowódca 69 pułku piechoty. 15 lipca 1920 r. zweryfikowany w stopniu majora, a w 1922 r. przeniesiony do rezerwy.
W okresie międzywojennym działał m.in. w Związku Powstańców i Wojaków, a zawodowo był wicedyrektorem Towarzystwa Ubezpieczeń „Snop”.
We wrześniu 1939 r. walczył jako dowódca batalionu wartowniczego nr 73 w ramach 25 Dywizji Piechoty. Dostał się do niemieckiej niewoli i resztę wojny spędził w obozie jenieckim w Woldenbergu.
Od 28 kwietnia 1917 r. był mężem Ireny z Chrzanowskich, z którą miał córkę Zofię.
Po uwolnieniu zamieszkał z rodziną w Gnieźnie. Był szykanowany przez władze komunistyczne i miał trudności ze znalezieniem pracy. 
Upamiętnienie.
27 grudnia 2019 roku podczas obchodów 101. rocznicy wybuchu Powstania Wielkopolskiego mostowi nad kanałem ulgi przy wjeździe do Śremu od strony Poznania nadano imię mjr. Stefana Chosłowskiego

</doc>
<doc id="2049297" url="https://pl.wikipedia.org/wiki?curid=2049297" title="Disappear Here">
Disappear Here

Disappear Here – siódmy album walijskiego duetu Hybrid. Album został wydany 29 marca 2010 roku.
Lista utworów.
Opracowano na podstawie źródła

</doc>
<doc id="2049307" url="https://pl.wikipedia.org/wiki?curid=2049307" title="Color (węgierski zespół muzyczny)">
Color (węgierski zespół muzyczny)

Color – nieistniejąca już węgierska grupa muzyczna.
Historia.
Zespół Color został założony w 1975 roku w Debreczynie. W 1977 roku za piosenkę „Fényes kövek” zdobył nagrodę „Ki-Mit-Tud” na festiwalu Metronóm 77. Pierwsza płyta, zatytułowana "I.", została wydana w 1978 roku, a współtworzyła ją Judith Szűcs. W 1980 roku z zespołu odszedł FF Miki, co w połączeniu z wcześniejszymi zmianiami w zespole (przyjście László Pólyi i Emila Lámera) spowodowało zmianę stylu: zespół zaczął grać piosenki w stylu West Coast. Bracia Bokor po jednym z zagranicznych tournée w 1984 roku nie wrócili do kraju, i zespół został rozwiązany. FF Miki próbował w 1985 roku reaktywować grupę pod nazwą Su/Color, ale zakończyło się to niepowodzeniem, i został członkiem grupy Non Stop.

</doc>
<doc id="2049310" url="https://pl.wikipedia.org/wiki?curid=2049310" title="When We Were the New Boys">
When We Were the New Boys

When We Were the New Boys – osiemnasty studyjny album angielskiego piosenkarza rockowego Roda Stewarta. Został wydany w 1998 roku przez Warner Bros. Records.

</doc>
<doc id="2049311" url="https://pl.wikipedia.org/wiki?curid=2049311" title="Chrysops">
Chrysops

Chrysops − rodzaj owadów z rodziny bąkowatych (Tabanidae)
Występowanie.
Występują w krajach Europy, Azji i Afryki, w Europie Środkowej znanych jest kilka gatunków, najpospolitszy jest ślepak pospolity ("Chrysops caecutiens"). Występują głównie latem, w okresie od maja do sierpnia, szczególnie aktywne w dni upalne podczas nadciągania burz i opadów deszczu.
Rodzaj obejmuje kilkadziesiąt gatunków. Gatunki występujące w Polsce określane są zwyczajową nazwą ślepak:
Opis.
Owady z tego rodzaju cechują duże, opalizujące oczy w złote i czerwone paski. Mają przydymione, plamiste skrzydła. Samice mają na żółtawym odwłoku czarną plamę w kształcie litery "V". 
Odżywianie.
Samice odżywiają się krwią, głównie koni, ale również innych zwierząt gospodarskich, a także ludzi. Przebijając skórę, powodują bolesne ukłucia i wysysają krew. Ich ślina może powodować reakcje alergiczne. Samce żywią się nektarem. Larwy rozwijają się w wodzie, żyją w mule prowadząc drapieżny tryb życia.

</doc>
<doc id="2049312" url="https://pl.wikipedia.org/wiki?curid=2049312" title="Otmuchowsko-Nyski Obszar Chronionego Krajobrazu">
Otmuchowsko-Nyski Obszar Chronionego Krajobrazu

Otmuchowsko-Nyski Obszar Chronionego Krajobrazu – obszar chronionego krajobrazu o powierzchni 13 389,2 ha, w południowo-zachodniej Polsce, w woj. opolskim, na terenie Obniżenia Otmuchowskiego oraz Wzgórz Niemczańsko-Strzelińskich. Obejmuje tereny powiatu nyskiego usytuowane w gminach: Nysa, Otmuchów, Paczków, leży na obszarze Nadleśnictwa Prudnik.
Utworzenie.
Otmuchowsko-Nyski Obszar Chronionego Krajobrazu utworzony został Uchwałą WRN w Opolu nr XXIV/193/88 z dnia 26 maja 1988 r. Nosił wówczas nazwę OChK „Rejon Jezior Otmuchowskiego i Nyskiego”. Nazwę zmieniono na mocy Rozporządzenia Wojewody Opolskiego nr P/15/2000 z dnia 17 maja 2000 r. w sprawie obszarów chronionego krajobrazu w województwie opolskim [Dz.Urz.Woj.Op. nr 33, poz. 173]. Celem jego utworzenia było zachowanie walorów krajobrazowych i krajoznawczych na potrzeby rozwoju rekreacji.
Ogólna charakterystyka.
Obszar położony jest na terenie opolskiej części zapadliska tektonicznego ciągnącego się na północ od Sudetów Wschodnich i Środkowych. Geograficznie położone głównie w Obniżeniu Otmuchowskim przechodzącym w Dolinę Nysy Kłodzkiej oraz obejmujące niewielką część pagórków na północ od tych regionów.
Granice na mapie prezentowanej przez Geoserwis: Granice.
Najcenniejszymi walorami tego obszaru są:
Znaczącą ingerencją w miejscowe środowisko naturalne było wybudowanie zbiorników retencyjnych – Nyskiego i Otmuchowskiego. Obecnie są to obszary o wysokiej wartości przyrodniczej i krajobrazowej ze względu na rolę, jaką pełnią – ostoja ptaków o znaczeniu międzynarodowym. Jezioro Nyskie i Otmuchowskie oraz ich najbliższe sąsiedztwo objęto ochroną prawną w formie Obszaru Chronionego Krajobrazu „Otmuchowsko-Nyski” oraz zaliczono je do obszarów, które spełniają kryteria ostoi przyrodniczych sieci Natura 2000.
Zbiornik Otmuchowski.
W październiku 2008 r. Zbiornik Otmuchowski o powierzchni 2027 ha usytuowany na terenie obszaru chronionego krajobrazu został zaliczony do obszarów specjalnej ochrony ptaków (OSO) w ramach sieci Natura 2000.
Położenie geograficzne.
Od północy zbiornik przylega do wzgórz, od południa do rozległej równin, pokrytych głównie polami uprawnymi i łąkami. Południowo-wschodni i wschodni brzeg zbiornika stanowi tama ziemna, z zabezpieczeniem kamiennym od wnętrza zbiornika, a na zewnątrz u podnóża. Większość zachodnia część brzegów jest porośnięta szerokim pasem zarośli wierzbowych. Znaczna część brzegu północnego i niewielka południowego jest zajęta jest przez zabudowę służącą celom rekreacyjnym. Na zbiorniku występują duże wahania poziomu wody. W przewadze właścicielem całego obszaru jest Skarb Państwa.
Flora.
W strefie przybrzeżnej zbiornika, w zależności od poziomu wody, wykształcają się zbiorowiska wodne, szuwarowe i zaroślowe. Na wilgotnych piaskach spotkać można rzadkie gatunki roślin: ponikło igłowate ("Eleocharitetum acicularis"), ponikło jajowate ("Eleocharis ovata"), bebłek błotny, namulnik brzegowy, turzycę ciborowatą ("Carex bohemica Schreb.") i ciborę brunatną ("Cyperus fuscus L."). Cibora brunatna ("Cyperus fuscus L.") i ponikło jajowate ("Eleocharis ovata"), ze względu na rzadkość występowania, zostały umieszczone w „Czerwonej księdze roślin województwa opolskiego”.
Zbiornik Otmuchowski stanowi ostoję gatunków charakterystycznych dla wielkoobszarowych wód, szuwarów, namułów, a nawet estuariów słodkowodnych, jakimi są strefy cofkowe zbiorników i ujściowe rzek do nich wpadających. Jego brzegi prawie na całej długości pozbawione najczęściej roślinności drzewiastej i krzewiastej. Jedynie w zachodniej części zbiornika, w okolicach Starego Paczkowa, znajdują się niewielkie kompleksy lasów liściastych, nadrzecznych wiklin i łozowisk, które planuje się objąć ochroną w postaci rezerwatu przyrody „Otmuchowskie Błota”.
Jest to bardzo rzadko występujący fragment krajobrazu tzw. deltowego, typowego w tym regionie jedynie dla stref cofek dużych zbiorników wodnych. Charakteryzuje się on wysoką dynamiką zmian hydrologicznych spowodowanych licznymi okresowymi zalewami, przy wysokich stanach piętrzenia wód.
Na obrzeżach zbiornika, w miejscach mulistych i okresowo zalewanych, rozwinęła się roślinność szuwarowa i błotna, wśród której spotkać można dosyć rzadkiego na Śląsku Opolskim sitowca nadmorskiego należącego do nieczęsto spotykanej w głębi lądu grupy halofitów, czyli roślin siedlisk silnie zasolonych. Innym halofitem, którego można tutaj spotkać jest solanka kolczysta ("Salsola kali").
Fauna.
Występuje tutaj co najmniej 27 gatunków ptaków z Załącznika I Dyrektywy Ptasiej. Ostoja jest ważna dla ptaków migrujących. W okresie jesiennym liczba obserwowanych kaczkowatych sięga 15000 osobników. Jest to również ważny obszar wypoczynkowy i żerowiskowy dla siewkowatych. Regularnie zimuje tutaj ponad 2000 – 3000 osobników gęsi zbożowej i gęsi białoczelnej; gniazduje powyżej 1% populacji krajowej czapli siwej. W okresie wędrówek występuje co najmniej 1% populacji szlaku wędrówkowego gęsi zbożowej; stosunkowo dużą koncentrację osiąga cyraneczka i czajka; ptaki wodno – błotne występują w koncentracjach powyżej 20000 osobników. W parku w sąsiedztwie Zbiornika Otmuchowskiego znajduje się też kolonia lęgowa czapli siwej, w której zinwentaryzowano około 250 gniazd.
Zbiornik Otmuchowski jest ostoją ptactwa wodnego o randze europejskiej będąc miejscem gniazdowania wielu ciekawych rzadkich gatunków. Jest to miejsce zimowania oraz postoju i koncentracji przelotnych ptaków wodnych i błotnych w okresie wczesnowiosennym i jesiennym. Spośród gatunków ptaków wymienionych w Załączniku I Dyrektywy Rady 79/409/EWG zwanej Dyrektywą Ptasią nad Zbiornikiem Otmuchowskim można zaobserwować:
Zbiornik Nyski.
W październiku 2008 r. Zbiornik Nyski o powierzchni 2127,8 ha usytuowany na terenie obszaru chronionego krajobrazu został zaliczony do obszarów specjalnej ochrony ptaków (OSO) w ramach sieci Natura 2000.
Położenie geograficzne.
Obszar stanowi duży zbiornik zaporowy na Nysie Kłodzkiej. Otaczają go wzgórza, w większości użytkowane rolniczo. W zachodniej części zbiornika znajduje się kilka, sztucznie utworzonych wysp (w wyniku eksploatacji żwiru). Południowy i zachodni brzeg zajmują zarośla wierzbowe i słabo rozwinięta roślinność wodna. Wahania poziomu wody w zbiorniku są znaczne. Przy niskim stanie wody, linia brzegowa jest urozmaicona: pojawiają się liczne zatoki, wysepki i wypłycenia.
Położenie centralnego punktu OSO Zbiornik Nyski:
50 stopni 27 minut 11 sekund szerokości geograficznej północnej
17 stopni 14 minut 57 sekundy długości geograficznej wschodniej
Flora.
Południowy i zachodni brzeg zajmują zarośla wierzbowe i słabo rozwinięta roślinność wodna. Zbiornik otaczają wzgórza, w większości użytkowane rolniczo.
Fauna.
W ostoi występuje co najmniej 15 gatunków ptaków z Załącznika I Dyrektywy Ptasiej. Ostoja jest ważnym miejscem dla migrujących kaczkowatych, zwłaszcza w okresie jesiennym i zimowym (do 60000 osobników) oraz dla siewkowych na jesiennym przelocie. Gniazduje tutaj powyżej 1% populacji krajowej mewy czarnogłowej ("Ichthyaetus melanocephalus syn. Larus melanocephalus"); stosunkowo wysoką liczebność osiąga rybitwa rzeczna ("Sterna hirundo"). W okresie wędrówek występuje co najmniej 1% populacji szlaku wędrówkowego gęsi zbożowej ("Anser fabalis") i krzyżówki ("Anas platyrhynchos"). Stosunkowo duże koncentracje osiąga: czapla biała ("Ardea alba"), łęczak ("Tringa glareola"), biegus malutki ("Calidris minuta"), biegus zmienny("Calidris alpina"), brodziec piskliwy (Actitis hypoleucos), cyraneczka ("Anas crecca"), czajka (Vanellus vanellus), kulik wielki ("Numenius arquata"), kwokacz ("Tringa nebularia"), siewnica (Pluvialis squatarola syn. "Squatarola squatarola"). Ptaki wodno-błotne występują w koncentracjach powyżej 20 000 osobników (do 60 000) zarówno w
okresie wędrówki, jak i zimowania. Spośród gatunków ptaków wymienionych w Załączniku I Dyrektywy Rady 79/409/EWG zwanej Dyrektywą Ptasią nad Zbiornikiem Nyskim można zaobserwować:

</doc>
<doc id="2049313" url="https://pl.wikipedia.org/wiki?curid=2049313" title="Mała czarna (ujednoznacznienie)">
Mała czarna (ujednoznacznienie)



</doc>
<doc id="2049319" url="https://pl.wikipedia.org/wiki?curid=2049319" title="Liga Światowa 2008 (składy)">
Liga Światowa 2008 (składy)



</doc>
<doc id="2049321" url="https://pl.wikipedia.org/wiki?curid=2049321" title="Liga Światowa 2007 (składy)">
Liga Światowa 2007 (składy)



</doc>
<doc id="2049322" url="https://pl.wikipedia.org/wiki?curid=2049322" title="Frame buffer">
Frame buffer



</doc>
<doc id="2049324" url="https://pl.wikipedia.org/wiki?curid=2049324" title="Incydent (film 2009)">
Incydent (film 2009)

Incydent (chiń.: 新宿事件; jyutping: San1 Suk1 Si6 Gin2; pinyin: Xīnsù Shìjiàn) – hongkoński dramat filmowy z 2009 roku, w reżyserii Dereka Yee, który wraz z Chun Tin Namem napisał scenariusz do filmu. Premiera odbyła się 22 marca 2009 roku podczas Międzynarodowego Festiwalu Filmowego w Hongkongu.
Film zdobył nagrodę Hong Kong Film Critics Society Award, a jego obsada była nominowana do Hong Kong Film Award oraz Hong Kong Film Critics Society Award, łącznie w sześciu kategoriach.
Fabuła.
Akcja filmu została osadzona w Japonii w roku 1990. Chińscy emigranci wiodą szare życie w Tokio. Japończycy nie chcą ich zaakceptować, a nagabywani przez yakuzę żyją w strachu przed zdemaskowaniem i deportacją.
Pochodzący z Heilongjiang mechanik naprawiający traktory Nick „Stalowy” (Jackie Chan), odbywa niebezpieczną podróż do Tokio po utracie kontaktu ze swoją dziewczyną Xiu Xiu (Xu Jinglei), która wyjechała miesiąc wcześniej z nadzieją na lepsze życie, aby studiować. Jego pobyt na terenie Japonii jest nielegalny. Współpracuje ze swoim bratem Ah Jie (Daniel Wu), który spędził już miesiące, ucząc się życia na ulicach tokijskiej dzielnicy Shinjuku.
Żyjąc w ukryciu wystarczająco długo, aby odnaleźć Xiu Xiu, Nick orientuje się, że imigranci muszą się zjednoczyć, aby żyć bez obaw i ucisku ze strony japońskiego podziemia i chińskich triad, rosnących w siłę. Mechanik przeczuwa, że tylko on może zrealizować cel. Życie komplikuje się ze względu na inspektora Kitano (Naoto Takenaka), który chce zlikwidować przestępczość w Japonii.
Poszukując godnego życia, odnajduje swoją rolę w jednej z grup yakuzy, przeciwko której walczył. Odkrywa także, że Xiu Xiu przyjęła japońską tożsamość Yuko Eguchi i wyszła za mąż za Toshinariego Eguchi (Masaya Katō).
„Stalowy” zyskuje szacunek ze strony swoich przyjaciół poprzez utworzenie dla nich bazy oraz sprzymierza się z Toshinarim. Za pomoc w pozbyciu się konkurenta Eguchiego, otrzymuje kontrolę nad nocnymi klubami w Shinjuku. Nick zapewnia pracę wszystkim swoim przyjaciołom i jest gotów, aby pomyśleć nad obraniem nowej drogi życia. Wycofuje się z gangsterskiego życia, poznaje nową miłość o imieniu Lily (Fan Bingbing) i dostaje szansę na rozpoczęcie działalności gospodarczej, którą jest naprawa traktorów poza Tokio. Otrzymuje także prawo legalnego pobytu w Japonii. Jego spokój zostaje zakłócony, gdy inspektor informuje go, że jego dawni przyjaciele są wykorzystywani przez Toshinariego do narkotykowej działalności yakuzy.
Mechanik wraz z Kitano próbują przekonać swoich przyjaciół, aby rozpoczęli nowe życie. Jego dobre intencje zostają źle zrozumiane i czuje się on zagrożony przez dawnych sprzymierzeńców. Stalowy czuje się odpowiedzialny za zaistniałą sytuację oraz czuje, że musi doprowadzić do upadku działalności Eguchiego. Musi robić to, co jest słuszne, choć wie, że będzie to także oznaczać zniszczenie szczęścia Yuko.
Bohaterowie.
Źródło: Oficjalna strona filmu
Nick „Stalowy” jest pochodzącym z Heilongjiang uczciwym, ciężko pracującym mechanikiem naprawiającym traktory. Po utracie kontaktu ze swoją dziewczyną Xiu Xiu, przy pomocy Ah Jie, przedostaje się nielegalnie do Japonii. Po osiedleniu się, Nick odkrywa, że jego dziewczyna poślubiła Toshinariego Eguchiego, lidera yakuzy. W celu uzyskania legalnego pobytu i rozpoczęcia nowego życia podejmuje pracę dla Eguchiego. Zdrada Jie przynosi mu nowe problemy.
Inspektor Kitano z pomocą „Stalowego” jest w stanie rozwiązać sprawę narkotykową z udziałem yakuzy.
Nieśmiały Ah Jie jest kolegą „Stalowego” z tej samej wioski. Nielegalnie zamieszkał w Japonii. Pomagając przyjacielowi, dokonuje oszustwa w grach automatowych pachinko, za co zostaje pobity i okaleczony. Nie mogąc pogodzić się z tym stanem, przechodzi poważne zmiany wewnętrzne. Zaczyna sprzedawać narkotyki dla yakuzy, a uzależnienie od narkotyków przyczynia się do jego upadku.
Xiu Xiu jest dziewczyną „Stalowego” z Chin. Wyjechała do Japonii, aby studiować. Poznaje i żeni się z Eguchim, ma z nim córkę, przyjęła także japońską tożsamość Yuko Eguchi. Kiedy znów widzi „Stalowego”, martwi się o swoje przetrwanie.
Toshinari Eguchi jest ambitnym, „młodym Turkiem”, który jest zastępcą przywódcy Sanwa-kai, frakcji yakuzy. Jest uwikłany w wewnętrzne starcie szefów gangu. Korzysta na tym wraz z Nickiem, aby pomóc mu osiągnąć jego cele. Po zamordowaniu lidera yakuzy Muranishiego Hisaishi, przejmuje on kontrolę. Podobnie jak „Stalowy”, kocha Xiu Xiu i został zdradzony przez bliskiego znajomego.
Lily jest mama-san w lokalnym klubie nocnym. Poznaje „Stalowego”, gdy ten ratuje ją i klienta podczas napadu. Zostają przyjaciółmi, a następnie kochankami.
Obsada.
Źródło: Filmweb, napisy końcowe filmu
Twórcy.
Źródło: Napisy końcowe filmu
Historia.
Hongkoński reżyser Derek Yee po raz pierwszy natknął się na historię chińskich emigrantów w Japonii w 1997 lub 1998 roku, czytając raport regionalnego czasopisma. Yee stwierdził, że niewiele wiadomo o społecznościach stworzonych przez chińską diasporę, rozrastających się w Japonii, gdyż były one nielegalne i ukrywały się. Yee chciał przedstawić chiński punkt widzenia życia w tych społecznościach. Film przedstawia wynik badań poczynionych przez Yee. W scenariuszu chciał zawrzeć problemy zmienności ludzkiej natury na przestrzeni lat. Chińczycy, podobnie jak inni emigranci, zawsze przenosili się do miejsc, gdzie były pieniądze i rozwijała się gospodarka. Osiedlone i uciśnione społeczności emigrantów, jednoczą się i ewoluują w organizacje.
Produkcja.
Przygotowania i zdjęcia.
Film był planowany przez prawie dziesięć lat. Scenariusz został napisany przez Dereka Yee oraz Chun Tin Nama. Kręcenie miało się rozpocząć w maju 2006 roku, jednak zostało opóźnione ze względu na to, że Jackie Chan był zajęty kręceniem "Godzin szczytu 3", a ponieważ Yee uważał, że Chan jest odpowiednim aktorem do tej roli zdecydował się poczekać. W lipcu 2007 roku ogłoszono, że kręcenie filmu zostało zaplanowane na listopad. Wtedy też ujawniono zaangażowanie aktora Jackiego Chana, oraz że jego firma produkcyjna JCE Movies Limited zainwestowała w film. 26 września ogłoszono, że kręcenie "Incydentu" rozpocznie się w Japonii w ciągu kilku tygodni.
Przed rozpoczęciem kręcenia Chan udał się do Shinjuku, aby zapoznać się z miejscem. Dodatkowo wymagana była zgoda lokalnych triad, aby można było rozpocząć kręcenie. Film był kręcony w listopadzie w dzielnicy Shinjuku oraz innych miejscach Tokio, a także w Chińskiej Republice Ludowej. Na potrzeby jednej ze scen, w górach ekipa filmowa stworzyła wysypisko śmieci, składające się z 2000 worków. Daniel Wu stwierdził, że dzięki panującym na wysypisku warunkom poczuł, na czym polega praca kulisa. Do nakręcenia filmu użyto kamery Arricam oraz taśmy filmowej 35 mm. Zdjęcia wykonał Nobuyasu Kita, scenografię Oliver Wong, a Castillo Angelo Bernardo i Satoe Araki przygotowali kostiumy. Długość filmu wyniosła 114 minut.
W 2008 roku trwała postprodukcja filmu. W czerwcu Jackie Chan ogłosił, że kręcił kilka scen zakulisowych do filmu, a miesiąc później ogłosił, że nagrywał dubbing. Film został zmontowany przez Kwong Chi-leunga, Cheung Ka-faia i Tang Man To. Ścieżkę dźwiękową skomponował Peter Kam, a utwór „Let’s Go” został wykonany przez zespół Crudo. Budżet filmu wyniósł 25 000 000 dolarów amerykańskich.
Opinie.
Derek Yee stwierdził, że widzowie zapamiętają różne rzeczy z postaci Jackiego Chana, a całe osobiste doświadczenia ekipy filmowej znajdą jedno lub dwa odniesienia w historii opowiedzianej w filmie.
Chan wyraził podziw dla japońskiej części ekipy filmowej, według niego praca ekipy była zdecydowana i pomocna. Podobała mu się też towarzysząca pracom dyscyplina. Chan po raz pierwszy zmienił swój wizerunek w filmie od początku swojej kariery. Pierwszy raz zagrał rolę czarnego charakteru, zabił, zagrał w scenie erotycznej oraz umarł, zagrał w filmie sklasyfikowanym z oceną 2B w systemie oceniania filmów. Stwierdził, że nie pozwolono by mu zagrać takiej roli w amerykańskim filmie. Chan nie był pewien czy widzowie zaakceptują jego zmianę. Chan po premierze powiedział, że podczas promowania swoich wcześniejszych filmów w miastach ludzie mówili mu, że zabrali ze sobą całe swoje rodziny, aby zobaczyć jego film. Przy promowaniu "Incydentu" Chan czuł się niezręcznie, gdy pytał o wiek dzieci, gdy te wyglądały na osoby małoletnie.
Daniel Wu otrzymał od Yee swobodę w kształtowaniu swojej postaci. Aby tego dokonać starał się poznać japońską kulturę. Gdy po raz pierwszy spotkał się z projektem odtwarzanej postaci, stwierdził, że była ona zbyt przesadzona, ale po przyjeździe do Japonii uznał, że jest ona normalna. Wu stwierdził, że na planie filmowym panowała spokojna atmosfera.
Premiera i wydanie.
Pomimo podjętych starań, Derek Yee zdecydował się nie pokazywać filmu w Chińskiej Republice Ludowej, ze względu na sceny przemocy. Yee stwierdził, że można było ograniczyć sceny przemocy tak, aby film przeszedł przez chińską cenzurę, ale producenci po obejrzeniu poprawionej wersji stwierdzili, że była ona niekompletna. Jackie Chan zgodził się z tą decyzją. W Hongkongu film otrzymał kategorię III w systemie oceniania filmów. Twórcy zdecydowali się edytować kilka scen z ujęć z różnych kamer, aby film otrzymał kategorię IIB.
Premiera filmu pierwotnie zaplanowana na 25 września 2008 roku została opóźniona ze względu na opór rządu ChRL. Ostatecznie premiera odbyła się 22 marca 2009 roku podczas Międzynarodowego Festiwalu Filmowego w Hongkongu. 31 marca Chan zakończył promowanie filmu w Azji Południowo-Wschodniej. 10 lipca film został wydany na DVD, VCD i Blu-ray przez Joy Sales. Tego samego dnia została wydana także specjalna edycja filmu w nakładzie ograniczonym do 3000 egzemplarzy. 5 listopada "Incydent" został wyświetlony podczas Międzynarodowego Festiwalu Filmowego w Monachium.
Odbiór.
Krytyka.
Russell Edwards z tygodnika „Variety” stwierdził, że film jest nową granicą dramatu dla Jackiego Chana, który wypadł bardzo dobrze. Uznał także, że scena, w której Chan odwiedza prostytutkę o złotym sercu, jest prawdopodobnie bardziej problematyczna dla jego fanów niż jakakolwiek potworna przemoc. Zaimponowała mu zdolność Daniela Wu do kierowania losami jego postaci. Uznał, że Naoto Takenaka jest idealny w roli policjanta, który staje się dłużnikiem „Stalowego”, a rola prostytutki grana przez Fan Bingbing jest tak nieznacząca, że powinna zostać usunięta na etapie pisania scenariusza. Stwierdził także, że Derek Yee skoncentrował się na poszczególnych scenach, nie zapewniając spójności scenariusza. Ścieżka dźwiękowa skomponowana przez Petera Kama jest nachalna.
Edmund Lee z tygodnika „Time Out Hong Hong” stwierdził, że "Incydent" pokazuje poziom chropowatości rzadko występujący w coraz to bardziej moralizatorskiej kinematografii Hongkongu. Uznał, że film szokuje nagłymi wybuchami przemocy, a tragicznym postaciom towarzyszy uczucie strachu i desperacji.
Brian Miller z tygodnika „The Village Voice” określił rolę Chana jako bierną. Stwierdził, że zabójstwa i bijatyki między rywalizującymi frakcjami japońskich i chińskich gangów są spazmatyczne i niesforne, a rozwój i upadek gangstera jest bez uroku. Uznał również, że zrezygnowano z efektownych scen na rzecz staromodnego moralizmu.
Irfan Shariff z gazety „Northwest Asian Weekly” stwierdził, że Chan udowodnił, że ma swoją ciemną stronę, a film jest dobrym badaniem zderzenia kultur i mentalności motłochu.
Aaron Wee z tygodnika „PopMatters” stwierdził, że film pomimo obiecującego początku ciężko nazwać triumfem oraz że Chanowi ledwo udało się „wyplątać” ze swojej roli. Takenakę uznał za raczej nijakiego oraz stwierdził, że było ogromnie zabawne zobaczyć zmarnowanego Daniela Wu jako cel gniewu i nieszczęśliwego nędznika.
Ho Yi z gazety „Taipei Times” uznał, że każdy segment wielkogabarytowej narracji filmu jest silny i trzymający w napięciu, jednak brakuje mu spójności. Stwierdził, że niektórzy z bohaterów filmu zostali przedstawieni w sposób zbyt karykaturalny.
Stephen Whitty z portalu NJ.com stwierdził, że opowieść filmu ze zmianami lojalności, utraconą miłością, poczuciem fatalizmu wyglądają prawie jak wykonane dla Johna Woo. Uznał, że sceny, których akcja rozgrywa się w nocy są nie tylko ponure, ale też ciemne, a kulminacyjna bitwa została zmontowana w omamiający sposób.
Dochód.
Do szóstego grudnia 2009 roku film zarobił 3 658 754 dolary amerykańskie w dziewięciu państwach Azji. W Hongkongu do trzeciego maja 2009 roku film zarobił 1 802 446 dolarów amerykańskich (14 132 787 dolarów hongkońskich), a według danych Hong Kong Motion Picture Industry Association film do szóstego maja zarobił 13 913 420 dolarów hongkońskich i uplasował się na szóstym miejscu najbardziej dochodowych hongkońskich filmów w tym kraju w 2009 roku.
Nagrody i nominacje.
Źródło: IMDb

</doc>
<doc id="2049325" url="https://pl.wikipedia.org/wiki?curid=2049325" title="Romain Danzé">
Romain Danzé

 Romain Danzé (ur. 3 lipca 1986) – francuski piłkarz występujący na pozycji pomocnika we francuskim klubie Stade Rennais FC.
Kariera klubowa.
Od 2003 szkolił się w szkółce piłkarskiej Stade Rennais FC. 24 października 2006 zadebiutował w drużynie zawodowej Stade Rennais FC na szczeblu Ligue 1. W dniu 27 stycznia 2007 r., zdobył swoją pierwszą bramkę w Ligue 1.

</doc>
<doc id="2049326" url="https://pl.wikipedia.org/wiki?curid=2049326" title="Bonanza Banzai">
Bonanza Banzai

Bonanza Banzai – nieistniejąca już węgierska popowa grupa muzyczna.
Historia.
Zespół Bonanza Banzai został założony w Budapeszcie 28 maja 1988 roku, chociaż już w 1987 roku Ákos Kovács używał tej nazwy w konkursie talentów "Csillag Születik". Pierwsza płyta, wydana w 1989 roku pt. "Induljon a banzáj!", okazała się sukcesem. Ze względu na podobieństwo stylów i falę popularności zespołu Depeche Mode, Bonanza Banzai została określona "węgierskim Depeche Mode". Koncerty, takie jak Bonanza LIVE Banzai (1991 rok), Ünnep I- II. (1993 rok) czy koncert pożegnalny ("Búcsúkoncert", 1994 rok) również okazały się sukcesem. Jeszcze w okresie istnienia zespołu, w 1993 roku, Kovács wydał swój solowy album, "Karcolatok". Zespół rozpadł się po sześciu latach działalności, w 1994 roku. Łącznie nagrał siedem albumów studyjnych (realizowanych w Tom-Tom Stúdió) i dwa koncertowe. Po upadku zespołu Kovács kontynuował karierę solową, Hauber także pozostał w przemyśle muzycznym (był producentem), a Menczel rozpoczął pracę w firmie komputerowej.

</doc>
<doc id="2049329" url="https://pl.wikipedia.org/wiki?curid=2049329" title="Składy drużyn olimpijskich w piłce siatkowej mężczyzn 1984">
Składy drużyn olimpijskich w piłce siatkowej mężczyzn 1984

Artykuł grupuje składy wszystkich reprezentacji narodowych w piłce siatkowej, które wystąpiły w turnieju siatkówki mężczyzn na Letnich Igrzyskach Olimpijskich w 1984 roku w Los Angeles.

</doc>
<doc id="2049330" url="https://pl.wikipedia.org/wiki?curid=2049330" title="Bad Boys (singel Alexandry Burke)">
Bad Boys (singel Alexandry Burke)

Bad Boys to drugi singel brytyjskiej piosenkarki Alexandry Burke, zwyciężczyni piątej edycji programu "The X Factor". Singel pochodzi z debiutanckiego albumu artystki "Overcome" i jest głównym singlem promującym tę płytę. Piosenka jest wykonana wraz z raperem Flo-Ridą.

</doc>
<doc id="2049331" url="https://pl.wikipedia.org/wiki?curid=2049331" title="Iō-jima">
Iō-jima



</doc>
<doc id="2049334" url="https://pl.wikipedia.org/wiki?curid=2049334" title="Jan Złomańczuk">
Jan Złomańczuk

Jan Złomańczuk (ur. 21 maja 1950 w Komorowie) – polski trener z licencją UEFA-PRO.
Życiorys.
Pracował między innymi w GKS-ie Bełchatów jako trener i menadżer. W okresie, kiedy pełnił funkcje menadżera w GKS-ie klub wywalczył wicemistrzostwo Polski (przegrywając o jeden punkt mistrzostwo z Zagłębiem Lubin) w sezonie 2006/2007. W marcu 2008 zastąpił na stanowisku trenera Oresta Lenczyka. W okresie, kiedy prowadził GKS przegrał tylko jeden mecz.
Na początku sezonu 2009/2010 został menadżerem Wisły Płock, a następnie po zwolnieniu z posady trenera Dariusz Kubickiego został trener pierwszej drużyny. 7 września 2010 został zwolniony z funkcji trenera.
Potem wrócił do Bełchatowa, gdzie był asystentem Kamila Kieresia, a po jego dymisji (25.09.2012) został I trenerem piłkarzy GKS-u. Funkcję tę pełnił do 14 listopada 2012 r., gdy zastąpił go Michał Probierz.
W kwietniu 2014 został trenerem trzecioligowej drużyny AMSPN Hetman z Zamościa. Zwolniony po zakończeniu sezonu we wrześniu 2014 roku został trenerem trzecioligowej Tomasovii Tomaszów Lubelski. Zastąpił na tym stanowisku trenera Tomasza Orłowskiego.

</doc>
<doc id="2049336" url="https://pl.wikipedia.org/wiki?curid=2049336" title="Kotły typu Yarrow">
Kotły typu Yarrow



</doc>
<doc id="2049349" url="https://pl.wikipedia.org/wiki?curid=2049349" title="Uczeń czarnoksiężnika (film 2010)">
Uczeń czarnoksiężnika (film 2010)

Uczeń czarnoksiężnika (ang. "The Sorcerer’s Apprentice") − film fantasy z 2010 roku w reżyserii Jona Turteltauba. Inspiracją do napisania scenariusza filmu był segment klasycznego filmu "Fantazja" wytwórni Walta Disneya z 1940 roku, który z kolei oparty jest na scherzo symfonicznym Paula Dukasa pod tytułem "Uczeń czarnoksiężnika" z 1897 oraz na Johanna Wolfganga Goethego z 1797 roku.
W głównych rolach wystąpili m.in. Nicolas Cage jako czarnoksiężnik Balthazar Blake, Jay Baruchel jako uczeń Dave Stutler oraz Monica Bellucci jako Veronica.
W Polsce premiera filmu odbyła się 30 lipca 2010.
Fabuła.
Balthazar Blake, jeden z trzech najbardziej zaufanych uczniów Merlina, otrzymał od swego konającego mistrza misję odnalezienia w przyszłości swego potomka – pierwszego Merlińczyka. Tylko on będzie miał moc pokonania śmiertelnego wroga Merlina i najniebezpieczniejszego czarnoksiężnika świata – Morgany le Fay. Balthazar, obdarzony darem niestarzenia się, odnajduje w 2010 roku pierwszego Merlińczyka – Davida Stutlera. Na ich drodze staje jednak były przyjaciel i zaciekły wróg Balthazara – Maxim Horvarth.
Produkcja.
Identyczny zespół tworzący film (reżyser, producent, montażysta, kompozytor, odtwórca głównej roli, studio, dystrybutor) jest również odpowiedzialny za film "Skarb narodów" oraz jego kontynuację - "".
Ścieżka dźwiękowa.
Kompozytorem oraz wykonawcą soundtracku do filmu jest Trevor Rabin, muzyk i kompozytor rockowy, były gitarzysta zespołu Yes.

</doc>
<doc id="2049351" url="https://pl.wikipedia.org/wiki?curid=2049351" title="Gustav von Schmoller">
Gustav von Schmoller



</doc>
<doc id="2049352" url="https://pl.wikipedia.org/wiki?curid=2049352" title="Alfredo Moreno">
Alfredo Moreno

Alfredo David "Chango" Moreno Rojas (ur. 12 stycznia 1980 w Santiago del Estero, zm. 8 grudnia 2021 w Aguascalientes) – argentyński piłkarz z obywatelstwem meksykańskim występujący na pozycji napastnika.
Kariera klubowa.
Moreno pochodzi z miasta Santiago del Estero i jest wychowankiem tamtejszego amatorskiego zespołu Estudiantes de Huaico Hondo, skąd w późniejszym czasie przeniósł się do Sportivo Dock Sud ze stołecznego Buenos Aires. Tam jako piętnastolatek został zauważony przez Jorge Griffę, trenera juniorów krajowego giganta – Club Atlético Boca Juniors i zaraz potem dołączył do akademii młodzieżowej tego klubu. Do pierwszej drużyny został włączony w wieku dziewiętnastu lat przez szkoleniowca Carlosa Bianchiego, w argentyńskiej Primera División debiutując 26 września 1999 w zremisowanym 0:0 spotkaniu z San Lorenzo. Premierowego gola w najwyższej klasie rozgrywkowej strzelił natomiast 31 października tego samego roku w wygranej 3:1 konfrontacji z Rosario Central. W 2000 roku triumfował ze swoją ekipą w najbardziej prestiżowych rozgrywkach południowoamerykańskiego kontynentu – Copa Libertadores, jednak pozostawał wówczas wyłącznie rezerwowym Boca, za konkurentów do gry w linii ataku mając graczy takich jak Martín Palermo, Marcelo Delgado czy Guillermo Barros Schelotto.
Latem 2000 Moreno został wypożyczony do niżej notowanego Racing Club de Avellaneda, gdzie spędził nieudane sześć miesięcy; ani razu nie wpisał się na listę strzelców, zaś jego drużyna zajęła ostatnie miejsce w ligowej tabeli. W styczniu 2001 został wypożyczony po raz kolejny, tym razem do meksykańskiego Club Necaxa z siedzibą w stołecznym mieście Meksyk. W meksykańskiej Primera División zadebiutował 21 stycznia 2001 w przegranym 1:2 meczu z Pueblą, zaś pierwszą bramkę w lidze meksykańskiej strzelił 14 stycznia tego samego roku w zremisowanym 1:1 pojedynku z Celayą z rzutu karnego. Ogółem w barwach Necaxy spędził rok bez większych sukcesów, a wobec braku niezmiennego braku szans na grę w Boca, w lipcu 2002 udał się na wypożyczenie do chińskiego Shandong Luneng Taishan. W Jia-A League po raz pierwszy wpisał się na listę strzelców 18 sierpnia 2002 w wygranym 3:1 spotkaniu z Qingdao Hademen, a po upływie pół roku powrócił do Boca, z którym w wiosennym sezonie Clausura 2003 wywalczył wicemistrzostwo Argentyny. Wówczas także po raz drugi triumfował w Copa Libertadores, jednak wciąż pełnił tylko rolę rezerwowego.
W lipcu 2003 Moreno powrócił do Meksyku, gdzie spędził resztę swojej kariery; wówczas po raz drugi został zawodnikiem Club Necaxa, jednak tym razem mającego już siedzibę w mieście Aguascalientes. Szybko wywalczył sobie niepodważalne miejsce w wyjściowym składzie i przez następne kilka lat pozostawał najlepszym strzelcem ekipy, będąc jednym z ważniejszych zawodników w nowożytnej historii klubu. Ponadto w kwietniu 2006 na zasadzie krótkiego, dwutygodniowego wypożyczenia przeniósł się do ekipy Tigres UANL z miasta Monterrey, aby pomóc jej w awansie do ćwierćfinału Copa Libertadores. W 2007 roku zanotował swój jedyny sukces w barwach Necaxy, triumfując w rozgrywkach kwalifikacyjnych do Copa Libertadores – InterLidze. W lipcu 2007 razem ze swoim kolegą klubowym Mariem Pérezem przeszedł do zespołu San Luis FC z siedzibą w San Luis Potosí, w ramach rozliczenia za transfer Ángela Reyny. Tam od razu został kluczowym graczem linii ataku i w jesiennym sezonie Apertura 2007 z osiemnastoma bramkami na koncie został królem strzelców ligi meksykańskiej.
Latem 2008 Moreno za sumę około 3,6 miliona dolarów został zawodnikiem czołowego meksykańskiego zespołu – stołecznego Club América, gdzie spędził pół roku bez poważniejszych osiągnięć, nie spełniając pokładanych w nim oczekiwań. Bezpośrednio po tym został wypożyczony na sześć miesięcy do swojej byłej drużyny – Club Necaxa, lecz mimo udanych występów i pewnego miejsca w wyjściowym składzie, na koniec rozgrywek 2008/2009 spadł z nią do drugiej ligi. Sam pozostał jednak w najwyższej klasie rozgrywkowej, powracając do San Luis FC – w odwrotną stronę ponownie powędrował Ángel Reyna. Tam bez sukcesów spędził rok jako podstawowy piłkarz, po czym został wypożyczony do drużyny Club Atlas z siedzibą w Guadalajarze, którego barwy także reprezentował przez rok. W listopadzie 2010 otrzymał meksykańskie obywatelstwo, w wyniku wieloletniego zamieszkiwania w tym kraju, natomiast w lipcu 2012 udał się na wypożyczenie do Club Tijuana. Tam w jesiennym Apertura 2012 zdobył pierwszy zarówno w swojej karierze, jak i w historii klubu tytuł mistrza Meksyku, będąc podstawowym napastnikiem ekipy prowadzonej przez Antonio Mohameda.
W lipcu 2013 Moreno został wypożyczony do drużyny Puebla FC, gdzie bez poważniejszych sukcesów występował przez sześć miesięcy, po czym przeszedł do walczącego o utrzymanie w lidze Tiburones Rojos de Veracruz. Barwy ekipy z portowego miasta reprezentował jako podstawowy gracz również przez półroczny okres, a bezpośrednio po tym powrócił do Club Tijuana. Przez pierwszy rok regularnie pojawiał się na ligowych boiskach, lecz później wskutek słabszych występów został wystawiony na listę transferową i relegowany do roli głębokiego rezerwowego, nie potrafiąc nawiązać do sukcesów odnoszonych z Tijuaną podczas pierwszego pobytu w tej ekipie. W styczniu 2016 na zasadzie wypożyczenia dołączył do drugoligowego Celaya FC.

</doc>
<doc id="2049355" url="https://pl.wikipedia.org/wiki?curid=2049355" title="Ukształtowanie powierzchni Rei">
Ukształtowanie powierzchni Rei

Na powierzchni Rei, drugiego co do wielkości księżyca Saturna można wyróżnić następujące formacje geologiczne:
Poniżej znajdują się spisy wymieniające poszczególne formy geologiczne, należące do każdej z kategorii.
Catena.
Nazwy "Catena" pochodzą od mitologicznych miejsc.
Chasma.
Nazwy "chasma" pochodzą od miejsc występujących w mitologiach świata.
Fossa.
Nazwy "fossa" pochodzą od miejsc z mitologii perskiej.
Kratery.
Nazwy "kraterów" pochodzą od postaci występujących w mitologiach kultur pozaeuropejskich.

</doc>
<doc id="2049356" url="https://pl.wikipedia.org/wiki?curid=2049356" title="Faisalabad">
Faisalabad



</doc>
<doc id="2049357" url="https://pl.wikipedia.org/wiki?curid=2049357" title="J.C.Staff">
J.C.Staff

 – japońskie studio zajmujące się animacją i produkcją anime, założone 18 stycznia 1986 roku w dzielnicy Musashino w Tokio.
Pierwszą produkcją studia było 3-odcinkowe OVA "Sengoku Kidan Yōtōden" z 1987.
Produkcje.
Seriale anime.
1986–1994.
Opracowane na podstawie źródła
2009-2012.
Opracowane na podstawie źródła
2013-2015.
Opracowane na podstawie źródła
2016-2018.
Opracowane na podstawie źródła
2019-2021.
Opracowane na podstawie źródła
2022.
Opracowane na podstawie źródła
OVA.
1986–1991.
Opracowane na podstawie źródła.
2009-2012.
Opracowane na podstawie źródła
2013-2021.
Opracowane na podstawie źródła
Filmy.
1986–1994.
Opracowane na podstawie źródła.
2009-2018.
Opracowane na podstawie źródła
2019-2021.
Opracowane na podstawie źródła

</doc>
<doc id="2049359" url="https://pl.wikipedia.org/wiki?curid=2049359" title="Farandżijja">
Farandżijja

Farandżijja (gr.: Φραγγιοι, czyli "Frank - mieszkaniec Zachodu", arab.:فرنجية, fr.: Frangié, ang.: Frangieh, Franjieh ) – wpływowa, maronicka rodzina libańska, zamieszkująca głównie dystrykt Zgharta. Część członków wyemigrowała do Australii.

</doc>
<doc id="2049362" url="https://pl.wikipedia.org/wiki?curid=2049362" title="Najwyższy Król Ñoldorów">
Najwyższy Król Ñoldorów



</doc>
<doc id="2049363" url="https://pl.wikipedia.org/wiki?curid=2049363" title="Avenida de la Paz">
Avenida de la Paz

Avenida de la Paz – stacja metra w Madrycie, na linii 4. Znajduje się w dzielnicy Ciudad Lineal, w Madrycie i zlokalizowana jest pomiędzy stacjami Arturo Soria i Alfonso XIII. Została otwarta 26 marca 1973.

</doc>
<doc id="2049365" url="https://pl.wikipedia.org/wiki?curid=2049365" title="Alfonso XIII (stacja metra)">
Alfonso XIII (stacja metra)

Alfonso XIII – stacja metra w Madrycie, na linii 4. Znajduje się w dzielnicy Chamartín, w Madrycie i zlokalizowana jest pomiędzy stacjami Avenida de la Paz i Prosperidad. Została otwarta 26 marca 1973.

</doc>
<doc id="2049366" url="https://pl.wikipedia.org/wiki?curid=2049366" title="Khazen">
Khazen

Khazen ("Al / El / De Khazen") – wpływowa, maronicka rodzina libańska, zamieszkująca Dystrykt Kasarwan; od XVI wieku Khazenowie tytułują się mianem szejków. 
Przedstawiciele.
Patriarchowie:
Czasy współczesne:

</doc>
<doc id="2049369" url="https://pl.wikipedia.org/wiki?curid=2049369" title="Ğabdulla Tuqay">
Ğabdulla Tuqay

Ğabdulla Tuqay (, cyrylicą Габдулла Мөхәммәтгариф улы Тукай, w alfabecie arabskim عبدالله توقاي, , wym. Gabdułłá Tukáj, Gabdułłá Muchamedgarífowicz Tukajew; ur. 1886, zm. 1913) – poeta tatarski, krytyk literacki, eseista, tłumacz. Twórczość Tuqaya ukształtowała współczesny język tatarski.
Życiorys.
Urodził się 1886 we wsi Quşlawıç (w transkrypcji rosyjskiej "Kuszłaúcz") guberni kazańskiej, Imperium Rosyjskie. Urodził się w rodzinie mułły. Rodzice zmarli gdy był dzieckiem i wychowywali go obcy ludzie. Mieszkał w Kurtaju, a do 1907 w Uralsku. W 1907 roku przyjechał do Kazania i tu spędził resztę życia. Zmarł 2 (15) kwietnia 1913 roku. 

</doc>
<doc id="2049370" url="https://pl.wikipedia.org/wiki?curid=2049370" title="Newport Jazz Festival">
Newport Jazz Festival

Newport Jazz Festival – festiwal muzyki jazzowej odbywający się co roku latem w Newport, w Rhode Island, w Stanach Zjednoczonych. Odbywa się od 1954 roku z inicjatywy George'a Weina oraz Ellaine Lorillard.

</doc>
<doc id="2049371" url="https://pl.wikipedia.org/wiki?curid=2049371" title="Królestwo Węgier (1526–1867)">
Królestwo Węgier (1526–1867)

Królestwo Węgier (, , , 1538–1699 dla odróżnienia od Węgier nieznajdujących się pod wpływem osmańskim znane jako Królewskie Węgry, węg. "Királyi Magyarország") – Królestwo Węgier znajdujące się pod rządami Habsburgów jako królów Węgier. Wchodziło w skład Monarchii Habsburgów.
Węgry przeszły pod panowanie Habsburgów w wyniku wymarcia czesko-węgierskich Jagiellonów, tj. po śmierci Ludwika II w bitwie pod Mohaczem (1526) i rozwiązaniu sporu o sukcesję po zmarłym pomiędzy Habsburgami i Janem Zápolyą. Pokój z Imperium Osmańskim na mocy układu w Wielkim Waradynie spowodował, że pod panowaniem Habsburgów znalazła się mniejsza, zachodnia część królestwa. 
Pozostałe dwie części Węgier to Osmańskie Węgry pod okupacją Imperium Osmańskiego i Wschodnie Królestwo Węgier (później Księstwo Siedmiogrodu).
Po pokoju w Karłowicach całość Węgier znalazła się pod władzą Habsburgów.
Węgry znajdowały się pod panowaniem Habsburgów do 1918, ale po zawarciu ugody austriacko-węgierskiej w 1867 ich status wzrósł do równoważnej części państwa (zobacz Kraje Korony Świętego Stefana).

</doc>
<doc id="2049372" url="https://pl.wikipedia.org/wiki?curid=2049372" title="Lav Diaz">
Lav Diaz

Lav Diaz, właściwie Lavrente Indico Diaz (ur. 30 grudnia 1958 w Datu Paglas) - filipiński reżyser, scenarzysta, montażysta, operator, aktor i producent filmowy.
Styl filmowy.
Tworzy autorskie, niezależne kino artystyczne. Mistrz slow cinema, kina obserwacyjnego i minimalistycznego, pełnego długich, często niemal statycznych ujęć. 
Jego filmy poruszają istotne tematy społeczne i polityczne współczesnych Filipin. Wczesna twórczość reżysera wpisywała się w ogólne trendy tamtejszej kinematografii. Filmy powstałe w późniejszym okresie to monumentalne, wielogodzinne freski filmowe (czas ich trwania waha się między 400 a 500 min.).
Zdobywca nagród na wielu międzynarodowych festiwalach filmowych. Film "Z tego, co było, po tym, co było" (2014) otrzymał Złotego Lamparta na MFF w Locarno. "Kołysankę do bolesnej tajemnicy" (2016) wyróżniono Nagrodą im. Alfreda Bauera za innowacyjność na 66. MFF w Berlinie. Za "Kobietę, która odeszła" (2016) Diaz zdobył Złotego Lwa na 73. MFF w Wenecji. Najnowszy film reżysera, "Sezon diabła" (2018), zaprezentowano w konkursie głównym na 68. Berlinale.

</doc>
<doc id="2049375" url="https://pl.wikipedia.org/wiki?curid=2049375" title="LIGO">
LIGO

LIGO (Laser Interferometer Gravitational Wave Observatory) – detektor fal grawitacyjnych, bazujący na zasadzie interferometru Michelsona. LIGO jest wspólnym przedsięwzięciem naukowców z MIT, Caltech i wielu innych szkół wyższych.
Pomysł budowy detektora zrodził się w 1992; pomysłodawcami byli Kip Thorne i Ronald Drever z Caltechu oraz Rainer Weiss z MIT. Budowę rozpoczęto w 1996, a zakończono cztery lata później. Pierwszych badań naukowych dokonano w 2002. Koszt budowy wyniósł 365 mln USD (według cen z 2002 roku). Projekt jest sponsorowany przez National Science Foundation.
Pomimo zaawansowania technicznego LIGO 1, naukowcy nie zarejestrowali sygnału, który jednoznacznie wywołany był zaburzeniami pola grawitacyjnego. Było to spowodowane zbyt małą czułością aparatury badawczej, gdyż była to pierwsza wersja testowa instrumentu. Problemy te miała przełamać kolejna, udoskonalona wersja LIGO.
W 2008 podjęto decyzję o udoskonaleniu instrumentu w celu zwiększenia jego czułości 10-krotnie. Zakończenie prac i ponowne rozpoczęcie pomiarów LIGO nastąpiło we wrześniu 2015 roku.
Budowa i zasada działania.
Obserwatorium LIGO to nie jedna, lecz dwie identyczne instalacje, oddalone od siebie o ponad 3 tys. kilometrów. Jedna z nich znajduje się w Hanford, w pobliżu Richland w stanie Waszyngton, a druga w Livingston w stanie Luizjana. Instalacja, która z góry wygląda jak litera L, to dwie rury o długości 4 km każda i stykające się pod kątem prostym. Każde z ramion detektora zbudowane jest z betonowej rury o średnicy 2 m, w której wnętrzu znajduje się druga rura ze stali nierdzewnej, w której panuje niemal zupełna próżnia. W miejscu połączenia rur umiejscowiony jest laser oraz dzielnik wiązki światła.
Dzięki rozdzielaczowi wiązka lasera zostaje skierowana do obu ramion jednocześnie. Wiązki docierają do zwierciadeł umieszczonych na końcu każdej z rur. Aby osiągnąć maksymalną dokładność pomiaru promienie są odbijane tam i z powrotem około 100 razy, po czym zostają skierowane do fotodetektora. Następnie komputer porównuje obie wiązki lasera zarejestrowane w fotodetektorze i dzięki zjawisku interferencji wylicza różnicę dróg przebytych przez obydwie wiązki. Drogi te są identyczne, ale jeżeli w czasie pomiaru dotrze do urządzenia fala grawitacyjna (zaburzenie czasoprzestrzeni), długość jego ramion ulega zmianiom, co powoduje, że wiązki docierają do fotodetektora nierównocześnie.
Trudność w detekcji fal grawitacyjnych polega na tym, że nawet największe przewidywane zaburzenia czasoprzestrzeni mogą zmienić długość ramion detektora o mniej niż jedną tysięczną część średnicy protonu. Dla porównania – to mniej więcej tak, jakby mierzyć zmiany średnicy Drogi Mlecznej (średnica około 100 tys. lat świetlnych) z dokładnością do jednego metra.
Największym problemem przy projektowaniu i budowie LIGO było opracowanie sposobu uniknięcia zakłóceń podczas pomiarów, szczególnie tych, których źródłem mogą być wstrząsy sejsmiczne, przelot samolotu lub roboty budowlane w okolicy. Zakłócenia te muszą być wyeliminowane, aby pomiar był wiarygodny. W tym celu opracowano szereg systemów tłumiących drgania oraz programy komputerowe, które potrafią porównać i oddzielić zakłócenia od wyników badań.
Najważniejszym rozwiązaniem konstrukcyjnym był pomysł, aby wybudować nie jeden, ale dwa identyczne instrumenty w dużej odległości. Dzięki temu, nawet kiedy w jednym LIGO dojdzie do zakłóceń pochodzenia ziemskiego, drugi instrument oddalony o 3 tys. kilometrów nie zostanie zakłócony. Natomiast gdy przez Ziemię przejdzie z prędkością światła fala grawitacyjna, wywoła podobne zmiany w obydwu miejscach tuż po sobie.
Cele naukowe.
Podstawowym celem LIGO jest obserwowanie i próba lokalizacji źródeł fal grawitacyjnych, które są zmarszczkami czasoprzestrzeni. Twórcą teorii opisującej fale grawitacyjne jest Albert Einstein, którego ogólna teoria względności przewiduje, że na skutek ruchu obiektów obdarzonych masą w przestrzeni powinny rozchodzić się fale grawitacyjne, czyli zaburzenia czasoprzestrzeni. Im większa masa i szybszy ruch, tym większe zaburzenia przestrzeni oraz łatwiejsze do obserwacji przez naziemne detektory typu LIGO. Falowe zmiany pola grawitacyjnego pierwszy próbował zarejestrować fizyk amerykański Joseph Weber w latach 60. XX wieku. Budował on aluminiowe cylindry obłożone detektorami, lecz ich czułość była zbyt niska. Istnienie fal grawitacyjnych nie budziło wątpliwości od 1974 roku, gdy zostały potwierdzone pośrednio przez radioastronomów, Josepha Taylora i Russela Hulse'a. Obserwując okrążające się pulsary PSR B1913+16, stwierdzili, że układ ten powoli traci energię, zgodne z ogólną teorią względności. Za to odkrycie otrzymali w 1993 Nagrodę Nobla.
Badanie Wszechświata przy pomocy detektorów fal grawitacyjnych jest nową domeną badań astronomicznych, uzupełniającą obserwacje prowadzone w promieniowaniu elektromagnetycznym i przy użyciu detektorów neutrin. Rejestrowanie fal grawitacyjnych umożliwia obserwację największych kosmicznych zjawisk: zderzeń gwiazd neutronowych, czarnych dziur i wybuchów supernowych.
Odkrycie fal grawitacyjnych.
11 lutego 2016 międzynarodowy zespół naukowców poinformował o pierwszym w historii zarejestrowaniu fal grawitacyjnych. 14 września 2015, niemal w tym samym czasie, fale zostały wykryte przez oba detektory LIGO. Zarejestrowane fale grawitacyjne pochodziły ze zderzenia układu dwóch czarnych dziur, do którego doszło ponad miliard lat temu. Z ogłoszeniem wyników obserwacji zwlekano kilka miesięcy ze względu na dokładną weryfikację danych. Nie chciano też powtórzyć błędu sprzed dwóch lat, kiedy błędnie zinterpretowano obserwacje prowadzone na biegunie południowym za pomocą BICEP2, teleskopu mikrofalowego promieniowania tła.
Inne detektory fal grawitacyjnych.
LIGO nie jest jedynym instrumentem tego typu. Działają m.in. GEO600, VIRGO, a w fazie projektów pozostają AIGO, LCGT. Prace trwają również nad detektorem LISA, którego umieszczenie w przestrzeni kosmicznej planowane jest na 2034 rok. W grudniu 2015 wystrzelono sondę LISA Pathfinder, której zadaniem jest przetestowanie technologii, które zostaną zastosowane w przyszłości w misji LISA.

</doc>
<doc id="2049377" url="https://pl.wikipedia.org/wiki?curid=2049377" title="Sony Classical">
Sony Classical

Sony Classical Records – wytwórnia płytowa, która rozpoczęła działanie pod nazwą Columbia Masterworks Records, w ramach amerykańskiej Columbia Records. W 1948 roku wydała swoją pierwszą długogrającą płytę gramofonową.
Do artystów Sony Classical Records należą między innymi:

</doc>
<doc id="2049381" url="https://pl.wikipedia.org/wiki?curid=2049381" title="Roztoczanka">
Roztoczanka



</doc>
<doc id="2049382" url="https://pl.wikipedia.org/wiki?curid=2049382" title="Nils Grandelius">
Nils Grandelius

Nils Grandelius (ur. 3 czerwca 1993 w Lund) – szwedzki szachista, arcymistrz od 2010 roku.
Kariera szachowa.
Pierwszy sportowy sukces odniósł w 2005 r., zwyciężając w turnieju "SK Mumiens Turnering" w Lund. Wielokrotnie startował w mistrzostwach świata i Europy juniorów w różnych kategoriach wiekowych, największy sukces odnosząc w 2010 r. w Porto Carras, gdzie zdobył brązowy medal mistrzostw świata juniorów do 18 lat. W 2011 r. zdobył w Albenie tytuł mistrza Europy do 18 lat.
W 2007 r. zdobył w Sztokholmie tytuł mistrza Szwecji juniorów w kategorii do 20 lat. W 2008 r. zadebiutował w finale indywidualnych mistrzostw kraju w Växjö (zajmując VII m.) oraz zwyciężył w międzynarodowym turnieju w Ołomuńcu, wypełniając pierwszą arcymistrzowską normę. W 2009 r. w kolejnym turnieju w Ołomuńcu podzielił I m. (wspólnie z Konstantinem Maslakiem, jednocześnie wypełniając druga normę na tytuł arcymistrza), zajął II m. (za Nigelem Shortem) w turnieju "Sigeman &amp; Co" w Malmö, zwyciężył w Lund (turniej "Schackstudions IM-Turnering"). W 2010 r. na turnieju "Bosna" w Sarajewie wypełnił trzecią arcymistrzowską normę i został najmłodszym w historii szwedzkim szachistą, który otrzymał ten tytuł. W 2013 r. zwyciężył w turnieju "Grand Europe open" w Złotych Piaskiach oraz zdobył w Örebro srebrny medal indywidualnych mistrzostw Szwecji.
Wielokrotnie reprezentował Szwecję w turniejach drużynowych, m.in.:
Najwyższy ranking w dotychczasowej karierze osiągnął 1 marca 2019 r., z wynikiem 2694 punktów zajmował wówczas 48. miejsce na światowej liście FIDE oraz 1. miejsce wśród szwedzkich szachistów.

</doc>
<doc id="2049383" url="https://pl.wikipedia.org/wiki?curid=2049383" title="Neelix (muzyk)">
Neelix (muzyk)

Neelix, właśc. Henrik Twardzik (ur. 11 września 1975 w Hamburgu, Niemcy) – niemiecki DJ i producent. Muzyką jako DJ zajmuje się od 1998 roku, a od 2000 także jako producent. W roku tym także przyjął swój pseudonim artystyczny Neelix.
Z początku tworzył psychedelic trance a obecnie – progressive trance. W niektórych kompozycjach daje się także wyczuć elementy electro i house. Neelix szybko wypracował swój unikatowy styl dla którego charakterystyczne są dynamiczne linie basowe, krótkie wstawki wokalne oraz ciekawe melodie i efekty dźwiękowe. Dzięki temu na scenie progressive stał się łatwo rozpoznawalny.
Poza własnymi albumami Neelix może pochwalić się także kilkunastoma nagraniami zamieszczonymi na kompilacjach wydanych dla różnych wytwórni. Uczestniczy w różnych imprezach i festiwalach na całym świecie. Grał w Szwecji, Danii, Grecji, Szwajcarii, Austrii, Wielkiej Brytanii, Brazylii, Belgii, Holandii, Izraelu, Meksyku i na Węgrzech.
Neelix jest także współzałożycielem (wraz z projektem Day.Din) wytwórni płytowej: Glamour Studios w 2006.

</doc>
<doc id="2049384" url="https://pl.wikipedia.org/wiki?curid=2049384" title="Zgromadzenie Federalne (Niemcy)">
Zgromadzenie Federalne (Niemcy)

Zgromadzenie Federalne w Niemczech (niem. "Bundesversammlung") – organ konstytucyjny składający się z członków Bundestagu i w równej liczbie z członków wybranych przez przedstawicielstwa krajów związkowych na zasadach wyborów proporcjonalnych, obradujących wspólnie w celu wyboru prezydenta Republiki Federalnej Niemiec (niem. "Bundespräsident"). Zgromadzenie zwoływane jest nie później, niż 30 dni przed upływem kadencji Prezydenta lub w ciągu 30 dni od rezygnacji, jego śmierci lub usunięcia z urzędu. 
Prezydent jest wybierany bez debaty. Procedura wyborów nowego prezydenta obejmuje maksymalnie trzy tajne tury w drodze głosowania pisemnego. Jeżeli zwycięski kandydat nie zostanie wybrany w pierwszych dwóch turach bezwzględną większością głosów, w trzeciej turze do wyboru wystarczy mu względna większość głosów.
Kandydaci są nominowani zwykle przez jedną lub więcej stron politycznych. Kandydat popierany przez partie mające większość w Bundestagu uważany jest za zwycięzcę, ponieważ w pierwszym głosowaniu może osiągnąć wymaganą większość głosów. 
Po głosowaniu przewodniczący Bundestagu pyta wybranego kandydata, czy akceptuje wolę Zgromadzenia Federalnego – kandydat ma dwa dni na udzielenie odpowiedzi. Przewodniczący Bundestagu zamyka sesję Zgromadzenia Federalnego po uzyskaniu aprobaty wybranego kandydata na wybór Zgromadzenia.

</doc>
<doc id="2049387" url="https://pl.wikipedia.org/wiki?curid=2049387" title="Bateria 9 V">
Bateria 9 V

Bateria PP3 (tzw. "bateria dziewięciowoltowa") – bateria ogniw zwykle zbudowana z 6 ogniw typu AAAA połączonych szeregowo, zamkniętych w metalowej obudowie o kształcie prostopadłościanu.
Rodzaje.
Na rynku są baterie o oznaczeniach:
Zastosowanie.
Stosowana do zasilania drobnych przenośnych i stacjonarnych urządzeń elektrycznych, np. kalkulatorów, radioodbiorników.
Historia.
Bateria PP3 pojawiła się wraz z rozwojem radia tranzystorowego. Firma Eveready (Energizer) twierdzi, że wprowadziła ten typ baterii na rynek w roku 1956.

</doc>
<doc id="2049390" url="https://pl.wikipedia.org/wiki?curid=2049390" title="Afri-cola">
Afri-cola

Afri-cola - napój produkowany w Niemczech. Afri-cola powstała w 1931 roku w firmie F. Blumhoffer Nachfolger GmbH, produkującej też napój Bluna. Marka należy dziś do Mineralbrunnen Überkingen-Teinach AG.

</doc>
<doc id="2049391" url="https://pl.wikipedia.org/wiki?curid=2049391" title="Constantin Fahlberg">
Constantin Fahlberg

Constantin Fahlberg (ur. 22 grudnia 1850 w Tambowie; zm. 15 sierpnia 1910 w Nassau) - chemik. Podczas analizowania związków chemicznych smoły węglowej, które prowadził w ramach badań profesora Iry Remsena z Johns Hopkins University w latach 1877-78, odkrył słodką substancję - sulfimid o-benzoesowy, który następnie zarejestrował pod nazwą handlową sacharyna.

</doc>
<doc id="2049392" url="https://pl.wikipedia.org/wiki?curid=2049392" title="Cerkiew Chrystusa Króla w Ornecie">
Cerkiew Chrystusa Króla w Ornecie



</doc>
<doc id="2049393" url="https://pl.wikipedia.org/wiki?curid=2049393" title="Górna Beczwa">
Górna Beczwa

Górna Beczwa (cz. "Vsetínská Bečva", lub "Horní Bečva") – rzeka na Morawach w Czechach o długości 59,38 km i powierzchni dorzecza 727,51 km².
Rzeka źródła ma na stokach szczytu Čarták w Górach Wsetyńskich. Z połączenia Górnej i Dolnej Beczwy w miejscowości Valašské Meziříčí powstaje rzeka Beczwa.
Ważniejsze dopływy:

</doc>
<doc id="2049394" url="https://pl.wikipedia.org/wiki?curid=2049394" title="Kdegraphics">
Kdegraphics



</doc>
<doc id="2049395" url="https://pl.wikipedia.org/wiki?curid=2049395" title="Cerkiew bł. Omeliana Kowcza w Ornecie">
Cerkiew bł. Omeliana Kowcza w Ornecie



</doc>
<doc id="2049396" url="https://pl.wikipedia.org/wiki?curid=2049396" title="Dracula 3">
Dracula 3

Dracula 3: The Path of the Dragon (fr. "Dracula 3 : La Voie du dragon") – komputerowa gra przygodowa typu "wskaż i kliknij", stworzona przez francuskie Kheops Studio i wydana w 2008 roku przez Microïds na platformę Microsoft Windows. W 2010 roku ukazały się jej wersje na platformy Macintosh i iPhone. Jest to kontynuacja gier ' i '.
Fabuła gry jest luźno osadzona w realiach powieści Brama Stokera pod tytułem "Drakula". Gracz wciela się w duchownego Arno Morianiego, wyspecjalizowanego "advocatum diaboli", którego zadaniem jest podważanie domniemanej świętości osób, wobec których Kościół wszczął postępowanie kanonizacyjne. Badanym „obiektem” jest mająca zostać przyszłą świętą mieszkanka Transylwanii, której ciało pokryte jest ukłuciami. Moriani musi dociec, czy są to stygmaty, czy ślady wampira.
Gra otrzymała raczej pozytywne oceny, uzyskując średnią ocen 72% według agregatora GameRankings. Na francuskim Festival du Jeu Video otrzymała nagrodę za najlepszy scenariusz.

</doc>
<doc id="2049397" url="https://pl.wikipedia.org/wiki?curid=2049397" title="Korgorusze">
Korgorusze

Korgorusze ("Коргоруши") lub kolowiersze ("коловерши") – w wierzeniach Słowian wschodnich duszki będące pomocnikami domowika.
Gospodarzowi domu, w którym mieszkały, mogły przysporzyć bogactwa lub sprzętów ukradzionych z innych domostw. Uważano, iż pojawiają się pod postacią kotów.

</doc>
<doc id="2049398" url="https://pl.wikipedia.org/wiki?curid=2049398" title="Guarda (stacja kolejowa)">
Guarda (stacja kolejowa)

Guarda (port: "Estação Ferroviária da Guarda") – stacja kolejowa w Guarda, w Portugalii. Została otwarta w 1882. W 2002 miała miejsce przebudowa stacji. Jest obsługiwana przez Comboios de Portugal.

</doc>
<doc id="2049402" url="https://pl.wikipedia.org/wiki?curid=2049402" title="Drzewo genealogiczne królów Anglii">
Drzewo genealogiczne królów Anglii

Drzewo genealogiczne ukazujące powiązania rodzinne królowych i królów Anglii oraz Wielkiej Brytanii od Alfreda Wielkiego (849–899) do Karola (ur. 1948).
Daty przy poszczególnych imionach oznaczają lata panowania w Anglii.

</doc>
<doc id="2049403" url="https://pl.wikipedia.org/wiki?curid=2049403" title="Port lotniczy Valdivia-Pichoy">
Port lotniczy Valdivia-Pichoy

Port lotniczy Valdivia-Pichoy (IATA: ZAL, ICAO: SCVD) – port lotniczy położony 32 km na północny wschód od Valdivia, w regionie Los Ríos, w Chile.

</doc>
<doc id="2049405" url="https://pl.wikipedia.org/wiki?curid=2049405" title="Bocaranga">
Bocaranga

Bocaranga – miasto w Republice Środkowoafrykańskiej w prefekturze Ouham-Pendé, stolica podprefektury o tej samej nazwie, liczącej 61 190 mieszkańców (2003).
W 1911 Bocaranga została w wyniku ustaleń traktatu feskiego włączona w granice niemieckiej kolonii Neukamerun. Do francuskiej kolonii Ubangi-Szari wróciła w 1914 r. W 1946 r. miasto stało się ośrodkiem administracyjnym dystryktu, a od 23 stycznia 1961 ośrodkiem podprefektury w niepodległej Republice Środkowoafrykańskiej.

</doc>
<doc id="2049406" url="https://pl.wikipedia.org/wiki?curid=2049406" title="Piłka siatkowa na Letnich Igrzyskach Olimpijskich 1988 – turniej halowy mężczyzn">
Piłka siatkowa na Letnich Igrzyskach Olimpijskich 1988 – turniej halowy mężczyzn

Turniej olimpijski w piłce siatkowej mężczyzn podczas XXIV Letnich Igrzysk Olimpijskich w Seulu był siódmą edycją w historii i odbył się wyłącznie w halowej odmianie tej dyscypliny sportu. Turniej olimpijski rozegrano w dniach od 17 września do 2 października 1988 roku.
Liczbę reprezentacji startujących w turnieju ponownie zwiększono do 12. Reprezentacje podzielono na dwie sześciodrużynowe grupy, w których zespoły rozegrały ze sobą po jednym spotkaniu. Po dwie najlepsze drużyny z każdej grupy awansowały do półfinałów, po których rozegrano wielki finał i mecz o 3. miejsce. Zespoły, które zajęły miejsca 3-4 w swoich grupach walczyły o miejsca 5-8. Drużyny z dwóch ostatnich miejsc w grupach zagrały o miejsca 9-12.
Drugi złoty medal igrzysk olimpijskich z rzędu zdobyła reprezentacja Stanów Zjednoczonych, która pokonała w finale reprezentację ZSRR 3:1, a w całym turnieju nie doznała porażki (wygrała wszystkie 7 spotkań).
Drużyny uczestniczące.
Awans do turnieju olimpijskiego uzyskali: organizator, mistrz olimpijski, mistrz świata, triumfator Pucharu Świata, zwycięzcy mistrzostw kontynentalnych oraz turniejów kwalifikacyjnych. 
Faza grupowa.
Grupa A.
Tabela
Wyniki spotkań
Grupa B.
Tabela
Wyniki spotkań

</doc>
<doc id="2049407" url="https://pl.wikipedia.org/wiki?curid=2049407" title="Westbahn (Wirtembergia)">
Westbahn (Wirtembergia)

Westbahn – linia kolejowa w Wirtembergii, otwarta w 1853 r. Biegnie od Bietigheim-Bissingen do Bruchsal.
Było to pierwsze połączenie kolejowe między Badenią i Wirtembergią w Niemczech.
Dawniej była ważną magistralą kolejową o znaczeniu międzynarodowym. Status ten straciła po wybudowaniu linii kolei dużych prędkości Mannheim – Stuttgart i obecnie obsługuje przede wszystkim ruch regionalny i towarowy pomiędzy miastami Stuttgart, Karlsruhe, Mannheim i Heidelberg.

</doc>
<doc id="2049409" url="https://pl.wikipedia.org/wiki?curid=2049409" title="Kimberly Po">
Kimberly Po

Kimberly Po (ur. 20 października 1971 w Los Angeles) – amerykańska tenisistka po wyjściu za mąż posługująca się nazwiskiem Po-Messerli, zwyciężczyni Wimbledonu 2000 oraz finalistka US Open 1999 roku w grze mieszanej z Donaldem Johnsonem, finalistka US Open 2001 w grze podwójnej w parze z Nathalie Tauziat. Zwyciężczyni 5 turniejów w deblu.

</doc>
<doc id="2049412" url="https://pl.wikipedia.org/wiki?curid=2049412" title="Dirgantara Air Services">
Dirgantara Air Services

Dirgantara Air Service – nieistniejąca indonezyjska linia lotnicza z siedzibą w Dżakarcie. Obsługuje połączenia krajowe oraz czartery.
W 2009 roku linia zaprzestała wszelkich operacji, a w 2013 roku ogłosiła bankructwo. 

</doc>
<doc id="2049413" url="https://pl.wikipedia.org/wiki?curid=2049413" title="Powódź w Rumunii (2010)">
Powódź w Rumunii (2010)

Powódź w Rumunii nawiedziła obszar Rumunii, północnej Mołdawii oraz Ukraińskiego Obwodu czerniowieckiego w Czerwcu 2010 roku. W wyniku podtopień śmierć poniosło 23 osoby. Wszystkie ofiary to obywatele Rumunii. Straty szacowane są na około 65 milionów euro lub 0,5 miliarda Leji.
Przebieg zdarzeń.
Ulewne deszcze padające początkowo nad Rumunią doprowadziły do wylania rzeki Seret, która zalała doszczętnie miejscowość Şendreni. Fala kulminacyjna przesuwała się po rzece zalewając kolejno położone nad nią miasta. Premier Rumunii, Emil Boc odwiedził najbardziej zniszczone okręgi: Suczawa oraz Botoszany zapewniając o wsparciu ze strony rządu Rumuńskiego. Z okręgu Alba ewakuowano co najmniej 160 rodzin. W miejscowości Dorohoi w północno-wschodniej Rumunii wylała rzeka Jijia. W samym mieście zginęło 6 osób. 5 lipca 2010 roku odnotowano rekordowy poziom rzeki wynoszący 676 cm, jednak nieoficjalnie wiadomo że poziom wody na Seret w miejscowości o tej samej nazwie wynosił 728 cm. Usuwanie skutków powodzi trwa do dzisiaj.

</doc>
<doc id="2049414" url="https://pl.wikipedia.org/wiki?curid=2049414" title="Puchar Świata w narciarstwie alpejskim kobiet 1998/1999">
Puchar Świata w narciarstwie alpejskim kobiet 1998/1999

Puchar Świata w narciarstwie alpejskim kobiet sezon 1998/1999 to 33 edycja tej imprezy. Cykl ten rozpoczął się w austriackiej miejscowości Sölden 24 października 1998 roku, a zakończył 13 marca 1999 roku w hiszpańskim Sierra Nevada. 

</doc>
<doc id="2049415" url="https://pl.wikipedia.org/wiki?curid=2049415" title="Johann Draconites">
Johann Draconites

Johann Draconites, właściwie Johann Trach lub Drach, zwany też Karlstadtem (ur. w 1494 w Karlstadt, zm. 18 kwietnia 1566 w Wittenberdze) – niemiecki teolog luterański, działacz reformacyjny, biblista i humanista.
Życiorys.
Johann Draconites podjął studia na Uniwersytecie w Erfurcie w 1509 roku i, po uzyskaniu tytułu magistra w 1514 roku, dołączył do kręgu poetów skupionego wokół Eobena Hessusa. Członkowie tego kręgu byli wielbicielami Erazma, więc w 1520 roku udał się do Niderlandów na spotkanie z tym uczonym. Jednak niedługo potem stał się zwolennikiem Lutra, na co wpłynęła jego wizyta w Erfurcie w kwietniu 1521 roku. W czerwcu tegoż roku Draconites został, ze względu na swe poparcie dla Lutra, usunięty ze stanowiska kanonika katedralnego, jednak protesty ludu i studentów doprowadziły do przywrócenia go na stanowisko. W tym też miesiącu odbyły się zamieszki wymierzone w duchowieństwo, o wywołanie których posądza się Draconitesa, a które doprowadziły do głębokiego rozdarcia pomiędzy katolikami a ewangelikami. Epidemia zmusiła go do udania się do Wittenbergi, gdzie studiował język hebrajski, jednak następnego roku został powołany na proboszcza Miltenbergu. W nauczaniu i praktyce zbliżał się do modelu wittenberskiego, co wzbudziło wrogość miejscowych katolików. Wezwano go do stawienia się przed przedstawicielem arcybiskupa Moguncji, Draconites jednak odmówił, więc został ekskomunikowany. Przekonany przez błagania swoich parafian, uciekł przed grożącym mu niebezpieczeństwem we wrześniu 1523 roku i mieszkał w Wertheimie, Norymberdze, Erfurcie i Wittenberdze, skąd napisał pocieszający list dla mieszkańców Miltenbergu, gdzie siłą przywrócono dawny porządek. W 1525 roku został proboszczem Waltershausen nieopodal Gotha, i następnego roku został wizytatorem okręgu Tenneberg. Jego posługa wywołała konflikty, więc w 1528 roku zrzekł się urzędu i żył jako osoba prywatna w Eisenach, gdzie podjął pracę nad wielojęzycznym wydaniem Biblii. Jego rezygnacja z działalności publicznej wzbudziła podejrzenia i oskarżono go nawet o herezję, Draconites był jednak wierny nauce ewangelickiej i w obronie przedstawił dzieło "Bekenntnis des Glaubens und der Lehre".
W 1534 roku Draconites został proboszczem i profesorem w Marburgu. Na obu polach działał z wielką gorliwością. Publikował komentarze biblijne, kazania i literaturę pobożnościową. Odnowił też przyjaźń z Eobenem Hessuse, w 1540 roku wygłosił mowę na jego pogrzebie, opublikował także jego listy. Prowadził misję wśród Żydów. W 1537 roku podpisał Artykuły Szmalkaldzkie. Popadł jednak w spór z Thamerem, profesorem Uniwersytetu w Marburgu, na temat związku skruchy i usprawiedliwienia. Thamer cieszył się poparciem młodego landgrafa i Draconites, po czternastu latach posługi, musiał opuścić miasto w październiku 1547 roku. Przez jakiś czas wykładał w Lubece na temat ksiąg prorockich i w latach 1549–1550 opublikował dzieło "Gottes Verheißungen von Christo Jesu" poświęcone proroctwom mesjanistycznym. Ze względu na swoją reputację znawcy języka hebrajskiego objął profesurę na Uniwersytecie w Rostocku i kilka razy sprawował funkcję rektora. W 1557 roku został superintendentem Rostocku ze względu na poparcie władz świeckich, choć faworytami duchowieństwa byli Tilemann Hesshus i Petrus Eggerdes. Jego liberalna interpretacja przepisów o szabacie doprowadziła do oskarżenia go o antynomizm. W 1560 uzyskał od pruskiego księcia Albrechta stanowisko przewodniczącego konsystorza diecezji pomezańskiej z siedzibą w Kwidzynie. Tam miał możliwość ukończenia swojego wielojęzycznego wydania Biblii.
Ostatnie lata życia Draconites spędził w Wittenberdze. Jego "Biblia Pentapla" zaczęła ukazywać się w 1563 roku. Do 1565 roku zdążył opublikować księgi Psalmów, Przysłów, Izajasza, Malachiasza, Joela, Zachariasza i Micheasza, a także pięć pierwszych rozdziałów Księgi Rodzaju. Tekst hebrajski był wydrukowany bardzo dużą czcionką, a pod każdym słowem znajdował się aramejski, grecki, łaciński i niemiecki odpowiednik. Teksty o charakterze mesjańskim były wydrukowane czerwoną czcionką. Praca nie przedstawiała jednak wielkiej wartości ze względu na głębokie zmiany dokonane w tekście i praca pozostała niedokończona.

</doc>
<doc id="2049418" url="https://pl.wikipedia.org/wiki?curid=2049418" title="Leon Wyrwicz">
Leon Wyrwicz

Leon Wyrwicz, właściwie "Leon Haraschin" (ur. 11 maja 1885 w Krakowie, zm. 30 marca 1951 w Krakowie) − polski monologista, aktor teatralny, kabaretowy i radiowy. Autor ponad 100 monologów.
Życiorys.
Urodził się w rodzinie kolejarskiej. Był synem Józefa Haraschina i Julii z Pilarskich. Szkołę średnią skończył w Krakowie. W 1904 zaczął występować w epizodycznych rolach w Teatrze Ludowym pracując jednocześnie jako urzędnik na kolei. Przez pewien czas należał również do objazdowej grupy teatralnej Tadeusza Pilarskiego.
Jako monologista zadebiutował w 1910 roku. Występował w licznych kabaretach warszawskich i krakowskich ("Morskie Oko", Cyrulik Warszawski, "Miraż", "Stańczyk") oraz również na innych estradach Polski a także Wiednia i Kijowa.
Występował również w kawiarniach (np. Ziemiańska w Warszawie), jednak głównie związany był z Teatrem Nowości w Krakowie oraz Teatrem Bagatela w Warszawie. W 1918 roku stworzył w Krakowie kabaret "Rozmaitości", który mieścił się w tzw. Drobnerionie, a 16 marca 1921 utworzył "Kabaret Literacki" w kawiarni Odrodzenie przy ul. Sławkowskiej 30.
Na swoim koncie miał również role teatralne, a także zagrał w jednym filmie (1936).
Po II wojnie światowej występował sporadycznie i związany był głównie z Teatrem Powszechnym w Krakowie.
Styl Leona Wyrwicza charakteryzował się dużą indywidualnością. Począwszy od stroju (w czasach gdy na scenie standardem był frak, występował w zwykłym garniturze), braku jakiejkolwiek charakteryzacji i rekwizytów, używanym języku (często używał gwary). Bez uśmiechu, zachowując śmiertelnie poważną minę, opisywał najśmieszniejsze sytuacje. Będąc niezwykle naturalnym, bardzo sugestywnie i plastycznie przedstawiał każdą postać. Nie korzystał z gotowych tekstów, lecz wymyślał je samodzielnie często improwizując na scenie i dorzucając aktualne żarty.
Mieszkał w Krakowie przy ul. św. Filipa 23.
Leon Wyrwicz spoczywa na Cmentarzu Rakowickim w Krakowie.

</doc>
<doc id="2049421" url="https://pl.wikipedia.org/wiki?curid=2049421" title="Ajn Ibil">
Ajn Ibil

Ajn Ibil (także: "Ain Ebel", "Ain Ibl"; arab. عين إبل) – wieś w Libanie, w dystrykcie Kada Bint Dżubajl, 126 km na południe od Bejrutu, w pobliżu granicy z Izraelem. Miejscowość zamieszkiwana jest przez chrześcijan (maronitów i melchitów). Osada istniała już w starożytności, ale została opuszczona na przełomie XIII i XIV wieku po najeździe mameluckim. Ain Ebel ponownie założyli chrześcijańscy osadnicy z północnego Libanu w XVI wieku, kiedy to region Dżabal Amil dostał się pod panowanie emira Fachr ad-Dina II.

</doc>
<doc id="2049423" url="https://pl.wikipedia.org/wiki?curid=2049423" title="Kicarz">
Kicarz

Kicarz (703 m) – szczyt w Beskidzie Sądeckim. Znajduje się w południowo-zachodniej części Pasma Jaworzyny, po wschodniej stronie doliny Popradu i drogi krajowej nr 87 Nowy Sącz – Piwniczna-Zdrój. Poprad przeciął tutaj grzbiet łączący Kicarza z Kamiennym Groniem oddzielając w ten sposób Pasmo Jaworzyny od Pasma Radziejowej. Opływając stoki Kicarza Poprad tworzy tutaj swój największy przełom. 
Kicarz wznosi się nad miejscowościami Piwniczna-Zdrój i Łomnica-Zdrój. Jest najdalej na południe wysuniętym szczytem bocznego grzbietu ciągnącego się od głównej grani Pasma Jaworzyny poprzez Groń, Granicę i Bucznik po Kicarza. Od wschodniej strony stoki Kicarza opadają do doliny potoku Łomniczanka, od zachodniej i południowej do Popradu. Wierzchołek i stoki porasta las, ale od południowo-wschodniej strony wysoko wcinają się w jego stoki otwarte tereny przysiółka Karpaty. Na szczycie znajduje się wieża przekaźnikowa.
Góra znajduje się na obszarze Popradzkiego Parku Krajobrazowego i obszaru Natura 2000. W lutym 2010 władzom Piwnicznej-Zdroju udało się rozpocząć budowę kompleksu narciarskiego (4 wyciągi) na szczyt Kicarza. Starania o to trwały od 2006, protestowali ekolodzy, którzy zgłosili wniosek w tej sprawie do prokuratury. Na stokach Kicarza wyznakowano kilka gminnych szlaków pieszych i rowerowych. Dzięki tym inwestycjom pełnić on będzie rolę parku miejskiego i terenu rekreacyjno-sportowego przez cały rok.

</doc>
<doc id="2049425" url="https://pl.wikipedia.org/wiki?curid=2049425" title="No Leaf Clover">
No Leaf Clover

No Leaf Clover – utwór zespołu Metallica, ósmy z płyty S&amp;M. Jest jednym z przygotowanych we współpracy z San Francisco Symphony w 1999 roku. Rozpoczyna go sekcja smyczkowa orkiestry, po czym pojawia się partia gitary Jamesa Hetfielda. W utworze występują naprzemiennie czysto grane refreny oraz zwrotki, w których zespół intensywnie używa gitarowego efektu distortion. 
"No Leaf Clover" był czwartym utworem Metalliki, który znalazł się na pierwszym miejscu amerykańskiej listy Mainstream Rock Tracks. Pozostawał na pierwszym miejscu przez siedem tygodni.

</doc>
<doc id="2049426" url="https://pl.wikipedia.org/wiki?curid=2049426" title="Doupovské hory">
Doupovské hory

Doupovské hory (niem. "Duppauer Gebirge") – pasmo górskie w południowej części Krainy Rudaw, na Podgórzu Rudawskim ("Krušnohorská oblasť" lub "Podkrušnohorská oblast") w Czechach.
Położenie.
W większości leżą na prawym brzegu rzeki Ohrzy (czes. "Ohře"), jedynie niewielki fragment między Ostrovem nad Ohří a Perštejnem sięga na lewy brzeg. Nazwa pochodzi od byłego miasta Doupov.
Budowa geologiczna.
Zbudowane są z trzeciorzędowych skał wulkanicznych – law tefrytowych i leucytytowych oraz ich tufów. Kiedyś był to stratowulkan, obecnie pozostała po nim kaldera, częściowo zniszczona przez erozję. Z tego powodu mają one zarys okręgu. Najwyższe szczyty osiągają 700 do 934 m n.p.m. i otaczają owalną kotlinę, leżącą na wysokości około 550 m n.p.m. Na zewnątrz kaldery znajdują się oddzielne, niższe wzniesienia w kształcie kopców (kopuł), stożków lub gór stołowych ze schodowymi zboczami.
Na szerokich potokach lawowych powstały równiny, na sypkich utworach piroklastycznych wytworzyły się strome zbocza. Wnętrze kaldery odwadnia rzeka Liboc, prawy dopływ Ohrzy, która płynąc na wschód przecina pasmo głębokim przełomem. Wewnątrz kaldery potoki spływają koncentrycznie do środka (m.in. Blšanka i Střela). W części północno-zachodniej znajduje się głęboki przełom Ohrzy.
Turystyka.
Więcej niż połowę Doupovskich hor zajmuje poligon wojskowy "Vojenský újezd Hradiště". Trasy turystyczne wiodą po zewnętrznych częściach pasma.
Ochrona przyrody.
Cały obszar Doupovskich hor jest obszarem specjalnej ochrony ptaków CZ0424125 w ramach programu Natura 2000 o powierzchni 12584,7068 ha.

</doc>
<doc id="2049428" url="https://pl.wikipedia.org/wiki?curid=2049428" title="Chellie Pingree">
Chellie Pingree

Chellie Pingree, właśc. Rochelle M. Pingree (ur. 2 kwietnia 1955 w Minneapolis) – amerykańska polityk, członkini Partii Demokratycznej. Od 2009 zasiada w Izbie Reprezentantów USA jako jedna z dwojga przedstawicieli stanu Maine. Jest pierwszą kobietą wybraną w tym stanie do Izby w barwach Demokratów.
Życiorys.
Pochodzi z Minnesoty, ale w stanie Maine zamieszkała wraz z rodziną już jako nastolatka. Ukończyła studia w zakresie ekologii na University of Southern Maine i College of the Atlantic. Po studiach imała się różnych prac dorywczych, aż wpadła na pomysł założenia firmy North Island Yarn zajmującej się produkcją i sprzedażą wyrobów ręcznie haftowanych. Później zaangażowała się także w prace organizacji pozarządowej Common Cause, lobbującej na rzecz szeregu zmian w amerykańskim systemie politycznym, m.in. wprowadzenia bezpośrednich wyborów prezydenckich, gdzie o zwycięstwie decydowałaby suma głosów uzyskanych w całym kraju, a nie jak dziś suma głosów elektorskich.
Karierę polityczną rozpoczęła od parlamentu stanowego. W 1992 została wybrana do Senatu Maine, a już cztery lata później stanęła na czele frakcji demokratycznej w tym gremium. W roku 2000 musiała odejść ze stanowego Senatu z powodu przewidzianego w prawie limitu dopuszczalnych reelekcji. W 2002 kandydowała do Senatu federalnego, jednak została pokonana przez broniącą mandatu Susan Collins. W listopadzie 2008 została wybrana do federalnej Izby Reprezentantów, z 1. okręgu wyborczego w Maine. Zasiada w dwóch komitetach parlamentarnych: ds. sił zbrojnych oraz regulaminowym.
Ma troje dzieci: dwie córki i syna. Jej starsza córka Hannah Pingree poszła w ślady matki i została politykiem. Obecnie pełni urząd spikera Izby Reprezentantów Maine. Chellie Pingree jest członkinią Kościoła Ewangelicko-Luterańskiego w Ameryce.

</doc>
<doc id="2049434" url="https://pl.wikipedia.org/wiki?curid=2049434" title="Fachr ad-Din I">
Fachr ad-Din I

Fachr ad-Din ibn Osman ibn al-Hadż Junis al-Maani (zm. 1544) – pierwszy emir Libanu z dynastii Maanów. Fachr ad-Din objął przywództwo w klanie "Al-Maani" po swoim wuju Jusufie. W 1493 roku wybudował meczet w Baklin. Po bitwie na równinie Marż Dabik w 1516 roku przeszedł na służbę tureckiego sułtana Selima I. Za jego panowania ród Maanów przejął pierwszeństwo wśród libańskich klanów po upadku książąt z dynastii "Al-Tanukhi". Jego następcą został emir Korkmaz (Kurkumaz).

</doc>
<doc id="2049438" url="https://pl.wikipedia.org/wiki?curid=2049438" title="NetBus">
NetBus

NetBus – aplikacja typu koń trojański, pozwalająca na przejmowanie kontroli nad komputerami.
Aplikacja została napisana w marcu 1998 przez szwedzkiego programistę Carla Fredrika Neiktera w Delphi.
Budowa.
NetBus składa się z dwóch składników:
Aby przejąć kontrolę nad konkretnym komputerem należy uruchomić na nim plik serwera.
Natomiast plik klienta służy do sterowania komputerem, na którym działa plik serwera programu NetBus.
Serwer NetBus standardowo działa na porcie 12345, ale można to zmienić.

</doc>
<doc id="2049439" url="https://pl.wikipedia.org/wiki?curid=2049439" title="Parafia Narodzenia Najświętszej Maryi Panny w Ostrym Bardzie">
Parafia Narodzenia Najświętszej Maryi Panny w Ostrym Bardzie

Parafia Narodzenia Najświętszej Maryi Panny w Ostrym Bardzie – greckokatolicka parafia w Ostrym Bardzie, w dekanacie olsztyńskim.
Powstanie parafii miało związek z przesiedleniem, w ramach Akcji „Wisła” około 200 rodzin ukraińskich do gminy Sępopol. Pierwsze liturgie w obrządku bizantyjsko-ukraińskim były odprawiane od 1957, oficjalnie w stałej placówce duszpasterskiej na mocy dekretu prymasa Stefana Wyszyńskiego z 17 października 1958. Pierwszym proboszczem został ks. Bazyli Oszczypko. Nabożeństwa miały miejsce w szesnastowiecznym kościele wynajmowanym od parafii katolickiej, zaś 12 listopada 1991 przekazanym grekokatolikom na własność.
W święto Zesłania Ducha Świętego parafia organizuje w Ostrym Bardzie ukraińską imprezę religijno-kulturalną „Wiejski Piec”.

</doc>
<doc id="2049447" url="https://pl.wikipedia.org/wiki?curid=2049447" title="Sean Parnell">
Sean Parnell

Sean Parnell (ur. 19 listopada 1962 w Hanford) – amerykański polityk, członek Partii Republikańskiej. Od 26 lipca 2009 do 1 grudnia 2014 pełnił urząd gubernatora Alaski. 
Urodził się w Kalifornii, choć jego ojciec Pat Parnell był znanym na Alasce przedsiębiorcą w branży drukarskiej oraz politykiem szczebla stanowego. Ukończył studia prawnicze na Pacific Lutheran University i University of Puget Sound. Rozpoczął karierę polityczną w 1992 roku, kiedy to został wybrany do Izby Reprezentantów Alaski, gdzie spędził dwie dwuletnie kadencje. Następnie zasiadał w Senacie Alaski, skąd odszedł w roku 2000, aby podjąć pracę dla koncernu naftowego ConocoPhillips, gdzie kierował działem odpowiedzialnym za kontakty z władzami Alaski. Następnie przeszedł do firmy lobbyingowej, również działającej głównie w branży naftowej i energetycznej. 
W 2006 powrócił do polityki jako kandydat na zastępcę gubernatora u boku Sary Palin. Tandem odniósł sukces w wyborach i rozpoczął urzędowanie w grudniu 2006 roku. Kiedy w lipcu 2009 Palin złożyła rezygnację, z mocy prawa Parnell automatycznie został nowym gubernatorem na czas pozostały do końca kadencji. W listopadzie 2010 uzyskał wybór na pierwszą pełną, własną kadencję. W wyborach w 2014 roku został dość niespodziewanie pokonany przez Billa Walkera - byłego Republikanina, który startował jako kandydat niezależny.

</doc>
<doc id="2049448" url="https://pl.wikipedia.org/wiki?curid=2049448" title="Kościół Mariacki w Helsingborgu">
Kościół Mariacki w Helsingborgu

Kościół Mariacki w Helsingborgu (szw. "Sankta Maria kyrka, Helsingborg") – kościół szwedzkiego kościoła ewangelicko-luterańskiego w Helsingborgu, (region terytorialny Skania, region historyczny Skania). położony w centrum miasta przy Södra Storgatan/Mariatorget.
Kościół Mariacki w Helsingborgu był pierwszym w Szwecji, który zaproponował zbieranie ofiar pieniężnych na tacę za pośrednictwem karty kredytowej.
Kościół ma status zabytku sakralnego według rozdz. 4 "Kulturminneslagen" (pol. Prawo o pamiątkach kultury), ponieważ został wzniesiony przed 1939 (§ 3).
Historia i architektura.
Kościół Mariacki jest najstarszym kościołem Helsingborga. Został wzniesiony w XII w. w stylu romańskim. W XIV w. należał do największych kościołów Danii.
W XV w. przebudowano go na trzynawowy gotycki kościół ceglany, wykorzystano jednak bloki kamienne z poprzedniego kościoła jako podmurówkę obejścia prezbiterium i partii zachodniej. Kościół Mariacki stanowi założenie pseudobazylikowe, tj. takie, w którym nawy boczne są tylko nieznacznie niższe od nawy środkowej, która z tego powodu nie ma otworów okiennych. W XVI wieża kościelna otrzymała szczyt schodkowy.
W XIX wieku ołowiane poszycie dachu zmieniono na miedziane. W 1843 restaurowano kościół według planów Carla Georga Bruniusa. W trakcie prac restauracyjnych rozebrano tzw. pokój broni (szw. "vapenhus") po stronie południowej oraz zakrystię po stronie północnej.
W 1953 zdecydowano się odbudować zakrystię według planów Gustafa Wilhelmssona Widmarka, wykorzystując plany starej zakrystii jako wzorzec architektoniczny.
Wyposażenie.
Chrzcielnica pochodzi z XIV w. i została wykonana z gotlandzkiego wapienia. Mosiężna czasza chrzcielnicy pochodzi z XVII w.
Poliptyk powstał w XV w. i składa się z podwójnych drzwi, na których są przedstawione sceny z życia Jezusa i Maryi. W czasie adwentu motyw się zmienia i ukazane jest cykl scen od wjazdu Jezusa do Jerozolimy do Wniebowstąpienia. W Wielki Piątek drzwi są zamknięte, a obrazy na nich przedstawiają apostołów i świętych.
Ambona pochodzi z początku XVII w. i została wykonana w stylu renesansowym przez Statiusa Otto z Lüneburga. Jej pulpit jest dekorowany scenami biblijnymi. Prowadzące na nią schody i cała powierzchnia mają bogatą dekorację rzeźbiarską.
Witraże powstały w XX w. i są dziełem artystów szwedzkich: Erika Olssona, Einara Forsetha, Ralpha Bergholtza i Martina Emonda.
Stare organy, na których grał m.in. Dietrich Buxtehude, kiedy był organistą w kościele Mariackim zostały w 1849 sprzedane na aukcji na rzecz parafii w Torrlösa za sumę 600 talarów szwedzkich i od tamtego czasu znajdują się w tamtejszym kościele parafialnym. Parafia z Helsingborga próbowała je później odkupić.
Obecne, 1-manuałowe organy w prezbiterium, mające 15 głosów, zostały zbudowane w latach 1997–2000 w zakładzie organmistrzowskim Robert Gustavssons orgelbyggeri w Härnösand; projekt wykonał i instrument nastroił duński organmistrz, Mads Kjersgaard.
Na ścianach kościoła wiszą epitafia radnego miejskiego Simona Meisnera (zm. 1741) i proboszcza Jönsa Rönbecka (zm. 1742). Ponad nimi umieszczony jest promienisty tetragram JHWH.
Na jednej ze ścian zawieszona jest też tablica pamiątkowa Dietricha Buxtehude, który był organista w tutejszym kościele.
Dwa z kościelnych dzwonów pochodzą z kościoła św. Piotra, wyburzonego w XVI w. w związku z reformacją.

</doc>
<doc id="2049450" url="https://pl.wikipedia.org/wiki?curid=2049450" title="Członkowie kaczej rodziny">
Członkowie kaczej rodziny



</doc>
<doc id="2049454" url="https://pl.wikipedia.org/wiki?curid=2049454" title="Darren Young">
Darren Young

Frederick Douglas Rosser III (ur. 2 listopada 1983 w Union Township, New Jersey) – amerykański wrestler, bardziej znany jako Darren Young. Jednokrotny posiadacz tytułu mistrzowskiego WWE Tag Team Championship z Titusem O'Neilem (2015). 
Kariera.
Wczesne lata.
Uczęszczał do Union High School w New Jersey gdzie grywał w futbol amerykański, a następnie studiował na Fairleigh Dickinson University. Jako wrestler debiutował w 2002 na scenie niezależnej. Występował w niezależnych federacjach takich jak: Independent Wrestling Federation, Chaotic Wrestling i East Coast Wrestling Association.
World Wrestling Entertainment (2005 – 2017).
W 2005 i 2006 zaliczył kilka występów dla World Wrestling Entertainment (WWE) w programach Sunday Night Heat i WWE Velocity. W 2009 podpisał kontrakt rozwojowy i został przeniesiony do Florida Championship Wrestling (FCW), gdzie zaczął występy pod nowym pseudonimem ringowym jako "Darren Young".
W dniu 16 lutego 2010 został ogłoszonym jednym z ośmiu zawodników w pierwszym sezonie programu WWE NXT, a jego mentorem został CM Punk. 23 lutego 2010 zadebiutował w NXT w walce z Davidem Otungą, jednak przegrał starcie. Początkowo jego gimmick stanowiła postać wyluzowanego imprezowicza z Miami (określanego jako "South Beach Party Boy"), jednak niedługo później przyjął zasady straight edge wyznawane przez jego mentora - CM Punka, a także dołączył do stajni Straight Edge Society. W dniu 18 maja 2010 podczas jednego z odcinków WWE NXT Young został wyeliminowany z rywalizacji w głosowaniu widzów. Następnie 7 czerwca 2010 pojawił się podczas odcinka Raw wraz z pozostałymi uczestnikami pierwszego sezonu NXT. Zawodnicy NXT interweniowali w walce Johna Ceny z CM Punkiem, atakując obu wrestlerów, następnie przeszli do ataku na sędziego pojedynku, komentatorów, ochroniarzy oraz konferansjera ringowego, a także zdemolowali ring. W dniu 28 czerwca 2010 podczas Raw, zawodnicy NXT przedstawili się jako stajnia The Nexus, a ich celem było zdobycie kontraktów w WWE dla wszystkich uczestników rywalizacji w NXT. W kolejnych tygodniach zawodnicy The Nexus atakowali kolejnych wrestlerów oraz pracowników zaplecza WWE. 
W dniu 16 sierpnia 2010 podczas Raw, każdy z zawodników The Nexus (oprócz Daniela Bryana) mierzył się z zawodnikami WWE. Darren Young zadecydował o walce z Johnem Ceną, przegrywając starcie w walce wieczoru tego odcinka Raw, przez co został usunięty ze stajni The Nexus. Do WWE Young powrócił na początku września 2010, gdzie interweniował w walce Wade’a Barretta z Randy’m Ortonem przechodząc tym samym face turn. Następnie występował w kolejnych odcinkach WWE Superstars. W marcu 2011 znalazł się w piątym sezonie NXT ("NXT Redemption"), w którym występowali zawodnicy z poprzednich sezonów tego programu. Jego mentorem został Chavo Guerrero Jr.. Young był jednym z trójki zawodników, którzy nie zostali wyeliminowani z rywalizacji i zostali zakontraktowani na występy na Raw lub SmackDown. 
W dniu 1 lutego 2012 stworzył tag team z Titusem O'Neilem występując wpierw w NXT, a następnie w kwietniu 2012 przechodząc na SmackDown i prowadząc rywalizację z Kofim Kingstonem i R-Truthem o tytuł WWE Tag Team Championship a w kolejnych miesiącach z Danielem Bryan’em i Kane’m oraz Real Americans (Jack Swagger i Antonio Cesaro). Pod koniec stycznia 2014 Prime Time Players przegrali walkę z RybAxel (Ryback i Curtis Axel) po której Titus O'Neil zaatakował Younga, rozwiązując drużynę. W kolejnych tygodniach Young i O'Neil prowadzili rywalizację naprzemian wygrywając i przegrywając walki ze sobą. W połowie kwietnia 2014 uległ kontuzji kolana, która wyeliminowała go z występów. 
W lutym 2015 Young powrócił do WWE po kontuzji zawiązując ponownie tag team z Titusem O’Neilem i reaktywując drużynę The Prime Time Players. Na gali Elimination Chamber (2015) The Prime Time Players wzięli udział w pierwszym w historii elimination chamber match’u o tytuł WWE Tag Team Championship, jednak zostali wyeliminowani przez The New Day. Tytuł WWE Tag Team Championship zdobyli na gali Money in the Bank (2015) pokonując The New Day. Następnie tytuł ten stracili na SummerSlam (2015) na rzecz The New Day. Pod koniec 2015 Young i O’Neil rozpoczęli występy solowe. 
W maju 2016 Young obrał za swojego life coacha Boba Backlunda, który zaczął promować Younga hasłem "Make Darren Young Great Again", nawiązując tym samym do sloganu prezydenckiej kampanii Donalda Trumpa (Make America Great Again). W kolejnych tygodniach Backlund występował jako jego menedżer oraz pozwolił Youngowi na wykorzystywanie w walce jego chwytu o nazwie "Crossface chickenwing". Następnie prowadził krótki feud z Mizem o tytuł WWE Intercontinental Championship a następnie ponownie przystąpił do rywalizacji z Titusem O’Neilem. W styczniu 2017 uległ kontuzji ręki. Pod koniec października 2017 jego kontrakt z WWE wygasł przez co Young opuścił federację.
Dalsza kariera (2018 – obecnie).
Na przełomie sierpnia i września 2018 pojawił się w federacji Chikara, gdzie wziął udział w turnieju King of Trios w stajni The Nexus Alliance u boku P.J. Blacka i Michaela Tarvera. W sierpniu 2020 japońska federacja New Japan Pro Wrestling ogłosiła występy Rossera w swoich szeregach. W dniu 4 września 2020 Rosser zadebiutował w NJPW występując następnie w tag teamie z Alex’em Zayne’m.
W marcu 2021 zadebiutował w ogólnoamerykańskiej federacji National Wrestling Alliance (NWA) walcząc m.in. o tytuł NWA World Television Championship, jednak przegrał starcie z Da Pope’m. 
W czerwcu 2021 NJPW ogłosiła podpisanie pełnego kontraktu z zawodnikiem. W maju 2022 sięgnął po swoje pierwsze mistrzostwo w NJPW - Strong Openweight Championship.
Inne media.
Gry komputerowe.
Jego postać pojawiła się w kilku grach komputerowych: WWE 2K14, WWE 2K15, WWE 2K16, WWE 2K17 i WWE 2K18. 
Życie osobiste.
Rosser jest pierwszym w historii WWE zawodnikiem, który będąc zatrudnionym w tej federacji dokonał coming outu publicznie deklarując swoją orientację jako homoseksualną (dokonał tego w sierpniu 2013). Jest również czwartym zawodnikiem WWE, który dokonał coming outu po Pacie Pattersonie, Chrisie Kanyonie i Orlando Jordanie (biseksualista) – jednakże ci trzej wyżej wymienieni wrestlerzy ujawnili swoją orientację seksualną dopiero po opuszczeniu federacji WWE. Po tym jak Rosser ogłosił swój coming out, otrzymał od WWE oraz innych wrestlerów słowa wsparcia.
W kwietniu 2017 podczas wywiadu dla platformy streamingowej AfterBuzz TV ujawnił, że jego matka jest lesbijką.

</doc>
<doc id="2049462" url="https://pl.wikipedia.org/wiki?curid=2049462" title="Senat Alaski">
Senat Alaski

Senat Alaski (ang. "Alaska Senate") - izba wyższa parlamentu stanowego Alaski. Liczy dwudziestu członków, co czyni z niego najmniejszą stanową izbę wyższą w całych Stanach Zjednoczonych. Senatorowie wybierani są na czteroletnie kadencje, przy czym co dwa lata odnawiana jest połowa składu. Wybory przeprowadzane są w jednomandatowych okręgach wyborczych oznaczonych literami, z zastosowaniem ordynacji większościowej. Nie ma limitu liczby reelekcji senatora (takie rozwiązanie jest stosowane w niektórych innych stanach).
Od 2006 w Senacie Alaski funkcjonuje koalicja, co jest zjawiskiem rzadko spotykanym w amerykańskiej polityce. W jej skład wchodzą wszyscy senatorowie demokratyczni oraz część senatorów republikańskich. W obecnej kadencji (2009-10) kontroluje ona 16 na 20 mandatów. Opozycję tworzy czterech pozostałych Republikanów.
Senat zbiera się na posiedzeniach na stanowym Kapitolu, zlokalizowanym w stolicy stanu, Juneau.

</doc>
<doc id="2049468" url="https://pl.wikipedia.org/wiki?curid=2049468" title="Limpieza de sangre">
Limpieza de sangre

Limpieza de sangre (hiszpański) i Limpeza de sangue (portugalski) – obydwa terminy oznaczają czystość krwi. Były one używane w królestwach iberyjskich, gdzie podział społeczeństwa na "starych chrześcijan "(a więc "czystych") i "nowych" (potomków nawróconych muzułmanów i żydów) był bardzo ważny i odegrał znaczną rolę w nowożytnej historii tych państw. 
Po rekonkwiście.
Po zakończeniu rekonkwisty, czyli procesu zdobywania muzułmańskich ziem Półwyspu Iberyjskiego przez chrześcijan, ziemie chrześcijańskich królestw zamieszkiwała liczna rzesza muzułmanów i żydów. Muzułmanów zwano mudejarami, zaś żydów sefardyjczykami. Chrześcijanie odnosili się do nich bardzo nieufnie i z wrogością, pamiętając krwawe walki. Innowiercy zaczęli przyjmować chrześcijaństwo, bardzo często pod przymusem. Nie zmniejszyło to jednak wrogości, konwertytom zarzucano dalsze, potajemne praktykowanie religii przodków i działanie na szkodę chrześcijan. Konwertytów, zależnie od korzeni, nazywano conversos, marranos lub moriscos (moryskowie). Dwoma pierwszymi terminami nazywano ludzi z korzeniami żydowskimi, zaś mianem morysków określano osoby mające muzułmańskich przodków. Wielu badaczy uważa, iż religia w tym wypadku stanowiła tylko tło dla konfliktu etnicznego. Pierwszy statut dotyczący czystości krwi został wydany w Toledo w roku 1449. Zabraniał on konwertytom i ich potomkom obejmowania większości urzędów publicznych. Początkowo przepisy te były potępiane przez kościół i władzę królewską. Jednak w 1496 papież Aleksander VI przystał na zakaz przyjmowania do zakonu Hieronimitów osób nie spełniających wymagań czystości krwi.
Ten podział oznaczał dyskryminację "nowych chrześcijan" i dominację starych. Przejawiało się to na przykład w życiu gospodarczym, wojskowym czy religijnym. Tylko starzy chrześcijanie mieli prawo do wstępowania do gildii, cechów, zakonów religijnych i wojskowych. Represje dotykały nowych chrześcijan także ze strony portugalskiej i hiszpańskiej inkwizycji. Jej członkowie poświęcali o wiele więcej czasu tropieniu konwertytów i badaniu ich działalności, niż na przykład sprawom o czary, czy o herezję. Było to między innymi podyktowane tym, że domniemanych czarowników uważano raczej za osoby chore psychicznie, a nowe prądy religijne takie, jak protestantyzm, były niszczone w zarodku. Nowi chrześcijanie, żyjący we wrogim im społeczeństwie, radzili sobie poprzez przekupywanie urzędników i fałszowanie swojej genealogii, chcąc ukryć swoje pochodzenie. Wielu decydowało się także na emigrację. Oprócz problemów prawnych, byli także odrzucani przez społeczeństwo, wiele rodzin przed ślubem żądało potwierdzenia czystości krwi przez rodzinę przyszłego małżonka. 
Idea "czystości krwi" była także bardzo ważna dla Basków. Powszechne przekonanie o tym, iż wszyscy Baskowie są szlachcicami (hidalguía, jedna z niższych warstw szlachty hiszpańskiej) było uzasadniane, między innymi przez Manuela de Larramendi (1690–1766), właśnie tym, iż są oni najczystszej krwi spośród ludów Półwyspu Iberyjskiego. Muzułmańscy Arabowie i Berberowie nigdy bowiem nie podporządkowali sobie Kraju Basków, a co za tym idzie, nigdy się tutaj nie osiedlali. Inne części Hiszpanii były natomiast przez dłuższe lub krótsze okresy czasu pod panowaniem muzułmanów, co sprawiało, że istniała duża szansa na mieszanie się zdobywców z chrześcijańskimi autochtonami. W rzeczywistości wiemy jednak, że Arabowie mieli wpływy w Kraju Basków, a poza tym istniała tam dość znacząca mniejszość żydowska (w Nawarze). Mimo to przekonanie o czystości krwi wpłynęło na zachowanie odrębności przez Basków i przez długi czas ułatwiało im kariery w wojsku, kościele i administracji. 
Czystość krwi zaczęła tracić na znaczeniu w XIX wieku. Coraz rzadziej wymagano dowodów na odpowiednie pochodzenie przy zawieraniu małżeństw, czy obejmowaniu stanowisk w kościele, czy sektorze państwowym. Zmieniało się również nastawienie państwa, np. w 1804 król Ferdynand VII wydał zarządzenie, które pozwalało żenić się szlachcie bez zaświadczeń 
Oficjalne zniesienie wymogów co do pochodzenia w wojsku zostało ogłoszone 16 maja 1865 roku. 31 sierpnia prawo to rozciągnięto także na marynarkę. 5 listopada 1865 roku zarządzono, iż dzieci, których pochodzenia nie można określić (zostały porzucone, nieznani rodzice lub z innego powodu), nie potrzebują zaświadczeń o czystości krwi przy zatrudnieniu, wchodzeniu w związki czy przystąpieniu do kościoła. W 1870 całkowicie zniesiono ograniczenia, którym podlegali ludzie nie mogący wylegitymować się czystością krwi.
W niektórych regionach częściowa dyskryminacja utrzymała się aż do XX wieku, na przykład na Majorce, gdzie nie dopuszczano Xueta (potomkowie konwertytów na Balearach) do eksponowanych stanowisk kościelnych aż do lat 60. XX wieku.
Wpływ na "błękitną krew".
"To Hiszpanie odpowiedzialni są za powstanie poglądu, iż krew prawdziwych arystokratów jest błękitna, a nie czerwona. Hiszpańska szlachta zaczęła wyodrębniać się około IX wieku jako oddzielny stan, którego życie wypełnia służba wojenna. Swoje ziemie zdobywali na Maurach, odbierając im kawałek po kawałku półwysep Iberyjski. Dla zademonstrowania, iż szlachta jest czystego pochodzenia, starali się utrzymać bladość swojej skóry, dzięki czemu widać było na niej niebieskie żyły- w przeciwieństwie do często ciemnoskórych muzułmanów." 
Robert Lacey," Arystokraci". Brown and Company, 1983, s. 6.
Hiszpańskie kolonie.
Idea Limpieza de sangre była także bardzo ważna wśród hiszpańskich kolonistów osiadających w Amerykach. Prawa Indii stanowczo zabraniały conversos, ich potomkom oraz osobom mającym problemy z inkwizycją na osiedlanie się w koloniach. Zasada ta była potem powtarzana w innych ustawach, co pozwala mniemać, iż zakaz był nieskuteczny. Podział na "starych" i "nowych" w Hiszpanii wpłynął znacząco również na kształt społeczeństwa kolonialnego, w którym starano się utworzyć różne warstwy, do których przynależność była efektem pochodzenia. Jak skomplikowane były te podziały, obrazuje podział społeczeństwa Nowej Hiszpanii w XVIII wieku. Na liście zawarto pochodzenie rodziców i grupę do której zalicza się ich dziecko:
Ta lista zawiera tylko niektóre kategorie etniczne, istniejące w obrębie społeczeństwa kolonii. Wszystkie one funkcjonowały jednak w jednym celu - ustaleniu, jak blisko lub daleko jest komuś do czystej krwi "starych chrześcijan" i jakie w związku z tym należą mu się prawa i pozycja społeczna. Każda kolonia miała swoje własne kategorie, i mimo iż władze nie zabraniały europejskim osadnikom mieszać się z ludnością tubylczą i niewolnikami, to dla ich potomstwa istniały określone kategorie decydujące, jakie prawa będą mu przyznane. Był to w zasadzie system kastowy - o pozycji społecznej decydowało urodzenie.

</doc>
<doc id="2049469" url="https://pl.wikipedia.org/wiki?curid=2049469" title="Âlvaro José Rodrigues Valente">
Âlvaro José Rodrigues Valente

Âlvaro, właśc. Âlvaro José Rodrigues Valente (ur. 24 września 1931 w Santosie, zm. 21 września 1991) – piłkarz brazylijski, występujący podczas kariery na pozycji napastnika.
Kariera klubowa.
Piłkarską karierę Âlvaro rozpoczął w São Paulo FC w 1951. Większą część kariery spędził w Santosie FC, gdzie występował w latach 1951-1961(z przerwą na epizod w Atlético Madryt. Podczas tego pięciokrotnie zdobył mistrzostwo stanu São Paulo - Campeonato Paulista w 1955, 1956, 1958, 1960 i 1961 roku.
Kariera reprezentacyjna.
W reprezentacji Brazylii Âlvaro zadebiutował 20 września 1955 w wygranym 2-0 meczu z reprezentacją Chile, którego stawką było Copa O'Higgins 1955. Był to udany debiut, gdyż Âlvaro w 66 min. ustalił wynik meczu na 2-0. W 1956 roku Âlvaro uczestniczył w Copa América 1956, na której Brazylia zajęła czwarte miejsce. Na turnieju Âlvaro wystąpił w czterech meczach z: Chile, Paragwajem, Peru (bramka) i Argentyną. Ostatni raz w reprezentacji Âlvaro wystąpił 9 maja 1956 w przegranym 2-4 meczu z reprezentacją Anglii. Ogółem w reprezentacji Brazylii wystąpił 9 razy i strzelił 2 bramki.

</doc>
<doc id="2049470" url="https://pl.wikipedia.org/wiki?curid=2049470" title="Fokajczycy">
Fokajczycy



</doc>
<doc id="2049472" url="https://pl.wikipedia.org/wiki?curid=2049472" title="Pierwsze Bratobójstwo">
Pierwsze Bratobójstwo



</doc>
<doc id="2049473" url="https://pl.wikipedia.org/wiki?curid=2049473" title="Konstantin Maslak">
Konstantin Maslak

Konstantin Maslak, ros. Константин Александрович Маслак (ur. 27 sierpnia 1984 w Wołgogradzie) – rosyjski szachista, arcymistrz od 2008 roku.
Kariera szachowa.
Jedne z pierwszych znaczących sukcesów szachowych odniósł w 2003 r., dwukrotnie zwyciężając w międzynarodowych turniejach rozegranych w Wołgogradzie. W 2005 r. podzielił I m. (wspólnie z Julianem Radulskim) w turnieju "Summer GM B Proclient Cup" w Ołomuńcu, natomiast w 2006 r. odniósł kolejne turniejowe zwycięstwa, w Peterhofie (wspólnie z Denisem Jewsiejewem) i Ołomuńcu (turniej "Summer GM Valoz Cup", wspólnie z Jurijem Kryworuczko; na turnieju tym zdobył pierwszą normę arcymistrzowską). Kolejne dwie normy na tytuł arcymistrza wypełnił w Moskwie podczas turniejów "Aerofłot Open", w latach 2007 i 2008. Również w 2008 r. odniósł zwycięstwo w otwartym turnieju w Ołomuńcu, podzielił I m. (wspólnie z Marcem Narciso Dublanem) w turnieju "III Open Internacional d'Escacs Illes Medes" w Katalonii oraz wystąpił w finale indywidualnych mistrzostw Rosji, zajmując XII miejsce. W 2009 r. po raz kolejny zwyciężył w Ołomuńcu (turniej "Valoz Cup GM A", wspólnie z Nilsem Grandeliusem), natomiast w 2010 r. podzielił I m. (wspólnie z Arturem Gabrielianem i Wjaczesławem Zacharcowem) w Armawirze.
Najwyższy ranking w dotychczasowej karierze osiągnął 1 stycznia 2010 r., z wynikiem 2571 punktów zajmował wówczas 63. miejsce wśród rosyjskich szachistów.

</doc>
<doc id="2049474" url="https://pl.wikipedia.org/wiki?curid=2049474" title="Mecze reprezentacji Serbii i Czarnogóry w piłce siatkowej mężczyzn prowadzonej przez Igora Kolakovića">
Mecze reprezentacji Serbii i Czarnogóry w piłce siatkowej mężczyzn prowadzonej przez Igora Kolakovića



</doc>
<doc id="2049475" url="https://pl.wikipedia.org/wiki?curid=2049475" title="Cerkiew św. Andrzeja Apostoła w Bartoszycach">
Cerkiew św. Andrzeja Apostoła w Bartoszycach

Cerkiew św. Andrzeja Apostoła w Bartoszycach – cerkiew greckokatolicka w Bartoszycach, w województwie warmińsko-mazurskim. Jest to świątynia przebudowana w latach 1996–1998 z budynku dawnej straży pożarnej mieszczącego się przy ulicy Poniatowskiego. Parafia otrzymała ten obiekt od władz miasta 7 listopada 1996. 27 czerwca 1998 odprawiono pierwszą mszę świętą w nowym budynku cerkwi. Wewnątrz cerkwi mieści się współczesny ikonostas.

</doc>
<doc id="2049476" url="https://pl.wikipedia.org/wiki?curid=2049476" title="Kirgistan na Zimowych Igrzyskach Olimpijskich 1998">
Kirgistan na Zimowych Igrzyskach Olimpijskich 1998

Kirgistan na Zimowych Igrzyskach Olimpijskich 1998 reprezentował jeden zawodnik - biathlonista Aleksandr Tropnikow.

</doc>
<doc id="2049477" url="https://pl.wikipedia.org/wiki?curid=2049477" title="Marija Kondratjewa">
Marija Kondratjewa

Marija Kondratjewa (ur. 17 stycznia 1982) – rosyjska tenisistka.
Jest tenisistką praworęczną z oburęcznym backhandem. Jej największym sukcesem wielkoszlemowym jest dotarcie do 2 rundy drabinki deblowej French Open 2010, gdzie dotarła razem z Vladimírą Uhlířovą. Sklasyfikowana najwyżej na 68 miejscu deblowym w rankingu światowym, w październiku 2009 roku. Na swoim koncie ma cztery zwycięstwa singlowye oraz dwadzieścia zwycięstw deblowych w zawodach ITF. Trenini tenisowe rozpoczęła w wieku 7 lat. Jej ulubioną nawierzchnią jest ziemna.
W październiku 2009 roku w turnieju Kremlin Cup dotarła do finału deblowej drabinki, w parze z czeszką Klárą Zakopalovą. Pokonując między innymi parę rozstawioną z numerem 1 – Nuria Llagostera Vives/María José Martínez Sánchez. W finale przegrała 2:6, 2:6 z parą rosyjską Marija Kirilenko/Nadieżda Pietrowa.
W kwietniu 2010 roku w turnieju Andalucia Tennis Experience ponownie dotarła do finału deblowej drabinki, jednak tym razem z Jarosławą Szwiedową. Po drodze pokonały polski debel Martę Domachowską i Alicję Rosolską. W finale natomiast uległy parze Sara Errani i Roberta Vinci 4:6, 2:6. Pod koniec lipca, podczas turnieju Banka Koper Slovenia Open w Portorožu, grając w parze z Vladimirą Uhlirovą, odniosła pierwsze zwycięstwo turniejowe w karierze. W finale pokonały Annę Czakwetadze i Marinę Erakovic 6:4, 2:6, 10:7.

</doc>
<doc id="2049478" url="https://pl.wikipedia.org/wiki?curid=2049478" title="Válber">
Válber

Válber, właśc. Válber Roel de Oliveira (ur. 31 maja 1967 w Rio de Janeiro) – brazylijski piłkarz, występujący na pozycji środkowego obrońcy.
Kariera klubowa.
Válber rozpoczął piłkarską karierę w Tomazinho Futebol Clube w 1987 roku. W latach 1988–1992 grał w klubach z Rio de Janeiro: São Cristóvão, Fluminense FC i Botafogo. W 1992 roku został zawodnikiem São Paulo FC. Z São Paulo zdobył Copa Libertadores 1992 i 1993, Puchar Interkontynentalny w 1992 i 1993, Copa CONMEBOL 1994 oraz mistrzostwo stanu São Paulo - Campeonato Paulista w 1992 roku.
W latach 1995–1997 grał w CR Flamengo i ponownie w São Paulo. W 1997 został zawodnikiem CR Vasco da Gama. Z Vasco da Gama zdobył Copa Libertadores 1998, mistrzostwo Brazylii 1997 oraz mistrzostwo Rio de Janeiro - Campeonato Carioca w 1998 roku. W latach 1999–2001 grał w Botafogo, Fluminense FC, Coritibie i Santosie FC.
Później grał w kilku klubach, jednakże nie odniósł większych sukcesów i 2008 roku zakończył karierę jako zawodnik Amériki Rio de Janeiro.
Kariera reprezentacyjna.
Válber ma za sobą powołania do reprezentacji Brazylii, w której zadebiutował 1 sierpnia 1992 w wygranym 5-0 towarzyskim meczu z reprezentacją Meksyku zastępując w 83 min. Ronaldão. W 1993 roku wystąpił w Copa América 1993. Na turnieju wystąpił we wszystkich czterech meczach Brazylii z: Peru, Chile, Paragwajem oraz Argentyną. Ostatni raz w reprezentacji wystąpił w 25 lipca 1993 w meczu z Boliwią w eliminacjach Mistrzostw Świata 1994. Ogółem w reprezentacji rozegrał 12 meczów.

</doc>
<doc id="2049479" url="https://pl.wikipedia.org/wiki?curid=2049479" title="Gmina Arcadia (Iowa)">
Gmina Arcadia (Iowa)

Gmina Arcadia (ang. "Arcadia Township") – gmina w USA, w stanie Iowa, w hrabstwie Carroll. Według danych z 2000 roku gmina miała 752 mieszkańców.

</doc>
<doc id="2049482" url="https://pl.wikipedia.org/wiki?curid=2049482" title="Gmina Eden (hrabstwo Carroll)">
Gmina Eden (hrabstwo Carroll)

Gmina Eden (ang. "Arcadia Township") – gmina w USA, w stanie Iowa, w hrabstwie Carroll. Według danych z 2000 roku gmina miała 630 mieszkańców.

</doc>
<doc id="2049483" url="https://pl.wikipedia.org/wiki?curid=2049483" title="Gmina Ewoldt">
Gmina Ewoldt

Gmina Ewoldt (ang. "Ewoldt Township") – gmina w USA, w stanie Iowa, w hrabstwie Carroll. Według danych z 2000 roku gmina miała 282 mieszkańców.

</doc>
<doc id="2049484" url="https://pl.wikipedia.org/wiki?curid=2049484" title="Gmina Glidden">
Gmina Glidden

Gmina Glidden (ang. "Glidden Township") – gmina w USA, w stanie Iowa, w hrabstwie Carroll. Według danych z 2000 roku gmina miała 1589 mieszkańców.

</doc>
<doc id="2049485" url="https://pl.wikipedia.org/wiki?curid=2049485" title="Gmina Grant (hrabstwo Carroll)">
Gmina Grant (hrabstwo Carroll)

Gmina Grant (ang. "Grant Township") – gmina w USA, w stanie Iowa, w hrabstwie Carroll. Według danych z 2000 roku gmina miała 462 mieszkańców.

</doc>
<doc id="2049486" url="https://pl.wikipedia.org/wiki?curid=2049486" title="Gmina Jasper (hrabstwo Carroll)">
Gmina Jasper (hrabstwo Carroll)

Gmina Jasper (ang. "Jasper Township") – gmina w USA, w stanie Iowa, w hrabstwie Carroll. Według danych z 2000 roku gmina miała 358 mieszkańców.

</doc>
<doc id="2049488" url="https://pl.wikipedia.org/wiki?curid=2049488" title="Bermudy na Zimowych Igrzyskach Olimpijskich 1998">
Bermudy na Zimowych Igrzyskach Olimpijskich 1998

Bermudy na Zimowych Igrzyskach Olimpijskich 1998 reprezentował jeden zawodnik – saneczkarz Patrick Singleton.

</doc>
<doc id="2049489" url="https://pl.wikipedia.org/wiki?curid=2049489" title="Gmina Kniest">
Gmina Kniest

Gmina Kniest (ang. "Kniest Township") – gmina w USA, w stanie Iowa, w hrabstwie Carroll. Według danych z 2000 roku gmina miała 441 mieszkańców.

</doc>
<doc id="2049490" url="https://pl.wikipedia.org/wiki?curid=2049490" title="Gmina Maple River (Iowa)">
Gmina Maple River (Iowa)

Gmina Maple River (ang. "Maple River Township") – gmina w USA, w stanie Iowa, w hrabstwie Carroll. Według danych z 2000 roku gmina miała 510 mieszkańców.

</doc>
<doc id="2049491" url="https://pl.wikipedia.org/wiki?curid=2049491" title="Gmina Newton (hrabstwo Carroll)">
Gmina Newton (hrabstwo Carroll)

Gmina Newton (ang. "Newton Township") – gmina w USA, w stanie Iowa, w hrabstwie Carroll. Według danych z 2000 roku gmina miała 500 mieszkańców.

</doc>
<doc id="2049492" url="https://pl.wikipedia.org/wiki?curid=2049492" title="Jirès Kembo Ekoko">
Jirès Kembo Ekoko

Jirès Kembo Ekoko (ur. 8 stycznia 1988 w Kinszasie) – francuski piłkarz, występujący na pozycji napastnika, zawodnik Bursasporu.
Kariera klubowa.
Imię "Jirès" otrzymał na cześć słynnego francuskiego pomocnika, mistrza Europy z 1984, Alaina Giresse'a. Wyszkolony został w ośrodku INF Clairefontaine oraz, od 2004, w La Piverdière, szkółce Stade Rennais FC. W sezon 2011/2012 grał 32 meczach i zdobył 10 goli
31 sierpnia 2012 roku Ekoko podpisał kontrakt z Al-Ain FC. Grał też w El Jaish SC i Al-Nasr, a w 2017 trafił do Bursasporu.
Kariera reprezentacja.
W sezon 2008-2009 roku Sako zadebiutował w reprezentacji Francji U-21.
Życie prywatne.
Jego ojciec, Jean, był również piłkarzem.

</doc>
<doc id="2049493" url="https://pl.wikipedia.org/wiki?curid=2049493" title="Gmina Pleasant Valley (hrabstwo Carroll)">
Gmina Pleasant Valley (hrabstwo Carroll)

Gmina Pleasant Valley (ang. "Pleasant Valley Township") – gmina w USA, w stanie Iowa, w hrabstwie Carroll. Według danych z 2000 roku gmina miała 415 mieszkańców.

</doc>
<doc id="2049494" url="https://pl.wikipedia.org/wiki?curid=2049494" title="Gmina Richland (hrabstwo Carroll)">
Gmina Richland (hrabstwo Carroll)

Gmina Richland (ang. "Richland Township") – gmina w USA, w stanie Iowa, w hrabstwie Carroll. Według danych z 2000 roku gmina miała 187 mieszkańców.

</doc>
<doc id="2049495" url="https://pl.wikipedia.org/wiki?curid=2049495" title="Gmina Roselle">
Gmina Roselle

Gmina Roselle (ang. "Roselle Township") – gmina w USA, w stanie Iowa, w hrabstwie Carroll. Według danych z 2000 roku gmina miała 670 mieszkańców.

</doc>
<doc id="2049496" url="https://pl.wikipedia.org/wiki?curid=2049496" title="Gmina Sheridan (hrabstwo Carroll)">
Gmina Sheridan (hrabstwo Carroll)

Gmina Sheridan (ang. "Sheridan Township") – gmina w USA, w stanie Iowa, w hrabstwie Carroll. Według danych z 2000 roku gmina miała 461 mieszkańców.

</doc>
<doc id="2049497" url="https://pl.wikipedia.org/wiki?curid=2049497" title="Gmina Union (hrabstwo Carroll, Iowa)">
Gmina Union (hrabstwo Carroll, Iowa)

Gmina Union (ang. "Union Township") – gmina w USA, w stanie Iowa, w hrabstwie Carroll. Według danych z 2000 roku gmina miała 1532 mieszkańców.

</doc>
<doc id="2049498" url="https://pl.wikipedia.org/wiki?curid=2049498" title="Gmina Washington (hrabstwo Carroll, Iowa)">
Gmina Washington (hrabstwo Carroll, Iowa)

Gmina Washington (ang. "Washington Township") – gmina w USA, w stanie Iowa, w hrabstwie Carroll. Według danych z 2000 roku gmina miała 308 mieszkańców.

</doc>
<doc id="2049499" url="https://pl.wikipedia.org/wiki?curid=2049499" title="Gmina Wheatland (Iowa)">
Gmina Wheatland (Iowa)

Gmina Wheatland (ang. "Wheatland Township") – gmina w USA, w stanie Iowa, w hrabstwie Carroll. Według danych z 2000 roku gmina miała 728 mieszkańców.

</doc>
<doc id="2049500" url="https://pl.wikipedia.org/wiki?curid=2049500" title="Józef Stanek (kurier)">
Józef Stanek (kurier)

Józef Stanek, ps. „Lis”, ps. „Rudy Józek” (ur. 26 lutego 1909 w Łapszach Niżnych na Spiszu, zm. prawdopodobnie w 1945) – polski działacz niepodległościowy, żołnierz podziemia, kurier AK.
Urodzony w miejscowości Łapsze Niżne na Spiszu jako syn Józefa Stanka i Marii z domu Nowak. Kuzyn bł. ks. Józefa Stanka. Absolwent Wydziału Handlowego Instytutu Administracyjno-Gospodarczego w Krakowie (1936), student Uniwersytetu Jagiellońskiego.
Przed II wojną światową był sekretarzem Związku Górali Spisza i Orawy kierowanego przez ks. Ferdynanda Machaya. Zwolennik przyłączenia do Polski całości terytorium Zamagurza Spiskiego. W latach 1937–1939 jako współpracownik polskiego wywiadu wchodził w skład tzw. Organizacji Spisko-Orawskiej, powołanej do działań dywersyjnych na wchodzących w skład Czechosłowacji terytoriach Spisza i Orawy. Kierował biurem i zarazem punktem werbunkowym Organizacji w Nowym Targu. Aresztowany 15 sierpnia 1939 roku na Słowacji pod zarzutami prowadzenia działań na szkodę Państwa Słowackiego oraz nielegalnego przekraczania granicy. Trafił do więzienia w Preszowie, z którego został zwolniony w styczniu 1940 roku.
W czasie II wojny światowej był współtwórcą i kierownikiem kurierskiej trasy sztafetowej „Karczma” (Warszawa – Nowy Targ – Dursztyn – Łapsze Niżne – Mala Poloma (Słowacja) – Rożniawa – Budapeszt). Koordynował działalność trasy oraz był kurierem na słowackim odcinku trasy między willą „Wichrówka” w Dursztynie a miejscowością Mala Poloma (obecnie Gemerská Poloma).
Okoliczności śmierci Józefa Stanka pozostają nieznane. Ostatnie informacje o nim pochodzą z maja 1945. Prawdopodobnie zginął na terenie Czechosłowacji w 1945 roku.

</doc>
<doc id="2049501" url="https://pl.wikipedia.org/wiki?curid=2049501" title="Cerkiew Ofiarowania Najświętszej Maryi Panny w Ostródzie">
Cerkiew Ofiarowania Najświętszej Maryi Panny w Ostródzie

Cerkiew Ofiarowania Najświętszej Maryi Panny w Ostródzie – cerkiew greckokatolicka w Ostródzie, w województwie warmińsko-mazurskim. 
Jest to świątynia wybudowana od podstaw w latach 2001–2006. 4 grudnia 2005 roku odprawiono pierwszą mszę świętą w kaplicy znajdującej się w piwnicy przyszłej świątyni. Od tego momentu wszystkie nabożeństwa są odprawiane na terenie budowanej świątyni. W 2006 ukończono cerkiew w stanie surowym. Wewnątrz cerkwi mieści się współczesny ikonostas.

</doc>
<doc id="2049502" url="https://pl.wikipedia.org/wiki?curid=2049502" title="Kardynał protektor">
Kardynał protektor

Kardynał protektor – od XIII wieku do 1964 jedna z funkcji w Kurii Rzymskiej sprawowana przez duchownego w randze kardynała. W przeszłości można było wyróżnić następujące kategorie kardynałów protektorów:
Kardynał protektor był wyrazicielem interesów państw, wspólnot bądź instytucji, nad którymi sprawował protekcję, wobec Stolicy Apostolskiej. Jego kompetencje były zróżnicowane, począwszy od honorowego jedynie patronatu do praktycznie pełnej kontroli w przypadku niektórych instytucji. Do połowy XX wieku funkcje protektorskie nad krajami, zakonami czy innymi instytucjami należały do istotnych obszarów zadań członków Kolegium Kardynalskiego.
Protektoraty zakonne.
Chronologicznie najstarsze są protektoraty wspólnot zakonnych, które pojawiły się w XIII stuleciu. Zakon franciszkanów niemal od samego początku swego istnienia miał oficjalnego protektora w Kurii Rzymskiej, a konstytucja zakonu z 1223 przyznawała mu miejsce w strukturach zakonnych wraz z określeniem kompetencji; pierwszym protektorem franciszkanów został kardynał Ugolino di Segni, późniejszy papież Grzegorz IX (1227–1241). Do końca XIII wieku swoich protektorów zyskały też zakony augustianów (kard. Riccardo Annibaldi w 1243), humiliatów (kard. Ottone de Tonengo w 1246), serwitów (kard. Guglielmo Fieschi w 1251), benedyktyńskie kongregacje kamedułów i wallombrozjan (kard. Ottaviano Ubaldini ok. 1256) i prawdopodobnie zakon cystersów (kard. Jan z Toledo). W XIV wieku swoich oficjalnych protektorów w Kurii zyskali dominikanie (kard. Guillaume d’Aigrefeuille w 1373) oraz niektóre zakony rycerskie (Krzyżacy i joannici). Od XVI do początków XX wieku niemal wszystkie istniejące zakony miały kardynała protektora. Istotnym wyjątkiem byli tu jednak jezuici oraz większość zakonów rycerskich.
Prerogatywy kardynała protektora różniły się w zależności od zakonu, jednak można wyznaczyć pewne ogólne ich ramy. Protektor miał na ogół prawo zwoływania i przewodniczenia kapitułom generalnym w Rzymie, bronił interesów danego zakonu na konsystorzach i podczas obrad kongregacji, zazwyczaj był też osobą zajmującą się w Kurii kwestiami problemowymi dotyczącymi danego zakonu. Mógł też ingerować w przypadku wewnętrznych konfliktów w zakonie, na ogół konsultowano się z nim również przy tworzeniu lub zmianach w regule zakonnej. Nie miał natomiast żadnej jurysdykcji nad władzami zakonnymi, w szczególności nie mógł ich powoływać ani odwoływać czy choćby ingerować bezpośrednio w ich wybór. Zasadniczo nie miał też prawa wykonywać w zakonie władzy przysługującej przełożonym zakonnym.
Do objęcia funkcji protektora zakonu wymagana była nominacja papieska, jednak często kandydatura była zgłaszana przez władze zakonne.
Specyficzna była rola protektorów zakonów rycerskich mających własne państwa, to znaczy joannitów i zakonu krzyżackiego. Pełnili oni funkcje zbliżone do protektorów koron, albowiem oprócz spraw "stricte" zakonnych bronili oni także ich politycznych interesów.
Protektorzy instytucji religijnych.
Liczne klasztory, sanktuaria, kościoły, nawet pojedyncze kaplice, jak również hospicja, szpitale, kolegia, instytucje edukacyjne i charytatywne, bractwa itp., głównie z terenu Włoch, miały swoich kardynałów protektorów. Odmiennie niż w przypadku zakonów, protektorzy ci z reguły mieli pełną jurysdykcję nad tymi instytucjami. Najsłynniejszym i najbardziej prestiżowym protektoratem tego rodzaju w XVI–XVII wieku był protektorat sanktuarium maryjnego w Loreto. Wśród instytucji oraz miejsc kultu mających w przeszłości swych protektorów można wymienić też m.in. Papieskie Kolegium Północnoamerykańskie, Gwardię Szwajcarską, rzymskie bractwo S. Girolamo della Carita, Bazylikę S. Maria Maggiore i wiele innych.
Protektorzy wspólnot unickich.
Począwszy od XVI wieku w Kurii mianowano także protektorów katolików obrządków wschodnich. Przykładowo, w 1546 Guido Ascanio Sforza jest wspomniany jako protektor Ormian, podobnie Cinzio Passeri Aldobrandini w 1604 oraz Scipione Caffarelli-Borghese w 1624 i 1630. W 1560 Giovanni Girolamo Morone był protektorem Abisyńczyków, a w 1569 Antonio Carafa protektorem Maronitów. Protektorami grekokatolików byli m.in. Giulio Antonio Santori (1573–1602) i Prospero Colonna di Sciarra (1747–1765).
Protektorzy koron.
Najbardziej doniosłą politycznie rolę odgrywali protektorzy monarchii katolickich, którzy byli oficjalnymi reprezentantami królów na dworze papieskim, działającymi czasem obok świeckiego ambasadora danego króla, a niekiedy wręcz zamiast niego. Do obowiązków kardynała protektora, oprócz pilnowania politycznych interesów króla, należało także referowanie w Kurii spraw dotyczących obsady kościelnych urzędów i beneficjów w danym królestwie. Kardynałowie ci z reguły otrzymywali stałą pensję od dworu, którego interesów bronili, a często mieli prawo także do objęcia lukratywnych beneficjów na obszarach im podległych.
Rolę doradcy papieża w sprawach królestwa, księstwa czy republiki wyznaczyła kardynałowi protektorowi bulla papieża Aleksandra VI z 1497 roku. Statuowała ona zasadę „Cardinalis non sit consiliarus principium”. Do najistotniejszych zadań kardynała protektora należało uzyskiwanie zatwierdzenia dla królewskich nominacji biskupich oraz relacjonowanie przeprowadzanych przez nuncjuszy procesów informacyjnych.
Pierwsze wzmianki o protektorach katolickich monarchii pochodzą z II połowy XIV wieku, np. Guillaume de la Jugié (zm. 1374) od 1353 był protektorem króla węgierskiego Ludwika, a od 1365 Pierre Roger de Beaufort (papież Grzegorz XI, 1370–78) był protektorem królowej Neapolu Joanny. Urban VI (1378–1389) zakazał jednak tego rodzaju aktywności kardynałom. Zakaz ten najwyraźniej uchylono, jako że w początkach XV wieku kardynał Branda de Castiglione jest udokumentowany jako protektor Polski (od 1421), jednak w 1425 Marcin V ponowił ten zakaz i aż do 1485 Stolica Apostolska nie uznawała w ogóle takiego urzędu, uważając, że kardynałowie powinni być bezwzględnie lojalni wobec papieża. Stopniowo jednak papieże pogodzili się z funkcjonowaniem w Kolegium Kardynalskim oficjalnych rzeczników świeckich monarchii. Już za Innocentego VIII kardynał Jean Balue wprost tytułował się jako protektor Francji, a w 1492 Aleksander VI uznał kardynała Francesco Piccolomini za oficjalnego protektora Anglii. Za Juliusza II (1503–1513) pojawili się kardynałowie protektorzy Szkocji, Polski, Czech i Węgier, a za Leona X (1513–1521) także Rzeszy Niemieckiej, Danii i królestw z Półwyspu Iberyjskiego. Od tego czasu instytucja ta na dobre zadomowiła się w Kurii Rzymskiej W odróżnieniu od protektoratów „religijnych”, protektorzy królestw byli wyznaczani przez monarchów, a nie papieża.
W XVII wieku swych protektorów na dworze papieskim mieli królowie Francji, Hiszpanii, Portugalii i Polski jak również cesarz rzymski i książę Sabaudii; o ile jednak monarchowie Francji, Portugalii, Polski i Sabaudii mieli co do zasady tylko po jednym protektorze, o tyle cesarzowi przysługiwało prawo wyznaczenia dwóch protektorów, a królowi hiszpańskiemu od trzech do sześciu. Wynikało to ze struktury władztwa tych monarchów. Cesarz wyznaczał z jednej strony protektora dziedzicznych ziem Habsburgów (Austrii), a z drugiej protektora Rzeszy Niemieckiej jako całości. Z kolei król Hiszpanii wyznaczał oddzielnych protektorów dla poszczególnych części składowych swojego imperium tj. Kastylii, Aragonii i Neapolu, a okresowo także dla Sycylii, Flandrii i Portugalii. W praktyce jednak protektoraty te często były łączone w rękach mniejszej liczby kardynałów. Protektoraty Austrii i Rzeszy Niemieckiej od 1682 roku były połączone faktyczną unią personalną. W przypadku Hiszpanii głównym przedstawicielem był zawsze protektor Kastylii, pozostali natomiast odgrywali mniejszą rolę i nawet nie zawsze byli wiernymi stronnikami monarchii hiszpańskiej. Po wygaśnięciu dynastii Habsburgów w Hiszpanii i przejęciu władzy przez Burbonów dwór madrycki zarzucił ten system „wielokrotnego protektoratu” i wyznaczał już tylko jednego protektora dla całej Hiszpanii.
W XVIII wieku swoich protektorów utrzymywały królestwa Hiszpanii, Francji, Portugalii, Polski, Sardynii oraz Obojga Sycylii, jak również dwór cesarski w Wiedniu (formalnie dwa – dla Austrii i dla Niemiec, w praktyce jeden). W tym też okresie nastąpił spadek politycznego znaczenia tej instytucji, czego dowodzą długotrwałe niekiedy wakaty, np. Hiszpania po roku 1760 w ogóle zaprzestała wyznaczania oficjalnego protektora. Okres wojen napoleońskich przyniósł faktyczny kres instytucji kardynała protektora korony. Próby jej rewitalizacji w XIX wieku, kiedy sporadycznie wyznaczano jeszcze protektorów dla cesarstwa Austrii i królestwa Portugalii, okazały się nietrwałe. Ostatnim protektorem tego rodzaju był Vincenzo Vannutelli (zm. 1930), protektor królestwa Portugalii od 1891.
Polityczne znaczenie protektorów koron brało się przede wszystkim z faktu, że byli oni oficjalnymi przedstawicielami królów katolickich na konklawe i nierzadko wykonywali tzw. prawo ekskluzywy w stosunku do politycznie niepożądanych kandydatów na papieża.
Czasami królowie wyznaczali także wiceprotektora, który działał pod nieobecność w Kurii kardynała protektora, lub współprotektora, mogącego działać razem z nim, ale formalnie stojącego niżej w hierarchii. Z instytucji tych korzystali przede wszystkim królowie Francji.
Tytularni protektorzy koron.
Oddzielną kategorię stanowili kardynałowie protektorzy królestw będących pod władzą protestantów. Pod względem tytulatury nie różnili się od innych protektorów koron, jednak w przeciwieństwie do nich nie mieli żadnych powiązań z monarchami czy rządami tych krajów i byli wyznaczani przez papieża. Do tej kategorii należeli protektorzy Anglii, Szkocji i Irlandii po zaprowadzeniu w tych krajach reformacji, a także protektorzy Szwecji, których zaczęto wyznaczać w 1601 na wniosek króla polskiego Zygmunta III Wazy, wysuwającego pretensje do tronu szwedzkiego.
W zakres kompetencji protektorów państw pod władzą protestantów wchodziły głównie sprawy dotyczące katolickich społeczności żyjących w tych państwach lub wywodzących się z nich i przebywających w Rzymie.
Protektorzy regionów i lokalnych wspólnot.
Nie tylko monarchowie mieli swoich protektorów w Kurii. Liczne prowincje, gminy, komuny i republiki, głównie z terenu Włoch, także miały swojego oficjalnego reprezentanta w Kurii, broniącego ich interesów. Ta forma protektoratu jest poświadczona już w początkach XIV wieku. Najistotniejsze i najbardziej prestiżowe były protektoraty katolickich kantonów Szwajcarii oraz republik Genui, Raguzy i San Marino – w przypadku tych ostatnich kardynałowie protektorzy spełniali funkcje ich ambasadorów przy Stolicy Apostolskiej. Ponadto swoich protektorów miało większość miast, gmin i okręgów Państwa Kościelnego, a także niemieckie miasto Augsburg.
Czasy współczesne.
Instytucja kardynalskiego protektoratu została w zasadzie całkowicie zniesiona w 1964. Kilka instytucji zachowało ją jednak jeszcze po tej dacie. Statut rzymskiego Kolegium Capranica zachował tę instytucję do roku 1971, przy czym ostatni protektor, Benedetto Aloisi Masella (zm. 1970), został mianowany w 1965. Do dnia dzisiejszego swojego protektora posiada Papieska Akademia Kościelna, którym zgodnie z zarządzeniem papieża Piusa XI z 1937 jest "ex officio" kardynał sekretarz stanu. Również Papieska Akademia Archeologii Rzymskiej, zgodnie ze swym statutem z 1996, ma kardynała protektora (jest nim "ex officio" kardynał sekretarz stanu). Natomiast zakon maltański, na mocy konstytucji zakonnej z 1961, ma swojego „kardynała patrona” (obecnie jest nim kardynał Raymond Leo Burke), która to funkcja jest zbliżona do dawnego kardynała protektora.
Warto też dodać, że wielkim mistrzem zakonu bożogrobców jest zawsze jeden z kardynałów (obecnie Fernando Filoni).

</doc>
<doc id="2049503" url="https://pl.wikipedia.org/wiki?curid=2049503" title="Parafia św. Bazylego Wielkiego w Kętrzynie">
Parafia św. Bazylego Wielkiego w Kętrzynie

Parafia św. Bazylego Wielkiego w Kętrzynie – parafia greckokatolicka w Kętrzynie, w dekanacie węgorzewskim eparchii olsztyńsko-gdańskiej.
Powstanie parafii było związane z przesiedleniem w region kętrzyński Ukraińców, w ramach Akcji „Wisła”. W okresie PRL greckokatolicy żyjący w Kętrzynie nie otrzymali zgody na odprawianie liturgii w obrządku bizantyjsko-ukraińskim. Rejestracja parafii była możliwa dopiero w 1989; 31 grudnia tego roku po raz pierwszy odprawiono nabożeństwo greckokatolickie w miejscowym kościele ewangelickim. W latach 1992–1996 wznoszono wolno stojącą cerkiew św. Bazylego Wielkiego w Kętrzynie.
Parafia jest obsługiwana przez księży bazylianów z klasztoru w Kętrzynie.

</doc>
<doc id="2049507" url="https://pl.wikipedia.org/wiki?curid=2049507" title="Echogeniczność">
Echogeniczność

Echogeniczność – zdolność badanej struktury do odbijania fal dźwiękowych o wysokiej częstotliwości. Obszary o obniżonej echogeniczności nazywane są hipoechogenicznymi, a o podwyższonej hiperechogenicznymi. 
W obrazowaniu ultrasonograficznym (USG) echogeniczność objawia się jasnością tkanki na obrazie, przy czym obszar o zaburzonej echogeniczności jest odpowiednio ciemniejszy (hipoechogeniczny) lub jaśniejszy (hiperechogeniczny) od otoczenia. Obraz hipoechogeniczny mogą dawać struktury miękkie, o zwiększonym ukrwieniu, natomiast hiperechogeniczny struktury twarde i zbite (kości, zwapnienia), a także gazy. Zbiorniki płynów (torbiele, krwiaki, tętniaki, ropnie) dają obraz normoechogeniczny (bezechowy).

</doc>
<doc id="2049509" url="https://pl.wikipedia.org/wiki?curid=2049509" title="Autostrada A35 (Holandia)">
Autostrada A35 (Holandia)

Autostrada A35 (nl. "Rijksweg 35") – autostrada w Holandii zaczynająca się na skrzyżowaniu z autostradą A28 w Zwolle, stanowiąca połączenie z granicą holendersko-niemiecką, gdzie przechodzi w drogę krajową B54 w kierunku Münster.

</doc>
<doc id="2049510" url="https://pl.wikipedia.org/wiki?curid=2049510" title="Ukształtowanie powierzchni Mirandy">
Ukształtowanie powierzchni Mirandy

Na powierzchni Mirandy, księżyca Urana, można wyróżnić następujące formacje geologiczne:
Poniżej znajdują się spisy wymieniające poszczególne formy geologiczne, należące do każdej z kategorii.
Corona.
Nazwy "corona" pochodzą od miejsc występujących w sztukach Williama Szekspira.
Kratery.
Nazwy "kraterów" pochodzą od bohaterów sztuki "Burza" Szekspira.
Regio.
Nazwy "regio" pochodzą od miejsc występujących w sztukach Szekspira.
Rupes.
Nazwy "rupes" pochodzą od miejsc występujących w sztukach Szekspira.
Sulcus.
Nazwy "sulcus" pochodzą od miejsc występujących w sztukach Szekspira.

</doc>
<doc id="2049511" url="https://pl.wikipedia.org/wiki?curid=2049511" title="Historia konstytucji w Polsce">
Historia konstytucji w Polsce

Historia konstytucji w Polsce – Polska stała się państwem konstytucyjnym w XVIII wieku, kiedy 3 maja 1791 obradujący od 1788 r. Sejm Czteroletni przyjął Konstytucję 3 maja.
Prawa kardynalne.
Ustawy przeforsowane w latach 1767–1768 w Warszawie na sejmie, zwanym „Repninowskim”. Obejmowały podstawowe zasady ustroju demokracji szlacheckiej, gwarantujące szlachcie: wolną elekcję, utrzymanie liberum veto na sejmach, prawo wypowiadania posłuszeństwa królowi, nietykalność osobistą (neminem captivabimus), przywileje w sprawowaniu rządów oraz posiadania ziemi i władzy nad chłopstwem. Miały charakter ustawy zasadniczej.
Konstytucja 3 maja.
Konstytucja 3 maja z 1791 roku (według wielu autorów pierwsza konstytucja w Europie, druga na świecie), będąca wynikiem dążeń do naprawy stosunków wewnętrznych w Rzeczypospolitej Obojga Narodów (po pierwszym rozbiorze Polski), wprowadziła nowoczesną monarchię parlamentarną. Postanowieniem Konstytucji było prawo o sejmikach oraz prawo o miastach królewskich. Pozostawiało ono system stanowy, z pewnymi zmianami; zlikwidowano m.in. wolną elekcję i "liberum veto". Mieszczanie mogli nabywać dobra majątkowe oraz uzyskiwać nobilitację. Konstytucja 3 Maja została obalona po roku przez armię rosyjską wraz z konfederacją targowicką w wyniku przegranej wojny polsko-rosyjskiej 1792. W niedługim czasie doszło do całkowitego rozbioru Polski.
Konstytucja Księstwa Warszawskiego.
Na mocy traktatów pokojowych z 7 i 9 lipca 1807 powstało Księstwo Warszawskie. 19 lipca 1807, podczas audiencji w Dreźnie, Napoleon Bonaparte podyktował konstytucję, a ściślej jej podstawowe zasady. Wraz z wprowadzonym równocześnie Kodeksem obaliła dawną nierówność stanową. Głosząc zasadę równości wszystkich ludzi wobec prawa, likwidowała odrębne sądy na rzecz jednolitego sądownictwa dla wszystkich obywateli kraju. Znosiła poddaństwo chłopów, zapewniając im wolność osobistą.
Konstytucja Królestwa Polskiego.
Na mocy postanowień kongresu wiedeńskiego z 1815 powstało Królestwo Polskie, któremu cesarz Rosji i król Polski Aleksander I nadał konstytucję. Konstytucja dawała pewną odrębność od Rosji (wolny parlament, narodowe wojsko, aparat państwowy, prawo i sądownictwo).
Statut Organiczny dla Królestwa Polskiego.
Konstytucja Królestwa Polskiego obowiązywała do 26 lutego 1832, kiedy to Mikołaj I wprowadził w jej miejsce Statut Organiczny dla Królestwa Polskiego.
Mikrokonstytucja Królestwa Polskiego z 1917 r..
Patent generalnych gubernatorów niemieckiego i austro-węgierskiego z 12 września 1917 r. o ustanowieniu Władzy Państwowej w Królestwie Polskim, będący de facto mikrokonstytucją, został uszczegółowiony niższej rangi dekretem Rady Regencyjnej z 3 stycznia 1918 r. o tymczasowej organizacji Władz Naczelnych w Królestwie Polskiem. Zwierzchnią władzę państwową (władzę suwerena) według tych aktów prawnych sprawowała Rada Regencyjna, ustawodawczą – Rada Regencyjna i Rada Stanu, a wykonawczą Rada Ministrów, złożona z Prezydenta Ministrów i ministrów.
Mikrokonstytucja Republiki Polskiej z 1918 r..
Dekret Rady Regencyjnej z 14 listopada 1918 r. ustanowił Naczelnego Dowódcę Wojsk Polskich Józefa Piłsudskiego suwerenem, czyli jedynym dzierżycielem zwierzchniej władzy państwowej. Naczelny Dowódca w dekrecie (bez nazwy) z tego samego dnia zapowiedział wydanie aktu prawnego regulującego konstytucyjną materię najwyższych władz w państwie, które po raz pierwszy przy tej okazji zostało określone nazwą „Republika Polska”. Dekret z 22 listopada 1918 r.
o najwyższej władzy reprezentacyjnej Republiki Polskiej, będący de facto mikrokonstytucją, stanowił, że władzę suwerenną i ustawodawczą sprawuje Tymczasowy Naczelnik Państwa (Józef Piłsudski), a władzę wykonawczą Rząd Republiki Polskiej, złożony z Prezydenta Ministrów i ministrów.
Mała Konstytucja z 1919 r..
Po odzyskaniu przez Polskę niepodległości, 20 lutego 1919 uchwalono Małą Konstytucję. W rękach Józefa Piłsudskiego skupiona została pełnia władzy państwowej. Konstytucja ogłosiła demokratyczną ordynację wyborczą, wprowadziła w Polsce system rządów komitetowych.
Statut Organiczny Województwa Śląskiego.
Przed Plebiscytem na Górnym Śląsku, 15 lipca 1920 Sejm Ustawodawczy ustawą konstytucyjną wprowadził Statut Organiczny dla Województwa Śląskiego, nadający górnośląskiemu samorządowi szerokie kompetencje. Po wprowadzeniu Konstytucji marcowej w 1921 roku na terenie województwa śląskiego pozostawał równoległym aktem prawnym.
Konstytucja marcowa.
Jako że konstytucja z 1919 była niepełna, 17 marca 1921 przyjęto nową Konstytucję marcową. Wprowadzała ustrój republiki demokratycznej o parlamentarno-gabinetowym systemie rządów. Władzę zwierzchnią przyznała narodowi, pojmowanemu jako ogół obywateli. Bazowała na koncepcji trójpodziału władzy.
Nowela sierpniowa.
Zmiana konstytucji marcowej nastąpiła po przewrocie majowym. Tzw. nowela sierpniowa z 1926 dała prezydentowi władzę rozwiązania Sejmu (i zarazem Senatu), prawo wydawania rozporządzeń z mocą ustawy, zatwierdzane przez Sejm, pozbawiła Sejm prawa samorozwiązania się oraz ustanowiła, że budżet nieuchwalony w terminie ustanawiać ma rząd projektem rządowym, który będzie obowiązywał.
Konstytucja kwietniowa.
Obóz pomajowy uznał za niewystarczający zakres nowelizacji konstytucji z 1926, uchwalając 23 kwietnia 1935 Konstytucję kwietniową. Ustawa zasadnicza przenosiła punkt ciężkości władzy państwowej z Sejmu na prezydenta, którego władzę wzmocniono poprzez przekazanie mu zwierzchnictwa zarówno nad rządem, Sejmem, jak i siłami zbrojnymi. Wzmocniła również rolę rządu, znacznie uniezależniając go od Sejmu.
Mała Konstytucja z 1947 r..
19 lutego 1947 do życia powołana została tymczasowa Mała Konstytucja, odwołująca się do artykułów konstytucji marcowej. Do głównych kompetencji tej ustawy zasadniczej należało: uchwalenie nowej konstytucji, wprowadzenie trójpodziału władzy, ustawodawstwo, kontrola nad działalnością Rady Ministrów oraz ustalanie zasadniczego kierunku polityki państwa.
Konstytucja Polskiej Rzeczypospolitej Ludowej.
Oficjalne prace przygotowawcze nad nową ustawą zasadniczą poprzedziła niejawna działalność partyjnych komisji konstytucyjnych (1949–1951). Rezultatem tych prac był ściśle poufny projekt Konstytucji Polskiej Rzeczypospolitej Ludowej z 8 października 1950, który stał się przedmiotem obrad Biura Politycznego KC PZPR. Konstytucja, poprzez wprowadzenie instytucji Rady Państwa, zerwała z dotychczasowym trójpodziałem władzy, wprowadzając wzorowaną na konstytucji radzieckiej zasadę jednolitości władzy państwowej.
Nowela kwietniowa z 1989 r..
Po zakończeniu obrad Okrągłego Stołu Sejm w dniu 7 kwietnia 1989 uchwalił ustawę o zmianie ustawy zasadniczej z 1952 oraz ordynacje wyborcze – do Sejmu oraz do przywróconego Senatu.
Nowelizacja wprowadzała (bądź przywracała) następujące instytucje:
Nowela grudniowa z 1989 r..
W ramach noweli grudniowej ("Ustawa z dnia 29 grudnia 1989 r. o zmianie Konstytucji Polskiej Rzeczypospolitej Ludowej") zmieniono nazwę państwa na "Rzeczpospolitą Polską", usunięto artykuły dotyczące kierowniczej roli partii oraz przyjaźni ze Związkiem Radzieckim. Pojawiły się także nowe zasady ustrojowe – zasada demokratycznego państwa prawnego, zasada tzw. "sprawiedliwości społecznej", pluralizm polityczny, swoboda działalności gospodarczej oraz ochrona własności. Nowelizacja przyniosła też zmiany o charakterze symbolicznym, czego wyrazem było przywrócenie korony orłu białemu w Godle Polski.
Mała Konstytucja z 1992 r..
Przeciągające się prace projektowe nad nową ustawą zasadniczą doprowadziły do przyjęcia tymczasowej regulacji prawnej w postaci Małej Konstytucji. Po przezwyciężeniu prawnych i politycznych sporów Prezydent Lech Wałęsa podpisał 17 października 1992 ten akt. Mała Konstytucja weszła w życie 8 grudnia 1992. Była to już trzecia i ostatnia, zarazem najobszerniejsza, niepełna konstytucja, która doszła do skutku w XX wieku. Na jej mocy zostały uchylone przepisy Konstytucji PRL z 1952 dotyczące ustroju socjalistycznego i wprowadzone nowe, stanowiące podstawę ustroju politycznego i gospodarki rynkowej.
Konstytucja Rzeczypospolitej Polskiej z 1997 r..
W wyniku wyborów parlamentarnych z 19 września 1993 ukształtowała się nowa konfiguracja polityczna. Nastąpiło ożywienie prac Komisji Konstytucyjnej po złożeniu projektów ustawy zasadniczej, w tym prezydenckiego i obywatelskiego.
Uchwalenie przez Zgromadzenie Narodowe 2 kwietnia 1997, w trzecim czytaniu, przeważającą większością głosów konstytucji, kończyło działalność związaną z przyjęciem ustawy zasadniczej. W referendum konstytucyjnym przeprowadzonym 25 maja 1997 większość uczestniczących w głosowaniu opowiedziało się za nową ustawą zasadniczą. Po uznaniu ważności referendum przez Sąd Najwyższy, nastąpiło uroczyste podpisanie Konstytucji Rzeczypospolitej Polskiej przez Prezydenta Aleksandra Kwaśniewskiego dnia 16 lipca 1997. Akt ten wszedł w życie 17 października 1997.
Upamiętnienie.
Uchwałą z 2 grudnia 2020 Senat RP X kadencji zdecydował o ustanowieniu roku 2021 Rokiem Polskiej Tradycji Konstytucyjnej.

</doc>
<doc id="2049512" url="https://pl.wikipedia.org/wiki?curid=2049512" title="Drzewo genealogiczne Walezjuszów">
Drzewo genealogiczne Walezjuszów

Drzewo genealogiczne Walezjuszów, bocznej gałęzi dynastii Kapetyngów, panującej we Francji w latach 1350-1589 oraz w Polsce i Litwie w latach 1573-1574, a w bocznych liniach również w Burgundii (lata 1361-1477) i w Lotaryngii (lata 1431-1473).
Drzewo dokładne.
Note :
 = Królowie Francji
 = Roi ou Reine d'Écosse
 = Roi d'Espagne
 = Papieże

</doc>
<doc id="2049513" url="https://pl.wikipedia.org/wiki?curid=2049513" title="Krotończycy">
Krotończycy



</doc>
<doc id="2049514" url="https://pl.wikipedia.org/wiki?curid=2049514" title="Çerçiz Topulli">
Çerçiz Topulli

Çerçiz Topulli (ur. 1880 w Gjirokastrze, zm. 15 lipca 1915 w Fushën e Shtoit) – albański działacz niepodległościowy, brat Bajo Topullego.
Życiorys.
Był jednym z trzynaściorga dzieci Agusha i Haso. Uczył się w tureckiej szkole w Janinie. Działalność w albańskim ruchu niepodległościowym rozpoczął od tajnego stowarzyszenia "Për lirinë e Shqipërisë" (O wolność Albanii), działającego w Gjirokastrze. Po dłuższym pobycie w Sofii w 1907 powrócił do kraju i utworzył własny oddział zbrojny, działający w rejonie Gjirokastra - Korcza. W 1907 czasopismo "Shpresa e Shqipërisë" (Nadzieja Albanii) opublikowało manifest podpisany przez Topulliego, w którym domagał się oddzielenia ziem albańskich od Imperium Osmańskiego w drodze ogólnonarodowego powstania i utworzenia niepodległego państwa. 
Wiosną 1908 jego oddział dokonał udanego zamachu na dowódcę osmańskiej żandarmerii w Gjirokastrze, był także dowódcą oddziałów albańskich w bitwie z osmańskim korpusem ekspedycyjnym pod Mashkullore (18 marca 1908). Po wybuchu rewolucji młodoosmańskiej Topulli zaprzestał działań zbrojnych i poświęcił się tworzeniu szkół z językiem albańskim i klubów patriotycznych. 
Po uchwaleniu deklaracji niepodległości w listopadzie 1912, Topulli wraz z wiernymi mu ludźmi tworzył oddział ochrony rządu Ismaila Qemala. W latach 1913-1914 walczył przeciwko oddziałom greckim, dążącym do opanowania południowej części Albanii.
Wybuch I wojny światowej zastał go w Szkodrze, gdzie próbował tworzyć oddziały albańskie. Po zajęciu miasta przez armię czarnogórską, 28 czerwca 1915 Topulli został aresztowany, ale wkrótce go uwolniono. Ponownie aresztowany 7 lipca 1915 stanął przed sądem oskarżony o podżeganie do buntu. Sąd wojskowy skazał go wraz z jego bliskim współpracownikiem Mustafą Qulli na karę śmierci. Rozkaz króla Mikołaja I z żądaniem jego uwolnienia dotarł już po rozstrzelaniu Topulliego.
18 marca 1934 w Gjirokastrze odsłonięto pomnik Topullego, dłuta Odhise Paskaliego. W 1936 szczątki Topullego odnalazł w pobliżu Szkodry Javer Hurshiti. Zostały przewiezione do Gjirokastry, gdzie odbył się uroczysty pogrzeb. Imię Topullego noszą ulice w Tiranie, Elbasanie, Gjirokastrze i w Szkodrze.

</doc>
<doc id="2049516" url="https://pl.wikipedia.org/wiki?curid=2049516" title="Rak w miejscu">
Rak w miejscu

Rak w miejscu, CIS (łac. "carcinoma in situ", rak przedinwazyjny, rak 0 stopnia (określenie klinicznego zaawansowania)) – postać nowotworu, który ograniczony jest do jednej tkanki danego narządu i nie przekracza jej granicy (np. rak śródnabłonkowy). Z tego powodu rak w miejscu przeważnie jest zmianą płaską i nie ma postaci guza. Rak w miejscu odznacza się znikomą inwazyjnością i nie nacieka tkanek otaczających.
Dysplazja, rak w miejscu i rak inwazyjny.
Pojęcia dysplazji, raka w miejscu i raka inwazyjnego są powiązane, ponieważ reprezentują trzy etapy progresji w kierunku raka:

</doc>
<doc id="2049517" url="https://pl.wikipedia.org/wiki?curid=2049517" title="Kwas fusydynowy">
Kwas fusydynowy

Kwas fusydynowy, kwas fusydowy (łac. "Acidum fusidicum") – organiczny związek chemiczny, naturalny antybiotyk bakteriostatyczny o budowie steroidowej. Mechanizm jego działania polega na hamowaniu syntezy białka bakterii.
Po raz pierwszy kwas fusydynowy uzyskano w 1960 w duńskim mieście Ballerup z hodowli grzyba "Fussidium coccineum" wyizolowanego z kału małpy. Został wprowadzony do terapii w 1962 w Danii.
Zakres działania.
Kwas fusydynowy jest stosowany głównie na "Staphylococcus aureus" (działa on na szczepy MRSA). Oprócz tych bakterii jest on skuteczny również na "Neisseria meningitidis", "Neisseria gonorrhoeae", "Bordetella pertussis", "Corynebacterium diphteriae", "Clostridium difficile", "Mycobacterium leprae", (również słaba aktywność w stosunku do "Mycobacterium tuberculosis").
Podczas stosowania kwasu fusydynowego szybko dochodzi do powstawania oporności bakterii na ten antybiotyk, dlatego zaleca się stosowanie go w połączeniach z innymi antybiotykami, najlepiej z takimi, z którymi wykazuje działanie synergistyczne (cefalosporyny, penicyliny izoksazolinowe, wankomycyna, ryfampicyna). Nie należy natomiast łączyć kwasu fusydynowego z fluorochinolonami, ponieważ wykazują one między sobą działanie antagonistyczne. Kwas fusydynowy wykazuje również oporność krzyżową z cefalosporynami.
Farmakokinetyka.
Kwas fusydynowy dobrze wchłania się z przewodu pokarmowego i dobrze przenika do narządów i tkanek w tym do kości i płynu stawowego. Przechodzi również przez łożysko oraz do mleka kobiet karmiących.
Działania niepożądane.
Przeciwwskazaniami do stosowania kwasu fusydynowego jest niewydolność wątroby lub ciąża.

</doc>
<doc id="2049519" url="https://pl.wikipedia.org/wiki?curid=2049519" title="Składy drużyn olimpijskich w piłce siatkowej mężczyzn 1988">
Składy drużyn olimpijskich w piłce siatkowej mężczyzn 1988

Artykuł grupuje składy wszystkich reprezentacji narodowych w piłce siatkowej, które wystąpiły w turnieju siatkówki mężczyzn na Letnich Igrzyskach Olimpijskich w 1988 roku w Seulu.

</doc>
<doc id="2049525" url="https://pl.wikipedia.org/wiki?curid=2049525" title="Paweł Deresz">
Paweł Deresz

Paweł Jan Deresz (ur. 23 marca 1937 w Warszawie) – polski dziennikarz, wieloletni korespondent polskiej prasy w Czechosłowacji, w latach 1984–1999 zastępca redaktora naczelnego „Kuriera Polskiego”. 
Życiorys.
Ukończył studia z dziedziny filologii na Uniwersytecie Jagiellońskim. W latach 1962–1967 był dziennikarzem Polskiej Agencji Prasowej. W 1967 roku rozpoczął pracę w redakcji zagranicznej związanego z SD „Kuriera Polskiego”. Pełnił funkcję II sekretarza POP PZPR w redakcji tej gazety. W latach 1977–1978 był kierownikiem działu polityczno-gospodarczego Polskiej Agencji „Interpress”, zaś od 1979 do 1984 pracował jako stały korespondent agencji w Czechosłowacji akredytowany również na Węgrzech. W 1984 roku powrócił do „Kuriera Polskiego” na stanowisko zastępcy redaktora naczelnego, które sprawował do 1999. W tym czasie był również autorem korespondencji prasowych z Pragi. Pisywał także relacje ze Związku Radzieckiego. Po upadku gazety pracował jako stały korespondent czeskiego pisma „Týden” oraz słowackiej gazety „Praca”, współpracował również z BBC oraz chorwackim miesięcznikiem „Banka”. Był członkiem zarządu Polskiej Agencji Informacyjnej (2002–2004), następnie zaś konsultantem zarządu Polskiej Agencji Informacyjnej i Inwestycji Zagranicznych (od 2004). Dokonywał tłumaczeń z języka czeskiego na język polski (m.in. publikacji poświęconych tematyce sportowej). 
W latach 1961–1963 sprawował funkcję pierwszego w historii sekretarza Towarzystwa Kulturalnego Czechów i Słowaków w Polsce. 
Jest tenisistą, wielokrotnym mistrzem Polski dziennikarzy w tej dziedzinie, a także autorem publikacji poświęconych tenisowi. 
W wyborach w 2011 bez powodzenia ubiegał się o mandat senatorski w okręgu nr 38 (Żyrardów – Płock) z ramienia Sojuszu Lewicy Demokratycznej (jako bezpartyjny). Bezskutecznie kandydował także z listy SLD Lewica Razem do sejmiku mazowieckiego w wyborach w 2014.
Odznaczony m.in. Krzyżem Kawalerskim Orderu Odrodzenia Polski (1984). 
Był mężem Jolanty Szymanek-Deresz. Jego zięciem jest aktor Dariusz Lewandowski. 

</doc>
<doc id="2049526" url="https://pl.wikipedia.org/wiki?curid=2049526" title="Kolonie sullańskie">
Kolonie sullańskie

Kolonie sullańskie − rzymskie kolonie wojskowe zakładane z rozkazu dyktatora Sulli w najbardziej wrogich Rzymowi miastach italskich pokonanych w wojnie sprzymierzeńczej, m.in. Noli, Praeneste, Arretium, Clusium, Faesulae, Pompejach.

</doc>
<doc id="2049528" url="https://pl.wikipedia.org/wiki?curid=2049528" title="Autostrada A37 (Holandia)">
Autostrada A37 (Holandia)

Autostrada A37 (nl. "Rijksweg 37") – autostrada w Holandii zaczynająca się w węźle Hoogeveen – A28 do granicy niemieckiej, gdzie przechodzi w drogę B402 w kierunku Meppen.
Trasy europejskie.
Na całej długości autostrada A37 jest częścią trasy europejskiej E232.

</doc>
<doc id="2049529" url="https://pl.wikipedia.org/wiki?curid=2049529" title="Klasztor Bazylianów w Kętrzynie">
Klasztor Bazylianów w Kętrzynie

Klasztor bazylianów w Kętrzynie – jeden z czterech klasztorów Zakonu Bazylianów Świętego Jozafata na terytorium Polski.
Klasztor został założony 12 sierpnia 1990 po zakupie przez bazylianów domu w Kętrzynie i zaadaptowaniu go na cele zakonne. Obecnie dom zakonny zapewnia obsługę dwóch parafii greckokatolickich dekanatu węgorzewskiego: w Kętrzynie oraz Asunach. Uroczyste poświęcenie klasztoru miało miejsce 27 sierpnia 1991. W budynku urządzono kaplicę, w której odbywają się nabożeństwa greckokatolickie dostępne również dla wiernych świeckich.
W 2010 w klasztorze przebywało dwóch zakonników.

</doc>
<doc id="2049531" url="https://pl.wikipedia.org/wiki?curid=2049531" title="Wilia">
Wilia



</doc>
<doc id="2049535" url="https://pl.wikipedia.org/wiki?curid=2049535" title="Góra Kalwaria (gmina w guberni warszawskiej)">
Góra Kalwaria (gmina w guberni warszawskiej)

Góra Kalwaria (do 1883 i od 1919 "miasto Góra Kalwaria") – dawna gmina wiejska istniejąca w latach 1883–1919 roku w guberni warszawskiej. Siedzibą władz gminy była osada miejska Góra Kalwaria.
Gmina Góra Kalwaria powstała 13 grudnia 1883 roku w powiecie grójeckim w guberni warszawskiej w związku z utratą praw miejskich przez miasto Góra Kalwaria i przekształceniu jego w wiejską gminę Góra Kalwaria w granicach dotychczasowego miasta.
Jako gmina wiejska jednostka przestała funkcjonować z dniem 7 lutego 1919 roku w związku z ponownym nadaniem Górze Kalwarii praw miejskich i przekształceniu jednostki w gminę miejską.

</doc>
<doc id="2049543" url="https://pl.wikipedia.org/wiki?curid=2049543" title="Kraina Rudaw">
Kraina Rudaw

Kraina Rudaw (czes. "Krušnohorské subprovincie") jest częścią Masywu Czeskiego w randze podprowincji. Od północnego wschodu graniczy z Sudetami ("Krkonošsko-jesenická subprovincie"), od wschodu z Płytą Czeską ("Česká tabule"), od południa z Nadberounską Wyżyną ("Poberounská subprovincie") i Szumawą ("Šumavská subprovincie"), od zachodu, północnego zachodu i północy z Nordostdeutsches Tiefland.
Najwyższą częścią Krainy Rudaw są Rudawy (czes. "Krušné hory", niem. "Erzgebirge"). Na południowym zachodzie graniczą ze Smreczanami.
Wschodnia część podprowincji zbudowana jest z górnokredowych piaskowców, będących przedłużeniem osadów Płyty Czeskiej, częściowo z trzeciorzędowych skał wulkanicznych Średniogórza Czeskiego.
Podział.
Krušnohorská subprovincie dzieli się na następujące części:
Po stronie niemieckiej Krušnohorská subprovincie tworzy znaczną część regionu Östliche Mittelgebirge ("Východní středohoří").

</doc>
<doc id="2049544" url="https://pl.wikipedia.org/wiki?curid=2049544" title="Wilia (dopływ Horynia)">
Wilia (dopływ Horynia)

Wilia ( "Wilija") – rzeka o długości 77 km na Ukrainie, lewy dopływ Horynia, przepływa przez Szumsk, do Horynia uchodzi w Ostrogu. Do dopływów należą: , Zbyteńka (lewe), Bezimienna, Kuma, Bołożówka, Rudka, Uście, Hniły Rów (prawe).

</doc>
<doc id="2049546" url="https://pl.wikipedia.org/wiki?curid=2049546" title="Jednostki geomorfologiczne w Czechach">
Jednostki geomorfologiczne w Czechach

Jednostki geomorfologiczne w Czechach
W Czechach wyróżniono następujące jednostki geomorfologiczne:

</doc>
<doc id="2049557" url="https://pl.wikipedia.org/wiki?curid=2049557" title="Krzysztof Kluczniok">
Krzysztof Kluczniok

Krzysztof Robert Kluczniok (ur. 24 listopada 1950 w Leszczynach) – śląski samorządowiec i działacz regionalny, były przewodniczący Ruchu Autonomii Śląska (1999–2002), zastępca starosty powiatu rybnickiego (2006–2010), a w latach 2010–2012 wiceprzewodniczący rady powiatu.
Życiorys.
Odbył studia z dziedziny ekonomiki przemysłu w Wyższej Szkole Ekonomicznej w Katowicach, po czym pracował w biurze turystycznym Almatur w Katowicach, następnie zaś w Urzędzie Miasta i Gminy Czerwionka-Leszczyny. Zasiadał w Radzie Narodowej Miasta i Gminy Czerwionka-Leszczyny, a także w Radzie Miasta i Gminy. Przez 8 lat był członkiem zarządu gminy, następnie zaś wykonywał mandat radnego powiatu rybnickiego – był wiceprzewodniczącym rady, następnie zaś został zastępcą starosty powiatowego. W latach 1994–1998 reprezentował gminę Czerwionka-Leszczyny w Sejmiku Samorządowym Województwa Katowickiego. 
W okresie PRL należał do Polskiej Zjednoczonej Partii Robotniczej. W 1994 przystąpił do Ruchu Autonomii Śląska, był przewodniczącym tej organizacji (1999–2002) oraz jej wiceprzewodniczącym (2003–2006), następnie zaś objął nadzór nad strukturami Ruchu w regionie rybnickim. Działa w Związku Ochotniczych Straży Pożarnych – od ponad trzech dekad jest prezesem Zarządu Miejsko-Gminnego w Czerwionce-Leszczynach, był również prezesem zarządu powiatowego organizacji. Z jego inicjatywy powstał Fundusz Lokalny „Ramża”, którego prezesem została później jego żona Ewa. 
Bez powodzenia ubiegał się o mandat senatorski z ramienia KWW „Autonomia dla Ziemi Górnośląskiej” w wyborach parlamentarnych w 2001 i z ramienia KWW „Jedność Górnośląska” w wyborach uzupełniających w 2003, a w wyborach w 2005 o mandat poselski z 1. miejsca listy PSL. Również bez powodzenia kandydował na urząd burmistrza miasta i gminy Czerwionka-Leszczyny w wyborach w 2002, uzyskując w I turze 15,88% głosów.

</doc>
<doc id="2049558" url="https://pl.wikipedia.org/wiki?curid=2049558" title="Droga N36 (Holandia)">
Droga N36 (Holandia)

Autostrada A36 (nl. "Rijksweg 36") – autostrada w Holandii zaczynająca się na rondzie Arriërveld – N48. Do węzła Wierden – A35.

</doc>
<doc id="2049559" url="https://pl.wikipedia.org/wiki?curid=2049559" title="Olimpiada wiedzy ekologicznej">
Olimpiada wiedzy ekologicznej



</doc>
<doc id="2049561" url="https://pl.wikipedia.org/wiki?curid=2049561" title="Chirurdzy (seria 7)">
Chirurdzy (seria 7)

Siódmy sezon serialu medycznego "Grey’s Anatomy: Chirurdzy" rozpoczął się 23 września 2010 roku w Stanach Zjednoczonych, na antenie stacji ABC. Sezon wyprodukowany przez ABC Studios we współpracy z Shondaland oraz The Mark Gordon Company. Jest to ostatni sezon, w którym Shonda Rhimes jest odpowiedzialna za kierownictwo literackie serialu.
Odcinki.
&lt;onlyinclude&gt;&lt;/onlyinclude&gt;

</doc>
<doc id="2049567" url="https://pl.wikipedia.org/wiki?curid=2049567" title="Thadeu Bogurawski Filho">
Thadeu Bogurawski Filho

Thadeu, właśc. Thadeu Bogurawski Filho (ur. 23 listopada 1913 w São Paulo) – brazylijski piłkarz pochodzenia polskiego, grający na pozycji bramkarza.
Kariera klubowa.
Thadeu występował w klubach America Rio de Janeiro i CA Independiente.
Kariera reprezentacyjna.
Thadeu zadebiutował w reprezentacji Brazylii 22 stycznia 1939 w wygranym 3-2 meczu z reprezentacją Argentyny, którego stawką było Copa Julio Roca 1939/40. Był to jego jedyny mecz w reprezentacji.

</doc>
<doc id="2049568" url="https://pl.wikipedia.org/wiki?curid=2049568" title="Adam z Wodeham">
Adam z Wodeham

Adam z Wodeham (Goddam/Woodham; ur. ok. 1298 w okolicach Southampton, zm. 1358) – angielski franciszkanin, filozof średniowieczny, przedstawiciel nominalizmu, ockhamista.
Życie.
Do zakonu franciszkańskiego Adam z Wodeham wstąpił w młodym wieku. Edukacja w zakonie umożliwiła mu zapoznanie się z myślą czołowych angielskich filozofów franciszkańskich jego czasów, Waltera Chattona i Wilhelma Ockhama, pod których wpływem się znalazł. Prawdopodobnie nauki odbywał w studium franciszkańskim w Londynie ok. 1317–1321, tam właśnie jego mentorem miał być Chatton. Pod koniec tego okresu do Londynu przybył Ockham – odtąd w sporach filozoficznych, które wiedli Ockham i Chatton, Adam z Wodeham opowiadał się często po stronie Ockhama.
Ockham i Adam z Wodeham żyli w tym samym konwencie franciszkańskim w Londynie w latach 1320–1324. W 1324 Ockham na polecenie papieża Jana XXII przeniósł się do Awinionu, podróżował też po Prowansji. W okresie 1320–1324 Adam z Wodeham współpracował z Ockhamem nad jego głównym pismem "Summa logicae", pomagając mu przygotować je do publikacji.
Krótko po wyjeździe Ockhama z Londynu, Adam z Wodeham przeniósł się do Oksfordu w celu pogłębienia studiów (dokładna chronologia jego współpracy z Ockhamem i data przeniesienia się do Oksfordu nie są znane). W Oksfordzie ukończył wyższy etap studiów teologicznych i zdobył kwalifikacje do wykładania "Sentencji". Słuchał tam wykładów Richarda Fitzralpha. Miało to miejsce prawdopodobnie w latach 1326–1327, a z pewnością przed wyjazdem Fitzralpha do Paryża w 1329.
Po ukończeniu studiów Adam z Wodeham wykładał "Sentencje" wpierw w szkołach prowincjonalnych (Norwich i Londyn), następnie w Oksfordzie. W Norwich nauczał pod koniec lat 20. XIV wieku. W Londynie w latach 20. XIV wieku, szczególnie księgi III "Sentencji". W Oksfordzie nauczał prawdopodobnie między 1332 a 1334. Był 61. wykładowcą w kolegium Greyfriars. Jego wykłady z tego okresu, stanowiące rozwinięcie wcześniejszych, mają bardziej dojrzały charakter.
Ostatnie lata życia Adama z Wodeham są bardzo słabo znane, wiadomo m.in., że latem 1339 był w Bazylei.
Myśl.
Adam z Wodeham był kontynuatorem filozofii Wilhelma Ockhama, którego znał osobiście. Był myślicielem koncentrującym się przede wszystkim na problematyce logicznej i semantycznej. Wywarł duży wpływ na teologów swoich czasów, szczególnie na Grzegorza z Rimini. Do jego najbardziej innowacyjnych idei należy pogląd na przedmiot wiedzy naukowej w odniesieniu do "Sentencji" [I, d., I., q. 1], w którym po raz pierwszy pojawia się teza o "complexe significabile".
Dzieła.
Owocem działalności w Oksfordzie i Norwich był komentarz "Lectura secunda". Znane są ponadto dwa inne jego dzieła, "Tracatus de indivisibilibus" i "Tractatus alphabeticus".

</doc>
<doc id="2049569" url="https://pl.wikipedia.org/wiki?curid=2049569" title="Zingerle">
Zingerle



</doc>
<doc id="2049572" url="https://pl.wikipedia.org/wiki?curid=2049572" title="Bulwar Słoneczny we Wrocławiu">
Bulwar Słoneczny we Wrocławiu

Bulwar Słoneczny we Wrocławiu, to bulwar położony na północnym brzegu jednego z ramion bocznych rzeki Odry – Odry Północnej, w obrębie osiedla Nadodrze. Obejmuje obszar zawarty między korytem Odry Północnej, a ulicami Trasy Mieszczańskiej (Plac Józefa Bema, Ulica Bolesława Drobnera). Stanowi on piesze powiązanie Ulicy Bolesława Drobnera z Ulicą Świętej Jadwigi oraz z Wyspą Słodową, Wyspą Bielarską i Wyspą Piaskową, poprzez kładki piesze (Kładka Żabia, Kładka Słodowa). Obecny kształt i zagospodarowanie tego terenu jest wynikiem planów miasta Wrocław dotyczących zagospodarowania nabrzeży rzeki i "zwrócenia miasta ku rzece". Ma to swoje odzwierciedlenie między innymi w podstawowych dla tego zadania decyzjach organu stanowiącego gminy (Rady Miejskiej Wrocławia), w postaci stosownych zapisów w uchwalanych miejscowych planach zagospodarowania przestrzennego. Odpowiednie zapisy znalazły się również w miejscowym planie zagospodarowania przestrzennego dla obszaru Nadodrza obejmującego między innymi właśnie Bulwar Słoneczny. W planie tym wyznaczono bulwary spacerowo–widokowe jako wydzielone ciągi piesze i rowerowe, do których zaliczono między innymi Bulwar Słoneczny. Przedmiotowy obszar objęty został w tym planie odpowiednią ochroną:
obejmującą także walory widokowe, poprzez zakaz wprowadzania zabudowy bądź zieleni ekranującej od strony rzeki:
Nazwa tego bulwaru została usankcjonowana uchwałą Rady Miejskiej Wrocławia z dnia 16 kwietnia 1994 roku, nr LXXVIII/526/94, w sprawie prawnego uregulowania niektórych nazw ulic i placów istniejących na terenie Wrocławia.

</doc>
<doc id="2049573" url="https://pl.wikipedia.org/wiki?curid=2049573" title="Adam de Wodeham">
Adam de Wodeham



</doc>
<doc id="2049574" url="https://pl.wikipedia.org/wiki?curid=2049574" title="Adam Wodeham">
Adam Wodeham



</doc>
<doc id="2049575" url="https://pl.wikipedia.org/wiki?curid=2049575" title="Adam of Wodeham">
Adam of Wodeham



</doc>
<doc id="2049576" url="https://pl.wikipedia.org/wiki?curid=2049576" title="Bioró">
Bioró

Bioró, właśc. Arthur Evaristo (ur. 23 grudnia 1915 w Rio de Janeiro) – piłkarz brazylijski pochodzenia polskiego, grający na pozycji defensywnego pomocnika.
Kariera klubowa.
Bioró występował w klubie Fluminense FC. Z Fluminense pięciokrotnie zdobył mistrzostwo stanu Rio de Janeiro - Campeonato Carioca w 1936, 1937, 1938, 1940 i 1941 roku.
Kariera reprezentacyjna.
Bioró zadebiutował w reprezentacji Brazylii 15 stycznia 1939 w przegranym 1-5 meczu z reprezentacją Argentyny, którego stawką było Copa Julio Roca 1939/40. Był to jego jedyny mecz w reprezentacji.

</doc>
<doc id="2049577" url="https://pl.wikipedia.org/wiki?curid=2049577" title="Gmina Ostrowite Kapitulne">
Gmina Ostrowite Kapitulne



</doc>
