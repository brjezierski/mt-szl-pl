<doc id="2049578" url="https://pl.wikipedia.org/wiki?curid=2049578" title="Ismail Serageldin">
Ismail Serageldin

Ismail Serageldin (arab. "إسماعيل سراج الدين", ur. 1944 w Gizie) − egipski naukowiec i polityk, dyrektor Bibliotheca Alexandrina, senator.
Serageldin wychował się w Kairze, gdzie w 1964 roku ukończył studia na Uniwersytecie Kairskim. W 1972 roku obronił doktorat z planowania na Harvard University i rozpoczął pracę w Banku Światowym, która trwała kilkadziesiąt lat. Do kraju wrócił z Waszyngtonu, gdy pojawiła się możliwość zaangażowania w projekt budowy nowej biblioteki. Jest jednym z czołowych intelektualistów Egiptu, wzywających do tolerancji religijnej, potępienia terroryzmu i nawołujących do racjonalizmu i rozwoju demokratycznego społeczeństwa.

</doc>
<doc id="2049579" url="https://pl.wikipedia.org/wiki?curid=2049579" title="Feuerbach">
Feuerbach



</doc>
<doc id="2049581" url="https://pl.wikipedia.org/wiki?curid=2049581" title="Gmina Kostelnica">
Gmina Kostelnica



</doc>
<doc id="2049582" url="https://pl.wikipedia.org/wiki?curid=2049582" title="Justus Menius">
Justus Menius

Justus Menius (ur. 13 grudnia 1499 w Fuldzie, zm. 11 sierpnia 1558 w Lipsku) – niemiecki teolog luterański i działacz reformacyjny.
Życiorys.
Justus Menius w 1514 roku, w wieku piętnastu lat, podjął studia na Uniwersytecie w Erfurcie, gdzie poznał humanistów takich jak Konrad Mutianus Rufus, Johann Crotus Rubianus czy Helius Eobanus Hessus. Greki uczył go Joachim Camerarius. Zgodnie z sugestią Filipa Melanchtona w 1519 roku przeniósł się do Wittenbergi. Po powrocie Marcina Lutra do Wittenbergi stał się jego przyjacielem. W 1523 roku został wikariuszem w Mühlbergu, jednak w 1525 zrzekł się urzędu i przeniósł się do Erfurtu, by tam nauczać. Rok później został proboszczem w kościele św. Tomasza. Jednak niedługo później władze miejskie zmieniły swój stosunek do reformacji. W 1525 roku, po zakończeniu wojny chłopskiej, duchowieństwu katolickiemu i zakonnikom pozwolono na powrót do miasta. Ich głównym mówcą był franciszkański zakonnik Konrad Kling, przeciwko któremu Menius skierował traktat "Wider den Hochberumbten Barfusser zu Erffurt, D. Cunrad Kling, Schutzrede" (Wittenberg, 1527) i kazanie "Etlicher Gottlosen und Widerchristlichen Lehre von der papistischen Messe" (1527). Luter napisał wstępy do obu dzieł, lecz pomimo jego wsparcia rada miejska nie zmieniła swej decyzji. Z tego powodu Menius w 1528 roku przeniósł się do Gothy, gdzie poznał Friedricha Myconiusa. Tworzył tam dzieła teologiczne i uczył młodzież, jednak jego głównym polem działalności była wizytacja Turyngii, jaką przeprowadził z Melanchtonem, Myconiusem i Christofem von der Planitz.
W 1529 roku, po powrocie z wizytacji, został proboszczem i superintendentem w Eisenach, gdzie służył osiemnaście lat. Był jedną z osób najbardziej zaangażowanych w walkę z anabaptyzmem, był aktywny jako reformator, brał też udział w innych wizytacjach: w 1533 i 1539 w Turyngii, następnie w Schwarzburgu i w 1545 w biskupstwie Naumburgu. W 1542 roku wprowadził reformację w cesarskim mieście Mühlhausen/Thüringen. Brał udział w spotkaniu w Marburgu, był jednym z sygnatariuszy Artykułów Szmalkaldzkich (podpis w jego imieniu złożył Friedrich Myconius). Po śmierci Myconiusa zastąpił go na jego urzędzie superintendenckim w Gocie. W wyniku I wojny szmalkaldzkiej był zmuszony do opuszczenia Gothy, jednak niedługo potem mógł wrócić. Protestował przeciwko "Interim augsburskiemu". Propaganda anabaptystów skłoniła go do skierowania swojej działalności polemicznej przeciwko nim, a zwłaszcza ich antynomistycznym poglądom mówiącym, że człowiek narodzony z Boga nie może zgrzeszyć. W 1552 roku był zaangażowany w spór dotyczący nauki Andreasa Osiandra o usprawiedliwieniu, wchodząc w skład delegacji wysłanej do Prus w celu wyjaśnienia różnic doktrynalnej. Nikolaus von Amsdorf wciągnął go w spór majorystyczny dotyczący roli dobrych uczynków. Menius wrócił do Gothy z nadzieją, że będzie mógł wziąć się za wykonywanie swoich obowiązków, jednak Amsdorf, Matthäus Ratzenberger, Aurifaber i inni oskarżali go o bycie majorystą i adiaforytą. Menius zrzekł się urzędu i na zaproszenie Melanchtona objął funkcję w kościele św. Tomasza w Lipsku. Stamtąd odpierał ataki Amsdorfa i Flaciusa, których ci nie zaniechali aż do jego śmierci. Z tego powodu twórczość Meniusa miała głównie charakter polemiczny.

</doc>
<doc id="2049583" url="https://pl.wikipedia.org/wiki?curid=2049583" title="Mie">
Mie



</doc>
<doc id="2049584" url="https://pl.wikipedia.org/wiki?curid=2049584" title="Mauro Torres Homem Rodrigues">
Mauro Torres Homem Rodrigues

Mauro, właśc. Mauro Torres Homem Rodrigues (ur. 22 marca 1932 w Rio de Janeiro) - piłkarz brazylijski, występujący na pozycji obrońcy.
Kariera klubowa.
Mauro występował w klubie Fluminense FC.
Kariera reprezentacyjna.
W 1952 roku Mauro uczestniczył w Igrzyskach Olimpijskich w Helsinkach. Na turnieju Mauro wystąpił we wszystkich trzech meczach reprezentacji Brazylii z Holandią i Luksemburgiem oraz RFN w ćwierćfinale.

</doc>
<doc id="2049585" url="https://pl.wikipedia.org/wiki?curid=2049585" title="Cédric Sorhaindo">
Cédric Sorhaindo

Cédric Sorhaindo (ur. 7 czerwca 1984 roku w La Trinité), urodzony na Martynice francuski piłkarz ręczny, reprezentacji Francji. Występuje w klubie FC Barcelona. Gra na pozycji obrotowego.
Jest mistrzem i wicemistrzem olimpijskim. Na igrzyskach olimpijskich w Londynie zdobył tytuł mistrza, pokonując w decydującym meczu reprezentację Szwecji 22:21. Na następnych igrzyskach w Rio de Janeiro ponieśli porażkę w finałowym spotkaniu z reprezentacją Danii 26:28. Został wyróżniony jako najlepszy obrotowy turnieju.
W dorobku posiada również cztery złote medale mistrzostw świata. Na mistrzostwach świata w 2009 roku w Chorwacji pokonali w walce o złoto reprezentację Chorwacji 24:19. Dwa lata później na terenie Szwecji obronili tytuł mistrza świata. Tym razem pokonali w finale reprezentację Danii 37:35. Na mistrzostwach świata w 2013 roku w Hiszpanii odpadli w ćwierćfinale po porażce z Chorwatami 23:30. Już na następnych zawodach w Katarze wrócili na zwycięską ścieżkę. w decydującym o złotym medalu pojedynku pokonali reprezentację gospodarzy 25:22. W 2017 roku podczas mistrzostw świata w swojej ojczyźnie okazali się najlepsi, wygrywając w finale z reprezentacją Norwegii 33:26. Dwa lata później na mistrzostwach świata w Niemczech i Danii pokonali w meczu o trzecie miejsce reprezentację Niemiec 26:26, zdobywając brązowe medale.
Posiada też dwa złote i jeden brązowy medal Mistrzostwa Europy w piłce ręcznej mężczyzn. Podczas mistrzostwach Europy w Norwegii zdobyli brązowy medal po zwycięstwie nad reprezentacją Hiszpanii 36:29. Na mistrzostwach Europy w 2010 roku w Austrii powtórzyli sukces sprzed czterech lat, wygrywając z Chorwatami 25:21. W 2012 roku podczas mistrzostwach Europy w Serbii odnieśli klęskę, wygrywając w fazie grupowej zaledwie jeden mecz z reprezentacją Słowenii 28:26. Na następnych zawodach w Danii ponownie sięgnęli po złoto, pokonując w finale reprezentację gospodarzy 41:32. Podczas mistrzostw Europy rozegranych w Polsce w 2016 roku wygrali w meczu o piąte miejsce Duńczyków 29:26. W 2018 roku na mistrzostwach Europy w Chorwacji zdobyli brązowy medal po zwycięstwie nad Duńczykami 32:29.
Sukcesy.
Reprezentacyjne.
Igrzyska olimpijskie:
Mistrzostwa Świata:
Mistrzostwa Europy:
Klubowe.
Liga Mistrzów:
IHF Super Globe:
Mistrzostwa Francji:
Puchar Francji:
Mistrzostwa Hiszpanii:
Puchar Hiszpanii:

</doc>
<doc id="2049587" url="https://pl.wikipedia.org/wiki?curid=2049587" title="Astronomische Nachrichten">
Astronomische Nachrichten

Astronomische Nachrichten – niemieckie czasopismo naukowe poświęcone astronomii. Jest to jeden z najstarszych w świecie periodyków o tematyce astronomicznej, a zarazem najstarszy, które ukazuje się do tej pory. Czasopismo to założył Heinrich Christian Schumacher w 1821 roku. Współcześnie zamieszcza artykuły napisane w języku angielskim.

</doc>
<doc id="2049592" url="https://pl.wikipedia.org/wiki?curid=2049592" title="Christophe Kempé">
Christophe Kempé

Christophe Maurice Jean Kempé (ur. 2 maja 1975 roku w Aubervilliers) – francuski piłkarz ręczny, były reprezentacji kraju. Przez 12 sezonów występował we francuskiej Division 1, w drużynie Fenix Toulouse Handball (w latach 1996-1999 oraz 2001-2010). W 2010 postanowił zakończyć karierę zawodniczą.
Z reprezentacją zdobył w 2008 r. mistrzostwo olimpijskie w Pekinie.
W 2009 roku w Chorwacji wywalczył mistrzostwo Świata. W finale ekipa Francji pokonała Chorwację "24:19".

</doc>
<doc id="2049595" url="https://pl.wikipedia.org/wiki?curid=2049595" title="Sebastien Ostertag">
Sebastien Ostertag

Sébastien Ostertag (ur. 16 marca 1979 roku w Paryżu), francuski piłkarz ręczny, reprezentacji kraju, lewoskrzydłowy. Obecnie występuje w Division 1, w drużynie Tremblay en France Handball.
W 2009 roku w Chorwacji wywalczył mistrzostwo Świata. W finale ekipa Francji pokonała Chorwację "24:19".

</doc>
<doc id="2049596" url="https://pl.wikipedia.org/wiki?curid=2049596" title="Zamach w Kampali (2010)">
Zamach w Kampali (2010)

 Zamach w Kampali – atak terrorystyczny w stolicy Ugandy, który miał miejsce wieczorem 11 lipca 2010. W wyniku zamachu zorganizowanego przez somalijską islamistyczną organizację Asz-Szabab powiązaną z Al-Kaidą, zginęły 74 osoby, a 70 odniosło obrażenia.
Tło.
W 2006 armia Etiopii dokonała interwencji w Somalii podczas tamtejszej wojny domowej. Po wyjściu tych wojsk z Somalii, bojówki Asz-Szabab wypowiedziały wojnę nowemu rządowi. W obliczu nowej sytuacji międzynarodowe wojska misji AMISOM pozostały w Somalii. 6100 żołnierzy ugandyjskich (łącznie z burundyjskimi pod dowództwem Ugandy) stacjonuje w Somalii w ramach misji Unii Afrykańskiej AMISOM. 5 lipca rząd Ugandy zdecydował się wysłać dodatkowych 2 tys. wojskowych. Wojsko te chroni głównie pałac prezydencki w Mogadiszu i w wyniku tego dochodzi do częstych starć z rebeliantami.
Szebabowie grozili zamachami na Ugandę za wysłanie żołnierzy z tego kraju do Somalii. 9 lipca lider Szebabów Sheikh Mukhtar Robow ostrzegł Ugandę oraz Burundi przed atakami, z powodu obecności ich wojsk w Somalii.
Zamach.
Terroryści zdetonowali dwie bomby w miejscach gdzie ludzie oglądali finał Mistrzostw Świata w piłce nożnej. Pierwsza bomba wybuchła "Ethiopian Village" w Kabalagali pad Kampalą o 22:25 (21:25 czasu polskiego). Eksplozja pochłonęła życie 15 osób.
Drugi atak składający się z podwójnej eksplozji nastąpił o 23:18 czasu lokalnego (22:18 czasu polskiego) w "Kyadondo Rugby Club" w dzielnicy Nakawa. Zginęło co najmniej 49 osób, oglądających mecz piłki nożnej. Porozrywane ciała ofiar sugerowały, iż był to zamach samobójczy. Po zamachach znaleziono kamizelkę z ładunkami wybuchowymi, która nie eksplodowała.
Początkowo liczba ofiar według ugandyjskiej policji wynosiła 64, jednak później podniosła się do 74.
Dziesięciu zabitych pochodziło z Etiopii, bądź Erytrei. Wśród zabitych była także obywatel Indii, obywatelka Irlandii, Amerykanin, a także Kenijczyk. Wśród rannych było sześciu metodystów.
Reakcje.
Somalijska bojówka terrorystyczna potwierdziła zorganizowanie zamachu. Przedstawiciele ugrupowania powiedzieli, iż osiągnęli cel zabijając chrześcijan w stolicy wroga. Był to pierwszy zamach somalijskich rebeliantów poza rodzimym krajem. 12 lipca Szejk Ali Rage Mohamud powiedział, iż "kontynuując islamski obowiązek" nikt nie powstrzyma ich od ataków w dowolnym miejscu. Podziękował mudżahedinom, za przeprowadzenie zamachu. Zagroził, iż jeśli wojska międzynarodowe nie wycofają się z Somalii, podobne ataki się powtórzą.
AMISOM.
Po zamachach Unia Afrykańska zdecydowała się wzmocnić kontyngent AMISOM w Somalii o dodatkowych 4 tys. żołnierzy. W 2010 stacjonowała tam 6100 żołnierzy z Ugandy i Burundi. Nowi żołnierze mają pochodzić z Gwinei i Dżibuti.

</doc>
<doc id="2049599" url="https://pl.wikipedia.org/wiki?curid=2049599" title="Mocímboa da Praia">
Mocímboa da Praia

Mocímboa da Praia – miasto w Mozambiku, w prowincji Cabo Delgado. W 2010 liczyło 30 950 mieszkańców.

</doc>
<doc id="2049600" url="https://pl.wikipedia.org/wiki?curid=2049600" title="150 Pułk Piechoty">
150 Pułk Piechoty

Pułki piechoty (strzelców) noszące w nazwie numer 150:

</doc>
<doc id="2049603" url="https://pl.wikipedia.org/wiki?curid=2049603" title="Ancuabe">
Ancuabe

Ancuabe – miasto w Mozambiku, w prowincji Cabo Delgado. W 1997 liczyło 12 561 mieszkańców.
Ancuabe znajduje się 1,9 km od Ntete, 3,4 km od Banjira i 2,7 km od Muero.

</doc>
<doc id="2049604" url="https://pl.wikipedia.org/wiki?curid=2049604" title="Obserwatorium Astronomiczne Jana Heweliusza w Gdańsku">
Obserwatorium Astronomiczne Jana Heweliusza w Gdańsku

Obserwatorium astronomiczne Jana Heweliusza – obserwatorium astronomiczne powstałe na początku lat czterdziestych XVII wieku w Gdańsku.
Historia.
Jan Heweliusz, dorobiwszy się na browarnictwie, zbudował na dachach swych trzech kamienic przy ulicy Korzennej pawilony mieszczące wyposażenie obserwacyjne. Swoją „dostrzegalnię” doposażał w następnych latach w kolejne przyrządy astrometryczne i kilka lunet o długości do kilkudziesięciu stóp. Po przebudowie obserwatorium zyskało taras wraz z siedemdziesięciostopowym słupem podtrzymującym największy z teleskopów. Dostrzegalnia spłonęła we wrześniu 1679 roku, podpalona przez jednego ze służących, po czym została odbudowana i Heweliusz wykonał obserwacje również w późniejszych latach.
Wyposażenie obserwatorium zostało przez jego córkę lub wnuczkę złomowane, zaś manuskrypty Jana Keplera, których Heweliusz był posiadaczem, sprzedane do Petersburga, ale nie dotarły tam w całości. Kamienice przy ul. Korzennej 47-49 (numeracja ta obowiązywała do 1945 r.) zostały w dużej części zniszczone podczas II wojny światowej. Mimo zachowanego parteru domy te wyburzono a na ich miejscu postawiono pomnik Jana Heweliusza. W pobliżu znajduje się również współczesny zegar słoneczny z wyrytym gwiazdozbiorem Tarczy oraz kościół św. Katarzyny, gdzie badacz został pochowany.

</doc>
<doc id="2049606" url="https://pl.wikipedia.org/wiki?curid=2049606" title="Kościół mariawicki w Pogorzeli">
Kościół mariawicki w Pogorzeli

Kościół mariawicki w Pogorzeli – nieczynna zdesakralizowana świątynia, będąca kiedyś użytkowana przez Kościół Katolicki Mariawitów.
Kościół mariawicki w Pogorzeli został wybudowany w 1910. Początkowo świątynia należała do Kościoła Starokatolickiego Mariawitów, natomiast po 1935 społeczność mariawicka w większości opowiedziała się za reformami abp. Jana Marii Michała Kowalskiego i budynek przeszedł do wiernych Kościoła Katolickiego Mariawitów. Po II wojnie światowej liczba wyznawców zaczęła drastycznie spadać, dlatego w latach 70. XX w. Kościół Katolicki Mariawitów podjął decyzję o przekazaniu majątku Skarbowi Państwa. W 1985 kościół został wyremontowany z funduszy Wojewódzkiego Konserwatora Zabytków, a następnie – decyzją wojewody siedleckiego – przekazany, jako mienie komunalne na rzecz gminy Osieck. Od 1989 obiekt jest dzierżawiony przez osoby prywatne. W 2001 wójt gminy Osieck wystosował pismo do bp. Zbigniewa Kiernikowskiego, w którym proponowano przekazanie świątyni Kościołowi rzymskokatolickiemu.
W 2002 Bogna Burska zrealizowała w kościele projekt malarski „Witraże”.
Świątynia stoi pusta, teren jest ogrodzony i zamknięty, zauważalna jest stopniowa degradacja opuszczonej świątyni, w 2020 r. zawaliła się kopuła jednej z bocznych wieżyczek, która uszkodziła dach, w efekcie do wnętrza kościoła dostaje się woda. Teren wokoło porasta krzewami.
Tuż za ostatnimi zabudowaniami w kierunku Osiecka po północnej stronie drogi w lesie znajduje się niewielki cmentarz mariawitów. We wsi nie ma kościoła rzymskokatolickiego, znajduje się on w sąsiadującym Osiecku.
W Pogorzeli znajduje się jeszcze kaplica domowa pod wezwaniem Matki Boskiej Nieustającej Pomocy, będąca siedzibą parafii Kościoła Katolickiego Mariawitów.

</doc>
<doc id="2049608" url="https://pl.wikipedia.org/wiki?curid=2049608" title="Cuba Gooding Jr">
Cuba Gooding Jr



</doc>
<doc id="2049610" url="https://pl.wikipedia.org/wiki?curid=2049610" title="Kwacław Kwabotyn">
Kwacław Kwabotyn



</doc>
<doc id="2049611" url="https://pl.wikipedia.org/wiki?curid=2049611" title="Lucjusz Gęg">
Lucjusz Gęg



</doc>
<doc id="2049612" url="https://pl.wikipedia.org/wiki?curid=2049612" title="Kaczor &quot;Krzywodziób&quot; Fiksat">
Kaczor &quot;Krzywodziób&quot; Fiksat



</doc>
<doc id="2049613" url="https://pl.wikipedia.org/wiki?curid=2049613" title="Kaczor Abraham">
Kaczor Abraham



</doc>
<doc id="2049616" url="https://pl.wikipedia.org/wiki?curid=2049616" title="Walerij Popow">
Walerij Popow

Walerij Popow, ros. Валерий Сергеевич Попов (ur. 10 września 1974 w Leningradzie) – rosyjski szachista, arcymistrz od 1999 roku.
Kariera szachowa.
W latach 90. startował prawie wyłącznie w turniejach rozgrywanych na terenie Rosji, sukcesy odnosząc m.in. w Czerepowcu (1997, III m. za Siergiejem Szypowem i Walerijem Greczychinem) oraz Petersburgu (1998, II m. za Jewgienijem Solożenkinem). W 1999 r. zwyciężył (wspólnie z Walerijem Newerowem, Konstantinem Czernyszowem, Milosem Jirovskym i Rusłanem Szczerbakowem) w otwartym turnieju w Pardubicach oraz podzielił III m. (za Sarhanem Guliewem i Aleksandrem Chasinem, wspólnie z m.in. Ołeksandrem Sznajderem i Denisem Jewsiejewem) w turnieju "MK Cafe Cup B" w Koszalinie. W 2000 r. zajął II m. (za Borysem Itkisem) w Charkowie, w 2001 r. zdobył tytuł mistrza Petersburga oraz trzykrotnie podzielił I miejsca: w Bydgoszczy (wspólnie z Eduardasem Rozentalisem i Aleksandrem Poluljachowem), Kazaniu (finał Pucharu Rosji, wspólnie z Walerijem Filippowem) oraz Petersburgu (turniej "Białe Noce", wspólnie z Aleksandrem Waulinem).
W 2002 r. zwyciężył w Czerepowcu oraz Nowej Ładodze, a w turnieju "Rilton Cup" w Sztokholmie (edycja 2001/02) podzielił I m. (wspólnie z Jewgienijem Agrestem, Bogdanem Laliciem i Tomem Wedbergiem), natomiast w 2005 r. zajął I m. w Peterhofie oraz wystąpił w rozegranym w Chanty-Mansyjsku turnieju o Puchar Świata, w I rundzie przegrywając z Aleksandrem Oniszczukiem. W 2008 r. podzielił I m. (wspólnie z Władimirem Biełowem i Farruchem Amonatowem) w memoriale Michaiła Czigorina w Petersburgu oraz zdobył w Warszawie srebrny medal mistrzostw Europy w szachach szybkich, natomiast w 2009 r. zajął II m. (za Borysem Graczewem) w otwartym turnieju festiwalu w Biel oraz podzielił I m. w Woroneżu (wspólnie z m.in. Siergiejem Wołkowem, Dmitrijem Boczarowem i Dmitrijem Kokariewem).
Najwyższy ranking w dotychczasowej karierze osiągnął 1 września 2009 r., z wynikiem 2595 punktów dzielił wówczas 44-45. miejsce (wspólnie z Maksimem Turowem) wśród rosyjskich szachistów.

</doc>
<doc id="2049622" url="https://pl.wikipedia.org/wiki?curid=2049622" title="Puchar Świata w narciarstwie alpejskim mężczyzn 1998/1999">
Puchar Świata w narciarstwie alpejskim mężczyzn 1998/1999

Puchar Świata w narciarstwie alpejskim mężczyzn sezon 1998/1999 to 33 edycja tej imprezy. Cykl ten rozpoczął się w austriackim Sölden 25 października 1998 roku, a zakończył 14 marca 1999 roku w hiszpańskim Sierra Nevada.

</doc>
<doc id="2049628" url="https://pl.wikipedia.org/wiki?curid=2049628" title="Dafnia Kaczor">
Dafnia Kaczor



</doc>
<doc id="2049629" url="https://pl.wikipedia.org/wiki?curid=2049629" title="Sąd Najwyższy Alaski">
Sąd Najwyższy Alaski

Sąd Najwyższy Alaski ("Alaska Supreme Court") - sąd najwyższej instancji w systemie prawnym amerykańskiego stanu Alaska. W sprawach cywilnych rozpatruje wszystkie trafiające do niego odwołania, natomiast w sprawach karnych stosuje procedurę wstępnej oceny sprawy, z możliwością odrzucenia już na tym etapie, przed jej rozpatrzeniem merytorycznym (różnica ta wynika z faktu, iż na Alasce w sprawach cywilnych funkcjonuje jedna instancja mniej niż w sprawach karnych i lukę tę zapełnia Sąd Najwyższy).
Sąd liczy pięciu sędziów, którzy raz na trzy lata wybierają spośród siebie prezesa. Sędziowie są powoływani przez gubernatora, przy czym w ciągu trzech lat od swej nominacji muszą być zatwierdzeni przez obywateli stanu w referendum przeprowadzanym przy okazji wyborów. Jeśli sędzia zostanie zatwierdzony, podobną procedurę musi przechodzić następnie co 10 lat, na zasadzie weryfikacji jego mandatu. W referendach tych sędziom nie wolno występować w barwach partyjnych - w założeniu mają to być głosowania apolityczne.
Ze względu na wielkość Alaski i jej tradycje prawne, sąd najczęściej odbywa jawne posiedzenia w danej sprawie w mieście, gdzie znajduje się orzekający w niej wcześniej sąd niższej instancji. W praktyce najczęściej organizowane są sesje w Anchorage, gdzie sąd zbiera się średnio raz w miesiącu. W tym mieście zlokalizowane jest także zaplecze administracyjne Sądu Najwyższego. Średnio raz na kwartał rozprawy mają miejsce w Juneau i Fairbanks. W razie potrzeby są także organizowane w mniejszych miejscowościach.
Skład.
"stan na 15 lipca 2010"

</doc>
<doc id="2049633" url="https://pl.wikipedia.org/wiki?curid=2049633" title="Cmentarz mariawicki w Pogorzeli">
Cmentarz mariawicki w Pogorzeli

Cmentarz mariawicki w Pogorzeli – założony po 1910 cmentarz Kościoła Starokatolickiego Mariawitów i Kościoła Katolickiego Mariawitów w Pogorzeli na terenie Mazowieckiego Parku Krajobrazowego im. Czesława Łaszczka. 
Kościół mariawicki w Pogorzeli został wybudowany w 1910, ale po II wojnie światowej liczba wyznawców zaczęła tak drastycznie spadać, że w latach 70. XX w. Kościół Katolicki Mariawitów podjął decyzję o przekazaniu majątku Skarbowi Państwa. Obecnie (2022) świątynia stoi pusta i jest w coraz gorszym stanie, teren jest ogrodzony i zamknięty, a plac wkoło zarastają krzewy. Miejscowość jest siedzibą dwuosobowej (2019) parafii Kościoła Katolickiego Mariawitów, korzystającej obecnie z kaplicy domowej pw. Matki Boskiej Nieustającej Pomocy (położonej w bezpośrednim sąsiedztwie kościoła).
Cmentarz mariawicki o wielkości ok. 0,03 hektara, położony jest na terenie leśnym wchodzącym w skład Mazowieckiego Parku Krajobrazowego na wzniesieniu wydmowym przy drodze z Pogorzeli do Osiecka. Nekropolia otoczona jest nowym betonowym płotem wraz z bramą. Teren cmentarza jest zadbany, znajdują się tam zarówno stare zaniedbane groby z prostymi krzyżami jak i granitowe nagrobki, na których znajdują się świeże kwiaty i znicze. Ostatni pochówek miał miejsce w 2020 roku.
Na cmentarzu pochowana jest także siostra mariawicka Saula Maria Otylia Plewko (1898–1970), kapłanka Kościoła Katolickiego Mariawitów, długoletni proboszcz miejscowej parafii.

</doc>
<doc id="2049639" url="https://pl.wikipedia.org/wiki?curid=2049639" title="Gmina Prusiecko">
Gmina Prusiecko



</doc>
<doc id="2049640" url="https://pl.wikipedia.org/wiki?curid=2049640" title="Daniel Wall">
Daniel Wall

Daniel Wall (ur. 2 marca 1982 w Radomiu) – polski koszykarz występujący na pozycji silnego skrzydłowego, obecnie zawodnik HydroTrucku Radom.
7 lipca 2016 został zawodnikiem AZS Koszalin. 11 sierpnia 2017 podpisał umowę z Czarnymi Słupsk.
1 marca 2018 zawarł kontrakt z włoskim Rucker Sanve San Vendemiano, występującym w Serie C (IV liga). 30 czerwca został po raz drugi w karierze zawodnikiem Rosy Radom. 11 maja 2021 zawarł kolejną umowę z klubem.

</doc>
<doc id="2049645" url="https://pl.wikipedia.org/wiki?curid=2049645" title="Dziembówko (stacja kolejowa)">
Dziembówko (stacja kolejowa)

Dziembówko – stacja kolejowa we wsi Dziembówko, leżąca na linii kolejowej nr 354 Poznań POD - Piła Główna. W latach międzywojennych była to ostatnia stacja po polskiej stronie granicy, tory w kierunku północnym były rozebrane.
W roku 2017 stacja obsługiwała 50–99 pasażerów na dobę.

</doc>
<doc id="2049647" url="https://pl.wikipedia.org/wiki?curid=2049647" title="Rybicki">
Rybicki

Osoby o nazwisku Rybicka / Rybicki:

</doc>
<doc id="2049650" url="https://pl.wikipedia.org/wiki?curid=2049650" title="Frankl">
Frankl

Frankl:

</doc>
<doc id="2049654" url="https://pl.wikipedia.org/wiki?curid=2049654" title="Pizotifen">
Pizotifen



</doc>
<doc id="2049656" url="https://pl.wikipedia.org/wiki?curid=2049656" title="Milcz (przystanek kolejowy)">
Milcz (przystanek kolejowy)

Milcz – przystanek kolejowy we wsi Milcz, leżący na linii kolejowej nr 354 Poznań POD - Piła Główna.
W roku 2017 przystanek obsługiwał 20–49 pasażerów na dobę.

</doc>
<doc id="2049658" url="https://pl.wikipedia.org/wiki?curid=2049658" title="Klasztor Bazylianów w Węgorzewie">
Klasztor Bazylianów w Węgorzewie

Klasztor bazylianów w Węgorzewie – jeden z czterech klasztorów prowadzonych na terytorium Polski przez Zakon Bazylianów Świętego Jozafata.
W 1976 w Węgorzewie pracę duszpasterską rozpoczął ks. Jozafat Osypanko OSBM, który zamieszkał razem z jedną z rodzin ukraińskich. W roku następnym dołączył do niego drugi zakonnik, ks. Maletij Biłynśki OSBM. Duchowni zamieszkali w osobnym mieszkaniu, które zostało zakupione przez zakon na ich nazwiska. Od 1981, po prośbie protoihumena Jozafata Romanyka do prezydenta Warszawy własność nieruchomości została przeniesiona na Zakon Bazylianów Świętego Jozafata. Umożliwiło to przekształcenie mieszkania zajmowanego przez mnichów w dom zakonny.
W 1993 ks. protoihumen Bazyli Medwit zakupił, za zgodą ks. protoarchimandryty Izydora Patryło nowy budynek w Węgorzewie z przeznaczeniem dla większego klasztoru. W lipcu 1994 do nowego domu zakonnego przeniesiono siedzibę nowicjatu z monasteru w Warszawie (w 1999 ponownie przeniesiony do Warszawy). Obiekt został poświęcony w czerwcu 1997. 
Klasztor węgorzewski prowadzi kursy pisania ikon oraz obozy dla młodzieży ukraińskiej.

</doc>
<doc id="2049660" url="https://pl.wikipedia.org/wiki?curid=2049660" title="World Series of Poker 1971">
World Series of Poker 1971

World Series of Poker 1971 odbył się w Binion's Horseshoe Casino. Była to druga edycja tego turnieju, lecz pierwsza, w której zwycięzca był wyłaniany w turieju typu Freeze-out (w poprzednim roku był wybierany w głosowaniu).
Rozegrane zostały również turnieje poboczne w różne odmiany gry, również w formule Freeze-out (turnieje z rebuyami zostały dodane w następnych latach).
Turniej Główny.
W turnieju głównym (ang.Main Event) zagrało 6 pokerzystów, każdy z nich wpłacił wpisowe równe $5,000.
Grą było No limit Texas Hold’em.
Po raz drugi z rzędu zwyciężył Johnny Moss. Później tej sztuki dokonali tylko Doyle Brunson, Stu Ungar i Johnny Chan.
Wyniki
Linki zewnętrzne.
Oficjalna strona World Series of Poker

</doc>
<doc id="2049661" url="https://pl.wikipedia.org/wiki?curid=2049661" title="Piłka siatkowa na Letnich Igrzyskach Olimpijskich 1992 – turniej halowy mężczyzn">
Piłka siatkowa na Letnich Igrzyskach Olimpijskich 1992 – turniej halowy mężczyzn

Turniej olimpijski w piłce siatkowej mężczyzn podczas XXV Letnich Igrzysk Olimpijskich w Barcelonie był ósmą edycją w historii i odbył się wyłącznie w halowej odmianie tej dyscypliny sportu. Turniej olimpijski rozegrano w dniach od 26 lipca do 9 sierpnia 1992 roku.
W turnieju startowało 12 reprezentacji. Reprezentacje podzielono na dwie sześciodrużynowe grupy, w których zespoły rozegrały ze sobą po jednym spotkaniu. Po cztery najlepsze drużyny z każdej grupy awansowały do ćwierćfinałów, po których rozegrano półfinały, finał i mecz o 3. miejsce. Drużyny, które przegrały ćwierćfinały, rozegrały mecze o miejsca 5-8. Zespoły, które zajęły miejsca 5-6 w swoich grupach walczyły o miejsca 9-12.
Po raz pierwszy na igrzyskach zastosowano w piątym secie Railly Point System (każda akcja kończyła się zdobyciem punktu). Zastosowano również zasadę, iż set grany na przewagi kończył się w momencie zdobycia 17 punktów bez konieczności dwupunktowej przewagi.
Pierwszy złoty medal igrzysk olimpijskich zdobyła reprezentacja Brazylii, która pokonała w finale reprezentację Holandii 3:0, a w całym turnieju nie doznała porażki (wygrała wszystkie 8 spotkań).
Drużyny uczestniczące.
Awans do turnieju olimpijskiego uzyskali: organizator, mistrz olimpijski, mistrz świata, triumfatorzy Pucharu Świata 1989 i 1991, zwycięzcy mistrzostw kontynentalnych oraz turniejów kwalifikacyjnych.
Faza grupowa.
Grupa A.
Tabela
Wyniki spotkań
Grupa B.
Tabela
Wyniki spotkań

</doc>
<doc id="2049662" url="https://pl.wikipedia.org/wiki?curid=2049662" title="Zofia Skorupska">
Zofia Skorupska

Zofia Skorupska z domu Kapuścik (ur. 27 marca 1914 w Będzinie, zm. 24 czerwca 2005 w Poznaniu) – polska bibliotekarka, historyk kultury, nauczycielka akademicka, tymczasowy dyrektor Biblioteki Kórnickiej.
Życiorys.
Od 1933 studiowała polonistykę na Uniwersytecie Poznańskim i w ramach seminarium magisterskiego odbywała podróże naukowe do Szwecji, Danii i Niemiec. Efektem tych badań stała się praca przygotowana pod kierunkiem Romana Pollaka i obroniona dopiero w 1945 – "Katalogi kolegium jezuickiego w zbiorach uppsalskich". Lata okupacji spędziła w Ostrowcu Świętokrzyskim, prowadząc zajęcia na tajnych kompletach dla uczniów liceum i gimnazjum. Od 1945 pracowała jako adiunkt w Seminarium Historii Literatury Polskiej Uniwersytetu Poznańskiego. W 1946 obroniła rozprawę doktorską "Mecenat Władysława IV Wazy".
Od 1952 związana była z Biblioteką w Kórniku. Początkowo wykonywała prace zlecone, przede wszystkim przygotowując do wydania kolejne tomy (XV i XVI) "Acta Tomiciana". Była w tym czasie także nauczycielką w jednej z poznańskich szkół podstawowych. 1 lipca 1959 zatrudniła się na stałe w Bibliotece Kórnickiej. Była kustoszem, a od 1962 kustoszem dyplomowanym. Przez wiele lat kierowała Działem Gromadzenia Zbiorów, dbając o powiększanie zbiorów zgodnie z potrzebami wielkopolskiego środowiska naukowego. Szczególnie rozwinęła wymianę wydawnictw z ośrodkami naukowymi krajowymi i zagranicznymi. Zajmowała się również działem ekslibrisów i działem muzykaliów. 1 lipca 1975 zastąpiła odwołanego niespodziewanie dyrektora Biblioteki Kórnickiej docenta Stefana Weymana jako p.o. dyrektora. Funkcję sprawowała do 1 marca 1976. Niebawem przeszła na emeryturę – 30 czerwca tegoż roku.
Była autorką publikacji, m.in. "Aukcje księgarskie" (w: "Materiały biblioteczne z Konferencji organizowanych w latach 1963-1968 przez Biuro Wydawnictw i Bibliotek PAN", Wrocław 1971), "Fryderyk Chopin w relacjach Leonarda Niedźwieckiego" ("Pamiętnik Biblioteki Kórnickiej", zeszyt 9–10, 1968), "Nieznane listy Ryszarda Berwińskiego" (w: "Sprawozdania Poznańskiego Towarzystwa Przyjaciół Nauk za I i II kwartał 1949"), "Władysław Pociecha w Bibliotece Kórnickiej" ("Pamiętnik Biblioteki Kórnickiej", zeszyt 7, 1959). Razem ze Stanisławem Bodniakiem była autorką książki "Jan Kostka kasztelan gdański, prezes Komisji Morskiej i rzecznik unii Prus z Koroną" (Gdańsk 1979). Przez dłuższy czas pracowała także nad rozprawą habilitacyjną, którą zamierzała poświęcić działalności kulturalnej rodu Górków. 
Zmarła 24 czerwca 2005 w Poznaniu, pochowana została na Cmentarzu Junikowskim.

</doc>
<doc id="2049663" url="https://pl.wikipedia.org/wiki?curid=2049663" title="Pierre Cauchon">
Pierre Cauchon

Pierre Cauchon (ur. 1371 w Reims, zm. 18 grudnia 1442 w Rouen) – biskup Beauvais i Lisieux, czołowy polityk stronnictwa burgundzkiego, rektor Uniwersytetu Paryskiego.
Urodził się w 1371 w Reims, w zamożnej rodzinie. Studiował na Uniwersytecie Paryskim, gdzie ukończył prawo i którego miał później zostać rektorem.
W 1407, w dążeniu do reform Kościoła, związał się ze stronnictwem burgundzkim. Brał udział w negocjowaniu traktatu w Troyes. Uczestniczył w soborze w Konstancji, gdzie bronił Jeana Petita.
Stał się gorącym zwolennikiem księcia Bedforda i jego wpływowym doradcą. Zbierał liczne dostojeństwa kościelne, do których należało biskupstwo Beauvais. 
Joanna d’Arc uwięziona została na terenie diecezji Beauvais, biskup Cauchon był więc głównym sędzią w procesie. Jako stronnik Burgundii i Bedforda, był jej szczególnie nieprzychylny i doprowadził do jej skazania.
W 1432 został hrabią-biskupem Lisieux. Uczestniczył w negocjowaniu traktatu w Arras. Po śmierci zostawił swój majątek ubogim studentom.

</doc>
<doc id="2049664" url="https://pl.wikipedia.org/wiki?curid=2049664" title="150 Rezerwowy Pułk Piechoty (II RP)">
150 Rezerwowy Pułk Piechoty (II RP)

150 Rezerwowy Pułk Piechoty (150 pp rez.) – oddział piechoty Wojska Polskiego.
Pułk nie występował w organizacji pokojowej Wojska Polskiego. Był jednostką przewidzianą do sformowania w planie osłony mobilizacji, począwszy od 1926. Jednostką mobilizującą był 50 pułk piechoty. Zakładano, że w skład pułku wejdą dwa bataliony graniczne Korpusu Ochrony Pogranicza i jeden czynny batalion piechoty. Tym ostatnim pododdziałem był zapewne III/50 pp detaszowany w Sarnach. Dowództwo pułku było prawdopodobnie mobilizowane przez Dowództwo 5 Brygady Ochrony Pogranicza, stacjonujące ówcześnie w m. Łachwa. Po zakończeniu formowania pułk miał wejść w skład 27 Dywizji Piechoty. Z rejonów dyslokacji pododdziałów piechoty i KOP, które przewidziane były do składu pułku, wynika, że oddział miał działać na odcinku powierzonym inspektorowi armii, gen. dyw. Kazimierzowi Sosnkowskiemu, przewidzianemu do objęcia stanowiska dowódcy Armii „Polesie” .

</doc>
<doc id="2049668" url="https://pl.wikipedia.org/wiki?curid=2049668" title="Diallo (sieć telefonii komórkowej)">
Diallo (sieć telefonii komórkowej)

Diallo – marka usług telefonii komórkowej oferowanej przez polskiego operatora sieci wirtualnej Telefonię Dialog S.A, należącego obecnie do grupy Netia. Korzysta z infrastruktury Polkomtelu. Jako jeden z nielicznych MVNO w Polsce oferuje usługi w systemie abonamentowym.
30 kwietnia 2013 firma przestała świadczyć usługi prepaid, jednocześnie nadal oferując usługi w modelu abonamentowym.

</doc>
<doc id="2049676" url="https://pl.wikipedia.org/wiki?curid=2049676" title="Skała Zamczysko">
Skała Zamczysko



</doc>
<doc id="2049677" url="https://pl.wikipedia.org/wiki?curid=2049677" title="Parafia Trójcy Świętej w Giżycku">
Parafia Trójcy Świętej w Giżycku

Parafia Trójcy Świętej w Giżycku – greckokatolicka parafia w Giżycku, w dekanacie węgorzewskim. Obsługiwana przez bazylianów z klasztoru w Węgorzewie. 
Parafia powstała po 1947, na potrzeby Ukraińców wysiedlonych do Giżycka i okolic w ramach Akcji „Wisła”. W latach 1991–1995 wzniesiono parafialną cerkiew. Do tej pory grekokatolicy korzystali z pomieszczeń miejscowego kościoła ewangelickiego.
Od 2001 parafia organizuje Jesienne Koncerty Muzyki Cerkiewnej.

</doc>
<doc id="2049678" url="https://pl.wikipedia.org/wiki?curid=2049678" title="Orzecznictwo w Sprawach Ochrony Danych Osobowych">
Orzecznictwo w Sprawach Ochrony Danych Osobowych

Orzecznictwo w Sprawach Ochrony Danych Osobowych – kwartalnik prawniczy wydawany przez Wydawnictwo MEDD, poświęcony w całości problematyce ochrony danych osobowych w Polsce, a w szczególności kwestii interpretacji przepisów ustawy o ochronie danych osobowych w wyrokach sądów administracyjnych i decyzjach Generalnego Inspektora Ochrony Danych Osobowych.
Kwartalnik porusza m.in. problematykę ochrony danych osobowych w instytucjach samorządowych, administracji publicznej, spółdzielniach, firmach, placówkach służby zdrowia i placówkach oświatowych oraz w bankowości.
Czasopismo jest dostępne między innymi w prenumeracie krajowej i zagranicznej, prowadzonej przez RUCH S.A.
Redaktorem naczelnym jest Henryk Wypych.

</doc>
<doc id="2049682" url="https://pl.wikipedia.org/wiki?curid=2049682" title="Droga N302 (Holandia)">
Droga N302 (Holandia)

Droga prowincjonalna N302 (nid. "Provinciale weg 302") – droga prowincjonalna w Holandii. Przebiega przez trzy prowincje: Holandia Północna, Flevoland i Geldria, od miasta Hoorn do wioski Kootwijk. Pomiędzy Enkhuizen, a Lelystad na odcinku o długości 30 km droga przebiega przez wybudowaną na jeziorze IJsselmeer zaporę Houtribdijk.

</doc>
<doc id="2049688" url="https://pl.wikipedia.org/wiki?curid=2049688" title="Kościół Świętej Trójcy w Mikstacie">
Kościół Świętej Trójcy w Mikstacie

Kościół Świętej Trójcy w Mikstacie – rzymskokatolicki kościół parafialny znajdujący się w mieście Mikstat w województwie wielkopolskim.
Jest to neobarokowa budowla wybudowana w 1914 według projektu architekta Rogera Sławskiego. Posiada trzy nawy i transept. Od strony zachodniej umieszczona jest wieża. We wnętrzu znajdują się dwie rzeźby ludowe. Po północnej stronie świątyni umieszczony jest krzyż przydrożny wykonany z drewna w drugiej połowie XIX wieku ozdobiony rzeźbami wykonanymi przez Pawła Brylińskiego.
Na wieży kościelnej jest umieszczony dzwon odlany przez Jakuba Getza w 1603 roku we Wrocławiu pochodzący z dawnej drewnianej świątyni.

</doc>
<doc id="2049715" url="https://pl.wikipedia.org/wiki?curid=2049715" title="Synagoga w Mikstacie">
Synagoga w Mikstacie

Synagoga w Mikstacie – nieistniejąca synagoga znajdująca się dawniej w mieście Mikstat, w województwie wielkopolskim.
Mieściła się przy ulicy Fryderyka Chopina. Wybudowana została w końcu 1905 roku. W czasie okupacji hitlerowskiej została zniszczona przez nazistów. Nie zachowała się do dnia dzisiejszego.

</doc>
<doc id="2049716" url="https://pl.wikipedia.org/wiki?curid=2049716" title="Samorząd Terytorialny">
Samorząd Terytorialny

„Samorząd Terytorialny” – polski miesięcznik poświęcony zagadnieniom funkcjonowania władzy lokalnej i regionalnej wydawany od 1991 roku w Warszawie. W czasopiśmie porusza się problemy z zakresu prawa, administracji, finansów, zarządzania oraz rozwoju jednostek samorządowych. W latach 1991-2001 czasopismo było wydawane przez Międzykomunalną Spółkę Akcyjną Municipium S.A. a od 2002 r. wydawcą jest koncern wydawniczy Wolters Kluwer Polska. Od początku istnienia miesięcznika, przez wiele lat, redaktorem naczelnym był Michał Kulesza (z krótką przerwą, kiedy przekazał obowiązki jednemu ze współpracowników). Czasopismo nie ma współczynnika wpływu Impact Factor (IF) i jest w części „B” wykazu czasopism punktowanych Ministerstwa Nauki i Szkolnictwa Wyższego (11 punktów za publikację).
Zawartość.
Artykuły publikowane w miesięczniku odnoszą się do zagadnień związanych z samorządem terytorialnym i problematyką decentralizacji. Autorami są zarówno teoretycy – przedstawiciele świata nauki, jak i praktycy. Poza artykułami w czasopiśmie regularnie prezentowane są wybrane orzeczenia trybunałów europejskich, polskich sądów administracyjnych, Sądu Najwyższego i Trybunału Konstytucyjnego wraz z glosami do nich. Do stałych działów należy też przegląd piśmiennictwa. Ponadto regularnie publikowane są recenzje i omówienia książek dotyczących spraw samorządowych, a także sprawozdania z konferencji naukowych. Z kolei w dziale "Informatorium naukowe" uczelnie mogą relacjonować swoje prace z zakresu objętego tematyką czasopisma: przeprowadzone kolokwia habilitacyjne i obrony rozpraw doktorskich, prowadzone programy badawcze i konferencje naukowe, ważniejsze publikacje. Nieregularnie ukazują się dwa działy: "Postacie polskiego samorządu" oraz "Z dziejów nauki prawa administracyjnego i nauki o samorządzie terytorialnym". Publikowane są również dokumenty dotyczące samorządu oraz relacje z istotnych dla samorządności wydarzeń (np. kongres 20-lecia Samorządu Terytorialnego, Poznań 2010). Corocznie drukowany jest indeks rzeczowy ogłoszonych publikacji oraz indeks nazwisk autorów.
Konkursy.
Od 2002 roku wydawca i redakcja prowadzą corocznie konkurs na najlepszą rozprawę doktorską oraz pracę magisterską i licencjacką, w szerokim zakresie: nadsyłane są prace prawnicze, a także prace z innych dziedzin, zwłaszcza ekonomii i finansów, socjologii i politologii, historii, zarządzania, nauki o administracji publicznej. Przyjmowane prace dotyczą różnych aspektach decentralizacji terytorialnej, odnoszą się również do problemów ustroju administracyjnego państwa oraz organizacji i działalności władz lokalnych i regionalnych. Prace mogą dotyczyć także zagadnień krajowych lub przedstawiać ujęcie porównawcze.
Rada programowa.
W skład Rady Programowej miesięcznika wchodzą: Barbara Adamiak, Janusz Borkowski, Roman Chalimoniuk, Teresa Dębowska-Romanowska, Hubert Izdebski, Jan Jeżewski, Leon Kieres, Zygmunt Niewiadomski, Eugeniusz Ochendowski, Stanisław Prutis, Teresa Rabska, Joanna Regulska, Jerzy Regulski, Czesława Rudzka-Lorentz, Mirosław Stec, Jerzy Stępień, Andrzej Wasilewski, Aleksandra Wiktorowska oraz Elżbieta Wysocka.
W przeszłości: Zyta Gilowska (do śmierci).

</doc>
<doc id="2049718" url="https://pl.wikipedia.org/wiki?curid=2049718" title="Kamień (nad Jaśliskami)">
Kamień (nad Jaśliskami)

Kamień nad Jaśliskami (też: Bieszczad; 857 m n.p.m.) – szczyt w południowo-wschodniej części Beskidu Niskiego, w Paśmie granicznym. Miejscowa ludność nazywa go po prostu "Kamieniem". Przydawka "nad Jaśliskami" jest wytworem współczesnym autorów przewodników i map turystycznych, wprowadzonym w celu odróżnienia szczytu od innych "Kamieni", licznych w całym Beskidzie Niskim i na przyległych Pogórzach.
Położenie.
Masyw Kamienia leży w głównym grzbiecie wododziałowym Karpat, w jego odcinku pomiędzy Przełęczą Dukielską na zachodzie a Przełęczą Łupkowską na wschodzie. Wznosi się 3,5 km na północny wschód od przełęczy Beskid nad Czeremchą i około 6,0 km na południowy wschód od miejscowości Jaśliska w województwie podkarpackim. Wierzchołek Kamienia położony jest ok. 700 m na północ od polsko-słowackiej granicy państwowej, w związku z czym kopuła szczytowa w całości należy do Polski. 
Ukształtowanie.
Kamień nad Jaśliskami jest najwyższym szczytem w całym wschodnim i środkowym Beskidzie Niskim. Jest to rozłożysta, dwuwierzchołkowa góra, o spłaszczonej wierzchowinie szczytowej, o mało wyraźnie zaznaczonych wierzchołkach i stromo opadających zboczach, górujące nad Jaśliskami. Jego szczyt stanowi wyraźną kulminacją pomiędzy dolinami rzek: Jasiołka na wschodzie i Bełcza na zachodzie. Zbocza poniżej kopuły szczytowej (mniej więcej od poziomicy 750 m n.p.m. w dół) są silnie rozczłonkowane, porozcinane z obu stron dolinkami licznych, niewielkich potoków, będących dopływami obu wspomnianych cieków wodnych.
Geomorfologia.
Wzniesienie zbudowane jest ze skał osadowych zwanych fliszem karpackim. Są to najczęściej naprzemiennie ułożone ławice zlepieńców, piaskowców i łupków ilastych. W górnej części wzniesienia występują na zboczach formy skalne w postaci wychodni piaskowca serii dukielskiej, ścian i okazałych bloków skalnych. Rzeźbę wzniesienia urozmaicają zarośnięte lasem duże wyrobiska po dawnych kamieniołomach położone na południowym, północnym i zachodnim zboczu.
Przyroda ożywiona i jej ochrona.
Szczyt i zbocza Kamienia pokrywają naturalne lasy bukowo-jodłowe regla dolnego, zespołu żyznej buczyny karpackiej w dwóch podzespołach: typowym i wilgotnym oraz kwaśnej buczyny górskiej. Występują też wysoko położone torfowiska niskie i przejściowe zwane „Berezedniami”, na których rośnie m.in. owadożerna rosiczka okrągłolistna. Można spotkać storczyki: kruszczyk rdzawoczerwony i błotny, storczyk szerokolistny i plamisty oraz podkolan biały. Z bardzo rzadkich w Karpatach roślin występuje turzyca bagienna. Najwyższą część masywu objęto w 2000 r. ochroną rezerwatową w rezerwacie przyrody "Kamień nad Jaśliskami".
Pamiątki historyczne.
Na wschodnim ramieniu góry (już w grzbiecie granicznym) przy słupku granicznym nr 134/2, w miejscu zwanym Czereniny, znajduje się cmentarz wojenny z okresu I wojny światowej. Drugi cmentarz leży niedaleko tego pierwszego, po słowackiej stronie granicy. Pozostałe dwa (z istniejących tu podobno czterech cmentarzy) nie zostały dotychczas zidentyfikowane.
Piesze szlaki turystyczne.
Południowo-wschodnim zboczem poniżej szczytu, granicą państwową i granicą rezerwat przyrody "Kamień nad Jaśliskami" prowadzą szlaki:

</doc>
<doc id="2049722" url="https://pl.wikipedia.org/wiki?curid=2049722" title="Parafia św. Jacka w Rzewniu">
Parafia św. Jacka w Rzewniu

Parafia pw. Świętego Jacka w Rzewniu – rzymskokatolicka parafia należąca do dekanatu różańskiego, diecezji łomżyńskiej, metropolii białostockiej.
Historia.
Parafia została erygowana 15 maja 1958 przez biskupa płockiego Tadeusza Zakrzewskiego.
Obszar parafii.
Zmiany administracyjne.
25 marca 1992 papież Jan Paweł II bullą "Totus Tuus Poloniae Populus" włączył parafię do diecezji łomżyńskiej. Wcześniej parafia należała do diecezji płockiej.
Miejscowości i ulice.
W granicach parafii znajdują się miejscowości:
Duszpasterze.
Proboszczowie.
Proboszczowie parafii

</doc>
<doc id="2049723" url="https://pl.wikipedia.org/wiki?curid=2049723" title="Pratt &amp; Whitney F100">
Pratt &amp; Whitney F100

Pratt &amp; Whitney F100 – silnik dwuprzepływowy z dopalaczem wyprodukowany przez firmę Pratt &amp; Whitney, napędzający samoloty myśliwskie F-15 oraz F-16.
Wersje.
F100-PW-100.
Silnik F100-PW-100 był pierwszą wersją modelu F100 i był używany w samolocie F-15. Posiadał on suchy ciąg 64,9kN oraz 106,4kN z dopalaniem. Zaobserwowano u niego duże zużycie części oraz problemy z układem dopalania.
F100-PW-200.
F100-PW-200 był zmodyfikowaną wersją F100-PW-100 używaną w myśliwcu F-16.
F100-PW-220/220E.
Z powodu kosztów oraz problemów z silnikami F100-PW-100/200, Pratt &amp; Whitney przygotował F100-PW-220 który naprawiał wszystkie nieprawidłowości wcześniejszych modeli. Silnik generuje suchy ciąg 64,9kN oraz 105,7kN z dopalaniem. Został przygotowany do instalacji zarówno w F-15 jak i F-16. Oznaczenie F100-PW-220E nadaje się silnikom które zostały przebudowane na F100-PW-220 z poprzednich wersji.
F100-PW-229.
Wersja F100-PW-229 jest unowocześnioną wersją modelu F100-PW-220 opracowaną w 1989 roku. Powstał na podstawie doświadczeń przy projektowaniu silnika F119 wykorzystywanego w F-22. Moc została zwiększona do 79kN (suchy ciąg) oraz 129,7kN z dopalaniem. Stosowany jest w F-15E oraz późniejszych wersjach F-16.

</doc>
<doc id="2049724" url="https://pl.wikipedia.org/wiki?curid=2049724" title="Forma skalna">
Forma skalna



</doc>
<doc id="2049725" url="https://pl.wikipedia.org/wiki?curid=2049725" title="Cmentarz żydowski w Ostrowie Lubelskim">
Cmentarz żydowski w Ostrowie Lubelskim

Cmentarz żydowski w Ostrowie Lubelskim – kirkut powstał około 1700. Mieścił się przy drodze z Ostrowa do Bójek. Nie zachowały się żadne fragmenty macew. Cmentarz ma obszar 1,5 ha. Obecnie teren cmentarza jest zabudowany. Cmentarz znajduje się przy obecnej ul. Batalionów Chłopskich, po jej zachodniej stronie na wysokości ul. Unickiej.

</doc>
<doc id="2049726" url="https://pl.wikipedia.org/wiki?curid=2049726" title="Nefail Piraniqi">
Nefail Piraniqi

Nefail Piraniqi (ur. 18 marca 1940 w Szkodrze, zm. 2 lutego 1996 tamże) – albański aktor.
Życiorys.
Debiutował na scenie amatorskiej w 1958, występując w zespole baletowym, działającym przy Domu Kultury w Szkodrze. W 1964 przeszedł do amatorskiego zespołu teatralnego przy Teatrze Migjeni, kierowanego przez reżyserkę Violetę Sekaj. Jego talent doceniono w 1969, kiedy otrzymał angaż do Teatru Migjeni. Zadebiutował rolą syna w sztuce "Çifti i lumtur" (Szczęśliwe małżeństwo). W jego dorobku artystycznym znalazło się ponad 70 ról teatralnych.
Na wielkim ekranie zadebiutował w 1979 niewielką rolą Pjetriego w filmie telewizyjnym "Ditët që sollën pranverën". Zagrał 13 ról filmowych, w większości drugoplanowych.
Oprócz pracy na scenie pisał artykuły do prasy codziennej ("Zëri i Popullit", "Jeta e Re", "Puna") i do magazynu "Humori Shkodran" (Humor Szkoderski).

</doc>
<doc id="2049727" url="https://pl.wikipedia.org/wiki?curid=2049727" title="Synagoga w Ostrowie Lubelskim">
Synagoga w Ostrowie Lubelskim

Synagoga w Ostrowie Lubelskim – nieistniejąca synagoga znajdująca się dawniej w mieście Ostrów Lubelski, w województwie lubelskim.
Została wybudowana w latach 1876–1890. W czasie okupacji hitlerowskiej została zniszczona przez nazistów. Obecnie nie istnieje.

</doc>
<doc id="2049729" url="https://pl.wikipedia.org/wiki?curid=2049729" title="Antonin Malinowski">
Antonin Malinowski

Antonin Pobóg Malinowski (ur. 24 listopada 1742 pod Grodnem, zm. 1816) – duchowny katolicki, dominikanin od 1758. Od 23 września 1782 biskup pomocniczy żmudzki i tytularny biskup Cinna w Galatia Prima. Konsekrowany w Warszawie przez Jana Stefana Giedroycia w 22 grudnia 1782, w 1792 roku przystąpił do konfederacji targowickiej.
Konsekrował na biskupa Grzegorza Zachariasiewicza 3 lipca 1809, współkonsekrował biskupów Jana Chrzciciela Albertrandiego, Jana Klemensa Gołaszewskiego, Franciszka Skarbka-Malczewskiego, Tomasza Ostaszewskiego i Daniela Eliasza Ostrowskiego (30 czerwca 1816). W 1812 roku przystąpił do Konfederacji Generalnej Królestwa Polskiego.

</doc>
<doc id="2049730" url="https://pl.wikipedia.org/wiki?curid=2049730" title="Kahone">
Kahone

Kahone – miasto w Senegalu, w regionie Kaolack. Według danych szacunkowych na rok 2010 liczy 6 087 mieszkańców.

</doc>
<doc id="2049731" url="https://pl.wikipedia.org/wiki?curid=2049731" title="Aleksander Kazimierz Horain">
Aleksander Kazimierz Horain

Aleksander Kazimierz Horain herbu Szreniawa (ur. 1685, lub w 1698 roku, zm. 24 lipca 1774 roku) – duchowny katolicki, święcenia przyjął w 1727. Od 24 września 1731 sufragan żmudzki i biskup tytularny Hirina. Złożył rezygnację w 1765, duchowny referendarz litewski w 1762 roku, archidiakon wileński w 1737 roku, kanonik żmudzki w 1719 roku.
W 1764 roku był członkiem konfederacji Wielkiego Księstwa Litewskiego. W 1764 roku był elektorem Stanisława Augusta Poniatowskiego z województwa wileńskiego.
W 1762 roku odznaczony Orderem Orła Białego.

</doc>
<doc id="2049732" url="https://pl.wikipedia.org/wiki?curid=2049732" title="Mistle">
Mistle



</doc>
<doc id="2049733" url="https://pl.wikipedia.org/wiki?curid=2049733" title="Sokora">
Sokora



</doc>
<doc id="2049734" url="https://pl.wikipedia.org/wiki?curid=2049734" title="Szczury (świat wiedźmina)">
Szczury (świat wiedźmina)



</doc>
<doc id="2049735" url="https://pl.wikipedia.org/wiki?curid=2049735" title="Air America (serial telewizyjny)">
Air America (serial telewizyjny)

Air America to amerykańsko-kanadyjski serial telewizyjny, oparty na filmie pod tym samym tytułem.
Krótki opis.
W latach 1998-1999 amerykańska telewizja syndykacyjna wyemitowała 22 z powstałych 26 odcinków. Serial emitowany był także przez światowe telewizje, m.in. w Szwecji, Francji, Szwajcarii (1999) oraz na Węgrzech (2000). Bohaterami serialu są: Rio (Lorenzo Lamas) i Wiley (Scott Plank), piloci Air America.

</doc>
<doc id="2049737" url="https://pl.wikipedia.org/wiki?curid=2049737" title="Ranerou">
Ranerou

Ranerou (także Ranérou) – miasto w Senegalu, w regionie Matam. Według danych szacunkowych na rok 2010 liczy 1 731 mieszkańców.

</doc>
<doc id="2049738" url="https://pl.wikipedia.org/wiki?curid=2049738" title="Józef Leon Łopaciński">
Józef Leon Łopaciński

Józef Leon Łopaciński herbu Lubicz (ur. 25 kwietnia 1751 w Leonpolu, zm. 23 kwietnia 1803 w Sarii) – duchowny katolicki, święcenia kapłańskie przyjął w 1774, scholastyk wileńskiej kapituły katedralnej w 1789 roku, kanonik koadiutor w 1769 roku, kanonik kapituły katedralnej wileńskiej w 1778 roku. W 1776 mianowany sufraganem żmudzkim i biskupem tytularnym trypolitańskim ("Tripolis in Phoenicia"). W 1786 roku zrezygnował z urzędu. Po I rozbiorze Polski nie przyjął biskupstwa białoruskiego.
W 1784 otrzymał Order Świętego Stanisława, a w 1792 Order Orła Białego. Był członkiem Komisji Edukacyjnej Wielkiego Księstwa Litewskiego z nominacji konfederacji targowickiej w 1793 roku. 
Pochodził z linii wojewódzkiej Łopacińskich - syn wojewody Mikołaja Tadeusza Łopacińskiego i pisarzówny wielkiej litewskiej Barbary Kopeć, córki Michała Antoniego i Anny z Naramowskich. Brat Jana Nikodema Łopacińskiego i Kazimiery za Justynianem Niemirowiczem-Szczyttem (dziadów zesłańca księdza Jana Niemirowicza-Szczytta). Bratanek biskupa ordynariusza żmudzkiego Jana Dominika Łopacińskiego.

</doc>
<doc id="2049739" url="https://pl.wikipedia.org/wiki?curid=2049739" title="Zoé Valdés">
Zoé Valdés

Zoé Milagros Valdés Martínez (ur. 2 maja 1959 w Hawanie) – kubańska pisarka i poetka, krytyk filmowy.
Życiorys.
Studiowała na Instituto Superior Pedagógico im. Enrique José Varony, ale nigdy go nie ukończyła. Od 1984 do 1988 pracowała w delegacji kubańskiej w UNESCO w Paryżu oraz w Oficina Cultural de la Misión de Cuba w Paryżu. Od 1990 do 1995 była redaktorem naczelnym magazynu „Cine Cubano”.
Zasiadała w jury konkursu głównego na 51. MFF w Cannes (1998).
Obecnie mieszka w Paryżu z córką i swym trzecim mężem.

</doc>
<doc id="2049741" url="https://pl.wikipedia.org/wiki?curid=2049741" title="Kindi">
Kindi

Kindi – miasto w Burkinie Faso, w Prowincji Boulkiemdé. Według danych szacunkowych na rok 2010 liczy 31 238 mieszkańców.

</doc>
<doc id="2049744" url="https://pl.wikipedia.org/wiki?curid=2049744" title="Seguenega">
Seguenega

Seguenega – miasto w Burkinie Faso, w Prowincji Yatenga. Według danych szacunkowych na rok 2010 liczy 20 414 mieszkańców.

</doc>
<doc id="2049745" url="https://pl.wikipedia.org/wiki?curid=2049745" title="Drzewo genealogiczne Romanowów">
Drzewo genealogiczne Romanowów

Drzewo genealogiczne dynastii Romanowów, panującej w Rosji w latach 1613 – 1917 (od 1762 w linii Romanow-Holstein-Gottorp):

</doc>
<doc id="2049746" url="https://pl.wikipedia.org/wiki?curid=2049746" title="Adam z Małego Mostu">
Adam z Małego Mostu

Adam z Małego Mostu także Adam Parvipontanus i Adam z Balsham (XII w.) – średniowieczny filozof i logik.
Życiorys.
Pochodził z Anglii. Nauczał sztuk wyzwolonych w Paryżu między 1138 a 1148. Szkoła, w której nauczał znajdowała się przy Małym Moście (fr. "Petit Pont") łączącym Île de la Cité z lewobrzeżnym Paryżem, od którego pochodzi nadany mu później przydomek. Słynął z błyskotliwości, jednak tak jego charakter, jak i styl pisarski, wzbudzały kontrowersje. Późniejsze życie Adama z Małego Mostu nie jest dobrze znane – według niektórych źródeł zmarł ok. 1159, według innych w 1181 jako biskup St Asaph w Walii.
Do jego głównych dzieł należą "Ars disserendi", ukończone w 1132, i "De utensilibus". "Ars disserendi" stanowi traktat logiczny, jeden z pierwszych, w których przedstawiona została tzw. "logica nova" (oparta na poznanych późno pismach Arystotelesa). Dzieło to przedstawia pewne błędy i paradoksy logiczne (m.in. paradoks kłamcy) ujmując je w perspektywie praktyki "sztuki myślenia". Ukazuje, jak unikać błędów i niejasności oraz jak je wykrywać. "De utensilibus" ma charakter leksykograficzny.

</doc>
<doc id="2049747" url="https://pl.wikipedia.org/wiki?curid=2049747" title="Adam Parvipontanus">
Adam Parvipontanus



</doc>
<doc id="2049756" url="https://pl.wikipedia.org/wiki?curid=2049756" title="Nakajima Maru-Ten">
Nakajima Maru-Ten

Nakajima Maru-Ten (Projekt 1) – niezrealizowany projekt japońskiego samolotu uderzeniowego z napędem odrzutowym, przeznaczonego dla lotnictwa Japońskiej Cesarskiej Marynarki Wojennej, którego jedynym zadaniem miały być samobójcze ataki na amerykańską flotę inwazyjną. W toku prac nad maszyną jej funkcja uległa zmianie i stał się on podstawą do budowy bombowca Nakajima J9Y.
Historia.
Geneza.
W sierpniu 1944 roku Japońska Cesarska Marynarka Wojenna opracowała plan powstrzymania amerykańskiej United States Navy przy pomocy samobójczych ataków lotniczych. W celu realizacji planowanej strategii zakładano wykorzystanie już istniejących konstrukcji oraz budowę zupełnie nowych maszyn przeznaczonych wyłącznie do wykonywania misji samobójczych znanych szerzej jako Kamikaze. Samoloty przeznaczone do tego typu działań nazwano ogólną nazwą Kokoku Heiki (Broń Cesarza). W ramach owych broni wyróżniono trzy podgrupy. Pierwszą z nich (Kokoku Heiki Go 1 – Broń Cesarza Nr 1) były samoloty już istniejące, które w wyniku niewielkich modyfikacji można było przystosować do przenoszenia 800 kg bomb. Wśród nich znalazły się między innymi Yokosuka D4Y Suisei, Nakajima B6N Tenzan oraz Kawanishi N1K. Do grupy drugiej oznaczonej jako Kokoku Heiki Go 2 zaliczono wszystkie projektowane samoloty z napędem odrzutowym i rakietowym na różnych etapach realizacji. Trzecią grupę, Kokoku Heiki Go 3 miały stanowić dopiero planowane samoloty, których jedynym przeznaczeniem miały być misje samobójcze. Były to specjalnie do tego celu przeznaczone maszyny określane mianem Tokubetsu Kogeki-tai (specjalne samoloty uderzeniowe), charakteryzujące się uproszczoną konstrukcją, łatwością pilotażu i budowy umożliwiającą masową produkcję. Przykładem takiej maszyny jest Nakajima Ki-115. 7 sierpnia 1944 roku przedstawiciele lotnictwa marynarki spotkali się z inżynierami wytwórni Kawanishi, Mitsubishi oraz Nakajima w celu przedstawienia im planów pozyskania konstrukcji Kokoku Heiki. Spotkanie zaowocowało złożeniem zamówienia w Nakajimie na samolot z grupy Kokoku Heiki Go 2 oznaczony wstępnie jako Nakajima Maru-Ten.
Projekt.
Całością prac nad nowym samolotem kierował główny inżynier firmy Nakajima, Kenichi Matsumura wspomagany przez inżyniera Kazuo Ohno. Wstępny projekt konstrukcyjny opierał się na układzie zastosowanym w niemieckim myśliwcu Messerschmitt Me 262, z którym Japończycy mieli możliwość zapoznać się w 1943 roku, na specjalnie dla nich zaplanowanym pokazie. Orędownikiem takiego rozwiązania był komandor Eiichi Iwaya, który przywiózł do Japonii część dokumentacji technicznej Me 262 udostępnionej przez Niemców. Po zaakceptowaniu wstępnego projektu przez Wydział Techniczny Dowództwa Lotnictwa Marynarki Wojennej, doprecyzowano charakterystykę techniczną nowego samolotu. Plany wobec nowej konstrukcji były bardzo ambitne. Do końca października 1944 zakładano ukończenie kompletnej dokumentacji technicznej, do końca listopada tego samego roku zakończone miały być próby z nowym silnikiem TR-12B (Ne-12B), a z końcem 1944 roku miało być gotowych pierwszych czterdzieści egzemplarzy samolotu. 8 grudnia 1944 roku dyrektor techniczny Nakajimy, inżynier Kazuo Yoshida zaprezentował przedstawicielom lotnictwa marynarki gotową drewnianą makietę nowego samolotu naturalnej wielkości. Dzień później, 9 grudnia plany marynarki wobec nowej konstrukcji uległy radykalnej zmianie. Lotnictwo marynarki zrezygnowało z budowy samobójczej maszyny, tym razem zażądano, aby przekształcić Maru-Ten w samolot myśliwsko-bombowy. Silniki TR-12B zastąpione miały zostać przez kopię niemieckiego BMW 003A, japoński Ne-20. Tym samym maszyna miała latać szybciej – 620 km/h i dalej – zasięg rzędu 580 km. Planowano zastosowanie opancerzonej kabiny pilota oraz możliwość przenoszenia bomby o wagomiarze 800 kg. W ten sposób narodził się Nakajima J9Y Kikka.
Konstrukcja.
Maru-Ten miał być wolnonośnym dolnopłatem napędzanym dwoma silnikami odrzutowymi umieszczonymi w podskrzydłowych gondolach. Maszyna miała mieć możliwość składania skrzydeł. Wolnonośne usterzenie klasyczne, kadłub o konstrukcji półskorupowej. Nie planowano zastosowania podwozia, maszyna miała startować na wózku umieszczonym na torach z wykorzystaniem rakietowych przyspieszaczy startowych. Planowano iż samolot zostanie umieszczony w specjalnie do tego celu wybudowanych tunelach, z których będzie startowała aby razieć nieprzyjacielską flotę inwazyjną. Kabina pilota była opancerzona, z przodu 70 mm wiatrochron ze szkła pancernego oraz 12 mm płyta pancerna pod siedzeniem i za plecami pilota. Samouszczelniające się zbiorniki paliwa. Samolot nie posiadał uzbrojenia strzeleckiego, miał przenosić bombę o wagomiarze 250 kg lub 500 kg.

</doc>
<doc id="2049758" url="https://pl.wikipedia.org/wiki?curid=2049758" title="Adam z Balsham">
Adam z Balsham



</doc>
<doc id="2049759" url="https://pl.wikipedia.org/wiki?curid=2049759" title="Adam of Balsham">
Adam of Balsham



</doc>
<doc id="2049760" url="https://pl.wikipedia.org/wiki?curid=2049760" title="Sierra del Plata">
Sierra del Plata



</doc>
<doc id="2049762" url="https://pl.wikipedia.org/wiki?curid=2049762" title="Jędrzejowiczowie herbu własnego">
Jędrzejowiczowie herbu własnego

Jędrzejowiczowie – polski ród szlachecki pochodzenia ormiańskiego pieczętujący się herbem własnym.
Protoplastą Jędrzejowiczów (szlacheckiej linii) był urodzony w Warszawie, w 1729 r., właściciel dóbr w cyrkule rzeszowskim (m.in. Nieborów, Hyżne i Dylągówka), Jan Jędrzejowicz, syn kupca warszawskiego Mikołaja Jędrzejowicza i Zuzanny z Zacharysiewiczów, nobilitowany dnia 20 maja 1786 r. przez cesarza Józefa II Habsburga. Jego żoną była Elżbieta Nikorowicz ("secundo voto" Piramowicz), z którą posiadał co najmniej dwoje dzieci - synów: Ludwika Adama Alojzego (tr. im.) ur. 1783 w Warszawie i Grzegorza Mikołaja (dw. im.) ur. 1788 w Hyżnem.
Członków rodu Jędrzejowiczów połączyły w XIX wieku związki rodzinne z rodami Miroszewskich vel Mieroszewskich, Russockich, Dąbskich i Pilińskich. W ich posiadaniu znajdował się m.in. pałac w Rzeszowie.
Jeśli chodzi o wizerunek herbu tego rodu, Uruski i Górzyński mówią o srebrnej podkowie w błękitnym polu, przy czym w klejnocie miała być ręka zbrojna w słup z mieczem między dwoma piórami strusimi błękitnymi. Inaczej Minakowski, który, zamieszczając odmienny wizerunek tego herbu w Genealogii potomków Sejmu Wielkiego, nazywa go: Świat z Krzyżem.

</doc>
<doc id="2049768" url="https://pl.wikipedia.org/wiki?curid=2049768" title="Antoni Kij">
Antoni Kij

Antoni Kij (ur. 13 czerwca 1916 w Stryju, zm. 12 sierpnia 1984 w Gdyni) – ksiądz katolicki, nauczyciel, kapelan i oficer Wojska Polskiego, długoletni proboszcz w Międzylesiu, aktywista opozycji antykomunistycznej, męczennik, prawdopodobna ofiara służb specjalnych PRL.
Życiorys.
W 1935 ukończył I Państwowe Gimnazjum im. Marszałka Józefa Piłsudskiego w Stryju, a w 1936 zdał tamże egzamin dojrzałości. Ukończył studia teologiczne w Uniwersytecie Jana Kazimierza we Lwowie. Od roku 1940 pracował jako duszpasterz w Tarnopolu.
Od lipca 1944 roku był kapelanem I Armii Wojska Polskiego. Wraz z żołnierzami tej armii przeszedł cały szlak bojowy, docierając aż do Berlina.
We wrześniu 1945 roku został zdemobilizowany w stopniu majora WP. Objął parafię w Środzie Śląskiej (1945-49), potem w Gryfowie Śląskim (1949-1958). Odbudował tamtejsze świątynie zniszczone w trakcie wojny. Założył stowarzyszenie Apostolstwo modlitwy, którego działalność zostało później zakazana przez władze komunistyczne. Był nauczycielem religii katolickiej w szkołach podstawowych i średnich w Środzie Śląskiej, ale wkrótce został odsunięty decyzją władz od zajęć dydaktycznych. Ks. Kij nie ukrywał swojej niechęci wobec komunistów. Z tego powodu był wiele razy prześladowany przez służby bezpieczeństwa, przesłuchiwany i dręczony (przez UB we Wrocławiu). Kilkakrotnie był aresztowany i zabierany na rozmowy dyscyplinujące.
Następnie był długoletnim duszpasterzem w Parafii Bożego Ciała w Międzylesiu (1958-1980). Zdobył sympatię miejscowego społeczeństwa. Przykładał dużą wagę do edukacji młodzieży. Prowadził na terenie plebanii lekcje religii dla młodzieży szkolnej, przygotowując ją do Komunii Świętej. Wygłaszał homilie wskazujące wiernym właściwe wzorce postępowania. Był niekwestionowanym autorytetem i liderem miejscowej opozycji antykomunistycznej. W roku 1968 odważnie potępił interwencję wojsk Układu Warszawskiego w Czechosłowacji. W roku 1980 odszedł na emeryturę z powodu złego stanu zdrowia (chorował m.in. na cukrzycę) i zamieszkał w Środzie Śląskiej. Dla poratowania zdrowia jeździł do Sióstr Elżbietanek do Gdyni-Orłowa.
Męczeńska śmierć.
W roku 1984 został w Gdyni uprowadzony przez nieznanych sprawców i po sześciu dniach porzucony w miejscowym parku. Stamtąd trafił do szpitala wojewódzkiego. Miał połamane żebra, liczne krwiaki, krwotok wewnętrzny do płuc. Jego stan był krytyczny, gdyż podczas porwania nie otrzymywał insuliny. Zmarł w szpitalu nie odzyskawszy przytomności. Okoliczności porwania i męczeństwa duszpasterza z Międzylesia nie zostały wyjaśnione do dnia dzisiejszego. Przypuszcza się, że, podobnie jak w przypadku ks. Jerzego Popiełuszki, za zbrodnią stały służby bezpieczeństwa PRL.

</doc>
<doc id="2049770" url="https://pl.wikipedia.org/wiki?curid=2049770" title="Klara Badano">
Klara Badano

Klara Badano, właśc. włos. "Chiara Luce Badano" (ur. 29 października 1971 w Sassello, zm. 7 października 1990 tamże) – włoska członkini Ruchu Focolari, błogosławiona Kościoła rzymskokatolickiego.
Życiorys.
Klara urodziła się 29 października 1971 roku jako pierwsze dziecko swoich rodziców, którzy na jej narodziny czekali aż 11 lat. Już jako dziecko wsłuchiwała się w ewangeliczne przypowieści opowiadane jej przez mamę. Klara od najmłodszych lat pomagała potrzebującym. Jeszcze w przedszkolu zaczęła wrzucać pieniądze do specjalnej puszki z ofiarami przeznaczonymi dla dzieci z Afryki. Marzyła również o tym, by wyjechać do Afryki na misję jako lekarz.
W wieku 9 lat stała się członkinią Genów (młodego pokolenia) w Ruchu Focolari. Od tamtego czasu jej życie stało się nieustannym wysiłkiem, żeby „stawiać Boga na pierwszym miejscu”. Latem 1988 r. podczas gry w tenisa u Klary pojawił się silny ból ramienia. Trafiła do szpitala gdzie zdiagnozowano nowotwór kości. Poddanie się woli Boga charakteryzują jej słowa:
Zmarła 7 października 1990 roku we wspomnienie Najświętszej Maryi Panny Różańcowej.Swoją matkę pożegnała słowami: „Ciao. Bądź szczęśliwa, bo ja jestem szczęśliwa”. Klara Badano została pochowana na cmentarzu w Sassello.
Beatyfikacja.
Jej proces beatyfikacyjny rozpoczął się 6 czerwca 1999 r. Została ogłoszona błogosławioną 25 września 2010 r. w sanktuarium Matki Bożej Miłości pod Rzymem. Beatyfikacji przewodniczył w imieniu papieża Benedykta XVI prefekt Kongregacji Spraw Kanonizacyjnych, abp Angelo Amato.
Patronat.
Patronka Światowych Dni Młodzieży 2023. 

</doc>
<doc id="2049772" url="https://pl.wikipedia.org/wiki?curid=2049772" title="Most pod Kwidzynem">
Most pod Kwidzynem

Most Kwidzyn – most typu extradosed na Wiśle w ciągu drogi krajowej nr 90, pomiędzy wsią Korzeniewo w województwie pomorskim, w powiecie kwidzyńskim, w gminie Kwidzyn a wsią Opalenie w województwie pomorskim, w powiecie tczewskim.
Jest to połączenie drogi krajowej nr 55 w Kwidzynie, przez nowy most na Wiśle, z drogą krajową nr 91 (dawniej oznaczanej jako nr 1) na lewej stronie rzeki i dalej z autostradą A1.
Nowy most drogowy zbudowany jest ok. 1,3 km na północ od dotychczasowej sezonowej przeprawy promowej w Korzeniewie, która kursowała w okresie od wiosny (koniec kwietnia) do jesieni.
W odległości paru kilometrów w górę rzeki, do 1927 istniał kratownicowy drogowo-kolejowy most w Opaleniu, a w latach 1944-1947 prowizoryczny, saperski most drewniany.
Budowa mostu w latach 2010 – 2013 zrealizowana została przez polsko-hiszpańskie konsorcjum Budimex i Ferrovial Agroman. Koszt budowy mostu, wraz z budową dróg dojazdowych o długości ok. 11,9 km, wyniesie ponad 250,8 mln zł i finansowany będzie przez Krajowy Fundusz Drogowy.
Położony jest 34 km na północ od mostu im. Bronisława Malinowskiego w Grudziądzu, na drodze krajowej nr 16 i 35 km na południe od Mostu Knybawskiego, na drodze krajowej nr 22. Był to wcześniej najdłuższy odcinek rzeki pozbawiony przeprawy mostowej.
Średnie natężenie ruchu pojazdów na moście w ciągu trzech pierwszych miesięcy jego użytkowania wyniosło w dni powszednie ok. 3300 pojazdów, a w niedziele ok. 4000. Największy ruch odnotowano w pierwszy weekend po otwarciu trasy, gdy liczba aut doszła do siedmiu tysięcy. Oznacza to, że w ciągu I kwartału eksploatacji przez most przejechało 300 tysięcy pojazdów.
Historia budowy.
Akt erekcyjny pod budowę mostu wmurowano 14 października 2007.
Zezwolenie na Realizację Inwestycji Drogowej dla budowy mostu otrzymał inwestor, gdański Oddział Generalnej Dyrekcji Dróg Krajowych i Autostrad, od wojewody pomorskiego 7 czerwca 2010. Przetarg na jego budowę, do którego stanęło 11 firm, zakończył się 18 czerwca 2010. W dniu 15 lipca GDDKiA wybrała polsko-hiszpańskie konsorcjum Budimex S.A. i Ferrovial Agroman, które zaoferowało najniższą cenę realizacji inwestycji.
Podpisanie umowy z wykonawcą zostało opóźnione, z powodu zgłoszenia protestu do przetargu przez jednego z jego uczestników w dniu 26 lipca. Umowę z wykonawcą GDDKiA podpisała 2 września 2010. Budowę rozpoczęto 8 listopada 2010.
Zakończenie budowy miało nastąpić po 27 miesiącach od podpisania kontraktu i spodziewane było 19 grudnia 2012. Budowa opóźniła się z powodu złych warunków pogodowych w okresach zimowych 2010 i 2011 r. i suszy hydrologicznej latem 2012 r. 26 lipca 2013 r. dokonano otwarcia mostu
Opis projektu.
Przeprawa mostowa wraz z dojazdami połączyła drogę krajową nr 91 i drogę krajową nr 55. W ramach budowy powstało około 11,9 km nowej drogi klasy GP, w tym most przez rzekę Wisłę koło Kwidzyna, mosty na Strudze Młyńskiej (długości 25 m) i Liwie oraz kilkanaście obiektów inżynierskich takich jak przejścia dla zwierząt. To jeden z najdłuższych mostów typu extradosed na świecie – ponad 800 m, gdzie długość przęsła ma 204 m. Most w Kwidzynie to nowoczesne technologie infrastruktury drogowej harmonijnie wkomponowane w obszary chronione Natura 2000.
Most drogowy jest mostem typu extradosed o dwóch pasach ruchu wraz z pasami awaryjnymi o długości 808 m, z trzema estakadami dojazdowymi dł. 409,8+479,6+144,4 m. Łączna długość obiektu mostowego wynosi 1867,2 m. Pylony rozchylone na zewnątrz mostu mają wysokość 17,2 m ponad powierzchnią jezdni.
Most typu extradosed.
Dążenie konstruktorów do zwiększenia efektywności sprężania zaowocowało stworzeniem nowego układu nośnego – tzw. mostu typu extradosed () łączącego ideę mostu podwieszanego i belkowego sprężonego. W tego typu konstrukcjach część kabli sprężających poprowadzonych jest nad podporami (poza przekrojem dźwigara), które wykonane w formie niskich pylonów pełnią rolę tzw. dewiatorów. Rozpiętości przęseł mostów typu extradosed wynoszą najczęściej od 100 do 200 m.
Dużą zaletą tego typu rozwiązania (w porównaniu z obiektami wantowymi) jest znaczne mniejszy koszt budowy, wynikający z konstruowania niższych pylonów.
Pod względem atrakcyjności architektonicznej konstrukcje te zazwyczaj znacznie przewyższają mosty belkowe. Mosty typu extradosed wyglądem przypominają mosty podwieszane, ale ich parametry konstrukcyjne odpowiadają mostom belkowym. W widoku ogólnym charakteryzują się m.in. tym, że wysokości konstrukcyjne dźwigarów głównych są znacznie mniejsze niż w normalnych mostach belkowych, a pylony są ponad dwukrotnie niższe niż w klasycznych mostach podwieszanych.
Różnice pomiędzy innymi typami mostów: ustrój nośny (extradosed) jest „delikatniejszy” niż belkowy, mniej masywny, a pylony około 1/3 niższe niż w wantowym.
Na moście pod Kwidzynem miało miejsce pierwsze zastosowanie w Polsce betonu o zwiększonej wytrzymałości B-80. Cały ustrój nośny mostu został wykonany z tego materiału. Na moście zastosowano 54 wanty, każda z nich ma 75 cięgien, a jedno cięgno składa się 7 drutów. Najdłuższe z want mają po ok. 100 m długości.
Zgodnie z zestawieniem most w Kwidzynie ma piąte miejsce na świecie i pierwsze w Europie, jeśli chodzi o długość przęsła mostów typu extradosed.

</doc>
<doc id="2049776" url="https://pl.wikipedia.org/wiki?curid=2049776" title="Jansen José Moreira">
Jansen José Moreira

Jansen José Moreira (ur. 10 lipca 1927 w Rio de Janeiro, zm. 9 lipca 2010) – piłkarz brazylijski, występujący na pozycji napastnika.
Kariera piłkarska.
Karierę piłkarską Jansen rozpoczął w klubie CR Vasco da Gama w 1946 roku. Z Vasco da Gama czterokrotnie zdobył mistrzostwo stanu Rio de Janeiro – Campeonato Carioca w 1947, 1949, 1950 i 1952 roku. W latach 1954–1955 grał w Ponte Preta Campinas. W latach 1955–1956 występował w Corinthians São Paulo.
W 1952 Jansen uczestniczył w Igrzyskach Olimpijskich w Helsinkach. Na turnieju Jansen wystąpił we wszystkich trzech meczach reprezentacji Brazylii z Holandią (bramka w 81 min.) i Luksemburgiem oraz RFN w ćwierćfinale.

</doc>
<doc id="2049778" url="https://pl.wikipedia.org/wiki?curid=2049778" title="Football League Championship (2010/2011)">
Football League Championship (2010/2011)

Sezon 2010/2011 Football League Championship (od nazwy sponsora tytularnego nazywanej również "Npower Football League Championship") – siódmy sezon angielskiej drugiej klasy rozgrywek piłkarskich pod nazwą "Championship". Mecz otwarcia został rozegrany 6 sierpnia 2010 roku między drużynami Norwich City i Watford. Mistrzem ligi zostali , którzy awansowali do Premier League po 15 latach przerwy.
Omówienie sezonu.
Zmiana sponsora.
W sezonie 2010/2011 wprowadzono zmiany przepisów dotyczących organizacji i finansowania klubów piłkarskich, a także podpisano umowę z nowym sponsorem tytularnym ligi. Po wypełnieniu kontraktu z Coca-Colą jej funkcje przejął brytyjski koncern energetyczny Npower. Npower został również sponsorem nagród indywidualnych „Gracz miesiąca” i „Menedżer miesiąca”. Coca-Cola podpisała trzyletni kontrakt jako nowy oficjalny partner ligi.
Zmiany regulaminowe.
Kluby zostały ograniczone do posiadania w składzie maksymalnie 25 zawodników powyżej 21. roku życia, z których przynajmniej 10 powinno być wychowanych w lindze angielskiej (grać w lidze przez co najmniej 3 lata przed ukończeniem 21. roku życia). Bez ograniczeń w stosunku do zawodników poniżej 21 roku życia.
Tabela ligowa.
Baraże o awans.
Półfinały.
"Swansea City wygrało w dwumeczu 3-1."
"Reading wygrało w dwumeczu 3-0."
Finał.
"Swansea City awansowało do Premier League."
Wyniki meczów.
Terminy meczów Championship zostały ogłoszone 17 czerwca 2010. Rozpoczęcie sezonu miało miejsce 6 sierpnia 2010, a zakończenie – 7 maja 2011.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

</doc>
<doc id="2049780" url="https://pl.wikipedia.org/wiki?curid=2049780" title="Mistrzostwa Świata w Gimnastyce Sportowej 1981">
Mistrzostwa Świata w Gimnastyce Sportowej 1981

Mistrzostwa Świata w Gimnastyce Sportowej 1981 były 21. edycją MŚ w gimnastyce, które odbyły się w Moskwie (ZSRR), w dniach 19 – 23 listopada 1981.

</doc>
<doc id="2049782" url="https://pl.wikipedia.org/wiki?curid=2049782" title="Mirosław Michalski">
Mirosław Michalski

Mirosław Andrzej Michalski (ur. 3 kwietnia 1972 we Włocławku) – polski teolog, filozof i etyk, duchowny Kościoła Polskokatolickiego, proboszcz parafii polskokatolickiej Narodzenia NMP w Toruniu, sędzia Sądu Biskupiego (2003–2008), od 2019 dziekan dekanatu pomorsko-warmińskiego Kościoła Polskokatolickiego, major rezerwy Wojska Polskiego, instruktor Związku Harcerstwa Polskiego, harcmistrz, nauczyciel i wychowawca, doktor hab., profesor nadzwyczajny i były kierownik Katedry Filozofii Chrześcijańskiej Akademii Teologicznej w Warszawie, działacz społeczny, duszpasterz rodzin wojskowych i służb mundurowych (2000).
Zainteresowania badawcze skupiają się wokół historii filozofii i etyki w Polsce, religiologii i religioznawstwa, szeroko rozumianej filozofii religii, ekofilozofii i ekoteologii, teologii starokatolickiej i historii Kościoła, a także problemów bezpieczeństwa wewnętrznego, narodowego i międzynarodowego, edukacji dla bezpieczeństwa i aksjologicznych jej fundamentów.
Publikacje (wybór).
Monografie i redakcje

</doc>
<doc id="2049783" url="https://pl.wikipedia.org/wiki?curid=2049783" title="I Saw Mommy Kissing Santa Claus">
I Saw Mommy Kissing Santa Claus



</doc>
<doc id="2049786" url="https://pl.wikipedia.org/wiki?curid=2049786" title="Klatka skandalu">
Klatka skandalu

Klatka skandalu – piąty album wydany przez Tomasza Żółtko.

</doc>
<doc id="2049789" url="https://pl.wikipedia.org/wiki?curid=2049789" title="Fireball Roberts">
Fireball Roberts

Edward Glenn „Fireball” Roberts, Jr. (ur. 20 stycznia 1929, zm. 2 lipca 1964) – amerykański kierowca NASCAR.
Urodził się w Tavares na Florydzie, skąd przeprowadził się do Apopka. Interesował się wyścigami samochodowymi oraz baseballem. Był pitcherem w drużynie baseballowej Zellwood Mud Hens. Wtedy zyskał pseudonim "Fireball", ponieważ puszczał bardzo szybkie piłki. W 1945 wstąpił do Sił powietrznych USA, skąd został jednak zwolniony po szkoleniu, ponieważ był chory na astmę.
Uczęszczał na uniwersytet na Florydzie, a w weekendy brał udział w wyścigach. Pierwszy raz wystartował w zawodach w 1947, w wieku 18 lat wystartował w wyścigu na torze Daytona Beach Road Course, który wygrał. Podczas swojego pierwszego sezonu w głównej serii Nascar odniósł jedno zwycięstwo, a sezon zakończył na drugim miejscu. W 1956 wygrał 5 wyścigów, a rok później 8 kończąc sezon na szóstym miejscu. W 1962 wygrał Daytonę 500 oraz Firecracker 250 czarno-złotym pontiaciem, którego przygotował legendarny Smokey Yunick. W styczniu 1964 roku zginął na torze Riverside International Raceway przyjaciel Robertsa, dwukrotny mistrz serii, Joe Weatherly.
24 maja 1964 Roberts wystartował z 11 pozycji do wyścigu World 600 na Charlotte Motor Speedway. Na siódmym okrążeniu doszło do wypadku Robertsa, Neda Jarretta oraz Juniora Johnsona. Ford Robertsa uderzył w ścianę po wewnętrznej stronie toru, obrócił się i stanął w płomieniach. Świadkowie twierdzą, że słyszeli głos Fireballa Robertsa, który wołał Neda na pomoc. Jarret próbował wyciągnąć go, ale cały samochód objęły płomienie. Został przewieziony do szpitala drogą powietrzną w stanie krytycznym. Roberts doznał poparzeń 2 i 3 stopnia, miał spalone 80% powierzchni ciała. Powszechnie uważa się, że chory na astmę Roberts zmarł z powodu reakcji uczuleniowej na rozlane podczas wypadku chemikalia. Stan jego jednak ulegał poprawie i była szansa, że wyzdrowieje. 30 czerwca jego stan zaczął się pogarszać. Dostał zapalenie płuc, oraz sepsę. Zapadł w śpiączkę i zmarł 2 lipca.
Roberts Chciał zakończyć karierę, a ten wyścig miał być jednym z jego ostatnich.
Ten wypadek, a także dwa śmiertelne wypadki podczas wyścigu Indianapolis 500 zwróciły uwagę na niebezpieczeństwo spowodowane pożarem w wyścigach samochodowych. Doprowadziło to w końcu do budowy bezpieczniejszych zbiorników paliwa, a także wprowadzenia w 1964 roku obowiązkowo kombinezonów ognioodpornych, pięciopunktowych pasów bezpieczeństwa oraz specjalnie wyprofilowanych foteli.
Roberts wystartował w 206 wyścigach, startował do 32 z pierwszego pola, a 33 wygrał (122 razy był w pierwszej 10).
W 1990 trafił do International Motorsports Hall of Fame. Został uznany także jednym z 50 najlepszych kierowców NASCAR.

</doc>
<doc id="2049790" url="https://pl.wikipedia.org/wiki?curid=2049790" title="LittleBigPlanet 2">
LittleBigPlanet 2

LittleBigPlanet 2 (w skrócie LBP2) – gra wideo wydana w styczniu 2011 roku przez Sony Computer Entertainment na konsolę PlayStation 3. Producentem gry jest Media Molecule. Gra została nazwana platformą gier, ponieważ twórcy dają graczom możliwość tworzenia własnych gier. Gra jest sequelem LittleBigPlanet, opowiada o kolejnych przygodach Sackboya. W grze można zaimportować swój profil z poprzedniej z pierwszej części, kontynuując poprzednio rozpoczętą rozgrywkę. Na płycie z grą znajduje się też spin-off "Sackboy's Prehistoric Moves" dostępny wyłącznie na PlayStation Move.
Rozgrywka.
W grze rozgrywka jest podobna do rozgrywki w LittleBigPlanet. Gracz kontroluje Sackboya, którego może ubierać wedle własnych upodobań.
Nowością są nowe gadżety, czyli:
Edytor plansz.
W tej części edytor jest bardziej rozbudowany i posiada bardzo dużo nowych funkcji jak np.: 
Oraz różne narzędzia logiki.
Fabuła.
Świat Rzemiosła terroryzuje wielki odkurzacz zwany Negativitronem. Sackboy dzięki Larry'emu da Vinci przeżywa atak Negativitrona.
Po uratowaniu Sackoboya Da Vinci postanawia poddać go serii testów, aby sprawdzić, czy ten nadaje się na członka "Sojuszu", którego zadaniem jest pokonanie tyranii.
Po pomyślnym ukończeniu testów i dołączeniu do sojuszu Sackboy i Larry jadą do pałacu Wiktorii von Batysfery (miłości Larry'ego), aby odebrać o niej zamówioną armię Sackbotów. Negativitron ubiega ich jednak atakując pałac, porywa Sackboty i przeprogramuje maszynę piekącą różne stworzenia, co powoduje opanowanie pałącu przez armię mutantów. Pierwszą misją Sackboya staje się pokonanie mutantów, dojście do maszyny i wyłączenie jej. Sackboyowi udaje się to, jednak wtedy Negativitron powraca i wskrzesza maszynę, przy okazji zamieniając ją w wielką pająko-podobną bestię, którą Sackboy pokonuje. Po tych wydarzeniach Larry chce się udać do Fabryki Nowego Jutra należącej do Clive'a Handfoth'a, gdzie zostały porwane wszystkie Sackboty. Wiktoria decyduje się jednak nie towarzyszyć mu, ponieważ chce naprawić zniszczony pałac.
Sackboy i Da Vinci po wejściu do fabryki znajdują załamanego Clive'a, który wtajemnicza ich w biezące wydarzenia. Okazuje się, że cała fabryka została opanowana przez Negativitrona i zamieniona w więzienie dla Sackbotów, które stały się niewolnikami. Zadaniem Sackboya jest wydostać je i uwolnić całą fabrykę. Pod koniec misji atakuje go jednak jeden ze zniewolonych indyków pilnujących fabryki - Kopernik. Po pokonaniu Kopernika i zebraniu Sackbotów trzej bohaterowie lecą do Avalonii, gdzie Sackboty oraz Sackboy zostaną poddani treningowi.
Po przyjeździe do Avalonii, Avalon Centryfuga uczy Sackboya używać różnych maszyn bojowych. W trakcie treningu Negativitron atakuje Avalonię i Sackboy musi walczyć z najeźdźcami. Pomimo przeciwności Sackboty wsiadają do Wielkiej Rakiety mającej przetransportować wszystkich bohaterów na Planetę Negativitrona. Niestey, kiedy rakieta wystartowała zaatakował ją wielki skorpiono-podobny robot przysłany przez Negativitrona. Pomimo polegnięcia w walce robot posyła swój ostatni strzał tym samym niszcząc Wielką Rakietę, która rozbija się i demoluje Avalonię. Bohaterowie wiedzą, że tylko jedna osoba potrafi ją naprawić - Herbert Higgimbottam. Niefortunnie okazuje się, że Herbert zwariował i jest w zakładzie dla obłąkanych - Azylu Ewy. Clive udaje się tam wraz z Sackboyem.
Na miejscu okazuje się, że Azyl jest oblegany przez Negativitrona, którego armia złych ogniowych Sackbotów pali las, i zamierza zniszczyć Drzewo Życia zasilające cały teren. Sackboy używając wodotrysku niszczy ognistych przeciwników, ratuje pacjentów oraz cały las i wraz z Ewą Silvą Paragoricą dostaje się do centrum azylu, gdzie zmniejsza się i wchodzi do ciała Dr. Higgingbotama, gdzie z pomocą specjalnych przeciwciał pokonuje wirusa Negativitrona, który siedzi w jego mózgu. Gdy Herbert jest już zdrowy, odbudowuje rakietę i Larry Da Vinci, Wiktoria Bathysphere, Clive Handforth, Avalon Centryfuga, Ewa Silva Paragorica, on i Sackboy wylatują w kosmos, by znaleźć i unicestwić Negativitrona. Jednak przed odlotem Avalona porywa negativitron.
Gdy bohaterowie lecą na Negativitrona z armią zwierzątek robotów i Sackbotów, ów odkurzacz atakuje rakietę i niszczy ją, tym razem na dobre. Członkowie Sojuszu rozbijają się na Negativitronie (jego korpus to planeta przypominająca wielkie wysypisko śmieci) i Sackboy zostaje odseparowany od Przyjaciół. Jednak z pomocą Sackbotów odnajduje ich i ratuje. Gdy już jest bezpieczny, ostatnią drogą do jaskiń w których jest gdzieś samo serce Negativitrona jest pikselowe, 8-bitowe pole pełne wrogich istot. Gdy Sojusz dociera do Wnętrza Negativitrona, on sam ze swoją armią wpełza do swojego ciała i atakuje armię Sojuszu. Gdy dwie strony (potwory odkurzacza kontra Sackboty i zwierzaki) toczą bitwę, bohaterowie odnajdują Serce Negativitrona. Negativitron podąża za nimi i zaczyna się finalna walka. Walczą wszyscy, ale Sackboy ostatecznie pokonuje wroga, i Little Big Planet zostaje uratowane.

</doc>
<doc id="2049791" url="https://pl.wikipedia.org/wiki?curid=2049791" title="Pomnik Adwokatów Czerwca '56">
Pomnik Adwokatów Czerwca '56

Pomnik Adwokatów Czerwca '56 – pomnik przy ulicy Stanisława Hejmowskiego w centrum Poznania (przy gmachu prokuratur), upamiętniający adwokatów – obrońców w procesach poznańskiego Czerwca 1956. 
Obelisk został oficjalnie odsłonięty 19 czerwca 2010 roku, w przededniu 54. rocznicy wydarzeń czerwcowych. Napis na pomniku, którego autorem jest Andrzej Kurzawski głosi: "ADWOKATOM / NIEZŁOMNYM OBROŃCOM W PROCESACH CZERWCA 1956 / I PROCESACH POLITYCZNYCH".
Inicjatorem wzniesienia monumentu był adwokat Andrzej Reichelt.

</doc>
<doc id="2049793" url="https://pl.wikipedia.org/wiki?curid=2049793" title="Megrelowie">
Megrelowie

Megrelowie, znani także jako Mingrelowie (megrelski: მარგალი, margali; gruziński: მეგრელები: megrelebi) – grupa etniczna w obrębie narodu gruzińskiego. Jej przedstawiciele zamieszkują przede wszystkim na terenie Megrelii i Abchazji, ale żyją także w innych regionach Gruzji. W Abchazji jest ich około 50 tys., a w reszcie Gruzji około 800 tys. Niegdyś o wiele liczniej zamieszkiwali Abchazję, ale z powodu dążeń separatystycznych i idących za nimi tarć między Gruzinami (za jakich uważa się Megrelów) a Abchazami od 180 do 200 tys. Megrelów opuściło te tereny, szukając schronienia przed czystkami etnicznymi. Większość Megrelów uważa się za Gruzinów z racji powiązań, na przykład religijnych i historycznych. Akcentują jednak swoje oryginalne tradycje i zwyczaje.
Większość Megrelów zna zarówno język megrelski jak i gruziński. Obydwa te języki należą do rodziny języków południowokaukaskich (kartwelskich), dodatkowo posiadają wspólny alfabet. Niektórzy badacze uważają nawet, iż nie są to oddzielne języki, a megrelski jest tylko dialektem gruzińskiego. Inni zaprzeczają tej teorii powołując się na fakt, iż reszta Gruzinów nie rozumie megrelskiego. 
Historia.
Megrelowie są najprawdopodobniej potomkami niektórych plemion zamieszkujących Kolchidę, które potem uległy wpływom Iberii kaukaskiej. Podobnie jak inne okoliczne ludy przyjęli oni chrześcijaństwo, któremu pozostali wierni. Później zamieszkiwane przez nich ziemie weszły w skład gruzińskiego królestwa Bagratydów. W tym czasie większość arystokratów i duchownych zaadaptowało język gruziński- stał się on językiem sztuki i kultury. Po rozpadzie królestwa Gruzji Megrelia była autonomicznym księstwem, prowadzącym własną politykę i wchodzącym czasem nawet w konflikt z innymi gruzińskimi państwami. W XVIII wieku weszła w skład Imperium Rosyjskiego.
W kilku spisach ludności pod władzą najpierw Imperium Rosyjskiego, a potem Związku Radzieckiego Megrelowie uważani byli za odrębną grupę, potem od lat 30. XX wieku klasyfikowano ich w ramach narodu gruzińskiego. Dzisiaj większość Megrelów uważa się za część narodu gruzińskiego, ale jednocześnie podkreśla swoją odrębność od innych gruzińskich grup etnicznych, zachowując swoją kulturę i zwyczaje oraz język.
Pierwszy prezydent niepodległej Gruzji Zwiad Gamsachurdia był Megrelem. Za jego rządów doszło do wybuchu wojny domowej, której wiele działań toczyło się w Megreli.

</doc>
<doc id="2049795" url="https://pl.wikipedia.org/wiki?curid=2049795" title="Serug">
Serug

Serug (hebr. שְׂרוּג) − postać biblijna. Był synem Reu i ojcem Nachora oraz pradziadkiem patriarchy Abrahama (Rdz 11,20-23; 1Krn 1,26). W Ewangelii Łukasza (Łk 3,35) wymieniony pod greckim imieniem Saruch wśród przodków Jezusa.
Według apokryficznej Księgi Jubileuszów (Jub 11,1-7) pierwotnie nosił imię Seroh, które zmienił na Serug w czasach gdy potomkowie Noego zaczęli walczyć między sobą. Wówczas to osiadł w Ur i wziął sobie żonę imieniem Melka, z którą miał syna Nachora. Miał także porzucić kult jedynego Boga i zwrócić się ku idolatrii.

</doc>
<doc id="2049797" url="https://pl.wikipedia.org/wiki?curid=2049797" title="Konstandinos Ikonomidis">
Konstandinos Ikonomidis

Konstandinos Ikonomidis (ur. 2 listopada 1977 w Salonikach) – grecki tenisista, reprezentant w Pucharze Davisa, olimpijczyk z Aten (2004).
Kariera tenisowa.
W gronie profesjonalistów od 1998 roku. W grze pojedynczej wygrał 5 turniejów rangi ATP Challenger Tour.
W 1996 roku zadebiutował w Pucharze Davisa reprezentując Grecję. W swoim pierwszym meczu singlowym pokonał reprezentanta Botswany Thato Kgosimorę 6:2, 6:1. Po raz ostatni zagrał w rywalizacji o Puchar Davisa w 2011 roku.
W 2004 zagrał na igrzyskach olimpijskich w Atenach odpadając z konkurencji gry pojedynczej i podwójnej w 1 rundach.
Najwyżej w rankingu ATP singlistów zajmował 112. miejsce (5 lutego 2007), a rankingu deblistów 152. pozycję (23 kwietnia 2007).

</doc>
<doc id="2049814" url="https://pl.wikipedia.org/wiki?curid=2049814" title="Ardea (ptaki)">
Ardea (ptaki)

Ardea – rodzaj ptaka z rodziny czaplowatych (Ardeidae).
Zasięg występowania.
Rodzaj obejmuje gatunki występujące na wszystkich kontynentach poza obszarami antarktycznymi.
Morfologia.
Długość ciała 56–150 cm, rozpiętość skrzydeł 105–230 cm; masa ciała 400–4468 g.
Systematyka.
Podział systematyczny.
Do rodzaju należą następujące gatunki:

</doc>
<doc id="2049822" url="https://pl.wikipedia.org/wiki?curid=2049822" title="Składy drużyn olimpijskich w piłce siatkowej mężczyzn 1992">
Składy drużyn olimpijskich w piłce siatkowej mężczyzn 1992

Artykuł grupuje składy wszystkich reprezentacji narodowych w piłce siatkowej, które wystąpiły w turnieju siatkówki mężczyzn na Letnich Igrzyskach Olimpijskich w 1992 roku w Barcelonie.

</doc>
<doc id="2049824" url="https://pl.wikipedia.org/wiki?curid=2049824" title="Omar Esparza">
Omar Esparza

Omar Alejandro Esparza Morales (ur. 21 maja 1988 w Guadalajarze) – meksykański piłkarz występujący na pozycji prawego obrońcy, obecnie zawodnik Pachuki.
Kariera klubowa.
Esparza pochodzi z Guadalajary i jest wychowankiem akademii juniorskiej tamtejszego klubu Chivas de Guadalajara. Do pierwszej drużyny został włączony jako siedemnastolatek przez baskijskiego szkoleniowca Xabiera Azkargortę i w meksykańskiej Primera División zadebiutował 15 października 2005 w przegranym 2:3 spotkaniu z Monterrey. Początkowo był jednak głównie rezerwowym zespołu i w tej roli w styczniu 2006 zajął drugie miejsce w rozgrywkach kwalifikacyjnych do Copa Libertadores – InterLidze. Premierowego gola w najwyższej klasie rozgrywkowej strzelił 14 maja 2006 w wygranej 3:2 konfrontacji z Pachucą, zaś w jesiennym sezonie Apertura 2006 zdobył z ekipą prowadzoną przez José Manuela de la Torre tytuł mistrza Meksyku, występując w większości meczów, lecz przeważnie jako rezerwowy. W 2007 roku dotarł z Chivas do finału najbardziej prestiżowych rozgrywek kontynentu – Pucharu Mistrzów CONCACAF, zaś w 2009 roku triumfował w InterLidze. W 2010 roku doszedł natomiast do finału Copa Libertadores, będąc jednym z ważniejszych graczy zespołu. Nie potrafił sobie jednak wywalczyć miejsca w wyjściowym składzie na okres dłuższy niż rok, na co spory wpływ miały również kontuzje, z którymi zmagał się kilkakrotnie.
Wiosną 2013 Esparza został wypożyczony do niżej notowanej i walczącej o utrzymanie w lidze drużyny San Luis FC z miasta San Luis Potosí. Tam spędził pół roku jako podstawowy defensor, po czym klub został rozwiązany, a on sam powrócił do Chivas. W wiosennym sezonie Clausura 2015 dotarł ze swoim macierzystym zespołem do finału krajowego pucharu – Copa MX, jednak na ligowych boiskach pojawiał się sporadycznie, wobec czego bezpośrednio po tym osiągnięciu udał się na wypożyczenie do ekipy CF Pachuca.
Kariera reprezentacyjna.
W 2005 roku Esparza został powołany przez szkoleniowca Jesúsa Ramíreza do reprezentacji Meksyku U-17 na Mistrzostwa Ameryki Północnej U-17. Tam pełnił rolę podstawowego zawodnika swojej drużyny, rozgrywając wszystkie trzy możliwe spotkania w pełnym wymiarze czasowym i zdobył bramkę w konfrontacji z Haiti (2:0), zaś jego kadra, pełniąca wówczas rolę współgospodarza turnieju, zanotowała wówczas komplet zwycięstw i zajęła pierwsze miejsce w swojej grupie. Kilka miesięcy później znalazł się w składzie na Mistrzostwa Świata U-17 w Peru, gdzie również miał niepodważalne miejsce na boku obrony i wystąpił we wszystkich sześciu możliwych meczach (z czego w pięciu w wyjściowym składzie), strzelając dwa gole – w fazie grupowej z Australią (3:0) i finale turnieju z Brazylią (3:0). Meksykanie, mający wówczas w składzie graczy takich jak Héctor Moreno, Giovani dos Santos czy Carlos Vela, zdobyli wtedy tytuł młodzieżowych mistrzów świata po wspomnianej finałowej konfrontacji z Brazylijczykami.
W 2007 roku Esparza w barwach reprezentacji Meksyku U-20, również prowadzonej przez Jesúsa Ramíreza, wziął udział w Mistrzostwach Ameryki Północnej U-20, podczas których zanotował dwa z trzech meczów (obydwa w pierwszej jedenastce), natomiast jego zespół zajął pierwsze miejsce w liczącej cztery drużyny grupie z bilansem dwóch zwycięstw i remisu. Cztery miesiące później został powołany na Mistrzostwa Świata U-20 w Kanadzie; tam, podobnie jak przed dwoma laty, był podstawowym prawym obrońcą swojej kadry narodowej. Wystąpił wówczas we wszystkich pięciu możliwych spotkaniach (z czego w czterech w wyjściowym składzie), wpisując się na listę strzelców w meczu 1/8 finału z Kongiem (3:0), zaś meksykańska drużyna odpadła wówczas ze światowego czempionatu w ćwierćfinale, przegrywając w nim z Argentyną (0:1).
W seniorskiej reprezentacji Meksyku Esparza zadebiutował za kadencji selekcjonera Hugo Sáncheza, 22 sierpnia 2007 w przegranym 0:1 meczu towarzyskim z Kolumbią.

</doc>
<doc id="2049825" url="https://pl.wikipedia.org/wiki?curid=2049825" title="Kwas fusidowy">
Kwas fusidowy



</doc>
<doc id="2049833" url="https://pl.wikipedia.org/wiki?curid=2049833" title="Polimyksyna B">
Polimyksyna B

Polimyksyna B – antybiotyk z grupy polimyksyn, mieszanina peptydów wytwarzanych podczas wzrostu przez "Bacillus polymyxa" o strukturze łańcuchowo-pierścieniowej.
Mechanizm działania.
Ze względu na budowę amfifilową, polimyksyny mogą łatwo przenikać do komórek bakteryjnych i integrować się z fosfolipidami w błonie komórkowej, co zaburza ich strukturę. Polimyksyna B działa więc jak związki powierzchniowo czynne (detergenty), co prowadzi do zwiększenia przepuszczalności bakteryjnej błony komórkowej i w konsekwencji do zniszczenia komórki.
Budowa i właściwości cząsteczki.
Polimyksyna B jest antybiotykiem, który w swojej budowie oprócz aminokwasów (treoniny, fenyloalaniny i leucyny) zawiera także dodatkowe składniki – kwas α,γ–diaminomasłowy i pochodną kwasu (+)-6-metylooktanowego. Związki takie nazywane są także peptolidami. Wszystkie peptydy z grupy polimyksyn, z uwagi na swoją budowę, mają charakter zasadowy. Skutkuje to dobrą rozpuszczalnością w wodzie i tworzeniem z kwasami krystalicznych soli, które ułatwiają ich wyodrębnianie i oczyszczanie. W lecznictwie polimyksyna B jest stosowana w postaci siarczanu. Zarówno polimyksyna B jak i kolistyna, zwana także polimyksyną E1 posiadają strukturę łańcuchowo–pierścieniową. Grupa aminowa łańcucha bocznego blokowana jest pochodną kwasu 6-metylooktanowego. Toksyczność polimyksyn jest znaczna, wykazują m.in. działanie neurotoksyczne i nefrotoksyczne. Z tego powodu stosuje się ją głównie miejscowo w postaci maści lub kropli do oczu. Nie wchłania się z przewodu pokarmowego i po doustnym przyjęciu działa tylko miejscowo. Poniżej przedstawiono wzory strukturalne trzech głównych polimyksyn B:
Zakres działania.
Jest podobny do działania kolistyny. Nie działa na bakterie Gram-dodatnie, ponieważ te mają za grubą ścianę komórkową, która uniemożliwia penetrację polimyksyn. Zakres działania jest wąski – przede wszystkim na bakterie Gram–ujemne, szczególnie na:
Nie działa lub działa słabo w dużych stężeniach na "Proteus vulgaris" i "Brucella abortus".
Wskazania do stosowania.
 Polimyksyna B stosowana jest doustnie w zakażeniach przewodu pokarmowego wywołanych na oporne na inne antybiotyki szczepy "Escherichia coli" oraz pałeczki "Salmonella" i "Shigella". Pozajelitowo są stosowane w ciężkich zakażeniach układu moczowego wywołanych przez bakterie Gram (–), zwłaszcza "Pseudomonas aeruginosa", oporne na inne antybiotyki (aminoglikozydowe, β–laktamowe). Jest też stosowana miejscowo na skórę, do oczu i uszu w zakażeniach bakteryjnych wywołanych przez szczepy wrażliwe na ten antybiotyk. Substancja ta rzadko jest podawana domięśniowo, ponieważ wstrzyknięcia są bardzo bolesne.
Przeciwwskazania.
Przy stosowaniu w okulistyce dodatkowo:
Interakcje.
Nie stwierdzono interakcji przy stosowaniu miejscowym. W grupie polimyksyn występuje oporność krzyżowa.
Działania niepożądane.
Po podaniu pozajelitowym często może wystąpić działanie neurotoksyczne i nefrotoksyczne.
Preparaty.
Dostępne w Polsce preparaty złożone:

</doc>
<doc id="2049836" url="https://pl.wikipedia.org/wiki?curid=2049836" title="European Open (snooker)">
European Open (snooker)



</doc>
<doc id="2049838" url="https://pl.wikipedia.org/wiki?curid=2049838" title="Polimiksyna B">
Polimiksyna B



</doc>
<doc id="2049841" url="https://pl.wikipedia.org/wiki?curid=2049841" title="Andrzej (Horak)">
Andrzej (Horak)

Andrij, imię świeckie Andrij Hryhorowycz Horak, ukr. Андрій Григорович Горак (ur. 1 marca 1946 w Polianie w rejonie mikołajowskim – zm. 5 lipca 2010 we Lwowie) – metropolita lwowski (1990–1992) i sokalski (1992–2010), stały członek i sekretarz Świętego Synodu Ukraińskiej Cerkwi Prawosławnej Patriarchatu Kijowskiego.

</doc>
<doc id="2049842" url="https://pl.wikipedia.org/wiki?curid=2049842" title="Prost AP02">
Prost AP02

Prost AP02 – bolid Formuły 1 zespołu Prost Grand Prix używany w sezonie 1999.
Po dramatycznym sezonie 1998, w którym zespół Prost zdobył jedynie jeden punkt, AP02 był drugiem modelem samodzielnie wykonanym przez zespół. Jego projektantami byli Loïc Bigois, Alan Jenkins i John Barnard, który znał Alaina Prosta z czasów pracy dla zespołu McLarena w latach 1984–1986 i Ferrari z 1990 roku.
Podczas całego sezonu 1999 zespół Prost zdołał zdobyć dziewięć punktów, co dało siódme miejsce w klasyfikacji konstruktorów, w tym sześć punktów za drugie miejsce Jarno Trullego w Grand Prix Europy na torze Nürburgring. Trulli dostał później propozycję pracy od Eddiego Jordana dla zespołu Jordan Grand Prix na miejsce Damona Hilla, mistrza świata z 1996 roku, który ogłosił zakończenie kariery. Włoch przyjął propozycje od Jordana. Drugi kierowca zespołu, Olivier Panis, został zwolniony po kolejnym roku rozczarowujących wyników. Panis powrócił do Formuły 1 dopiero w sezonie 2001 do zespołu B.A.R.
Na miejsca Włocha i Francuza zespół zatrudnił Francuza Jeana Alesiego z zespołu Sauber i młodego Niemca Nicka Heidfelda, mistrza Formuła 3000.

</doc>
<doc id="2049846" url="https://pl.wikipedia.org/wiki?curid=2049846" title="Prosperidad (stacja metra)">
Prosperidad (stacja metra)

Prosperidad – stacja metra w Madrycie, na linii 4. Znajduje się w dzielnicy Chamartín, w Madrycie i zlokalizowana jest pomiędzy stacjami Alfonso XIII i Avenida de América. Została otwarta 26 marca 1973.

</doc>
<doc id="2049847" url="https://pl.wikipedia.org/wiki?curid=2049847" title="Ákos Kovács">
Ákos Kovács

Ákos, w krajach anglojęzycznych występujący jako Akosh, właśc. Ákos Kovács (ur. 6 kwietnia 1968 roku w Budapeszcie) – węgierski muzyk, wokalista, w przeszłości członek grupy Bonanza Banzai, obecnie kontynuujący karierę solową.
Życiorys.
Kovács wychował się w rodzinie prawników. Był członkiem klubu filmowego Pier Paolo Pasoliniego i chciał zostać reżyserem, ale matka surowo zabroniła mu tego. Jako kompromis, uczęszczał na Uniwersytet Corvinusa w Budapeszcie, który ukończył w 1992 roku.
Pod koniec lat 80. Kovács zaangażował się w muzykę. W 1988 roku założył węgierską grupę Bonanza Banzai, która się rozpadła w 1995 roku. W zespole tym był wokalistą, autorem tekstów, ponadto grał na gitarze i bębnach. Od 1993 roku kontynuował karierę solową, stając się bardzo popularnym na Węgrzech muzykiem. W 1999 roku zaśpiewał przetłumaczone na węgierski piosenki Phila Collinsa w węgierskiej wersji filmu Disneya "Tarzan".
Jest pierwszym węgierskim muzykiem, który przygotował publikację Blu-Ray, a mianowicie nagrania audio i wideo zarejestrowane podczas tourneé "40+". Publikacja została wydana w 2009 roku.
Oprócz robienia muzyki, Kovács pisze także wiersze. Mówi po węgiersku, angielsku, włosku i szwedzku. Jest żonaty z Krisztiną Őry, z którą ma czworo dzieci: Mártona, Katę, Annę i Júlię.

</doc>
<doc id="2049848" url="https://pl.wikipedia.org/wiki?curid=2049848" title="Ákos">
Ákos

Ákos:

</doc>
<doc id="2049849" url="https://pl.wikipedia.org/wiki?curid=2049849" title="Królestwo Ilirii">
Królestwo Ilirii

Królestwo Ilirii (niem. "Königreich Illyrien", wł. "Regno d'Illiria") – jednostka administracyjna (kraj koronny) Cesarstwa Austrii, istniejąca w latach 1816-1849.
Historia.
Królestwo powstawało w 1816 roku w wyniku włączenia ziem dawnych Prowincji Iliryjskich do Cesarstwa Austriackiego na mocy decyzji kongresu wiedeńskiego. Stolicą kraju została Lublana, a w jego skład wchodziły tereny obecnej zachodniej i środkowej Słowenii, Karyntia, tereny obecnej północno-zachodniej Chorwacji i północno-wschodnich Włoch, czyli obszar istniejących wcześniej Prowincji Iliryjskich.
W skład Królestwa wchodziło Księstwo Karyntii, Księstwo Krainy i Pobrzeże Austriackie (Książęce Hrabstwo Gorycji i Gradyski, Margrabstwo Istrii, Wolne cesarskie miasto Triest), które w 1849 stały się samodzielnymi krajami koronnymi, a samo Królestwo Ilirii przestało istnieć.

</doc>
<doc id="2049850" url="https://pl.wikipedia.org/wiki?curid=2049850" title="Avenida de América">
Avenida de América

Avenida de América – stacja metra w Madrycie, na linii 4, 6, 7 i 9. Znajduje się na granicy dzielnic Chamartín i Salamanca, w Madrycie i zlokalizowana jest pomiędzy stacjami Prosperidad, Diego de León (linia 4), República Argentina (linia 6), Cartagena, Gregorio Marañón (linia 7) oraz Cruz del Rayo i Núñez de Balboa (linia 9). Została otwarta 26 marca 1973.

</doc>
<doc id="2049852" url="https://pl.wikipedia.org/wiki?curid=2049852" title="Sezon snookerowy 1995/1996">
Sezon snookerowy 1995/1996

Poniższa tabela przedstawia wyniki finałów najważniejszych turniejów snookerowych rozgrywanych w sezonie 1995/96.

</doc>
<doc id="2049854" url="https://pl.wikipedia.org/wiki?curid=2049854" title="Everaldo Begines">
Everaldo Begines

Everaldo Begines Villareal (nazwisko czasami zapisywane Bejines; ur. 12 lipca 1971 w Nuevo Laredo) – meksykański piłkarz występujący na pozycji napastnika.
Kariera klubowa.
Begines jest wychowankiem Chivas Guadalajara. W meksykańskiej Primera División zadebiutował 16 sierpnia 1992 w przegranym 0:1 spotkaniu z Tecos. Wyszedł wtedy na boisko w wyjściowej jedenastce i w 59 minucie został zmieniony przez Manuela Martíneza. Pierwsze trafienie w karierze zanotował natomiast 3 października 1993 w zremisowanym 1:1 meczu z Leones Negros. Największe sukcesy Begines odnosił w Club León, kiedy to wywalczył tytuł wicemistrza Meksyku (Invierno 1997) oraz trofeum króla strzelców ligi z 14 golami na koncie (Verano 2000). Karierę zakończył w 2008 roku, po kilku latach tułaczki po drugoligowych klubach.

</doc>
<doc id="2049855" url="https://pl.wikipedia.org/wiki?curid=2049855" title="Loulé-Praia de Quarteira">
Loulé-Praia de Quarteira

Loulé-Praia de Quarteira (port.: "Estação Ferroviária de Loulé - Praia de Quarteira") – stacja kolejowa w Loulé, w Portugalii, w Dystrykcie Faro, na Linha do Algarve. Obsługuje również miejscowość Quarteira położoną nad Ocanem Atlantyckim. Stacja została otwarta w 1889.

</doc>
<doc id="2049857" url="https://pl.wikipedia.org/wiki?curid=2049857" title="Manhattan (zespół muzyczny)">
Manhattan (zespół muzyczny)

Manhattan – węgierska grupa muzyczna, grająca pop.
Historia.
Zespół został założony w Budapeszcie w 1991 roku. W tym samym roku zespół nagrał swój pierwszy przebój, "Rossz vagyok". W roku 1995 Szabolcs Varga (wokal, instrumenty klawiszowe) opuścił zespół. Pod koniec 1998 roku zespół opuścił także Sándor Dobi (wokal), który został zastąpiony przez Tamása Kelemena, grającego wcześniej w zespole Love.

</doc>
<doc id="2049859" url="https://pl.wikipedia.org/wiki?curid=2049859" title="Port lotniczy Ałdan">
Port lotniczy Ałdan

Port lotniczy Ałdan (IATA: ADH, ICAO: UEEA) – port lotniczy położony 1 km na wschód od Ałdanu i 450 km od Jakucka, w Jakucji, w Rosji.

</doc>
<doc id="2049860" url="https://pl.wikipedia.org/wiki?curid=2049860" title="Dyptyk elbląski">
Dyptyk elbląski



</doc>
<doc id="2049861" url="https://pl.wikipedia.org/wiki?curid=2049861" title="Parafia Miłosierdzia Bożego w Sędziszowie Małopolskim">
Parafia Miłosierdzia Bożego w Sędziszowie Małopolskim

Parafia Miłosierdzia Bożego w Sędziszowie Małopolskim – parafia rzymskokatolicka znajdująca się w diecezji rzeszowskiej w dekanacie Sędziszów Małopolski.
Erygowana 11 kwietnia 2010 roku przez biskupa Kazimierza Górnego.

</doc>
<doc id="2049865" url="https://pl.wikipedia.org/wiki?curid=2049865" title="Father Ted">
Father Ted



</doc>
<doc id="2049866" url="https://pl.wikipedia.org/wiki?curid=2049866" title="Gasoline Alley">
Gasoline Alley

Gasoline Alley – drugi solowy album angielskiego piosenkarza rockowego Roda Stewarta. Został wydany w 1970 roku.

</doc>
<doc id="2049867" url="https://pl.wikipedia.org/wiki?curid=2049867" title="Black Books">
Black Books



</doc>
<doc id="2049870" url="https://pl.wikipedia.org/wiki?curid=2049870" title="Love The Way You Lie">
Love The Way You Lie



</doc>
<doc id="2049871" url="https://pl.wikipedia.org/wiki?curid=2049871" title="Linia kolejowa Torino – Genova Brignole">
Linia kolejowa Torino – Genova Brignole

Linia kolejowa Turyn – Genua – główna włoska linia kolejowa, łącząca miasta Turyn i Genua. Ma długość 169 km. Przebiega przez dwa regiony: Piemont i Ligurię.

</doc>
<doc id="2049873" url="https://pl.wikipedia.org/wiki?curid=2049873" title="Közeli helyeken">
Közeli helyeken

Közeli helyeken (węg. "W bliskich miejscach") – siódmy album zespołu Bikini, wydany w 1989 roku na MC i LP. W nagraniu albumu brał udział nowy muzyk, gitarzysta Zsolt Daczi, który zastąpił Józsefa Vedresa. Album, wydany już po upadku komunizmu na Węgrzech, stał się w tym kraju bardzo popularny. Tytułowy utwór zasłynął jako ulubiona piosenka Miklósa Fehéra i był grany na jego pogrzebie. Był również wielokrotnie coverowany, między innymi przez Depresszió, Fun Groove, Tibora Pintéra czy Jimmy'ego Zámbó.

</doc>
<doc id="2049874" url="https://pl.wikipedia.org/wiki?curid=2049874" title="Sea of Sorrow">
Sea of Sorrow

Sea of Sorrow – trzeci singel amerykańskiego zespołu muzycznego Alice in Chains, pochodzący z opublikowanego w sierpniu 1990 nakładem wytwórni Columbia debiutanckiego albumu studyjnego "Facelift". Czas trwania utworu wynosi 5 minut i 49 sekund. Na stronie B singla została zamieszczona radiowa wersja, skrócona do 4 minut i 34 sekund, której edycją zajęli się Mike Corbett i Nick Terzo. Autorem warstwy lirycznej i kompozytorem jest Jerry Cantrell.
Geneza.
Demonstracyjna wersja „Sea of Sorrow” została nagrana przez zespół Alice in Chains wiosną 1989, przy współpracy Ricka Parashara. Kompozycja pod koniec lat 80. była prezentowana przez lokalną rozgłośnię radiową KISW. Thad Byrd, pracujący ówcześnie nad filmem dokumentalnym "Father Rock", który za pośrednictwem producenta Mike’a Bentleya usłyszał utwór, wyraził chęć realizacji teledysku do niego. W tym celu udał się do biura Susan Silver i Kelly Curtis, przekładając propozycję realizacji wideoklipu na taśmie 16 mm, którego koszt mieściłby się w granicach 5–7 tys. dolarów. Byrd otrzymał od Silver kopię dema zespołu oraz kilka sugestii. W pierwotnym założeniu przymierzano się do realizacji wideoklipu do utworu „Killing Yourself”, którego fabuła nawiązywałaby do gatunku spaghetti western.
Analiza.
Jerry Cantrell w rozmowie z magazynem „Rock Scene” przyznał, że warstwa liryczna odnosi się do skomplikowanych relacji interpersonalnych, w których motywem przewodnim jest destrukcja. „To dość prosta piosenka, lecz pokręcona w pewnym sensie. Jest to w zasadzie wyciągnięcie wniosków z dwóch doświadczeń, które miałem na przestrzeni dwóch ostatnich lat, lecz były dokładnie takie same. Poznałem dziewczynę, która była bardzo atrakcyjna. Zupełnie się zakochałem. Do pewnego momentu było naprawdę fajnie, a potem zaczęła zachowywać się totalnie psychicznie, destrukcyjnie i obraźliwie. Właśnie o tym jest ten utwór, o relacjach, które zaczynały się bardzo dobrze, by następnie obracać się w fatalne zauroczenie, które staje się chorą rzeczą”. Zdaniem Billa Adamsa z magazynu „Ground Control” utwór, poprzez mroczną warstwę liryczną, opisuje „duszące życie”. David Browne z „The New York Timesa” tekst interpretuje jako „gniewną miłość”.
„Sea of Sorrow” charakteryzuje się intensywnym, rytmicznym brzmieniem z hardrockowym feelingiem i długimi refrenami, w których słychać jest harmonię wokalną Layne’a Staleya i Cantrella. Po wykonaniu drugiego z refrenów, na pierwszy plan zostaje wysunięta, utrzymana w dynamicznym tonie solowa gra Cantrella. Kompozycja kończy się kilkukrotnie powtórzonym refrenem. Brytyjski „Metal Forces” brzmienie „Sea of Sorrow” przyrównał do zespołu Ratt.
Teledysk.
Pierwsza wersja.
Produkcja i realizacja.
Po entuzjastycznym przyjęciu wideoklipu do „Man in the Box”, wytwórnia Columbia ponownie zatrudniła Paula Rachmana do reżyserii. Jej przedstawiciele nalegali, by zdjęcia zostały zrealizowane w czasie, gdy zespół występował w ramach Clash of the Titans (1991). Rachman nie był zwolennikiem takiego rozwiązania, woląc poczekać aż muzycy zakończą trasę, i będą mogli udać się do Los Angeles i Nowego Jorku, by móc rozpocząć zdjęcia. Na taką odpowiedź nie zgodziła się wytwórnia. Wykorzystując jeden dzień przerwy w trasie, zdjęcia zostały zrealizowane na początku czerwca w Donny &amp; Marie’s Studio w Salt Lake City. Budżet przeznaczony na teledysk był dwukrotnie większy niż w przypadku „Man in the Box”. „To był prawdopodobnie jeden z moich najbardziej koszmarnych pędów. Nigdy nie mieliśmy tylu problemów” – przyznał Rachman. W trakcie nagrań dochodziło do spięć pomiędzy reżyserem a członkami zespołu. „Każdy z chłopaków miał własną koncepcję. Pamiętam jak Jerry kłócił się z Susan [Silver] o to, jaką kurtkę ma nosić w teledysku”. Wiele problemów sprawiło ustawianie oświetlenia i reflektorów oraz dobranie odpowiedniej kolorystyki, która odbijała się na muzykach. Procesem produkcji zajęła się Sally Norvell. Wideoklip dostępny jest na kasecie "Live Facelift" (1991).
Druga wersja.
Drugą, oficjalną, wersję teledysku wyreżyserował Martyn Atkins, która została zrealizowana w przewadze kolorystyki czarno-białej i przedstawia zespół wykonujący utwór. Wideoklip dostępny jest na kompilacji "" (1999).
Wydanie.
W styczniu 1991 „Sea of Sorrow” został wydany na rozszerzonej edycji singla „Man in the Box”. Premiera utworu, będącego trzecim singlem promującym album studyjny "Facelift" (1990), odbyła się we wrześniu. Na stronie B zamieszczono radiową wersję kompozycji, skróconą do 4 minut i 34 sekund. Jej edycją zajęli się Mike Corbett i Nick Terzo.
Koncertowa wersja „Sea of Sorrow” została zarejestrowana 22 grudnia 1990 w Moore Theatre w Seattle i zamieszczona na VHS "Live Facelift" z lipca 1991. Demonstracyjna wersja kompozycji z 1989 ukazała się na retrospekcyjnym box secie "Music Bank" (1999). We wrześniu 2006 „Sea of Sorrow” wszedł w skład zestawu utworów zawartych na kompilacji "The Essential Alice in Chains".
Zakk Wylde przyznał w wywiadzie z 2012: „Pierwszą rzeczą, jaką usłyszałem Jerry’ego Cantrella i chłopców był «Man in the Box», a następnie «Sea of Sorrow». Pomyślałem: «stary, to jest niesamowite!»”.
Odbiór.
Krytyczny.
Ned Raggett z AllMusic napisał, że dźwięki fortepianu, które słychać na początku trwania utworu, w pierwszej chwili mogą wydawać się dość nietypowe dla zespołu. Autor zaznaczył, że partie klawiszy w połączeniu z gitarą elektryczną przypominają muzykę lat 60. Ric Albano z brytyjskiego „Classic Rocka” podkreślił, że „gra [Seana] Kinneya na fortepianie podczas „zwodniczego początku” jest idealnym uzupełnieniem dla partii gitar Cantrella”. Liz Evans z brytyjskiego magazynu „Raw” przyznała, że „«Sea of Sorrow» okazuje ból serca do graficznej rzezi na skraju z mocnym riffem”. Beth Nussbaum na łamach „Rock Scene” określiła utwór mianem „ponurego i posępnego”.
Komercyjny.
14 września 1991 singel zadebiutował na 49. lokacie notowania „Billboardu” Album Rock Tracks. Po sześciu tygodniach obecności na wspomnianej liście przebojów, 14 października awansował na 27. pozycję. Łącznie notowany był przez dziewięć tygodni.
Utwór na koncertach.
Premiera koncertowa „Sea of Sorrow” nastąpiła 15 lipca 1989 podczas występu w Bremerton w stanie Waszyngton. Utwór regularnie prezentowany był w trakcie koncertów zespołu pod koniec lat 80. oraz w ramach amerykańskiej części Facelift Tour w 1990 i 1991. Ostatni raz kompozycja została wykonana w trakcie występu w Hartford Civic Center w Hartford w stanie Connecticut 29 października 1991 w ramach For Unlawful Carnal Knowledge Tour.
Lista utworów na singlu.
singel CD :
Personel.
Opracowano na podstawie materiału źródłowego:
Alice in Chains
Produkcja

</doc>
<doc id="2049875" url="https://pl.wikipedia.org/wiki?curid=2049875" title="Sriwijaya Air">
Sriwijaya Air

Sriwijaya Air – indonezyjska linia lotnicza z siedzibą w Dżakarcie. Obsługuje połączenia krajowe oraz międzynarodowe.
Agencja ratingowa Skytrax przyznała linii trzy gwiazdki.

</doc>
<doc id="2049876" url="https://pl.wikipedia.org/wiki?curid=2049876" title="Parafia św. Wawrzyńca w Wodzisławiu Śląskim">
Parafia św. Wawrzyńca w Wodzisławiu Śląskim

Parafia Świętego Wawrzyńca – parafia rzymskokatolicka znajdująca się w Wodzisławiu Śląskim, w dzielnicy Wilchwy. Erygowana 2 marca 2014 r.
Mieszcząca się przy ul. św. Wawrzyńca (przed dekomunizacją Armii Ludowej) kaplica pw. św. Wawrzyńca wybudowana na cześć patrona miasta została poświęcona w 2010 r. przez arcybiskupa Damiana Zimonia. Do czasu powołania parafii duszpasterstwo przy kaplicy prowadzili księża z parafii pw. Matki Boskiej Częstochowskiej w Wodzisławiu Śląskim - Wilchwach. Obecnie jest budowany kościół pw. św. Wawrzyńca.

</doc>
<doc id="2049878" url="https://pl.wikipedia.org/wiki?curid=2049878" title="Every Picture Tells a Story">
Every Picture Tells a Story

Every Picture Tells a Story – trzeci studyjny album angielskiego piosenkarza rockowego Roda Stewarta. Został wydany w maju 1971 roku przez wytwórnię płytową Mercury. Utwór otwierający drugą stronę płyty w sposób oczywisty odnosi się do amerykańskiego pisarza O. Henry’ego.

</doc>
<doc id="2049880" url="https://pl.wikipedia.org/wiki?curid=2049880" title="Wilibald Besser">
Wilibald Besser



</doc>
<doc id="2049882" url="https://pl.wikipedia.org/wiki?curid=2049882" title="Juan Carlos Paz">
Juan Carlos Paz



</doc>
<doc id="2049889" url="https://pl.wikipedia.org/wiki?curid=2049889" title="Ratusz w Stawiszynie">
Ratusz w Stawiszynie

Ratusz w Stawiszynie – ratusz w Stawiszynie, w północnej pierzei rynku; siedziba instytucji samorządowych.
Jest to budowla murowana, piętrowa, wybudowana na planie prostokąta w 2 połowie XIX wieku. Dwuspadowy dach z blachy kryje budynek. Na osi fasady umieszczona jest wieżyczka z tarczami zegarowymi oraz herbem miasta, zakończona tarasem widokowym otoczonym balustradą z kamienia. Gzyms kordonowy dzieli elewacje, zaś okna zdobią naczółki w kształcie prostokątów i trójkątów.

</doc>
<doc id="2049890" url="https://pl.wikipedia.org/wiki?curid=2049890" title="Neelix">
Neelix



</doc>
<doc id="2049891" url="https://pl.wikipedia.org/wiki?curid=2049891" title="Attics to Eden">
Attics to Eden

Attics to Eden jest drugim studyjnym albumem amerykańskiej grupy Madina Lake. Album został wydany w dniu 1 maja 2009 r. w Australii, 4 maja w Wielkiej Brytanii i 5 maja 2009 r. w Stanach Zjednoczonych.

</doc>
<doc id="2049898" url="https://pl.wikipedia.org/wiki?curid=2049898" title="Kościół św. Jana Chrzciciela w Sansepolcro">
Kościół św. Jana Chrzciciela w Sansepolcro

Kościół św. Jana Chrzciciela w Sansepolcro - dawny budynek sakralny, który znajduje się w Sansepolcro przy via Giovanni Buitoni 9. Zapiski historyczne wspominają o kościele już w 1126 jako o własności opactwa benedyktyńskiego Marzano, znajdującego się na terenie diecezji Città di Castello, przy granicy z diecezją Arezzo. W średniowieczu budowlę nazywano również San Giovanni d'Afra, ponieważ był zbudowany w pobliżu strumienia Afra.
Z pierwotnego gmachu zachował się kamienny portal fasady z napisem mówiącym o przebudowie dokonanej w 1381. Napis został niestety przykryty freskiem przedstawiającym przepowiadanie św. Jana. Budynek jest obecnie siedzibą Muzeum Witraży.

</doc>
<doc id="2049900" url="https://pl.wikipedia.org/wiki?curid=2049900" title="Wiktor Komorowski (powstaniec warszawski)">
Wiktor Komorowski (powstaniec warszawski)

Wiktor Bogdan Komorowski ps. „Ren” (ur. 29 listopada 1926 w Toruniu, zm. 5 sierpnia 1954 w Warszawie) – żołnierz AK.
Młodość.
Syn Wiktora i Julii z Kaczyńskich. Szkołę powszechną i pierwszą klasę gimnazjum ukończył w Toruniu. Wysiedlony w 1939 roku, z matką i bratem przeniósł się do Warszawy. Na tajnych kompletach ukończył gimnazjum. W 1942 roku wstąpił do AK, walczył w powstaniu warszawskim. Po upadku powstania mieszkał krótko w Zalesiu Górnym koło Warszawy, a następnie w Toruniu. W 1945 roku złożył dużą maturę, a w październiku rozpoczął studia na Wydziale Budowy Okrętów Politechniki Gdańskiej. Naukę kontynuował na Wydziale Elektrycznym Politechniki Wrocławskiej. Jednocześnie pracował jako instruktor TPPR we Wrocławiu.
Działalność niepodległościowa.
W 1950 roku nielegalnie przedostał się na Zachód. Przebywał w obozach dla uchodźców w Niemczech i Austrii, nawiązał kontakty z polskimi środowiskami emigracyjnymi oraz wywiadami brytyjskim i amerykańskim. Z zadaniami wywiadowczymi wraz z Włodzimierzem Turskim w grudniu 1950 roku przez Czechosłowację powrócił do Polski. Przywiózł m.in. 150 egzemplarzy broszury "Dziura w żelaznej kurtynie", którą następnie rozesłał pocztą do polskich adresatów. W latach 1950–1951 wraz z Turskim jeszcze pięciokrotnie w rejonie Śnieżki nielegalnie przekraczał granicę polsko-czechosłowacką. Każdorazowo przywoził ulotki antykomunistyczne, rozsyłane następnie pocztą w Polsce i Czechosłowacji.
11 kwietnia 1951 roku przy przekraczaniu granicy polsko-czechosłowackiej zatrzymano towarzyszących mu Turskiego i Kornelię Zawuską, Komorowski zdołał uciec i dostać się do Austrii. 11 października 1952 roku przez Niemcy i NRD, w okolicach m. Forst przekroczył granicę polsko-niemiecką. Zamieszkał we Wrocławiu, zorganizował skrzynki kontaktowe – zwerbował do współpracy kilka osób. Nosił ps. „Ren”. 8 grudnia 1952 roku, ostrzeliwując się, zdołał wyrwać się z zasadzki zorganizowanej przez WUBP we Wrocławiu.
Skazanie, śmierć.
3 stycznia 1953 roku aresztowany we Wrocławiu. 24 grudnia 1953 Wojskowy Sąd Rejonowy w Warszawie w procesie pod przewodnictwem kpt. Jana Paramonowa skazał go na podstawie 7 MKK na karę śmierci (syg. akt WSR Warszawa Sr. 733/53). Rada Państwa nie skorzystała z prawa łaski. Stracony 5 sierpnia 1954 roku w więzieniu mokotowskim. Jego ojciec, Wiktor (ur. 1887), w sierpniu 1952 roku zmarł w więzieniu we Wrocławiu w niewyjaśnionych okolicznościach, a brat, Jerzy (ur. 1923), został stracony 15 kwietnia 1952 roku w więzieniu wrocławskim.
Grób symboliczny znajduje się na Cmentarzu Wojskowym w Kwaterze „na Łączce”.

</doc>
<doc id="2049902" url="https://pl.wikipedia.org/wiki?curid=2049902" title="Maharashtra">
Maharashtra



</doc>
<doc id="2049904" url="https://pl.wikipedia.org/wiki?curid=2049904" title="Gheszm">
Gheszm



</doc>
<doc id="2049905" url="https://pl.wikipedia.org/wiki?curid=2049905" title="Beata Jankowska">
Beata Jankowska



</doc>
<doc id="2049910" url="https://pl.wikipedia.org/wiki?curid=2049910" title="Neelix (Star Trek)">
Neelix (Star Trek)

Neelix – fikcyjna postać z serialu . Przedstawiciel rasy Talaxian. Pełni rolę kucharza i zajmuje się morale załogi. W postać tę wcielił się Ethan Phillips.

</doc>
<doc id="2049911" url="https://pl.wikipedia.org/wiki?curid=2049911" title="Izba Reprezentantów Alaski">
Izba Reprezentantów Alaski

Izba Reprezentantów Alaski ("Alaska House of Representatives") - izba niższa parlamentu stanowego Alaski, składająca się z czterdziestu członków wybieranych w jednomandatowych okręgach wyborczych na dwuletnie kadencje, z nieograniczoną możliwością reelekcji. W wyborach stosuje się ordynację większościową. Posiedzenia Izby odbywają się na Kapitolu Alaski w Juneau. Jest najmniej liczną spośród wszystkich stanowych izb niższych w całych Stanach Zjednoczonych.
W obecnej kadencji (2019-20) 23 miejsca w Izbie obsadzili politycy republikańscy, a 14 mandatów kontroluje Partia Demokratyczna.
Kierownictwo.
"stan na 30 grudnia 2020"

</doc>
<doc id="2049913" url="https://pl.wikipedia.org/wiki?curid=2049913" title="Kościół św. Bartłomieja Apostoła w Stawiszynie">
Kościół św. Bartłomieja Apostoła w Stawiszynie

Kościół św. Bartłomieja Apostoła w Stawiszynie – rzymskokatolicki kościół parafialny znajdujący się w mieście Stawiszyn w województwie wielkopolskim, przy ulicy Szkolnej.
Historia.
Świątynia gotycka, ufundowana w XIV wieku przez króla Kazimierza Wielkiego. Przez pewien okres należała do Braci Czeskich. W czasie potopu szwedzkiego została zniszczona przez wojsko. W 1706 świątynia uległa spaleniu. W XVIII wieku rozpoczęto jego restaurację. Obecny kształt kościół uzyskał pod koniec XIX wieku, gdy odbudowano zakończenie wieży w stylu neogotyckim oraz sklepienie budowli. Dobudowana została kaplica i kruchta.
Wyposażenie kościoła.
W prezbiterium kościoła umieszczony jest barokowy ołtarz główny. W nawach bocznych są umieszczone ołtarze neobarokowe. Umieszczone są na nich rzeźby późnogotyckie. Pochodzą one z dawnej kaliskiej kolegiaty Najświętszej Maryi Panny.

</doc>
<doc id="2049918" url="https://pl.wikipedia.org/wiki?curid=2049918" title="Piłka siatkowa na Letnich Igrzyskach Olimpijskich 1996 – turniej halowy mężczyzn">
Piłka siatkowa na Letnich Igrzyskach Olimpijskich 1996 – turniej halowy mężczyzn

Turniej olimpijski w piłce siatkowej mężczyzn podczas XXVI Letnich Igrzysk Olimpijskich w Atlancie był dziewiątą edycją w historii halowej odmiany tej dyscypliny sportu. Turniej olimpijski rozegrano w dniach od 21 lipca do 4 sierpnia 1996 roku.
W turnieju startowało 12 reprezentacji. Reprezentacje podzielono na dwie sześciodrużynowe grupy, w których zespoły rozegrały ze sobą po jednym spotkaniu. Po cztery najlepsze drużyny z każdej grupy awansowały do ćwierćfinałów, po których rozegrano półfinały, finał i mecz o 3. miejsce. Drużyny, które przegrały ćwierćfinały, rozegrały mecze o miejsca 5-8. Nie rozgrywano spotkań o miejsca 9-12.
Po raz kolejny w piątym secie zastosowano Railly Point System (każda akcja kończyła się zdobyciem punktu), ale zespół musiał mieć dwupunktową przewagę.
Pierwszy złoty medal igrzysk olimpijskich zdobyła reprezentacja Holandii, która pokonała w finale reprezentację Włoch 3:2, a w całym turnieju przegrała jedno spotkanie na osiem rozegranych.
Drużyny uczestniczące.
Awans do turnieju olimpijskiego uzyskali: organizator, trzy najlepsze drużyny Pucharu Świata, zwycięzcy kwalifikacyjnych turniejów kontynentalnych oraz trzech tzw. Światowych Turniejów Kwalifikacyjnych.
Faza grupowa.
Grupa A.
Tabela
Wyniki spotkań
Grupa B.
Tabela
Wyniki spotkań

</doc>
<doc id="2049920" url="https://pl.wikipedia.org/wiki?curid=2049920" title="Reu">
Reu

Reu (hebr. רְעוּ) − postać biblijna, według Księgi Rodzaju był synem Pelega i ojcem Seruga (Rdz 11,18-21). Ewangelia Łukasza (Łk 3,35) wymienia go pod greckim imieniem Ragau wśród przodków Jezusa.
Według apokryficznej Księgi Jubileuszów (Jub 10,18) urodził się w czasie, gdy budowano Wieżę Babel. Jego żoną została Ora, córka Ura syna Keseda.

</doc>
<doc id="2049922" url="https://pl.wikipedia.org/wiki?curid=2049922" title="Dahomej Francuski">
Dahomej Francuski

Dahomej Francuski – istniejąca w latach 1904–1958 kolonia w ramach Francuskiej Afryki Zachodniej. 
Historia.
Dahomej Francuski powstał w wyniku agresji Francji na królestwo Dahomeju tworzone przez lud Fon. W 1890 roku, wskutek pierwszej wojny francusko-dahomejskiej, król Béhanzin w zamian za coroczną zapłatę zgodził się w traktacie pokojowym na objęcie przez Francję protektoratu w rejonie Porto-Novo i Kotonu. Druga wojna francusko-dahomejska (1892-1894) doprowadziła do podporządkowania całego państwa, uwięzienia króla i jego przetrzymywania na Martynice. 
W 1904 roku Dahomej został włączony do Francuskiej Afryki Zachodniej. 
Za czasów rządów francuskich doszło do gwałtownych zmian w kraju. Pojawiły się na przykład porty (w Kotonu), kolej czy szkoły zakładane przez katolickich misjonarzy. 
Po II wojnie światowej, w 1946 roku rząd IV Republiki Francuskiej, nadała Dahomejowi autonomię; Dahomej uzyskał status zamorskiego terytorium z własnym parlamentem i reprezentacją we Francuskim Zgromadzeniu Narodowym. Jednocześnie kraj stał się członkiem Unii Francuskiej, tworze który miał zastąpić dawne imperium kolonialne. 
11 grudnia 1958 roku ogłoszono powstanie Republiki Dahomeju w ramach Wspólnoty Francuskiej. 1 sierpnia 1960 roku Republika uzyskała pełną niepodległość od Francji. Pierwszym prezydentem został Hubert Maga, który jeszcze pod rządami francuskimi sprawował funkcję premiera.
W 1975 roku państwo zmieniło nazwę na Benin.

</doc>
<doc id="2049928" url="https://pl.wikipedia.org/wiki?curid=2049928" title="Lillet">
Lillet

Lillet (wym. [li'le]) – francuski aperitif, wino aromatyzowane, alkohol zyskujący popularność na całym świecie.
Jest to mieszanka 85% wina bordoskiego z likierami produkowanymi z dziesięciu różnych owoców i macerowanymi ze skórką pomarańczy i dodatkiem chininy. Lillet dojrzewa w dębowych beczkach. Chociaż oryginalny receptura pochodzi z XIX w., obecnie produkowany jest na podstawie receptur z 1987 (biały) i 1990 (czerwony). Lillet według obecnej receptury jest bardziej owocowy i mniej gorzki. W sprzedaży dostępna jest wersja biała ("blanc"), różowa("rose") i czerwona ("rouge"). Lillet Blanc jest wytwarzany z winogron odmian sauvignon blanc, sémillon i muscadelle. Podstawą Lillet Rouge są klasyczne szczepy merlot i cabernet sauvignon.
Lillet bierze nazwę od spółki braci gorzelników, kupców win i napojów spirytusowych, założonej w mieście Podensac, w regionie Bordeaux na terenie Francji. Receptura tego aperitifu została opracowana w 1887.

</doc>
<doc id="2049929" url="https://pl.wikipedia.org/wiki?curid=2049929" title="Deutschlandfunk">
Deutschlandfunk

Deutschlandfunk (DLF) – publiczny program pierwszy niemieckiego radia emitowany przez Deutschlandradio.
W latach 50. XX wieku Niemiecka Republika Demokratyczna (NRD) rozpoczęła nadawanie własnych programów radiowych. W odpowiedzi na to, rozgłośnia Nordwestdeutscher Rundfunk wystąpiła z wnioskiem o pozwolenie na prowadzenie stacji radiowej do ARD. Wniosek został przyznany w 1956 roku, koncesja umożliwiła działanie Deutscher Langwellensender („Niemieckiej Rozgłośni Długofalowej”).
W 1960 roku rząd RFN podjął decyzję o tym, że Deutscher Langwellensender jako rozgłośnia o zasięgu ogólnoniemieckim (jej sygnał obejmował także inne państwa niemieckojęzyczne) powinna przejść pod zarząd rządu federalnego. W dniu 29 listopada 1960 roku rząd utworzył rozgłośnię Deutschlandfunk, nadawanie rozpoczęto 1 stycznia 1962 roku. 
Deutschlandfunk nadawane głównie w języku niemieckim, ukierunkowane było na NRD i niemieckojęzyczną mniejszości w Europie Wschodniej. Od dnia 7 czerwca 1963 roku rozpoczęło transmisje w językach obcych, m.in. w języku czeskim, chorwackim, polskim i serbskim.
W 1994 roku postanowiono włączyć DLF w struktury nowego Deutschlandradio, instytucji publicznej utworzonej w celu nadzorowania krajowych usług radiofonicznych.

</doc>
<doc id="2049933" url="https://pl.wikipedia.org/wiki?curid=2049933" title="Josse Bade">
Josse Bade

Josse Bade także Jodocus Badius Ascensius (ur. ok. 1461, prawdopodobnie w Gandawie, zm. 1535) – renesansowy drukarz i wydawca. Publikował dzieła humanistów i autorów klasycznych, w tym wczesne pisma Erazma z Rotterdamu. Z tego względu uznaje się go za drukarza humanistycznego – był jednak także oficjalnym drukarzem konserwatywnego Uniwersytetu Paryskiego i przygotowywał także teksty antyhumanistyczne oraz dzieła scholastyków.
Życie.
Choć pochodził z Flandrii, działał we Francji i znany jest pod francuskim imieniem. Urodził się prawdopodobnie w Gandawie, niektóre źródła podają, że przydomek „Ascensius” pochodzi od miejscowości Asse/Asche, imię łacińskie mogło mieć niderlandzką formę „Joost van Assche”. Nauki pobierał w szkole Braci Wspólnego Życia w Gandawie. Następnie prawdopodobnie przeniósł się na Uniwersytet w Lowanium. Później uczył się we Włoszech, gdzie do jego nauczycieli należał Filippo Beroaldo. Później nauczał w Walencji i od 1492 w Lyonie. Tam też pracował jako doradca naukowy i korektor dla drukarza Jeana Trechsela. U Trechsela wydał też kilka własnych pism. W 1498, po śmiercu Trechsela, poślubił jego pasierbicę Hostelye.
W 1499 zamieszkał w Paryżu, który miał stać się miastem, w którym osiadł na stałe. Nadal pracował przy przygotowywaniu druków, od 1503 miał zaś własną drukarnię, którą otworzył dzięki pomocy księgarza Jeana Petita. Jako drukarz pracował do śmierci, od 1515 jako jeden z uprzywilejowanych "libraires-jurés". Pierwsza drukarnia Bade'a w Paryżu znajdowała się przy rue des Carmes. Druga (od 1507) znajdowała się przy rue Saint-Jacques, pod ukazującym prasę drukarską znakiem „Praelum Ascensianum”, którego Bade używał także jako znaku drukarskiego. 
Jego starszy syn, prawdopodobnie Jean, zmarł w czerwcu 1526. Młodszy Conrad osiadł w Genewie, gdzie także został drukarzem. Zięciem Bade'a był inny drukarz francuski, Jean de Roigny.
Twórczość.
Bade był nie tylko wydawcą, ale też czynnym pisarzem i uczonym. Do jego dzieł należą gramatyki, traktaty moralne i poezja łacińska. Wśród dzieł tych wymienić należy "Navicula stultarum mulierum", "Vita Thomae à Kempis", "La nef de Folles". Jest też autorem wielu przedmów do książek, które drukował. Niekiedy umieszczał w wydawanych przez siebie książkach własne adnotacje.
Działalność drukarska.
Bade należał do najbardziej aktywnych drukarzy swoich czasów. Wydrukował ponad 720 książek (Philippe Renouard w "Imprimeurs &amp; libraires parisiens du XVIe siècle", Paris 1969, notuje 785), z czego większość w swojej własnej drukarni. Przy pozostałych współpracował głównie z Jeanem Petitem, braćmi Marnef i swoim zięciem Jeanem de Roigny. Są wśród nich dzieła teologiczne, filozoficzne, gramatyki, słowniki. Są wśród nich także liczne teksty klasyczne i humanistyczne – Bade stopniowo jednak silniej wiązał się z obozem konserwatywnym. Spośród wydrukowanych przez Badego dzieł 43 zawiera teksty autorstwa Erazma, a 48 inne dzieła, w których przygotowaniu miał udział. Mimo że Bade publikował wiele tekstów przeciw Erazmowi, a później Erazm drukował niemal wyłącznie u Frobena, nadal współpracowali raczej zgodnie, a "Ciceronianus" zawiera rozdział, w którym porównani zostają Bade i Budé). W 1518/1519 Bade popierał obóz konserwatywny w kontrowersyjnej debacie dotyczącej Marii Magdaleny i wydrukował kilka książek na ten temat. W 1521 wydrukował skierowane przeciw Lutrowi "Determinatio" wydziału teologicznego Uniwersytetu Paryskiego. W 1526 i 1527 wydał dwa pisma polemiczne przeciw Lutrowi, których autorem był Jérôme de Hangest.

</doc>
<doc id="2049934" url="https://pl.wikipedia.org/wiki?curid=2049934" title="Konfidencjalność">
Konfidencjalność



</doc>
<doc id="2049936" url="https://pl.wikipedia.org/wiki?curid=2049936" title="Pogrzeb powietrzny">
Pogrzeb powietrzny

Pogrzeb powietrzny (także pogrzeb niebiański, ekspozycja zwłok) – buddyjska i zaratustriańska forma pochówku zwłok ludzkich, spotykana w Azji, podczas której zwłoki stają się żerem dla ptaków drapieżnych.
Pochodzenie.
Buddyzm głosi, że ciało jest tylko przejściowym miejscem przebywania ludzkiego intelektu i odrzuca ideę zmartwychwstania ciała oraz istnienie duszy. Z tego powodu buddyjskie pogrzeby polegają na niszczeniu zwłok, najczęściej przez kremację. W krajach, gdzie kremacja jest utrudniona, np. przez niedostatek materiału opałowego, a inne formy pochówku uniemożliwia kamienista lub zamarznięta ziemia, zwłoki są niszczone np. przy pomocy ptaków drapieżnych. W Tybecie wierzy się, że te ptaki przenoszą ciało subtelne zmarłego do stanu bardo.
Rejony występowania.
Tybet.
Pogrzeby powietrzne (tybet.: "dżhator" (བྱ་གཏོར་), "ofiara dla ptaków") są dzisiaj najczęściej spotykane w Tybetańskim Regionie Autonomicznym (Chiny). Po okresie zakazów i utrudnień ze strony władz chińskich praktyka pogrzebów powietrznych odradza się w tym regionie. Po zgonie następuje trwający 3–5 dni okres obrzędów religijnych, podczas których kapłan buddyjski odczytuje Księgę Umarłych, aby ułatwić opuszczenie martwego ciała przez ciało subtelne.
Następnie przed świtem zwłoki przewozi się na specjalne, odosobnione miejsce, np. w to zwane Doliną Buddy, niedaleko świętej góry Kajlas. Inne miejsca takich pogrzebów znajdują się m.in. koło pustelni Pabonka i koło klasztoru Reting. Tam grabarze ("Ragjapas") wielokrotnie nacinają powłoki ciała i zostawiają nagie zwłoki na żer sępów i orłosępów. Grubsze kości, pozostawione przez ptaki, są rozbijane na miazgę siekierą tak, aby ptaki mogły je zjeść.
Mongolia.
Pogrzeby powietrzne były rozpowszechnione w Mongolii i w sąsiednich rejonach aż do początku XX w. Zwłoki nie były nacinane ani rozdrabniane, tylko pozostawiane w stepie na żer ptaków i innych zwierząt. Po objęciu władzy przez komunistów ta forma pogrzebu została zakazana i zastąpiona przez grzebanie zwłok w ziemi.
Persja i Indie.
Wyznawcy zaratusztrianizmu praktykowali pozostawianie zwłok w specjalnych wieżach milczenia, gdzie stanowiły żer dla ptaków. Wynikało to z przekonania, że zwłoki są „nieczyste” i powinny być usuwane w taki sposób, aby nie „skazić” ani ziemi, ani ognia. Obecnie ta forma pochówku występuje tylko wśród Parsów, potomków zbiegłych z Persji przed prześladowaniami religijnymi wyznawców zaratusztrianizmu, mieszkających w Indiach.

</doc>
<doc id="2049937" url="https://pl.wikipedia.org/wiki?curid=2049937" title="Flaga Ostrowi Mazowieckiej">
Flaga Ostrowi Mazowieckiej



</doc>
<doc id="2049938" url="https://pl.wikipedia.org/wiki?curid=2049938" title="Gmina Bear Grove (hrabstwo Cass)">
Gmina Bear Grove (hrabstwo Cass)

Gmina Bear Grove (ang. "Bear Grove Township") – gmina w USA, w stanie Iowa, w hrabstwie Cass. Według danych z 2000 roku gmina miała 270 mieszkańców.

</doc>
<doc id="2049939" url="https://pl.wikipedia.org/wiki?curid=2049939" title="Srebrna Piłka Estonii">
Srebrna Piłka Estonii

Srebrna Piłka Estonii - piłkarska nagroda przyznawana zdobywcy najładniejszej bramki dla reprezentacji Estonii, wręczana od 1995. Konstantin Vassiljev, Martin Reim i Indrek Zelinski zdobyli nagrodę trzykrotnie.

</doc>
<doc id="2049940" url="https://pl.wikipedia.org/wiki?curid=2049940" title="Gmina Benton (hrabstwo Cass)">
Gmina Benton (hrabstwo Cass)

Gmina Benton (ang. "Benton Township") – gmina w USA, w stanie Iowa, w hrabstwie Cass. Według danych z 2000 roku gmina miała 171 mieszkańców.

</doc>
<doc id="2049941" url="https://pl.wikipedia.org/wiki?curid=2049941" title="Gmina Brighton (hrabstwo Cass)">
Gmina Brighton (hrabstwo Cass)

Gmina Brighton (ang. "Brighton Township") – gmina w USA, w stanie Iowa, w hrabstwie Cass. Według danych z 2000 roku gmina miała 377 mieszkańców.

</doc>
<doc id="2049942" url="https://pl.wikipedia.org/wiki?curid=2049942" title="Gmina Cass (hrabstwo Cass)">
Gmina Cass (hrabstwo Cass)

Gmina Cass (ang. "Cass Township") – gmina w USA, w stanie Iowa, w hrabstwie Cass. Według danych z 2000 roku gmina miała 691 mieszkańców.

</doc>
<doc id="2049944" url="https://pl.wikipedia.org/wiki?curid=2049944" title="Gmina Edna (Iowa)">
Gmina Edna (Iowa)

Gmina Edna (ang. "Edna Township") – gmina w USA, w stanie Iowa, w hrabstwie Cass. Według danych z 2000 roku gmina miała 140 mieszkańców.

</doc>
<doc id="2049945" url="https://pl.wikipedia.org/wiki?curid=2049945" title="Gmina Franklin (hrabstwo Cass)">
Gmina Franklin (hrabstwo Cass)

Gmina Franklin (ang. "Franklin Township") – gmina w USA, w stanie Iowa, w hrabstwie Cass. Według danych z 2000 roku gmina miała 397 mieszkańców.

</doc>
<doc id="2049946" url="https://pl.wikipedia.org/wiki?curid=2049946" title="Against Da Grain">
Against Da Grain

Against Da Grain – debiutancki album amerykańskiego zespołu YoungBloodZ, wydany 12 października, 1999 roku.

</doc>
<doc id="2049947" url="https://pl.wikipedia.org/wiki?curid=2049947" title="Gmina Grant (hrabstwo Cass)">
Gmina Grant (hrabstwo Cass)

Gmina Grant (ang. "Grant Township") – gmina w USA, w stanie Iowa, w hrabstwie Cass. Według danych z 2000 roku gmina miała 1273 mieszkańców.

</doc>
<doc id="2049948" url="https://pl.wikipedia.org/wiki?curid=2049948" title="Gmina Grove (hrabstwo Cass)">
Gmina Grove (hrabstwo Cass)

Gmina Grove (ang. "Grove Township") – gmina w USA, w stanie Iowa, w hrabstwie Cass. Według danych z 2000 roku gmina miała 7608 mieszkańców.

</doc>
<doc id="2049949" url="https://pl.wikipedia.org/wiki?curid=2049949" title="Gmina Lincoln (hrabstwo Cass)">
Gmina Lincoln (hrabstwo Cass)

Gmina Lincoln (ang. "Lincoln Township") – gmina w USA, w stanie Iowa, w hrabstwie Cass. Według danych z 2000 roku gmina miała 185 mieszkańców.

</doc>
<doc id="2049950" url="https://pl.wikipedia.org/wiki?curid=2049950" title="Kościół św. Augustyna w Sansepolcro">
Kościół św. Augustyna w Sansepolcro

Kościół św. Augustyna w Sansepolcro - budowla sakralna, znajdująca się przy via XX Settembre w Sansepolcro, we Włoszech. Zbudowany w 1203 jako Pieve di Sanata Maria Assunta, w 1555 zmienił nazwę na obecną, wtedy to bowiem przybyli tu augustianie. Oni to, między 1580 a początkiem XVII w., zbudowali tu konwent.
Obecny wygląd kościoła jest efektem przebudowy dokonanej w latach 1771-1785, według projektu architekta Vincenzo Righi z Camerino.
Aż do 1771 było tu czczone Święte Oblicze (wł. "Volto Santo"), przeniesione później do katedry, a którego kult udokumentowany jest począwszy od 1343.
W fasadzie kościoła zachował się szesnastowieczny kamienny portal. Jedynym elementem pierwotnej, trzynastowiecznej budowli jest romańska dzwonnica, na którą została przekształcona średniowieczna wieża. 
Pod głównym ołtarzem przechowywana jest drewniana trumna z XVII w., zawierająca szczątki bł. Angelo z Sansepolcro, pochodzącego być może z rodu Scarpetti, zmarłego w 1306. Jego kult został zaaprobowany przez Kościół w 1921.

</doc>
<doc id="2049951" url="https://pl.wikipedia.org/wiki?curid=2049951" title="Gmina Massena">
Gmina Massena

Gmina Massena (ang. "Massena Township") – gmina w USA, w stanie Iowa, w hrabstwie Cass. Według danych z 2000 roku gmina miała 608 mieszkańców.

</doc>
<doc id="2049952" url="https://pl.wikipedia.org/wiki?curid=2049952" title="Legislatura Alaski">
Legislatura Alaski

Legislatura Alaski ("Alaska Legislature") - parlament amerykańskiego stanu Alaska. Ma charakter bikameralny i składa się z Izby Reprezentantów oraz Senatu. Jest najmniejszym pod względem liczby członków wśród dwuizbowych parlamentów stanowych w USA (wśród wszystkich legislatur mniejsza jest tylko jednoizbowa Legislatura Nebraski).
Obie izby wybierane są w jednomandatowych okręgach wyborczych. Izba Reprezentantów liczy 40 członków, a jej kadencja trwa dwa lata. Senat tworzy 20 osób wybieranych na cztery lata, przy czym co dwa lata odnawiana jest połowa składu.
Siedzibą obu izb jest Kapitol Stanowy Alaski w Juneau.

</doc>
<doc id="2049953" url="https://pl.wikipedia.org/wiki?curid=2049953" title="Gmina Noble (Iowa)">
Gmina Noble (Iowa)

Gmina Noble (ang. "Noble Township") – gmina w USA, w stanie Iowa, w hrabstwie Cass. Według danych z 2000 roku gmina miała 367 mieszkańców.

</doc>
<doc id="2049954" url="https://pl.wikipedia.org/wiki?curid=2049954" title="Gmina Pleasant (hrabstwo Cass, Iowa)">
Gmina Pleasant (hrabstwo Cass, Iowa)

Gmina Pleasant (ang. "Pleasant Township") – gmina w USA, w stanie Iowa, w hrabstwie Cass. Według danych z 2000 roku gmina miała 1301 mieszkańców.

</doc>
<doc id="2049955" url="https://pl.wikipedia.org/wiki?curid=2049955" title="237P/LINEAR">
237P/LINEAR

237P/LINEAR – kometa krótkookresowa, należąca do rodziny Jowisza.
Odkrycie.
Kometa została odkryta 14 marca 2003 w ramach programu LINEAR.
Orbita komety i właściwości fizyczne.
Orbita komety 237P/LINEAR ma kształt elipsy o mimośrodzie 0,35. Jej peryhelium znajduje się w odległości 2,42 j.a., aphelium zaś 5,05 j.a. od Słońca. Jej okres obiegu wokół Słońca wynosi 7,22 roku, nachylenie do ekliptyki to wartość 16,15˚.
Jądro tej komety ma rozmiary kilku km.

</doc>
<doc id="2049956" url="https://pl.wikipedia.org/wiki?curid=2049956" title="Gmina Pymosa">
Gmina Pymosa

Gmina Pymosa (ang. "Pymosa Township") – gmina w USA, w stanie Iowa, w hrabstwie Cass. Według danych z 2000 roku gmina miała 318 mieszkańców.

</doc>
<doc id="2049957" url="https://pl.wikipedia.org/wiki?curid=2049957" title="Gmina Union (hrabstwo Cass, Iowa)">
Gmina Union (hrabstwo Cass, Iowa)

Gmina Union (ang. "Union Township") – gmina w USA, w stanie Iowa, w hrabstwie Cass. Według danych z 2000 roku gmina miała 495 mieszkańców.

</doc>
<doc id="2049959" url="https://pl.wikipedia.org/wiki?curid=2049959" title="CiU">
CiU



</doc>
<doc id="2049960" url="https://pl.wikipedia.org/wiki?curid=2049960" title="Gmina Victoria (Iowa)">
Gmina Victoria (Iowa)

Gmina Victoria (ang. "Victoria Township") – gmina w USA, w stanie Iowa, w hrabstwie Cass. Według danych z 2000 roku gmina miała 173 mieszkańców.

</doc>
<doc id="2049961" url="https://pl.wikipedia.org/wiki?curid=2049961" title="Gmina Washington (hrabstwo Cass, Iowa)">
Gmina Washington (hrabstwo Cass, Iowa)

Gmina Washington (ang. "Washington Township") – gmina w USA, w stanie Iowa, w hrabstwie Cass. Według danych z 2000 roku gmina miała 310 mieszkańców.

</doc>
<doc id="2049962" url="https://pl.wikipedia.org/wiki?curid=2049962" title="Friedrich Myconius">
Friedrich Myconius

Friedrich Myconius (ur. 26 grudnia 1490 w Lichtenfels, zm. 7 kwietnia 1546 w Gocie) – niemiecki teolog luterański i działacz reformacyjny.
Życiorys.
Friedrich Myconius, po ukończeniu szkoły w rodzinnym mieście, w 1504 roku podjął naukę w szkole łacińskiej w Annaberg, gdzie w 1510 roku spotkał Johanna Tetzela, który podróżował po Niemczech jako komisarz ds. odpustów. Zaniepokojony o swoją kondycję duchową wstąpił do zakonu franciszkanów. Z Annabergu przeniósł się do klasztoru w Lipsku, a w 1521 roku do Weimaru. Tam studiował nauki Piotra Lombarda, Aleksandra z Hales, Bonawentury, Gabriela Biela, a przede wszystkim Augustyna, którego dzieła wywarły na niego wielki wpływ. W 1516 roku został wyświęcony w Weimarze i został tam kaznodzieją. Poparł sprzeciw Marcina Lutra przeciwko odpustom i został jednym z pierwszych jego zwolenników. Jednak władze Weimaru podchodziły do reformacji z rezerwą i sytuacja Myconiusa stawała się coraz trudniejsza. Jego działania były kontrolowane i groziło mu dożywotnim zamknięciem w klasztorze, jednak udało mu się zbiec i w 1524 roku został kaznodzieją w Zwickau. Później skierowano go do posługi zborowi w niewielkim mieście Buchholz.
W 1524 roku książę Jan Stały skierował go do posługi w Gocie na prośbę rady miejskiej i zboru. Chociaż grunt dla reformacji był już tam przygotowany, to sprawy kościelne i świeckie nie przedstawiały się najlepiej. Kondycja duchowieństwa była niska, szkoły znajdowały się w rękach osób niekompetentnych, a władze miejskie odznaczały się chciwością i nieporządkiem. Myconius z wielką energią wziął się za naprawę tej sytuacji. W 1525 roku Luter w swych listach zachęcał go, by nie obawiał się zbuntowanych chłopów a Filip Melanchton, który zaczął pisać do niego w 1527 roku, ostrzegał go przed nadmiernym zaangażowaniem w sprawy świeckie. Myconius zreformował szkolnictwo i zachęcił mieszkańców do korzystania z nich. W 1524 roku założył też szkołę w klasztorze augustianów, której rektorem do 1535 roku był Basilius Monner z Weimaru.
Wpływ Myconiusa nie ograniczał się jedynie do Gothy. Towarzyszył księciu Janowi Fryderykowi jako kaznodzieja podczas jego wypraw do innych państw niemieckich. Wraz z Melanchtonem i Justusem Meniusem przeprowadzał wizytacje Turyngii w 1527 i 1533 roku, brał udział w spotkaniu w Marburgu w 1529 roku i zjeździe w Schmalkalden w 1537 roku, gdzie podpisał Artykuły Szmalkaldzkie. W 1538 roku wraz z Franzem Burkhardtem i Georgiem von Boyneburg udał się do Anglii, by omówić artykuły Konfesji Augsburskiej z teologami króla Henryka VIII. Z sukcesem wprowadzał reformację w Saksonii, najpierw w ukochanym Annabergu, później w Lipsku, gdzie głosił kazania ewangelickie w kościele św. Mikołaja. Zdobył uznanie mieszkańców do takiego stopnia, że książę Jan Fryderyk długo musiał prosić go o powrót do Gothy, który nastąpił w 1540 roku.

</doc>
<doc id="2049963" url="https://pl.wikipedia.org/wiki?curid=2049963" title="Drankin’ Patnaz">
Drankin’ Patnaz

Drankin’ Patnaz – drugi studyjny album grupy YoungBloodZ. Został wydany 26 sierpnia 2003 roku.

</doc>
<doc id="2049964" url="https://pl.wikipedia.org/wiki?curid=2049964" title="Filippo Beroaldo">
Filippo Beroaldo

 

</doc>
<doc id="2049965" url="https://pl.wikipedia.org/wiki?curid=2049965" title="Them Bones">
Them Bones

Them Bones – drugi singel amerykańskiego zespołu muzycznego Alice in Chains, promujący opublikowany we wrześniu 1992 album studyjny "Dirt". Czas trwania utworu wynosi 2 minuty i 30 sekund, co czyni go, prócz „Untitled” (0:43), najkrótszą kompozycją wchodzącą w skład płyty. Autorem tekstu i kompozytorem jest Jerry Cantrell.
Singel ukazał się w dwóch formatach – na płycie winylowej (7” i 12”-calowej) oraz CD. W zależności od wersji, na stronach B zostały zamieszczone kompozycje z albumu "Facelift" (1990), minialbumu "Sap" (1992) i płyty "Dirt".
Analiza.
Autor Jerry Cantrell w rozmowie z brytyjskim miesięcznikiem branżowym „Metal Hammer” odniósł się do interpretacji tekstu: „Ten utwór jest pełen emocji. Mówi o kwestii własnej śmierci oraz o tym, że trzeba sobie zdawać sprawę, iż nie żyje się wiecznie i zejście z tego świata jest nieuniknione. Śmierć jest przerażająca, ale od czasu do czasu należy z tym problemem stanąć twarzą w twarz. «Them Bones» miał mi pomóc oswoić się ze śmiercią”. W wywiadzie dla „Guitar School” muzyk przyznał: „Piosenka właściwie przypomina mi brzmienie «We Die Young», jest w niej naprawdę silny riff. Wielu ludzi ma kłopoty z odbiorem naszych tekstów, bo one nie są najłatwiejsze, są szorstkie, nieprzyjemne jak właśnie «Them Bones». Numer ten tak naprawdę nie traktuje o śmierci i umieraniu, raczej o radzeniu sobie z resztą czasu, jaka pozostała ci w życiu, kiedy koniec jest już bliski. To bardzo smutna rzecz, kiedy zdajesz sobie sprawę, że nie będziesz trwał wiecznie. Powinieneś próbować zrobić tyle rzeczy, ile tylko można, w czasie, który jest ci dany. To moja recepta na życie”. Cantrell podkreślił, że była to dla niego „muzyczna terapia”.
„Them Bones” został skomponowany w niskim strojeniu D (ang. "drop D"), obniżonym o pół tonu w dół, według schematu Db-Ab-Db-Gb-Bb-Eb. Charakteryzuje się on chromatycznością i jest zagrany w metrum 7/8, z wyjątkiem refrenu, gdzie jest to 4/4. Przy stosowaniu nieparzystego metrum, Cantrell na łamach pisma „Guitar World” przyznał, że nie przywiązywał do tego szczególnej wagi. Stwierdził, że po prostu przychodzi mu to w sposób naturalny. Główny riff muzyk skomponował w trakcie trwania Clash of the Titans w 1991. Charakterystyczne okrzyki Layne’a Staleya w początkowej sekwencji utworu, zostały zaimprowizowane przez wokalistę podczas pracy w studiu. „Them Bones” cechuje się także zharmonizowanymi liniami wokalnymi Staleya i Cantrella, które występują głównie w zwrotkach, oraz agresywnym i dynamicznym brzmieniem, połączonym z solową grą Cantrella.
Teledysk.
Koncept fabuły teledysku Rocky Schenck napisał 5 sierpnia 1992. Przed rozpoczęciem realizacji, przeszedł on kilka modyfikacji. Zdjęcia rozpoczęto 18 sierpnia w Raleigh Studios, mieszącym się przy 5300 Melrose Avenue w Hollywood na terenie Los Angeles. „Aby wizualnie podkreślić agresywność piosenki, chciałem, by ruchy kamery były ekstremalnie przyspieszone – szybciej niż można było osiągnąć przy użyciu zwykłego żurawia. Aby móc osiągnąć ten efekt, zsynchronizowałem ruchy warg muzyków i odtwarzałem ich instrumenty w zwolnionym tempie do utworu, który także był odtwarzany w zwolnionym tempie, z prędkością 12 klatek na sekundę. Następnie przenosiliśmy nagrany film z prędkością 24 klatek na sekundę, podwajając prędkość poruszania kamery i sprawiając, że występ zespołu nagrywany był z normalną prędkością” – wspominał reżyser. Edycją wideoklipu zajął się Joe Torcello, a procesem produkcji David Naylor. Zdaniem Schencka teledysk do „Them Bones” był „skomplikowany i trudny technicznie” w realizacji.
Fabuła przedstawia członków zespołu wykonujących utwór w jaskini znajdującej się pod Ziemią. Często ukazywane są sceny kałuży, w której odbija się twarz śpiewającego Staleya, oraz walczących bądź zjadających się wzajemnie zwierząt. Wideoklip dostępny jest na kompilacji "" (1999).
Wydanie.
„Them Bones” został opublikowany na singlu 8 września 1992 nakładem wytwórni Columbia. 8 marca 1993 singel z utworem ukazał się w rozszerzonej wersji – zawierającej dodatkowo kompozycje „We Die Young” (z debiutanckiego albumu studyjnego "Facelift"; 1990), „Got Me Wrong” i „Am I Inside” (pochodzące z minialbumu "Sap"; 1992) – na terenie Wielkiej Brytanii.
„Them Bones” w późniejszym czasie został zamieszczony na czterech kompilacyjnych albumach Alice in Chains – "", "Music Bank" (oba z 1999), "Greatest Hits" (2001) oraz "The Essential Alice in Chains" (2006). W grudniu 2000 koncertowa wersja utworu, zarejestrowana 2 lipca 1996 w Kiel Center w Saint Louis, weszła w skład kompozycji zawartych na płycie "Live".
Odbiór.
Krytyczny.
Ned Raggett z AllMusic przyznał, że „«Them Bones» jest to krótki utwór skoncentrowany i nieustępliwy, o potężnej mocy gitarowych riffów”. Autor porównał go do równie agresywnego i dynamicznego „We Die Young”, podkreślając przy tym, że „jeszcze bardziej imponujące było jak prowadzenie melodii wzrasta zamiast opadać, ale dzięki swej brutalnej sile i unikalnemu zduszonemu akcentowi Staleya, wciąż brzmi jak marsz śmierci”. Ric Albano z magazynu „Classic Rock” wyróżnił kompozycję, pisząc: „W jednej chwili wybuchowy początek. Piosenka buduje napięcie poprzez kolejne wersy”. Jeff Gilbert z „Guitar World” przyznał, że „otwierający «Them Bones» charakteryzuje się „burzącym oraz kapitalnym akordem”. Don Kyle na łamach brytyjskiego „Kerrang!” opisał go jako „krótki, ostry wstrząs podobny do «We Die Young»”. Chad Childers z Loudwire określił „Them Bones” mianem jednego z najlepszych utworów w dorobku zespołu, zaznaczając jednocześnie charakterystyczny śpiew Staleya i agresywne partie gitar Cantrella. Michael Christopher z PopMatters napisał o kompozycji: „Dwie i pół minuty wściekłego krzyku i opatentowanej harmonizacji między Staleyem i Cantrellem oraz wręcz nieustające ciężkie riffy”.
Komercyjny.
17 października 1992 „Them Bones” zadebiutował na 32. lokacie w notowaniu opracowywanym przez tygodnik „Billboard” – Album Rock Tracks. 21 listopada, po sześciu tygodniach obecności na wspomnianej liście przebojów, utwór uplasował się na 24. miejscu. Łącznie „Them Bones” notowany był przez dziewięć tygodni. 28 listopada singel osiągnął 30. lokatę na liście „Billboardu” Modern Rock Tracks. Kompozycja Alice in Chains została odnotowana również na 93. pozycji australijskiej listy Top 100 Singles Chart. 11 marca 1993 zadebiutowała w irlandzkim zestawieniu Top 100 Singles. Singel notowany był przez cztery tygodnie, docierając do 22. lokaty. 20 marca „Them Bones” uplasował się na 26. lokacie brytyjskiego notowania Official Singles Chart Top 75. 3 kwietnia został sklasyfikowany na 76. miejscu listy European Hot 100, opracowywanej na podstawie sprzedaży singla w piętnastu krajach Europy.
Wykorzystanie utworu.
W 1994 „Them Bones” został użyty w angielskiej wersji '. W 2001 kompozycja weszła w skład ścieżki dźwiękowej gry wyścigowej "ATV Offroad Fury". Dwa lata później, wraz z „Would?”, „Them Bones” został użyty w grze '. W 2004 kompozycja została wykorzystana w filmie dokumentalnym "Ujarzmić fale" w sekcji o surfingowaniu. W tym samym roku „Them Bones” wszedł w skład "", gdzie można go usłyszeć w Radiu X. Także w 2006 „Them Bones” wszedł w skład listy "Guitar Hero II". W 2010 kompozycja została wykorzystana w grze "Madden NFL 10". W październiku 2017 singel, będąc częścią zestawu Alice In Chains Pack 03, został udostępniony jako zawartość do pobrania na platformy Xbox One i PlayStation 4 dla gry "Rock Band 4".
Zestawienia.
W 2011 witryna gibson.com sklasyfikowała utwór na 39. pozycji zestawienia „50 najlepszych metalowych utworów”. Autor Sean Patrick Dooley napisał, że jest to „metalowe arcydzieło”. Michael Danaher z magazynu „Paste” umieścił kompozycję na 16. lokacie w rankingu „50 najlepszych grunge’owych utworów w historii”. Swój wybór argumentował: „Skowyt Staleya z mięsistymi metalowymi riffami Cantrella, to zapowiedź czegoś wielkiego”.
Utwór na koncertach.
„Them Bones” został po raz pierwszy wykonany na żywo 27 sierpnia 1992 podczas koncertu w The Evergreen State College na terenie miasta Olympia, w ramach przedpremierowej mini trasy Shitty Cities Tour, poprzedzającej tournée Down in Your Hole Tour. W trakcie jego trwania, zespół swoje występy rozpoczynał od „Them Bones”. Od momentu reaktywacji zespołu w 2005, utwór regularnie prezentowany jest podczas koncertów.
Lista utworów na singlu.
singel CD :
singel CD :
singel CD :
winyl 7” :
winyl 12” :
Strona A:
Strona B:
singel CD :
winyl 12” :
Strona A:
Strona B:
Personel.
Opracowano na podstawie materiału źródłowego:
Alice in Chains
Produkcja

</doc>
<doc id="2049967" url="https://pl.wikipedia.org/wiki?curid=2049967" title="Cmentarz żydowski w Suchaniu">
Cmentarz żydowski w Suchaniu

Cmentarz żydowski w Suchaniu – kirkut powstał na początku XIX wieku. Mieścił się na zalesionym wzniesieniu we wschodniej części miasta, na uboczu dzisiejszej ul. Leśnej (dawniej Arnswalder Landstraße). Do kirkutu można było dojść ścieżką prowadzącą od głównej drogi. Obecnie na terenie cmentarza znajdują się resztki macew, wiele w stanie rozpadu.

</doc>
<doc id="2049969" url="https://pl.wikipedia.org/wiki?curid=2049969" title="Wiskozymetr Ostwalda">
Wiskozymetr Ostwalda

Lepkościomierz Ostwalda, wiskozymetr Ostwalda – rodzaj lepkościomierza kapilarnego, w którym podstawą pomiaru lepkości kinematycznej jest prędkość przepływu cieczy przez kalibrowaną kapilarę w ściśle określonych warunkach pomiarowych (przepływ laminarny i stacjonarny, zob. też prawo Hagena-Poiseuille’a). Pomiaru dokonuje się przez napełnienie cieczą (np. badanym olejem) szerszej części U-rurki do dolnej części rozszerzenia, zassaniu cieczy do lewej części i zmierzeniu czasu przemieszczanie się menisku między kreskami kapilary. W czasie pomiaru U-rurka usytuowana jest pionowo. Wartość lepkości kinematycznej formula_1 otrzymuje się mnożąc czas przepływu t przez stałą kapilary K.
Na podobnej zasadzie działają lepkościomierze Ubbelohdego i Pinkiewicza.
Nazwa wiskozymetru pochodzi od nazwiska niemieckiego profesora Wilhelma Ostwalda (laureata Nagrody Nobla w dziedzinie chemii w roku 1909).

</doc>
<doc id="2049970" url="https://pl.wikipedia.org/wiki?curid=2049970" title="Ev’rybody Know Me">
Ev’rybody Know Me

Ev’rybody Know Me – trzeci album studyjny zespołu YoungBloodZ. Został wydany 13 grudnia, 2005 roku. Singlami promującymi były "Presidential" i "Chop Chop".

</doc>
<doc id="2049971" url="https://pl.wikipedia.org/wiki?curid=2049971" title="Podlaska Komunikacja Samochodowa Nova">
Podlaska Komunikacja Samochodowa Nova

Podlaska Komunikacja Samochodowa Nova S.A. (wcześniej "Przedsiębiorstwo Komunikacji Samochodowej w Białymstoku Spółka Akcyjna") – polskie przedsiębiorstwo transportowe z siedzibą w Białymstoku przy ul. Boh. Monte Cassino 8, zajmujące się głównie przewozem osób na trasach lokalnych i dalekobieżnych. Początkowo funkcjonowało jako przedsiębiorstwo państwowe, później działa jako spółka akcyjna. 
Historia.
W roku 1945 na wniosek ówczesnego Ministra Komunikacji został powołany Państwowy Urząd Samochodowy. Pod koniec tego roku Stacja PKS w Białymstoku (mieszcząca się przy ulicy Kraszewskiego) posiadała już 60 jednostek taboru samochodowego (głównie z demobilu wojskowego); uruchomiono również pierwsze stałe połączenia do Warszawy oraz Olsztyna. W roku 1951 wybudowano nowoczesną (na ówczesne warunki) stację obsługi, magazyny i budynek administracyjny przy ul. Fabrycznej 1.
W 1975 roku, po przeprowadzonym nowym podziale administracyjnym, na podstawie zarządzenia Ministra Komunikacji Wojewódzkie Przedsiębiorstwo PKS w Białymstoku zmieniło nazwę na Przedsiębiorstwo Państwowej Komunikacji Samochodowej w Białymstoku i rozpoczęło działalność na terenie 3 województw: białostockiego, łomżyńskiego i ostrołęckiego.
Jedną z najpoważniejszych inwestycji była budowa dworca PKS na ulicy Bohaterów Monte Cassino 10, który został oddany do użytku w 1986 roku.
W ciągu kilkudziesięcioletniego istnienia firma kilkakrotnie zmieniała swoją nazwę, lecz najważniejsza dla jej obecnego kształtu była komercjalizacja przeprowadzona w 2006 roku, która doprowadziła do powstania spółki akcyjnej. Dnia 5 lipca 2011 roku spółka PKS Białystok S.A. została skomunalizowana i jej właścicielem zostało województwo podlaskie.
W styczniu 2017 roku PKS Białystok S.A. przejął spółki: PKS w Suwałkach Sp. z o.o., PKS w Zambrowie Sp. z o.o., PKS w Łomży Sp. z o.o. i PKS w Siemiatyczach Sp. z o.o. Po połączeniu PKS w Białymstoku dokonał zmiany nazwy na obecną – Podlaska Komunikacja Samochodowa Nova Spółka Akcyjna. Siedzibą spółki jest biuro mieszczące się nad halą dworca PKS Nova przy ul. Boh. Monte Cassino 8 w Białymstoku.
4 czerwca 2019 roku z funkcji prezesa zarządu odwołany został Cezary Sieradzki, zastąpił go Andrzej Mioduszewski.
Działalność.
Podstawowa działalność spółki polega na prowadzeniu pasażerskiej komunikacji samochodowej według rozkładu jazdy na obszarze województwa podlaskiego i warmińsko-mazurskiego. Realizowane są połączenia do wszystkich miast powiatowych w tych województwach oraz do ich najdalszych zakątków, a także bezpośrednie połączenia do Warszawy, Białegostoku, Mińska Mazowieckiego, Bielska Podlaskiego, Olsztyna, Ełku, Rajgrodu, Łomży, Suwałk, Elbląga, Gołdapi, Sejn, Mrągowa, Giżycka, Kętrzyna, Gdańska, Gdyni, Słupska, Częstochowy, Łodzi, Szczytna, Wrocławia, Katowic, Płocka, Ciechocinka, Bydgoszczy, Piły, Koszalina, Szczecina, Kołobrzegu, Ustronia Morskiego i wielu innych. Pozostałymi działaniami spółki są: prowadzenie pozarozkładowych (okazjonalnych) krajowych i zagranicznych przewozów pasażerskich, obsługa i naprawa pojazdów mechanicznych, wynajem nieruchomości i powierzchni reklamowej, usługi noclegowe, sprzedaż części i akcesoriów do pojazdów mechanicznych oraz materiałów pędnych.
Nowy dworzec.
11 grudnia 2017 otworzono nowy dworzec na ul. Bohaterów Monte Cassino 8 w Białymstoku. Budynek dworca posiada dwie kondygnacje. Parter stanowi część dostępną dla pasażerów o powierzchni ponad 930 m² oraz pomieszczenia pomocnicze związane z funkcjonowaniem dworca. Na piętrze znajdują się pomieszczenia biurowe o powierzchni 647,47 m². Przy Dworcu znajduje się 5 wiat odjazdowych (15 stanowisk odjazdowych) oraz jeden peron służący do wysadzania podróżnych. Nowo wybudowany dworzec umożliwia obsłużenie do 1000 kursów dziennie. Dotychczasowy dworzec obsługiwał około 2 milionów pasażerów rocznie.
Oddziały i placówki.
Spółka posiada placówki i oddziały zlokalizowane w województwie podlaskim i warmińsko-mazurskim.
Siedziba Spółki:
Oddziały:
Placówki terenowe:
Stacje Obsługi Pojazdów:
Stacje Kontroli Pojazdów:
Stacje Paliw:
Myjnie pojazdów:
Serwis tachografów:
Dworce:
Tabor.
Spółka posiada tabor liczący blisko 500 autobusów, które pokonują około kilkudziesięciu milionów km i przewożą około 6 mln pasażerów rocznie.
Biuro turystyczne „PKS – TRAVEL”.
Biuro turystyczne powstało w 2008 r. i znajduje się w dwóch miastach: Augustów – ul. Rynek Zygmunta Augusta 19 i Suwałki – ul. Utrata 1B. W ofercie posiada:

</doc>
<doc id="2049972" url="https://pl.wikipedia.org/wiki?curid=2049972" title="Kościół Santa Maria dei Servi w Sansepolcro">
Kościół Santa Maria dei Servi w Sansepolcro

Kościół Santa Maria dei Servi – budowla sakralna, znajdująca się przy piazza Dotti w Sansepolcro, we Włoszech. Z pierwotnej świątyni ojców Serwitów, przybyłych do Sansepolcro w 1255, nic nie pozostało. Prawdopodobnie wznosiła się tam, gdzie obecnie znajduje się Teatr Dantego. Budowa obecnego kościoła została rozpoczęta w 1294, a konsekracji świątyni dokonano w 1382. Z tej budowli zachowały się jedynie zewnętrzne mury i trzy gotyckie okna. Obecne wnętrze budowli jest owocem całkowitej przebudowy w latach 1717–1727, kiedy to zbudowano sklepienie i kopułę oraz ozdobiono kościół stiukami. Zachowano jednak siedemnastowieczne ołtarze. Wzór absydy został wzięty z kościoła Santissima Annunziata z Florencji.
W świątyni znajduje się tryptyk z 1491, autorstwa Matteo di Giovanni, przedstawiający Matkę Bożą i czterech świętych. Pod ołtarzem głównym przechowywane jest ciało bł. Andrzeja z Sansepolcro, pochodzącego według tradycji z rodu Dotti. Jego kult został zaaprobowany przez Kościół w 1806.

</doc>
<doc id="2049974" url="https://pl.wikipedia.org/wiki?curid=2049974" title="Synagoga w Suchaniu">
Synagoga w Suchaniu

Synagoga w Suchaniu – nieistniejąca już synagoga znajdująca się dawniej w mieście Suchań, w województwie zachodniopomorskim.
Została wybudowana około 1852 roku. Mieściła się w niedalekiej odległości od ratusza, przy obecnej ulicy Żydowskiej (dawniej Judengasse). Była zlokalizowana na podwórzu. Została rozebrana w latach trzydziestych XX wieku.

</doc>
<doc id="2049975" url="https://pl.wikipedia.org/wiki?curid=2049975" title="Pratt &amp; Whitney F135">
Pratt &amp; Whitney F135

Pratt &amp; Whitney F135 – silnik dwuprzepływowy () z dopalaczem, wyprodukowany do napędzania jednosilnikowego myśliwca wielozadaniowego F-35 Lightning II.
Silnik rozwijano na bazie Pratt &amp; Whitney F119 stosowanego w dwusilnikowym F-22A Raptor, budowany jest w trzech wariantach: F135-PW-100, stosowanych w F-35A (konwencjonalny start i lądowanie - CTOL), F135-PW-400 do F-35C (dla lotniskowców z katapultą i linami hamującymi - CATOBAR) oraz budowany we współpracy z Rolls-Royce F135-PW-600 dla F-35B (skrócony start i pionowe lądowanie - STOVL). General Electric i Rolls-Royce do 2011 rozwijali alternatywny silnik F136, gdy Departament Obrony Stanów Zjednoczonych w ramach oszczędności (faza B+R warta 5 miliardów USD) postawił na tylko jeden silnik, wcześniej w F-16C/D zastosowano oprócz oryginalnego General Electric F110 także drugi silnik Pratt &amp; Whitney F100, co przyniosło wojsku znaczne oszczędności.

</doc>
<doc id="2049977" url="https://pl.wikipedia.org/wiki?curid=2049977" title="Dave Heineman">
Dave Heineman

Dave Heineman, właśc. David Eugene Heineman (ur. 12 maja 1948 w Falls City) – amerykański polityk, członek Partii Republikańskiej. Od 20 stycznia 2005 do 8 stycznia 2015 pełnił urząd gubernatora stanu Nebraska.
Jest absolwentem United States Military Academy. Po studiach przez pięć lat służył w US Army, którą opuścił w stopniu kapitana. W 1990 rozpoczął karierę polityczną, uzyskując wybór do rady miejskiej Fremont, gdzie zasiadał przez cztery lata. Następnie przez siedem lat pełnił urząd skarbnika stanu Nebraska. W 2001 został zastępcą gubernatora stanu. Kiedy w styczniu 2005 gubernator Mike Johanns zrezygnował z urzędu, aby objąć funkcję federalnego sekretarza rolnictwa w gabinecie prezydenta George’a W. Busha, Heineman automatycznie został gubernatorem na czas pozostały do końca kadencji. W 2006 – po ciężkiej walce prawyborczej w łonie Republikanów – otrzymał nominację swojej partii do ubiegania się o wybór na pełną kadencję. Wybory wygrał uzyskując 73,4% głosów.
W czasie swego dotychczasowego urzędowania gubernator dał się poznać jako zwolennik znacznej obniżki podatków stanowych oraz zaostrzenia prawa antyaborcyjnego. Po wprowadzonych zmianach, aborcja ze względu na ciężkie wady płodu jest dopuszczalna w Nebrasce tylko do 20. tygodnia ciąży.
Prywatnie Heineman jest żonaty i ma syna. Należy do jednego z kościołów metodystycznych. Jako gubernator korzysta z rezydencji w stolicy stanu Lincoln, natomiast jego prywatny dom znajduje się we Fremont.

</doc>
<doc id="2049982" url="https://pl.wikipedia.org/wiki?curid=2049982" title="Komunikacja Beskidzka">
Komunikacja Beskidzka

Komunikacja Beskidzka, dawniej "PKS w Bielsku-Białej" – polskie przedsiębiorstwo transportowe. Początkowo funkcjonowało jako przedsiębiorstwo państwowe, obecnie działa jako spółka akcyjna.
Beskidzki Związek Powiatowo-Gminny przejął nieodpłatnie od powiatu bielskiego 100 proc. akcji dawnego przedsiębiorstwa PKS w Bielsku-Białej.
Linie komunikacyjne.
Linie obsługiwane przez oddział Bielsko-Biała:
101 – Bielsko-Biała przez Bestwinę, Kaniów, Dankowice, Starą Wieś, Bestwinę,
102 – Bielsko-Biała przez Bestwinę, Starą Wieś, Dankowice, Kaniów, Bestwinę,
103 – Czechowice-Dziedzice Silesia – Dankowice przez Czechowice – Dziedzice Kontakt, Bestwinę, Starą Wieś,
105 – Bielsko-Biała – Bielany Kościół przez Pisarzowice, Wilamowice, Zasole Bielańskie,
106 – Bielsko-Biała przez Pisarzowice, Wilamowice, Hecznarowice,
109 – Bielsko-Biała – Kozy Kamieniołom,
110 – Bielsko-Biała – Kęty D.A. (Andrychów) przez Kozy, Kęty Podlesie,
111 – Bielsko-Biała – Czaniec Górny Granica przez Kozy, Bujaków, Kobiernice,
112 – Bielsko-Biała – Porąbka Kozubnik przez Kozy, Bujaków, Kobiernice, Czaniec
113 – Bielsko-Biała – Czernichów Centrum przez Kozy, Bujaków, Kobiernice, Międzybrodzie,
114 – Bielsko-Biała – Międzybrodzie Ponikiew przez Kozy, Bujaków, Kobiernice,
116 – Bielsko-Biała przez Bystrą, Wilkowice Górne, Łodygowice, Pietrzykowice,
117 – Bielsko-Biała przez Bystrą, Meszną, Buczkowice, Rybarzowice, Wilkowice,
118 – Bielsko-Biała przez Wilkowice, Rybarzowice, Buczkowice, Meszną, Bystrą,
119 – Bielsko-Biała – Kalna przez Bystrą, Meszną, Buczkowice, Godziszkę,
120 – Bielsko-Biała – Szczyrk Salmopol przez Bystrą, Meszną, Buczkowice,
121 – Bielsko-Biała – Jaworze Nałęże przez Jaworze Średnie, Jaworze Centrum,
122 – Bielsko-Biała – Jaworze Górne przez Jaworze Dolne, Jaworze Centrum,
123 – Bielsko-Biała – Roztropice Mleczarnia przez Jaworze Dolne, Jasienicę, Rudzicę,
124 – Bielsko-Biała przez Jaworze, Jasienicę, Świętoszówkę, Grodziec, Bielowicko, Wieszczęta, Jasienicę, Jaworze
125 – Bielsko-Biała – Chybie Centrum przez Jaworze, Jasienicę, Rudzicę, Landek, Iłownicę, Landek,
126 – Bielsko-Biała – Grodziec Zagóra przez Biery, Łazy, Świętoszówkę,
127 – Bielsko-Biała – Międzyrzecze Dolne przez Międzyrzecze Górne,
128 – Bielsko-Biała – Międzyrzecze Dolne przez Mazańcowice,
129 – Bielsko-Biała – Mazańcowice Ośrodek Zdrowia przez Mazańcowice Spółdzielnia,
136 – Bielsko-Biała – Czechowice-Dziedzice Dworzec przez Janowice, Bestwinę, Kaniów,
161 – Bielsko-Biała – Wilkowice Strefa przez Bystrą.
Linie szkolne:
150 – Dankowice – Kaniówek II przez Dankowice Wiela, Starą Wieś,
151 – Pisarzowice Czernichów – Pisarzowice Szkoła,
152 – Buczkowice Żylica – Szczyrk Salmopol,
154 – Bystra Śląska – Meszna, Wilkowice Granica,
157 – Pisarzowice – Wilamowice przez Starą Wieś, Zasole Bielańskie.
Przewozy osób niepełnosprawnych:
190 – Bielsko-Biała – Rybarzowice Centrum przez Szczyrk Solisko, Wilkowice Sklep,
191 – Bielsko-Biała – Iłownica Centrum przez Grodziec, Bielowicko, Międzyrzecze,
192 – Bielsko-Biała – Czaniec Skrzyżowanie przez Hecznarowice, Kozy Centrum, Bestwina Kościół.
Linie obsługiwane przez oddział Kęty:
107 – Pisarzowice Szkoła – Kęty ZML przez Pisarzowice Harszówki,
108 – Wilamowice Kościół – Kęty D.A. przez Hecznarowice Odsole,
140 – Kęty D.A. – Andrychów przez Bulowice,
141 – Kęty D.A. – Witkowice,
142 – Kęty D.A. – Andrychów przez Czaniec, Roczyny,
143 – Kęty D.A. – Osiek przez Nowa Wieś, Malec,
144 – Kęty D.A. – Czernichów Centrum przez Kęty Podlesie, Kobiernice, Międzybrodzie,
145 – Kęty Sobieskiego – Kęty ul. Widok,
146 – Kęty D.A. – Łęki przez Nową Wieś, Bielany,
147 – Kęty D.A. – Porąbka Kozubnik przez Czaniec,
149 – Kęty D.A. – Porąbka Wielka Puszcza przez Czaniec.
Linia specjalna (w okresie zimowym):
Skibus: Szczyrk Skalite – Szczyrk Salmopol.
Dworzec autobusowy.
Komunikacja Beskidzka zarządza także dworcem autobusowym w Bielsku-Białej przy ulicy Warszawskiej (naprzeciwko dworca kolejowego), w skład którego wchodzą:

</doc>
<doc id="2049985" url="https://pl.wikipedia.org/wiki?curid=2049985" title="Wieża milczenia">
Wieża milczenia

Wieża milczenia lub Dakhma (pers.: دخمه) – okrągła, wzniesiona z cegły lub kamienia budowla, w której wyznawcy zaratusztrianizmu pozostawiają zwłoki swoich zmarłych na żer ptakom.
Pochodzenie.
Martwe ciało jest według wyznawców zoroastryzmu „nieczyste”, tj. skażające ziemię i ogień. Demon Awestan ma opanowywać zwłoki i skażać wszystko, czego dotkną. Aby uniknąć skażenia ziemi, zwłoki pozostawiano w specjalnych wzniesionych budowlach, na żer ptakom.
W Persji praktyka eksponowania zwłok jest znana z najdawniejszych zapisów, chociaż w starożytności szeroko stosowano pochówki w ziemi i grobowcach. Rytuały religijne, związane z ekspozycją zwłok, pojawiły się przypuszczalnie za panowania Sasanidów (III–VII wieku). Istnienie wież milczenia jest potwierdzone w zapiskach od XVI w.
Określenie „wieża milczenia” zostało po raz pierwszy użyte przez angielskiego tłumacza Roberta Murphy’ego w 1832.
Wygląd.
Wieże milczenia są wznoszone według podobnego planu: na szczycie konstrukcji znajduje się płaski dach, podzielony na 3 kręgi. Zewnętrzny krąg jest przeznaczony na zwłoki mężczyzn, środkowy na zwłoki kobiet, a najmniejszy wewnętrzny na zwłoki dzieci.
Wnętrze wieży jest przeznaczone na ossuarium. Wrzuca się tam kości zmarłych po upływie około roku ekspozycji zwłok na dachu wieży i przesypuje wapnem, aby przyspieszyć ich rozkład. Na teren wieży mają wstęp tylko wyznaczeni grabarze, zwani "nasselars".
Wieże milczenia w Persji i Iranie.
W tradycji perskiej wieże milczenia wznoszono na szczytach wzgórz, odległych od siedzib ludzkich. Ekspozycję zwłok stopniowo porzucano w Iranie od początku XX w., zastępując ją kremacją lub pochówkiem w grobie. W miastach Jazd i Kerman ostatnie wieże milczenia zamknięto z nakazu władz w latach 70. XX wieku.
Wieże milczenia w Indiach.
Ekspozycja zwłok w wieżach milczenia jest nadal praktykowana wśród Parsów w Indiach. Uznawana jest za „ostatni akt miłosierdzia” zmarłego, który dostarcza w ten sposób pożywienia ptakom.

</doc>
<doc id="2049987" url="https://pl.wikipedia.org/wiki?curid=2049987" title="Pratt &amp; Whitney PW6000">
Pratt &amp; Whitney PW6000

Pratt &amp; Whitney PW6000 – silnik turbowentylatorowy o dużym współczynniku dwuprzepływowości, zaprojektowany do napędzania samolotu Airbus A318.

</doc>
<doc id="2049989" url="https://pl.wikipedia.org/wiki?curid=2049989" title="Dyskografia YoungBloodZ">
Dyskografia YoungBloodZ

Dyskografia YoungBloodZ – amerykańskiej grupy muzycznej zawiera trzy albumy studyjne, jedną kompilację, dziewięć singli oraz występy gościnne.

</doc>
<doc id="2049992" url="https://pl.wikipedia.org/wiki?curid=2049992" title="Charm++">
Charm++

Charm++ – równoległy, zorientowany obiektowo język programowania bazujący na C++ i stworzony w Laboratorum Programowania Równoległego na Uniwersytecie Illinois. Charm++ powstał w celu zwiększenia produktywności programisty poprzez udostępnienie abstrakcji wysokiego poziomu w programowaniu równoległym, przy jednoczesnym zachowaniu wysokiej wydajności dla większości stosowanych platform sprzętowych.
Programy pisane w Charm++ są dekomponowane na wiele sterowanych komunikatami obiektów, zwanych "kontenerami" ("chares"). Kiedy programista wywołuje metodę obiektu, system uruchomieniowy Charm++ ("Charm++ runtime system") wysyła odpowiednie komunikaty do wywołanych obiektów, które mogą byś przechowywane zarówno na lokalnej jednostce, jak i jednostce zdalnej, będącej w strukturze równoległej. Wysłany komunikat uruchamia wykonywanie kodu zawartego w "kontenerze" w celu asynchronicznego jego przetworzenia.
"Kontenery" mogą być grupowane w postaci indeksowanych "tablic kontenerów" ("chare arrays"), a komunikaty mogą być wysyłane do pojedynczych "kontenerów" lub do wszystkich znajdujących się w tablicy jednocześnie.
W programie "kontenery" są kojarzone przez adaptacyjny system uruchomieniowy bezpośrednio z fizycznymi procesorami. Kojarzenie to jest zupełnie transparentne dla programisty co pozwala środowisku na dynamiczne zmiany w przydzielaniu procesorów "kontenerom" podczas wykonywania programu. To z kolei zapewnia obsługę takich mechanizmów jak measurement-based load balancing, fault tolerance, automatic checkpointing, jak również możliwość zmiany ilości procesorów wykorzystywanych przez program.
Biblioteka wspierająca symulowanie dynamiki molekularnej (dynamika molekularna – molecular dynamics simulation package NAMD) jest zaimplementowana właśnie z użyciem Charm++.
Adaptive MPI (AMPI) jest implementacją standardu Message Passing Interface na czele z Charm++ runtime system i udostępnia jego możliwości dla bardziej tradycyjnego modelu programowania, jakim jest MPI.
AMPI zamyka każdy proces MPI w migrowalnym na poziomie użytkownika wątku, pod postacią obiektu Charm++. Poprzez wbudowanie każdego wątku w "kontener", programy AMPI automatycznie zaczynają korzystać z możliwości systemu uruchomieniowego Charm++, po małych, lub nawet bez zmian w oryginalnym programie MPI.

</doc>
<doc id="2049993" url="https://pl.wikipedia.org/wiki?curid=2049993" title="Śmiałkowscy herbu Łabędź">
Śmiałkowscy herbu Łabędź

Śmiałkowscy – polski ród szlachecki pieczętujący się herbem Łabędź, którego pochodzenie dotychczas nie zostało gruntownie zbadane.
W 1782 r. wylegitymował się ze szlachectwa przed Halickim Sądem Grodzkim (zabór austriacki) Antoni Śmiałkowski, nazywając swój herb: Dunin. Informacja ta wskazuje na niewątpliwe pochodzenie Śmiałkowskich z rodu Duninów.
Od XVIII w. do II wojny światowej ród Śmiałkowskich zamieszkiwał w powiecie tłumackim.
Najprawdopodobniej właśnie do tego rodu należy Kamil Śmiałkowski.

</doc>
<doc id="2049994" url="https://pl.wikipedia.org/wiki?curid=2049994" title="Ultramaryna (miejski przewodnik)">
Ultramaryna (miejski przewodnik)

Ultramaryna – lokalny bezpłatny przewodnik o tematyce społeczno-kulturalnej. Miesięcznik jest wydawany od 2001 roku w Katowicach w formie papierowej i internetowej. Zasięgiem obejmuje obszar 9 największych miast konurbacji górnośląskiej (Bytom, Chorzów, Gliwice, Katowice, Mikołów, Ruda Śląska, Sosnowiec, Tychy, Zabrze).
Ultramaryna jest adresowana do osób zainteresowanych i uczestniczących w życiu kulturalnym regionu, a także tych, które pragną aktywnie uczestniczyć w jego współtworzeniu. Zawiera zarówno informacje dotyczące projektów oficjalnych i promowanych, jak i nowatorskich, niezależnych inicjatyw kulturalnych. Stanowi źródło informacji związanych z muzyką, filmem, teatrem i sztukami plastycznymi – szeroko pojętą kulturą.
Magazyn publikowany jest w cyklu miesięcznym (11 numerów w roku, wakacyjny numer obejmuje dwa miesiące). Nakład: 10 000 egz. (kontrolowany przez ZKDP). Zasięg: 9 miast. Objętość: 24-52 strony. Dystrybucja w 200 punktach (kina, teatry, galerie, puby, restauracje, szkoły wyższe) na terenie konurbacji.
Stałe rubryki.
Na numer składają się teksty o charakterze magazynowym oraz
przewodnikowym w rubrykach:
Wydanie internetowe.
Serwis ultramaryna.pl aktualizowany jest codziennie. Zawiera wszystkie treści z wydania papierowego, uaktualnione i uzupełnione o nowe informacje napływające w ciągu miesiąca.
Ważną opiniotwórczą częścią serwisu są blogi, m.in.
Serwis stanowi platformę do wymiany opinii, stąd obecność forów dyskusyjnych oraz relacji z imprez, które tworzą internauci. Serwis zawiera też bazę adresową instytucji kultury i lokali gastronomicznych.

</doc>
<doc id="2049996" url="https://pl.wikipedia.org/wiki?curid=2049996" title="Wykaz zachowanych 1Aw">
Wykaz zachowanych 1Aw



</doc>
<doc id="2049998" url="https://pl.wikipedia.org/wiki?curid=2049998" title="Men of war">
Men of war



</doc>
<doc id="2050000" url="https://pl.wikipedia.org/wiki?curid=2050000" title="Powstanie moskiewskie (1648)">
Powstanie moskiewskie (1648)

Powstanie moskiewskie z 1648 zwane także buntem solnym (rosyjski: Соляной бунт, Московское восстание 1648) – wystąpienie ludności Moskwy przeciwko wprowadzonemu przez rząd ujednoliconemu podatkowi od soli. Pomysłodawcy projektu liczyli, iż nowy podatek uzupełni braki w budżecie Rosji, jednak jego następstwem było także podniesienie cen soli, co uderzyło w przeciętnych Rosjan używających znacznych ilości soli do konserwacji żywności, zwłaszcza ryb.
Początki buntu.
Oburzenie, jakie wywołał nowy podatek wśród chłopów i mieszczan, zmusiło rząd do jego wycofania, przy jednoczesnym powzięciu decyzji o ściągnięciu należności zań z trzech ostatnich lat. 1 czerwca 1648, kiedy car Aleksy I powracał do Moskwy z podróży do ławry Troicko-Siergijewskiej, otoczył go tłum mieszkańców miasta skarżący się na bojarów i urzędników, których obwiniał za tak dużą presję fiskalną. Carska obstawa zaatakowała i przepędziła tłum, co spowodowało wybuch niezadowolenia i wzmogło nastroje buntownicze. 1 czerwca strzelcy moskiewscy przyłączyli się do zbuntowanych mieszkańców miasta. Buntownicy wdarli się na Kreml i zażądali ustąpienia bojara Borysa Morozowa (który stał wówczas na czele rządu), jego szwagra Piotra Trachaniotowa i Leontija Pleszejewa (szef prikazu ziemskiego, zajmującego się m.in. ochroną porządku publicznego w Moskwie). 3 czerwca car został zmuszony do wydania ludowi Pleszejewa, który został zamordowany. Buntownicy podpalili Białe Miasto i Kitajgród, dzielnice zamieszkiwane przez bojarów. Doszło do złupienia około 70 domów, należących do najbardziej znienawidzonych przez mieszkańców Moskwy bojarów, kupców i okolniczych. Piotr Trachaniotow próbował salwować się ucieczką, ale został schwytany i zabity 5 czerwca.
Druga faza buntu.
6 czerwca z powstania wycofali się strzelcy, którym obiecano zapłatę zaległego żołdu i podwyżkę. Mimo to car 11 czerwca złożył z urzędu Borysa Morozowa i wysłał go do monasteru Cyrylo-Biełozierskiego. Po tym wydarzeniu powstanie zaczęło wygasać i tracić poparcie mieszkańców Moskwy. Chcieli to wykorzystać bojarowie ze środowisk nieprzychylnych Morozowowi. Grupą tą kierowali książę Jakow Czerkaski i Nikita Romanow. Zaczęli oni dzielić pieniądze i ziemię między swoich stronników, poczynili też wiele ustępstw wobec buntowników, np. zgodzili się na odroczenie spłaty zaległych podatków. Rząd dążył do wprowadzenia podziałów między rebeliantami a gdy to się udało i stracili oni poparcie, szybko się z nimi rozprawił, dokonując aresztowań i egzekucji. 22 października Borys Morozow powrócił do Moskwy i ponownie objął urząd szefa rządu.
Koniec buntu.
W niektórych częściach Rosji, idąc za przykładem Moskwy, mieszkańcy podnosili bunt przeciwko zbyt dużym obciążeniom fiskalnym. Wszystkie rebelie zostały jednak stłumione do stycznia 1649 roku z powodu odwrócenia się szlachty od powstańców. Żądania, które podniosła szlachta, wykorzystując niezadowolenie społeczne – czyli zwołanie soboru ziemskiego, uchwalenie "Ułożenia soborowego", zmiana rozłożenia obciążeń podatkowych i wydłużenie czasu na poszukiwanie zbiegłych chłopów – zostały w większości spełnione i nie miała ona interesu, aby nadal walczyć.

</doc>
<doc id="2050001" url="https://pl.wikipedia.org/wiki?curid=2050001" title="IŁ2 Szturmowik">
IŁ2 Szturmowik



</doc>
<doc id="2050006" url="https://pl.wikipedia.org/wiki?curid=2050006" title="Żyła odstrzałkowa">
Żyła odstrzałkowa

Żyła odstrzałkowa (łac. "vena saphena parva") – biegnie na tylnej powierzchni goleni.
Przebieg.
Rozpoczyna się w przedłużeniu żyły brzeżnej bocznej stopy i biegnie dalej do tyłu od kostki bocznej. W wytworzeniu biorą udział gałęzie skórnej sieci żylnej grzbietowej stopy i podeszwowej oraz zespolenie odchodzące z głębokich żył podeszwowych bocznych.
Na tylnej powierzchni goleni żyła odstrzałkowa biegnie ku górze wpierw wzdłuż brzegu bocznego, a następnie na stronie tylnej ścięgna piętowego, po czym, objęta zdwojeniem powięzi goleni, układa się między obie głowy mięśnia brzuchatego łydki. W odcinku końcowym przenika przez powięź i uchodzi do tylnego obwodu żyły podkolanowej.

</doc>
<doc id="2050010" url="https://pl.wikipedia.org/wiki?curid=2050010" title="Bansin">
Bansin

Bansin (pol. "Bądzin", "Bądzino", "Bądzyń Morski") − najbardziej na zachód wysunięta część miejscowości wypoczynkowej Heringsdorf w niemieckiej Meklemburgii-Pomorzu Przednim, na północnym brzegu wyspy Uznam, ok. 7,5 km na północny zachód od Świnoujścia. Działalność uzdrowiskowa została zapoczątkowana tu w 1897 roku.

</doc>
<doc id="2050011" url="https://pl.wikipedia.org/wiki?curid=2050011" title="Zamach w Zahedanie (2010)">
Zamach w Zahedanie (2010)

Zamach w Zahedanie - atak terrorystyczny na irański meczet zbrojnego ugrupowania sunnickiego Jundullah, który miał miejsce 15 lipca 2010, w wyniku którego zginęło 27 osób, a 270 odniosło rany.
Tło.
Zahedan leży w prowincji Sistan i Beludżystan. Ta prowincja była sceną dosyć częstych walk policji i handlarzami narkotyków, bądź bojownikami. 28 maja 2009 w najkrwawszym zamachu w Iranie zginęło 20 osób.
Motywy.
Za atakiem stoi sunnickie ugrupowanie ekstremistyczne Jundallah, które dokonało ataku na szyicki meczet w odwecie za egzekucję lidera organizacji Abulmaleka Rigiego, do której doszło 20 czerwca 2010.
Atak.
Atak był podwójnym zamachem samobójczym skierowanym w szyickich wiernych, którzy świętowali urodziny Imama Husajna, wnuka proroka Mahometa, oraz członków Korpusu Strażników Rewolucji Islamskiej.

</doc>
<doc id="2050012" url="https://pl.wikipedia.org/wiki?curid=2050012" title="Butch Otter">
Butch Otter

Butch Otter, właśc. Clement Leroy Otter (ur. 3 maja 1942 w Caldwell w stanie Idaho) – amerykański polityk, członek Partii Republikańskiej. Od stycznia 2007 do stycznia 2019 roku pełnił urząd gubernatora stanu Idaho. 
Pochodzi z biednego środowiska, jego ojciec był elektrykiem. Ukończył studia jako pierwszy członek swojej rodziny, uzyskując licencjat z politologii na College of Idaho. Następnie służył w Gwardii Narodowej, po czym podjął pracę w firmie Simplot, działającej w branży rolno-spożywczej. Był z nią związany przez 30 lat, przechodząc kolejne szczeble kariery. 
W 1972 rozpoczął karierę polityczną, uzyskując mandat w Izbie Reprezentantów Idaho. W 1978 po raz pierwszy kandydował na gubernatora stanu, jednak odpadł już w prawyborach. W 1986 został wybrany na zastępcę gubernatora. Sprawował ten urząd nieprzerwanie przez 14 lat, aż do 2001 roku, co do dziś stanowi rekord w dziejach Idaho. Opuścił go dopiero po uzyskaniu mandatu w federalnej Izbie Reprezentantów. W 2006 uzyskał nominację Republikanów do startu w wyborach gubernatorskich i wygrał je. 
Otter jest członkiem Kościoła rzymskokatolickiego. W 1964 poślubił Gay Simplot, córkę swojego ówczesnego pracodawcy. Ich małżeństwo zakończyło się w 1992 rozwodem za obopólną zgodą. Jeszcze przed rozpadem swojego pierwszego małżeństwa, wypełniając obowiązki wicegubernatora, Otter poznał ówczesną miss stanu, Lori Easley. Po długoletnim nieformalnym związku, w 2007 ponownie się ożenił.
Popiera stosowanie kary śmierci. Jako gubernator Idaho zezwolił na przeprowadzenie dwóch egzekucji. 

</doc>
<doc id="2050014" url="https://pl.wikipedia.org/wiki?curid=2050014" title="Nikita Romanow">
Nikita Romanow

Nikita Iwanowicz Romanow (ros.: Никита Иванович Романов, ur. 1607, zm. 21 grudnia 1654) – rosyjski bojar, ostatni z Romanowów niepochodzący z linii carskiej.
Był synem Iwana Romanowa, wnukiem Nikity Zacharyna i kuzynem cara Michała. Od 1644 stolnik, od 1645 r. – bojarzyn. W 1654 r. uczestniczył w kampanii smoleńskiej na początku wojny polsko-rosyjskiej (1654-1667).
Prywatnie bardzo zrzędliwy, często wchodził w konflikty z przedstawicielami swojej rodziny, za co był wielokrotnie napominany między innymi przez swojego stryja, patriarchę moskiewskiego Filareta. Jako polityczny przeciwnik Borysa Morozowa chciał wykorzystać bunt solny z 1648, by zająć jego miejsce przy młodym carze Aleksym. Po początkowym sukcesie, gdy Morozow został wysłany do monasteru Cyrylo-Biełozierskiego, musiał ustąpić, a Morozow ponownie najbliższym doradcą cara. Nikita Romanow był jednym z najbogatszych ludzi w Rosji, posiadał potężny majątek w którego skład wchodziły nawet miasta, np. Skopin. 
Niemiecki uczony i podróżnik Adam Olearius zanotował, iż Nikita Romanow nosił się na zachodnioeuropejską modłę. Podobny styl narzucał swojemu otoczeniu, na przykład zmuszał służbę do strzyżenia zarostu. Ulegał także wpływom sztuki zachodniej – Olearius wspomina o zainteresowaniu Nikity Romanowa muzyką niemiecką.

</doc>
<doc id="2050019" url="https://pl.wikipedia.org/wiki?curid=2050019" title="Parafia św. Mikołaja w Waszyngtonie">
Parafia św. Mikołaja w Waszyngtonie

Parafia św. Mikołaja – prawosławna parafia w Waszyngtonie, należąca do dekanatu Waszyngton DC diecezji Waszyngtonu Kościoła Prawosławnego w Ameryce.
Parafia została powołana w 1930. Pierwotnie jej świątynią była kaplica domowa przy Riggs Place; w tym samym budynku zamieszkiwał pierwszy proboszcz, ks. John Dorosh. Pięć lat później parafia przeniosła się do budynku przy 1708 Church Street. W 1938 nowy proboszcz, ks. Paul Lutov, wprowadził do nabożeństw język angielski, co miało otworzyć parafię na wiernych narodowości innej niż rosyjska. W 1950 wspólnota osiągnęła liczbę 100 członków. Rok później metropolita Leoncjusz (Turkiewicz) pobłogosławił miejsce wyznaczone pod budowę znacznie większej cerkwi św. Mikołaja. Prace budowlane nad jej wzniesieniem trwały przez kolejne 12 lat.
Od 1950 parafia prowadzi szkołę niedzielną św. Mikołaja, do której uczęszcza ok. 25–30 dzieci. Kapłani pracujący w parafii pracują również jako kapelani wśród prawosławnych studentów Uniwersytetu w Waszyngtonie.
Głównym językiem liturgicznym parafii pozostaje angielski, w mniejszym stopniu cerkiewnosłowiański i gruziński. Od początku XXI w. część nabożeństw jest odprawiana przy użyciu języka migowego. Parafia ma charakter wieloetniczny.

</doc>
<doc id="2050027" url="https://pl.wikipedia.org/wiki?curid=2050027" title="Hygieia">
Hygieia



</doc>
<doc id="2050028" url="https://pl.wikipedia.org/wiki?curid=2050028" title="Osetno (grodzisko)">
Osetno (grodzisko)

Osetno – grodzisko wczesnośredniowieczne położone na terenie dzisiejszego Stargardu, ok. 1 km na południowy wschód od Starego Miasta, w dzielnicy o tej samej nazwie.
Ośrodek ten założono w VIII wieku. Został wzniesiony jako gród schronieniowy dla mieszkańców opola, położony był na trudno dostępnym terenie, wśród bagien rozlewisk Iny i Krąpieli. Grodzisko stanowi dziś ziemny owal o wymiarach 150 na 200 m. Pierwotnie średnica grodu wynosiła 200-300 m. Obecnie zarys grodziska prawie nieczytelny w terenie. Zachował się jedynie majdan o wysokości 2 m ponad powierzchnię terenu.
Grodzisko przestało funkcjonować na przełomie IX i X wieku, kiedy powstał nowy gród w Stargardzie - wskazuje na to brak materiału archeologicznego z tego okresu. Grodzisko zostało ponownie zasiedlone już jako osada w XII wieku.

</doc>
<doc id="2050029" url="https://pl.wikipedia.org/wiki?curid=2050029" title="Zerbst">
Zerbst



</doc>
<doc id="2050031" url="https://pl.wikipedia.org/wiki?curid=2050031" title="Ługowina (rzeka)">
Ługowina (rzeka)



</doc>
<doc id="2050032" url="https://pl.wikipedia.org/wiki?curid=2050032" title="Andreas Osiander">
Andreas Osiander

Andreas Osiander (ur. 19 grudnia 1498 w Gunzenhausen, zm. 17 października 1552 w Królewcu) – niemiecki teolog luterański i działacz reformacyjny.
Życiorys.
Andreas Osiander studiował język hebrajski na Uniwersytecie w Ingolstadt, w 1520 roku został wyświęcony na księdza i został nauczycielem hebrajskiego w augustiańskim seminarium w Norymberdze. W 1522 roku opublikował łaciński przekład Biblii poprawiony według tekstu oryginalnego i zawierający notatki na marginesie, tegoż samego roku został kaznodzieją w kościele św. Wawrzyńca i szybko został jednym z czołowych działaczy reformacji. W obecności legata papieskiego Campegiusa proponował królowej Danii Izabeli komunię pod obiema postaciami, a w Wielkim Tygodniu grzmiał z ambony przeciwko „rzymskiemu antychrystowi”. W 1525 roku napisał traktat polemizujący z franciszkaninem Kasparem Schatzgeierem, atakując w nim doktrynę ofiarniczego charakteru mszy. W sporze pomiędzy saksońskimi a szwajcarskimi reformatorami Osiander wziął stronę tych pierwszych, opowiadając się przeciwko Huldrychowi Zwingliemu. Również na spotkaniu w Marburgu stał po stronie reprezentantów Wittenbergi przeciwko reformatorom szwajcarskim. Osiander poróżnił się jednak również z innymi reformatorami z Niemiec. Mimo to Filip Melanchton zaprosił go na zjazd w Schmalkalden w 1537 roku, gdzie podpisał "Artykuły szmalkaldzkie", jednak w kazaniu wygłosił poglądy przeciwne Lutrowi. Brał także udział w istotnych spotkaniach w Haguenau i Wormacji w 1540. W Wormacji poznał Jana Kalwina, który jednak poczuł się dotknięty jego nieuprzejmą mową stołową. W 1542 roku książę Otto Henryk Wittelsbach zaprosił Osiandra, by ten wprowadził reformację w jego księstwie.
Przez całe swe życie Osiander był płodnym pisarzem. W 1537 roku sporządził korelację Ewangelii, napisał odpowiedź na ataki Jana Ecka i traktat "Conjectura de ultimis temporibus" wymierzony w papiestwo. Był też zainteresowany matematyką i astronomią, w 1543 roku wydał dzieło Mikołaja Kopernika "De revolutionibus orbium coelestium", z którego jednak usunął wstęp Kopernika, i dodał własny, niepodpisany wstęp, mówiący o hipotetycznym charakterze teorii heliocentrycznej, co było niezgodne z intencją autora. Konflikty ze zwinglianami i zagrożenie dla protestantów spowodowane I wojną szmalkaldzką sprawiły, że sytuacja Osiandra w Norymberdze stawała się coraz mniej wygodna. Po zwycięskim pochodzie wojsk cesarskich Osiander nie zaakceptował "Interim augsburskiego" i zbiegł do Wrocławia. Stamtąd napisał list do księcia Albrechta Hohenzollerna, który został przekonany do sprawy reformacji kazaniem Osiandra wygłoszonym w Norymberdze, i z którym prowadził stałą korespondencję. Nie czekając na odpowiedź w 1549 roku udał się do Królewca, gdzie, pomimo braku stopnia naukowego, otrzymał probostwo i profesurę na wydziale teologicznym. Tam spierał się ze swoimi kolegami i zwolennikami "Interim". Napisał tam traktat "Von dem neuen Abgott und Antichrist zu Babel" wymierzony w papieża i "Interim". 24 października 1550 roku miała miejsce dysputa na temat usprawiedliwienia z wiary, która dała przeciwnikom Osiandra okazję do przeprowadzenia ataku.
Osiander był przeciwny katolickiej doktrynie usprawiedliwienia i, zgodnie z nauką Lutra, głosił usprawiedliwienie z łaski przez wiarę, jednak głosił, że dokonuje się ono przez zamieszkanie Chrystusa z jego sprawiedliwością. W lutym 1551 roku, za sprawą księcia Albrechta, odbyła się konferencja, która miała na celu wyjaśnienie jego nauki. Sam Osiander uważał, że głosi naukę zgodną z poglądami Lutra, z czym polemizowali jego oponenci. Porozumienia nie osiągnięto, co doprowadziło do głębokiego rozdarcia. Kiedy Osiandra uczyniono superintendentem, Joachim Mörlin, jego główny przeciwnik, nie uznał tego i miał w tym wielu naśladowców. W Szczecinie Peter Artopöus i lekarz G. Curio poparli naukę Osiandra, jednak ogólnie nie cieszyła się ona akceptacją. Krytykowano przedstawianie boskości Chrystusa w sposób, jaki zagrażał nauce o jego ludzkiej naturze, oddzielanie usprawiedliwienia od odpuszczenia grzechów i łączenie usprawiedliwienia z odrodzeniem. Na łagodną polemikę Melanchtona odpowiedział ostrym traktatem "Widerlegung der ungegründeten undienstlichen Antwort Philippi Melanchtoni" (1552). Osiander umierał w atmosferze sporu, który miał trwać jeszcze kilka lat, pomimo podejmowanych przez księcia prób przywrócenia zgody.

</doc>
<doc id="2050034" url="https://pl.wikipedia.org/wiki?curid=2050034" title="Andrzej Osiander">
Andrzej Osiander



</doc>
<doc id="2050040" url="https://pl.wikipedia.org/wiki?curid=2050040" title="Jodocus Badius">
Jodocus Badius



</doc>
<doc id="2050041" url="https://pl.wikipedia.org/wiki?curid=2050041" title="Badius">
Badius



</doc>
<doc id="2050043" url="https://pl.wikipedia.org/wiki?curid=2050043" title="Faces of War">
Faces of War



</doc>
<doc id="2050044" url="https://pl.wikipedia.org/wiki?curid=2050044" title="Sobór św. Mikołaja w Waszyngtonie">
Sobór św. Mikołaja w Waszyngtonie

Sobór św. Mikołaja – prawosławny sobór w Waszyngtonie, pełniący funkcję katedry metropolitalnej Kościoła Prawosławnego w Ameryce.
Sobór został wzniesiony w latach 1950–1962 na potrzeby istniejącej od 1930 parafii św. Mikołaja, która do tej pory korzystała jedynie z kaplic domowych.
W 1950 miejsce wyznaczone pod budowę nowej cerkwi poświęcił metropolita Leoncjusz (Turkiewicz). Prac budowlanych doglądał proboszcz parafii, ks. protojerej Arkady Moiseyev. Zakończyły się one w 1962. Budynek został wzniesiony w stylu naśladującym staroruską architekturę cerkiewną. 
W latach 1991–1994 grupa ikonografów z Moskwy, pod kierunkiem Aleksandra Moskalonowa, wykonała w narteksie budynku zespół wizerunków świętych w tradycyjnym stylu rosyjskim oraz malowidła ukazujące początki prawosławia w Ameryce Północnej oraz prześladowania Rosyjskiego Kościoła Prawosławnego w XX wieku. W 1995 nowe wyposażenie soboru zostało uzupełnione o nowy ikonostas.

</doc>
<doc id="2050045" url="https://pl.wikipedia.org/wiki?curid=2050045" title="Cirio H. Santiago">
Cirio H. Santiago

Cirio H. Santiago (ur. 18 stycznia 1936, zm. 26 września 2008) był filipińskim producentem, reżyserem, scenarzystą i operatorem filmowym.
Życiorys.
Urodził się w 1936 w Manili, jako syn doktora Ciriaco Santiago, założyciela Manila’s Premiere Productions, oraz jego żony Adeli Hermoso. Miał dwoje rodzeństwa: brata Danilo H. Santiago oraz siostrę Dignę H. Santiago.
Zmarł na raka w 2008.
Kariera.
W branży filmowej debiutował w roku 1955, produkując dwa obrazy: "Pangako ng puso" oraz "Palahamak". Następnie zajął się reżyserią. W latach 70. tworzył filmy anglojęzyczne (głównie kino akcji), w których w rolach głównych obsadzał czarnoskórych aktorów i aktorki; przyczynił się tym samym do rozwoju podgatunku o nazwie "blaxploitation". Popularnymi obrazami Santiago z tego okresu są "Savage!" (1973) z Jamesem Iglehartem w roli superbohatera oraz "T.N.T. Jackson" (1975) z Jeannie Bell jako tytułową T.N.T. Drugi z projektw znalazł się na niepochlebnej liście 50 najgorszych filmów świata w dokumentalnym filmie Brandona Christophera o tym samym tytule (2004). Lata 80. były dla reżysera czasem pracy przy niskobudżetowych filmach z gatunku wojenno-sensacyjnego, często poruszających tematykę wojny wietnamskiej. Do tej konwencji, po latach niepodejmowania tematu, Santiago powrócił na początku XXI wieku, wydając na rynek video nakręcone w rodzimych Filipinach filmy akcji "When Eagles Strike" i "Operation Balikatan" (2003) z byłym kulturystą Christianem Boevingiem w rolach komandosów-macho.
Często współpracował z producentem Rogerem Cormanem, okazjonalnie z filmowcami hollywoodzkimi − Jonathanem Demme, Joe Dante czy Carlem Franklinem. W 1995 został prezesem Philippines Film Development Fund, stanowisko to zostało mu przydzielone przez ówczesnego prezydenta Fidela V. Ramosa.
Do momentu własnej śmierci wyprodukował siedemdziesiąt dziewięć filmów, zajął się reżyserią siedemdziesięciu trzech, a także napisał scenariusze do dwunastu projektów.
Nagrody i wyróżnienia.
W latach 1959-1975 był sześciokrotnie nominowany do nagrody filipińskiego przemysłu filmowego FAMAS Award. Jedna z nominacji, za reżyserię filmu "Igorota" (1968), przyniosła mu wygraną. Pośmiertnie, w 2008, podczas ceremonii FAP Awards twórca został uhonorowany laurem Manuel de Leon Award.
Szczegółowy wykaz wyróżnień przyznanych Cirio H. Santiago:

</doc>
<doc id="2050047" url="https://pl.wikipedia.org/wiki?curid=2050047" title="Ascensius">
Ascensius



</doc>
<doc id="2050048" url="https://pl.wikipedia.org/wiki?curid=2050048" title="Robert z Chester">
Robert z Chester

Robert z Chester lub Robertus Castrensis (ur. ?– zm. ?) – angielski skryba-arabista i matematyk z XII wieku. Jest autorem przekładu na język łaciński kilku ważnych dzieł napisanych przez arabskich naukowców z Kalifatu kordobańskiego.
Działalność.
Nie są znane praktycznie żadne szczegóły z jego życia przed latami 40. XII wieku, kiedy to rozpoczął pracę naukową na Półwyspie Iberyjskim. Miejscem, do którego przybył – na prośbę opata Piotra Czcigodnego – była Segowia, wówczas już wyzwolona przez chrześcijan. Tam też spotkał się z wybitnymi dziełami arabskich naukowców: "Liber de compositione alchimiae" ("Księga o składzie alchemii") oraz "Liber algebrae et almucabola" ("Księga zasad redukcji i przenoszenia" lub bardziej poprawnie: "Kompendium obliczeń algebraicznych/algebry i analogii". Pozycje te Robert przetłumaczył w – odpowiednio – 1144 i 1145.
Na uwagę zasługuje fakt, że przy tłumaczeniu "Liber algebrae..." Robert popełnił błąd: niewłaściwie przetłumaczył jedno ze słów bezpośrednio z arabskiego (podczas gdy był to skrócony zapis "jb" z hindi "jiva") na "sinus" (po łacinie: "zatoka"). W ten sposób wprowadził do trygonometrii – używany do dziś - termin sinus.
Robert powrócił do Anglii ok. 1150. Nie wiadomo jednak kiedy zmarł i gdzie został pochowany.

</doc>
<doc id="2050051" url="https://pl.wikipedia.org/wiki?curid=2050051" title="Stargard (grodzisko)">
Stargard (grodzisko)

Stargard - średniowieczne grodzisko położone na terenie dzisiejszego Starego Miasta w Stargardzie.
Grodzisko powstało w IX wieku, w wyniku przeniesienia grodziska w Osetnie na bardziej korzystny teren. Wykorzystywało ono dogodne położenie na naturalnym wzgórzu oblewane z trzech stron wodami rzeki Iny i kanału Młyńskiego. Ograniczeniem od południa był dukt w stronę Maszewa (dzisiejsza ul. Bolesława Chrobrego). Grodzisko znajdowało się na najwyżej położonym terenie, w okolicy dzisiejszej baszty Białogłówki, podgrodzie zajmowało teren niżej położony, nad kanałem Młyńskim.
Od początku istnienia grodzisko było zamieszkiwane i gęsto zabudowane (chaty drewniane i plecionkowe z paleniskiem oraz z zabudowaniami gospodarczymi). Grodzisko pierwotnie posiadało średnicę 120 m i było wyniesione 8 m ponad otoczenie. Od strony Iny chroniony był stromymi skarpami.
Najstarsze umocnienia grodziska stanowiły wał ziemno-drewniany, zastępowany od X wieku konstrukcją skrzyniową wypełnianą głazami, a następnie - już po otrzymaniu praw miejskich zastąpione murem obronnym.
W kolejnych wiekach grodzisko rozrastało się w kierunku południowym, do koryta Iny.
W okresie od do 1295 roku na terenie grodziska funkcjonował gród kasztelański wraz z zamkiem.

</doc>
<doc id="2050053" url="https://pl.wikipedia.org/wiki?curid=2050053" title="Ténado">
Ténado

Ténado – miasto w Burkinie Faso, w Prowincji Sanguié. Według danych szacunkowych na rok 2010 liczy 20 210 mieszkańców.

</doc>
<doc id="2050054" url="https://pl.wikipedia.org/wiki?curid=2050054" title="Brama Świny">
Brama Świny

Brama Świny (313.211) – mikroregion obszaru Uznam i Wolin nad Zatoką Pomorską, będący także zwężeniem cieśniny Świny. Brama Świny jest obszarem młodej przybrzeżnej akumulacji morskiej i eolicznej, mający przedłużenie na lewym brzegu Świny na Uznamie. W zwężeniu cieśniny zachodzi wymiana wód słodkiej poprzez Świnę do Zatoki Pomorskiej i odwrotnie morskiej z Zatoki Pomorskiej do Zalewu Szczecińskiego. Brama Świny utrudnia napływ wody morskiej z Morza Bałtyckiego.
Na wydmowym, akumulacyjnym brzegu mierzei Bramy Świny znajdują się największe skupiska honkenii piaskowej ("Honckenya peploides") na polskim wybrzeżu. Na plażach tego obszaru honkenia jest gatunkiem dominującym.
Przy zachodnim falochronie portu morskiego Świnoujście znajduje się Mielizna Zachodnia.
Do 1945 r. stosowano niemiecką nazwę "Swinepforte". W 1949 r. ustalono urzędowo polską nazwę "Brama Świny".

</doc>
<doc id="2050055" url="https://pl.wikipedia.org/wiki?curid=2050055" title="Vallee Du Kou">
Vallee Du Kou

Vallee Du Kou – miasto w Burkinie Faso, w Prowincji Houet. Według danych szacunkowych na rok 2010 liczy 19 958 mieszkańców.

</doc>
<doc id="2050056" url="https://pl.wikipedia.org/wiki?curid=2050056" title="Matteo Bandello">
Matteo Bandello

Matteo Bandello (ur. w 1485 w Castelnuovo Scrivia, zm. 1561) − włoski dworzanin i pisarz, biskup Agen.
Życie.
Urodził się w rodzinie arystokratycznej w Castelnuovo Scrivia w 1485. Jego ojcem był Giovan Francesco Bandello. Nauki od 1497 pobierał w mediolańskim konwencie Santa Maria delle Grazie. Przeorem konwentu i nauczycielem Mattea był jego wuj, Vincenzo Bandello. Następnie mieszkał razem z wujem w Pawii (od 1500 lub 1501). W latach 1503−1505 uczył się teologii w genueńskim kolegium Santa Maria de Castello. Około 1506 wstąpił w Genui do dominikanów po tym, jak przeżył zarazę (następnie jednak porzucił zakon i rozpoczął karierę poety dworskiego). Gdy wuj Vincenzo został generałem dominikanów, Matteo towarzyszył mu w podróżach do Florencji, Rzymu, Neapolu i Kalabrii, które miały na celu reformy zakonu. Podróżował po klasztorach południowej i środkowej Italii, poznał też życie wielu dworów, m.in. dworu papieskiego Juliusza II i dworu królewskiego Beatrycze Aragońskiej na neapolitańskim zamku Capuano. Wuj zmarł 27 sierpnia 1506, Matteo powrócił wtedy do Santa Maria delle Grazie i w 1507 został wyświęcony na księdza.
W Mediolanie utrzymywał rozległe kontakty z arystokracją lombardzką i środowiskami artystycznymi. Ippolita Sforza Bentivoglio, żona Alessandra Bentivoglio, z którą stale współdziałał, namówiła go do rozpoczęcia pisania nowel. Wzmianka o Ippolicie Betivoglio otwiera najsłynniejsze dzieło Bandella, "Novelle". Bandello został dworzaninem Bentinvoglia i w tym charakterze udał się w 1508 na dwór Ludwika XI do Blois. Żył w czasach wojen włoskich, często z powodu zawirowań historycznych zmieniając miejsce pobytu. Jeszcze w Mediolanie przebywał u Massimiliano Sforzy. Do jego znajomych zaliczali się wtedy przedstawiciele rodów arystokratycznych (m.in. Atellani i Sanseverino), a ponadto poetki Cecilia Gallerana e Bergamina i Camilla Scarampa e Guidobuona.
Gdy Francuzi zajęli Mediolan i obalili Sforzów, schronienia i protekcji udzieliła Bandello Izabela d'Este Gonzaga. Odbywał wtedy wiele misji dyplomatycznych w północnych Włoszech. Po bitwie pod Bioccą Sforzowie odzyskali Mediolan i w 1522 Bandello mógł powrócić do miasta. W 1525 miasto zajęli Hiszpanie, a dom Bandella został splądrowany. Schronił się wtedy w Mantui, gdzie jego patronem został Francesco Gonzaga − zapoznał się wtedy ze sprawami wojskowymi. Na dłużej związał się dopiero z domem Cesare Fregosa, weneckiego generała (uchodźcy z Genui).
Fregoso stacjonował w Weronie, tam też Bandello mieszkać miał od 1529 do 1536. W 1536 podążył razem z Fregosem do Francji, zatrzymując się na krótko w Castelgoffredo. We Francji poznał królową Małgorzatę z Nawarry, patronkę renesansu francuskiego. Przetłumaczył tam na język włoski "Hekubę" Eurypidesa i poświęcił to dzieło królowej. Stał się ulubieńcem wielu dam dworskich, którym dedykował (ogłaszane jako platoniczne) poezje miłosne. 2 czerwca 1542 Fregoso został zamordowany z rozkazu cesarza Karola V. Po tym wydarzeniu wraz z wdową Gostanzą Rangoną Bandollo udał się do Wenecji, a następnie do Bazens, gdzie wdowa żyła pod protekcją króla Francji Franciszka I. Tam aż do śmierci oddawał się pracy literackiej. W 1550 został biskupem pobliskiego Agen, stając się następcą Antonia della Rovere.
Twórczość.
Pierwsze próby literackie Bandella przypadają na okres nauki w Genui. Tam jego przyjacielem był Giambattista Cattaneo, utalentowany młody mnich, który zmarł w czasie zarazy. Około 1501 Bandello napisał jego łaciński żywot, "Religiosissimi Fratris Joannis Baptistae Cattanei Genuensis vita". Ta literacka biografia stanowi dokument tak życia duchowego Bandella, jak i życia codziennego dominikańskiego konwentu jego czasów.
Jego najbardziej znanym dziełem jest "Novelle", obszerny (214 utworów) zbiór potoczystych, ludowych opowieści ogłaszanych między 1554 a 1573. Pierwsza z nich [I, 18] powstała prawdopodobnie w 1505, w czasie romansu z Violante Borromeą, której jest dedykowana; do zbierania swoich nowel namówiła go zaś Ippolita Sforza. Drukiem pierwsza część nowel ("Le tre parti de le Novelle del Bandello") ukazała się jednak dopiero w 1554 w Lukce, wydana przez Francesco Busdrago. Obejmowała ona 186 nowel, pozostałe 28 ukazało się w Lyonie w 1573, 12 lat po śmierci Bandella.
Wzorowane były one na "Dekameronie" Boccaccia, same stały się szeroko znane także poza Włochami i były inspiracją dla Cervantesa, Lopego de Vegi czy fabuł sztuk Szekspira ("Romeo i Julia", "Wiele hałasu o nic", "Wieczór Trzech Króli"). Od czasów Boccaccia nowela stała się w literaturze włoskiej gatunkiem silnie utrwalonym − Bandello podjął próby zerwania ze zbyt silnym wzorowaniem się na mistrzu gatunku, przede wszystkim zrywając w pewnym stopniu z zasadą konstrukcji ramowej i starając się nadać swoim utworom luźniejszą konstrukcję. Każda z nowel miała pozór autentycznej historii, każdą poprzedza wstęp wyjaśniający okoliczności poznania opowieści (stanowiący jednocześnie dedykację dla przyjaciół i protektorów); w rzeczywistości jednak fabuły zaczerpnięte były ze źródeł literackich.
Nowele Bandolla są niejednorodne stylistycznie, lekka narracja przeplata się w nich z suchym opisem. Stanowić to może konsekwencję różnorodności opisywanych sytuacji. W sumie są one barwnym dokumentem życia epoki, przede wszystkim zaś życia świata dworskiego: władców, dam, dworzan, artystów, wojskowych. Celem noweli jest przede wszystkim rozrywka dworska, przedstawiają one przy tym zdarzenia różnorodne i świat pełen życia i namiętności.
Zbiór poezji "Le tre Parche, ne la natività del signor Giano, primogenito del signor Cesare Fregoso e de la signora Gostanza Rangona sua consorte" z 1531, pisany w terza rima, dedykowany jest Giano, synowi generała Fregoso. Między 1535 a 1538 powstały poezje w oktawach "Canti XI de le lodi de la signora Lucrezia Gonzaga da Gazuolo", w 1544 Małgorzata z Nawarry otrzymała jeden z ich rękopisów. Królowej Małgorzacie dedykowany był także przekład "Hekuby" Eurypidesa z 1539. "Canti XI" i "Le tre Parche" ukazały się drukiem w Agen w 1545.
Zaginął natomiast w czasie oblężenia Mediolanu w 1525 (wzmiankowany w noweli II, 11) słownik, który układał Bandello na podstawie autorów łacińskich, razem z wieloma nowelami i poezjami.

</doc>
<doc id="2050057" url="https://pl.wikipedia.org/wiki?curid=2050057" title="Krzemińscy herbu Prus III">
Krzemińscy herbu Prus III

Krzemińscy – polski ród szlachecki pieczętujący się herbem Prus III, którego pochodzenie dotychczas nie zostało gruntownie zbadane.
Zarówno Seweryn Uruski, jak i Adam Boniecki w swoich herbarzach odnotowali różne wzmianki na temat przedstawicieli rodu Krzemińskich, którzy w aktach grodzkich i ziemskich pojawili się już w połowie XVI w., jednak ani jeden, ani drugi nie wskazał wyraźnie na właściwe gniazdo tego rodu, podając jedynie, iż byli związani a to z Powiatem Piotrkowskim (1552), a to z Ziemią Przemyską (1610 i 1712), a to z Powiatem Opoczyńskim (1719), a to jeszcze nawet z Województwem Witebskim. Być może Krzemińscy wzięli jednak nazwisko od Krzemieńca w województwie ruskim (obecnie na terytorium Ukrainy), o którym wspomniał ten pierwszy.
W zaborze austriackim wylegitymowali się ze szlachectwa:
Z tych – za Bonieckim – Józef i Michał byli synami Andrzeja i Marianny Ilnickiej, zaś Józef i Stefan byli synami Antoniego i Marianny Drohomireckiej, a wszyscy – wnukami Michała Krzemińskiego i Anny z Soleckich, prawnukami zaś Franciszka Krzemińskiego i Wiktorii z Telatyckich.
W zaborze rosyjskim – według Uruskiego – przed Heroldią Królestwa Polskiego wylegitymowali się ze szlachectwa: Antoni, Piotr, Tytus i Władysława Krzemińscy jako dzieci Wojciecha i Marianny Sochackiej, wnukowie Jakuba, prawnukowie Mikołaja, a praprawnukwoie Antoniego Krzemińskiego z Kremna.
Pochodzący z okolic Radomia bracia Władysław i Antoni Krzemińscy założyli w Łodzi przy ul. Piotrkowskiej 17 pierwsze w Polsce kino – Gabinet Iluzji, w grudniu 1899 r. Wykorzystywali w nim sprowadzony z Francji wynalazek braci Lumière zaledwie cztery lata po jego opatentowaniu. Obydwaj ostatecznie osiedli w Częstochowie i tam zmarli.
Od początku XVIII w. do II wojny światowej jedna z linii rodu Krzemińskich zamieszkiwała w powiecie tłumackim.

</doc>
<doc id="2050058" url="https://pl.wikipedia.org/wiki?curid=2050058" title="Składy drużyn olimpijskich w piłce siatkowej mężczyzn 1996">
Składy drużyn olimpijskich w piłce siatkowej mężczyzn 1996

Artykuł grupuje składy wszystkich reprezentacji narodowych w piłce siatkowej, które wystąpiły w turnieju siatkówki mężczyzn na Letnich Igrzyskach Olimpijskich w 1996 roku w Atlancie.

</doc>
<doc id="2050061" url="https://pl.wikipedia.org/wiki?curid=2050061" title="THQ Inc.">
THQ Inc.



</doc>
<doc id="2050062" url="https://pl.wikipedia.org/wiki?curid=2050062" title="Ubisoft Entertainment">
Ubisoft Entertainment



</doc>
<doc id="2050063" url="https://pl.wikipedia.org/wiki?curid=2050063" title="II liga polska w piłce nożnej (2010/2011)">
II liga polska w piłce nożnej (2010/2011)

3. edycja rozgrywek II ligi w polskiej piłce nożnej po reorganizacji lig w 2008.
Grupa wschodnia.
Drużyny.
W grupie wschodniej wystąpiło 18 zespołów, które walczyły o dwa miejsca premiowane awansem do I ligi.
Objaśnienia:
Rozgrywki.
W sezonie 2010/2011 drużyny rozegrały 34 kolejki ligowe po 9 meczów (razem 306 spotkań) w dwóch rundach: jesiennej i wiosennej.
Dwa czołowe miejsca w końcowej tabeli premiowane były awansem do I ligi. Dwa ostatnie zespoły spaść miały do III ligi. Drużyny z miejsc 3–16 w sezonie 2011/2012 występować miały w II lidze.
Uwaga: liczba drużyn spadających do III ligi mogła zwiększyć się zależnie od liczby drużyn spadających z I ligi, przynależnych terytorialnie do grupy wschodniej. Z powodu spadku z drugiego poziomu ligowego KSZO Ostrowiec Świętokrzyski do III ligi relegowana miała zostać również 16. drużyna rozgrywek. Sytuacja zmieniła się poza kończeniu sezonu, w wyniku wycofania się z rozgrywek GLKS Nadarzyn oraz mistrza i wicemistrza grupy V III ligi, a także niezłożenia w odpowiednim terminie wniosku licencyjnego przez Ruch Wysokie Mazowieckie, dzięki czemu na czwarty poziom ligowy mogła nie spaść żadna z drużyn. Ostatecznie licencji na grę w II lidze nie otrzymał Start Otwock, który mógł zastąpić jedną z wycofanych drużyn, wobec czego ten klub spadł jednak do III ligi.
Mecze.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Grupa zachodnia.
Drużyny.
W grupie zachodniej wystąpiło 18 zespołów, które walczyły o dwa miejsca premiowane awansem do I ligi.
Objaśnienia:
Rozgrywki.
W sezonie 2010/2011 drużyny rozegrały 34 kolejki ligowe po 9 meczów (razem 306 spotkań) w dwóch rundach: jesiennej i wiosennej.
Dwa czołowe miejsca w końcowej tabeli premiowane były awansem do I ligi. Dwa ostatnie zespoły miały spaść do III ligi, jednak w związku z wycofaniem się w trakcie rozgrywek Polonii Słubice i Polonii Nowy Tomyśl tylko te drużyny zaliczane były do strefy spadkowej. Drużyny z miejsc 3–16 w sezonie 2011/2012 występować miały w II lidze.
Uwaga: liczba drużyn spadających do III ligi mogła zwiększyć się zależnie od liczby drużyn spadających z I ligi, przynależnych terytorialnie do grupy zachodniej. Z powodu spadku z drugiego poziomu ligowego MKS Kluczbork i Odry Wodzisław Śląski, do III ligi relegowane miały być również 15. i 16. drużyna rozgrywek. Ostatecznie Tur Turek utrzymał się z powodu braku licencji dla Odry.

</doc>
<doc id="2050065" url="https://pl.wikipedia.org/wiki?curid=2050065" title="Ostęp">
Ostęp

Ostęp – podstawowa jednostka systematyzacji lasu, w którym prowadzi się prace zrębowe. W ostępach stosuje się jeden kierunek cięć. Jest to powiązany ze sobą szereg drzewostanów. Poszczególne ostępy rozdzielają linie ostępowe. Przebieg linii ostępowych uzależniony jest od typu podziału powierzchniowego oraz dominujących w regionie wiatrów.
Ostęp oznacza też trudno dostępne miejsce w puszczy, gdzie dzikie zwierzęta mają swoje legowiska.

</doc>
<doc id="2050066" url="https://pl.wikipedia.org/wiki?curid=2050066" title="Mamede Antônio da Guia">
Mamede Antônio da Guia

Médio, właśc. Mamede Antônio da Guia (ur. 19 maja 1911 w Rio de Janeiro, zm. 8 stycznia 1948
) – piłkarz brazylijski pochodzenia polskiego, grający na pozycji ofensywnego pomocnika.
Kariera klubowa.
Médio rozpoczął karierę piłkarską w klubie Bangu AC w 1933 roku. Z Bangu zdobył mistrzostwo stanu Rio de Janeiro - Campeonato Carioca w 1933 roku. W 1936 roku przeszedł do CR Flamengo i grał w nim do 1942 roku. Z Falmengo dwukrotnie zdobył mistrzostwo stanu Rio de Janeiro - Campeonato Carioca w 1939 i 1942 roku. Karierę zakończył w Bangu w 1943.
Kariera reprezentacyjna.
Médio zadebiutował w reprezentacji Brazylii 15 stycznia 1939 w przegranym 1-5 meczu z reprezentacją Argentyny, którego stawką było Copa Julio Roca 1939/40. Był to jego jedyny mecz w reprezentacji.

</doc>
<doc id="2050067" url="https://pl.wikipedia.org/wiki?curid=2050067" title="Cmentarz Komunalny w Kluczewie">
Cmentarz Komunalny w Kluczewie

Cmentarz Komunalny w Kluczewie - cmentarz komunalny w południowej dzielnicy Stargardu - Kluczewie, przy zbiegu ulic Lotników i Tańskiego, o powierzchni 2 ha.
Cmentarz znajduje się w rozwidleniu dróg do Giżynka i os. Lotnisko. W związku z budową nowego cmentarza jest coraz rzadziej użytkowany. Na terenie nekropolii brak jest domu pogrzebowego, a jego funkcję pełni pobliski kościół św. Krzyża.

</doc>
<doc id="2050068" url="https://pl.wikipedia.org/wiki?curid=2050068" title="Xenopus epitropicalis">
Xenopus epitropicalis

Xenopus epitropicalis – gatunek afrykańskiego płaza bezogonowego z rodziny grzbietorodowatych (Pipidae).
Występowanie.
Zwierzę spotykano na następujących terenach:
W związku z powyższym sądzi się, że gatunek może występować na dużym obszarze od Kamerunu na północnym zachodzie do Angoli na południu i przygranicznych rejonów Demokratycznej Republiki Konga na północnym wschodzie. Oprócz wyżej wymienionych państw gatunek spotyka się też w Republice Środkowoafrykańskiej, gdzie został introdukowany, natomiast jego obecność w Sudanie jest niepewna. Jako część północnej granicy zasięgu występowania płaza uznano rzekę Sanaga, na północ od której bytuje pokrewny gatunek "Silurana tropicalis".
Zwierzę wymaga obecności wody. Jego siedlisko to nizinne lasy deszczowe. Zamieszkuje ono niewielkie zbiorniki wodne o średnicy 1-2 metrów i głębokości 1 metra, koniecznie położone pod koronami drzew. Gatunek toleruje pewne zmiany w środowisku, ale nie radzi sobie na otwartych przestrzeniach.
Systematyka.
"Xenopus epitropicalis" został opisany w 1982 roku przez Fischberga i współpracowników pod nazwą "Xenopus epitropicalis". Analiza filogenetyczna przeprowadzona przez Cannatellę i Trueb w 1988 roku zasugerowała jednak, że gatunki "epitropicalis" i "tropicalis" są bliżej spokrewnione z rodzajami "Hymenochirus" i "Pipa" niż z pozostałymi przedstawicielami "Xenopus", dlatego przenieśli te gatunki do odrębnego rodzaju "Silurana".
Rozmnażanie i genetyka.
Występuje larwa zwana kijanką, odżywiająca się poprzez filtrację.
Jest to gatunek tetraploidalny (2n=40).
Status.
Lokalnie gatunek wydaje się liczny. Jednakże jego całkowita liczebność spada. Do zagrożeń dla tego gatunku zaliczają się wyrąb lasów i rozwój rolnictwa. Płaz zamieszkuje liczne obszary chronione.

</doc>
<doc id="2050069" url="https://pl.wikipedia.org/wiki?curid=2050069" title="Sezon snookerowy 1994/1995">
Sezon snookerowy 1994/1995

Poniższa tabela przedstawia wyniki finałów najważniejszych turniejów snookerowych rozgrywanych w sezonie 1994/95.

</doc>
<doc id="2050070" url="https://pl.wikipedia.org/wiki?curid=2050070" title="Zygmunt Matusik">
Zygmunt Matusik



</doc>
<doc id="2050073" url="https://pl.wikipedia.org/wiki?curid=2050073" title="Maziba (meteoryt)">
Maziba (meteoryt)

Maziba – meteoryt kamienny zaliczany do chondrytów oliwinowo-hiperstenowych L 6, spadły 24 września 1942 roku w Ugandzie. Z miejsca spadku meteorytu pozyskano materiał meteorytowy o masie 4,98 kg.

</doc>
<doc id="2050074" url="https://pl.wikipedia.org/wiki?curid=2050074" title="Florindo Alves Ferreira">
Florindo Alves Ferreira

Florindo, właśc. Florindo Alves Ferreira (ur. 21 kwietnia 1914 w Juiz de Fora) – piłkarz brazylijski grający na pozycji środkowego obrońcy.
Kariera klubowa.
Florindo występował w klubie CR Vasco da Gama i São Paulo FC.
Kariera reprezentacyjna.
Florindo zadebiutował w reprezentacji Brazylii 22 stycznia 1939 w wygranym 3-2 meczu z reprezentacją Argentyny, którego stawką było Copa Julio Roca 1939/40. Ostatni raz w reprezentacji wystąpił 24 marca 1940 w przegranym 3-4 z reprezentacją Urugwaju, którego stawką było Copa Rio Branco 1940. Łącznie w latach 1939–1940 wystąpił sześć razy w reprezentacji.

</doc>
<doc id="2050079" url="https://pl.wikipedia.org/wiki?curid=2050079" title="Tournée (film)">
Tournée (film)

Tournée – francuski film w reżyserii Mathieu Amalrica, którego premiera miała miejsce 30 czerwca 2010 we Francji. Jest to "road movie", opowiadający o "tournée" trupy współczesnych artystek burleski. Film wybrany został do konkursu oficjalnego 63. festiwalu w Cannes, gdzie jego reżyser otrzymał nagrodę za najlepszą reżyserię oraz "Grand Prix" FIPRESCI. Główne role kobiece w filmie grane są przez prawdziwe tancerki amerykańskiej neo-burleski.
Okoliczności powstania filmu.
Film inspirowany był zbiorem tekstów pt. "L'Envers du music-hall", książką wydaną przez Colette w 1913 roku. Postać producenta show, grana przez Amalrica, posiada ślady biografii Humberta Balsana, francuskiego producenta filmowego, który w 2005 roku popełnił samobójstwo. Reżyser jest "zafascynowany" producentami i odpowiedzialnością, którą są w stanie zaakceptować. Osobą, która początkowo zagrać miała główną męską rolę był inny znany producent, Paulo Branco.

</doc>
<doc id="2050082" url="https://pl.wikipedia.org/wiki?curid=2050082" title="Miejski łowca">
Miejski łowca

Miejski łowca (tytuł oryg. Sing si lip yan) – hongkońsko–japońsko–amerykański film akcji, wydany 16 stycznia 1993 roku. Reżyserem oraz scenarzystą jest Jing Wong.
Film opowiada historię prywatnego detektywa Ryō Saeba, (Jackie Chan). Poszukuje on córkę japońskiego bogacza, trafia na statek porwany przez terrorystów.
Według stanu na 10 stycznia 1993 roku film zarobił 30 762 782 dolarów hongkońskich w Hongkongu.
Obsada.
Źródło: Filmweb

</doc>
<doc id="2050083" url="https://pl.wikipedia.org/wiki?curid=2050083" title="Karl-Heinz Becker">
Karl-Heinz Becker



</doc>
<doc id="2050084" url="https://pl.wikipedia.org/wiki?curid=2050084" title="Roman Bromboszcz">
Roman Bromboszcz

Roman Bromboszcz (ur. 1976) – polski kulturoznawca, filozof, poeta, kompozytor, artysta. 
Życiorys.
W swoich badaniach wypracowuje teorię aksjologiczną zorientowaną na kulturę rozumianą ewolucyjnie. Nawiązuje do teorii wartości wywiedzionej z "Kapitału" Karola Marksa. Sugeruje pojawienie się nowej substancji, w odniesieniu do "Metafizyki" Arystotelesa, nazywanej przez niego informacją. Poszukuje przydatnych ujęć równowagi wartości w konfrontacji z taoistycznym, platońskim i arystotelesowskim ujęciem. Podejmuje się zagadnień takich jak jakości cyberkultury wskazując na istotną rolę w jej kształtowaniu się: kodowania, regulacji i autoregulacji, sztucznego życia, sztucznej inteligencji i nadzmysłowości. Na osi jego zainteresowań znajdują się: filozofia techniki, etyka i estetyka. Wśród podejmowanych tematów znajdują się cybernetyczne zamieszkiwanie, cyberprzestrzeń, sztuczne życie, moda cybernetyczna i sport elektroniczny.
W twórczości artystycznej zajmuje się obiektami hybrydowymi, rzeczywistością wirtualną, grafiką, instalacją z dźwiękiem 3D. W 2005 roku wraz z Tomaszem Misiakiem, Szczepanem Kopytem i Łukaszem Podgórni wprowadził w użycie, prekursorsko na tle tendencji światowych, termin poezja cybernetyczna (cyberpoezja). Od tego roku funkcjonuje jako część grupy, a następnie kolektywu Perfokarta.
W 2005 roku dostał nagrodę Prezydenta Poznania za osiągnięcia w zakresie sztuki. W 2010 został uhonorowany Medalem Młodej Sztuki.
Kurator zdarzeń artystycznych, w tym: wystaw, koncertów i działań w przestrzeni publicznej. W latach 2005-2008 współpracował z Centrum Sztuki Współczesnej Inner Spaces, przemianowanym następnie w IF Museum Inner Spaces. W latach 2012-2014 współprowadził z Ulą Szkudlarek, Wojtkiem Wrońskim, Adamem Ćwiekiem i Małgorzatą Maciaszek galerię Siłownia w Poznaniu. W latach 2010-2021 kuratorował i uczestniczył w sześciu edycjach Festiwalu Permutacje odbywającego się w Galerii "Wieża Ciśnień" CKiS w Koninie. Współpracuje z wieloma galeriami, głównie w Polsce. Funkcjonuje jako niezależny kurator, interesujący się, przede wszystkim, sztuką komputerową, w tym, sztuką interaktywną, generatywną, sztucznym życiem, hybrydami medialnymi i postmediami.

</doc>
<doc id="2050090" url="https://pl.wikipedia.org/wiki?curid=2050090" title="Kserostomia">
Kserostomia

Kserostomia – suchość błony śluzowej jamy ustnej z powodu uszkodzenia lub usunięcia gruczołów ślinowych. Nie jest to uczucie suchości i pragnienia w upalne dni lub w czasie gorączki, ale stan, kiedy ślinianki produkują zbyt mało (&lt;0,1 ml/min) lub w ogóle nie produkują śliny, podczas gdy organizm jest dobrze nawodniony, nawet po stymulacji (&lt;0,7 ml/min).
Objawami są ból podczas żucia i połykania, zaburzenia odczuwania smaku, problemy z odżywianiem i mówieniem, a stres związany z chorobą może doprowadzić do wycofania się z życia społecznego i depresji. Kserostomia może prowadzić do rozwoju próchnicy kwitnącej, gdyż brak śliny umożliwia szybki wzrost bakterii, a także do powstawania pleśniawek.
Chirurgiczne usunięcie gruczołów śluzowych skutkuje kserostomią. Przyczynami zaburzeń czynności ślinianek, objawiających się suchością błony śluzowej jamy ustnej, mogą być przewlekłe zanikowe procesy zapalne błony śluzowej lub uszkodzenie miąższu ślinianek przez radioterapię. Suchość w jamie ustnej jest jednym z podstawowych objawów zespołu Sjögrena, może występować także w menopauzie i niedoczynności tarczycy. Zaobserwowano również związek między częstością występowania refluksu żołądkowo-przełykowego i kserostomii. Kserostomia może być również wynikiem zażywania metamfetaminy. Wraz z wywołanym metamfetaminą szczękościskiem oraz bruksizmem jest jedną z przyczyn tzw. Meth Mouth.

</doc>
<doc id="2050093" url="https://pl.wikipedia.org/wiki?curid=2050093" title="Deutschlandfunk Kultur">
Deutschlandfunk Kultur

Deutschlandfunk Kultur (DLF Kultur) – publiczny drugi program kulturalno-naukowy niemieckiego radia emitowany przez Deutschlandradio. Korzenie Deutschlandfunk Kultur wywodzą się z Deutschlandsender, rozgłośni założonej w 1926 roku. Po II wojnie światowej, rozgłośnia stała się główną rozgłośnią radiową NRD. W roku 1970 została przemianowana na Stimme der DDR - "Głos NRD". Istniała ona aż do lutego 1990 r., kiedy stała się znów Deutschlandsender, a w maju 1990 roku połączyła się z DDR2 i Radio NRD został przemianowany Deutschlandsender Kultur. Od 1994 roku pod nazwą Deutschlandradio Berlin, w 2005 roku przyjęła nazwę Deutschlandradio Kultur, a w 2017 Deutschlandfunk Kultur.

</doc>
<doc id="2050095" url="https://pl.wikipedia.org/wiki?curid=2050095" title="Sezon snookerowy 1993/1994">
Sezon snookerowy 1993/1994

Poniższa tabela przedstawia wyniki finałów najważniejszych turniejów snookerowych rozgrywanych w sezonie 1993/94.

</doc>
<doc id="2050096" url="https://pl.wikipedia.org/wiki?curid=2050096" title="From Them, Through Us, to You">
From Them, Through Us, to You

From Them, Through Us, to You – debiutancki album zespołu Madina Lake wydany 26 marca 2007 roku.

</doc>
<doc id="2050099" url="https://pl.wikipedia.org/wiki?curid=2050099" title="Daijiro Kato">
Daijiro Kato



</doc>
<doc id="2050100" url="https://pl.wikipedia.org/wiki?curid=2050100" title="Ewa Hołuszko">
Ewa Hołuszko

Ewa Maria Hołuszko (ur. 8 lipca 1950 w Białymstoku) – polska fizyczka, działaczka opozycyjna w okresie PRL, badaczka mniejszości narodowych, działaczka na rzecz osób transpłciowych.
Życiorys.
Studiowała fizykę na Uniwersytecie Warszawskim i Politechnice Warszawskiej (ukończyła na niej miernictwo w 1974). Po studiach wykładała w Wyższej Szkole Inżynierskiej w Radomiu, a następnie pracowała jako meteorolog w Instytucie Meteorologii i Gospodarki Wodnej. W 2001 ukończyła studia podyplomowe na kierunku pedagogika, a rok później fizykę.
Od 1980 była działaczką „Solidarności”. W opozycji działała pod pseudonimem „Hardy”. Była członkinią zarządu Regionu Mazowsze i przewodniczącą regionalnej Komisji Interwencyjnej. Delegatka na I Krajowy Zjazd Delegatów NSZZ „Solidarność” we wrześniu 1981, zasiadała w komisji uchwał i wniosków. Po wprowadzeniu stanu wojennego ukrywała się. Kierowała podziemnym Międzyzakładowym Komitetem Koordynacyjnym, w którym odpowiadała za druk i kolportaż podziemnej prasy (m.in. „Tygodnika Mazowsze” i „Woli”). W latach 1982–1983 więziona.
W latach 90. zaangażowała się w badania nad mniejszościami narodowymi w Polsce. Od 1996 do 1997 była nauczycielką fizyki w LXXIV LO im. Kazimierza Pułaskiego w Warszawie. Działa w Stowarzyszeniu Wolnego Słowa. W latach 1994–1997 współpracowała z Unią Pracy, w wyborach w 1997 kandydowała do Sejmu z jej listy w okręgu warszawskim. Potem wstąpiła do Unii Wolności, w której działała do 1999. Należała później do Partii Demokratycznej. Była kandydatką tego ugrupowania na liście Europy Plus w wyborach do Parlamentu Europejskiego w 2014. W 2015 zasiadła w zarządzie PD, która w 2016 przekształciła się w Unię Europejskich Demokratów. Członkinią zarządu partii była do 2017.
Jest pierwowzorem bohaterki sztuki Julii Holewińskiej "Ciała obce", nagrodzonej w 2010 Gdyńską Nagrodą Dramaturgiczną. W 2011 nakręcono o niej film dokumentalny pt. "Ciągle wierzę" (reż. Magdalena Mosiewicz).
W 2000 przeszła operacyjną korektę płci. Jest wyznania prawosławnego i deklaruje się jako osoba wierząca.

</doc>
<doc id="2050105" url="https://pl.wikipedia.org/wiki?curid=2050105" title="Boris Morozow">
Boris Morozow

Borys Iwanowicz Morozow (ros. "Борис Иванович Морозов") – rosyjski szlachcic urodzony w 1590 roku, zmarły w 1661. Brał aktywny udział w życiu politycznym Rosji jako szef rządu we wczesnym okresie panowania cara Aleksego I, którego wychowywał i był jego szwagrem.
W 1645 poślubił Annę Iljiniczną Miłosławską siostrę carycy Marii Miłosławskiej. W czasie swojej długiej kariery na Kremlu, Morozow nadzorował liczne ministerstwa, zwane prikazami - Skarbu, Strzelców czy Płac. Licząc na wzrost dochodów skarbu Morozow zdecydował się na obniżenie płac pracownikom państwowym i wprowadzenie wysokich podatków od soli. Wywołało ty wybuch społecznego niezadowolenia, który znalazł ujście w buncie solnym w 1648 roku. Buntownicy żądali wydania im Morozowa, chcąc go osądzić i najprawdopodobniej zabić, ale car Aleksy najpierw ukrywał go w pałacu a następnie odesłał do monasteru Cyrylo-Biełozierskiego. Po wygaśnięciu buntu i uporaniu się z jego przywódcami, po czterech miesiącach nieobecności, Morozow powrócił do Moskwy.
W 1649 Morozow brał czynny udział w zawieraniu porozumienia ze szlachtą, która dotychczas okazywała swój sprzeciw wobec polityki carskiej. Zwołany został sobór ziemski, który ustanowił prawa częściowo spełniające postulaty bojarów. W latach 50. XVII wieku ponownie znalazł się na czele rządu moskiewskiego. Z racji swoich wpływów był bardzo bogaty, należały do niego liczne ziemie, młyny, manufaktury i żupy. W nich zatrudnionych było około 55 000 chłopów. 
Morozow nie posiadał legalnych spadkobierców, dlatego cały majątek po jego śmierci przypadł bratu - Glebowi. Ten jednak umarł niedługo po Borysie, a majątek odziedziczyła jego żona, Fieodosija, znana z zaangażowania w ruch staroobrzędowców.

</doc>
<doc id="2050106" url="https://pl.wikipedia.org/wiki?curid=2050106" title="Dokumente und Debatten">
Dokumente und Debatten

Dokumente und Debatten (Dok&amp;Deb) – publiczny program niemieckiego radia emitowany przez Deutschlandradio. Dokumente und Debatten jest kanałem słownym (bez muzyki), nadającym na obszarze całych Niemiec w technologii cyfrowej DAB+ na kanale 5C. 

</doc>
<doc id="2050107" url="https://pl.wikipedia.org/wiki?curid=2050107" title="Mecze reprezentacji Czech w piłce siatkowej mężczyzn prowadzonej przez Jana Svobodę">
Mecze reprezentacji Czech w piłce siatkowej mężczyzn prowadzonej przez Jana Svobodę

Mecze i turnieje towarzyskie.
Bilans:
Mecze nieoficjalne.
Bilans:

</doc>
<doc id="2050108" url="https://pl.wikipedia.org/wiki?curid=2050108" title="Piłka siatkowa na Letnich Igrzyskach Olimpijskich 1980 – turniej halowy kobiet">
Piłka siatkowa na Letnich Igrzyskach Olimpijskich 1980 – turniej halowy kobiet

Turniej olimpijski w piłce siatkowej kobiet podczas XXII Letnich Igrzysk Olimpijskich w Moskwie był piątą edycją w historii i, jak każdy poprzedni, odbył się wyłącznie w halowej odmianie tej dyscypliny sportu. Do rywalizacji przystąpiło 8 drużyn, a przeprowadzono ją w dniach od 21 do 29 lipca 1980 roku.
Turniej.
Strefa medalowa.
Finał.
 

</doc>
<doc id="2050110" url="https://pl.wikipedia.org/wiki?curid=2050110" title="Deutschlandfunk Nova">
Deutschlandfunk Nova

Deutschlandfunk Nova (DLF Nova) – publiczny trzeci program informacyjny niemieckiego radia emitowany przez Deutschlandradio. DLF Nova to kanał radiowy o charakterze informacyjnym, ale także popularnym i naukowym. Jest najmłodszym kanałem w rodzinie Deutschlandradio. Od 2017 roku działa jako Deutschlandfunk Nova.

</doc>
<doc id="2050112" url="https://pl.wikipedia.org/wiki?curid=2050112" title="Międzynarodowy Festiwal Piosenki w Sopocie">
Międzynarodowy Festiwal Piosenki w Sopocie



</doc>
<doc id="2050113" url="https://pl.wikipedia.org/wiki?curid=2050113" title="Biały Gród (Moskwa)">
Biały Gród (Moskwa)

Biały Gród (także: Białygród, Biełygorod, ros.: Бе́лый го́род, Biełyj Gorod) znajdował się niegdyś w centrum rosyjskiej stolicy, Moskwy. Nazwa pochodziła od koloru murów, którymi otoczony był ten fragment miasta. Zostały one wybudowane w latach 1585–1593 na rozkaz carów Fiodora I i Borysa Godunowa. Architektem prowadzącym prace był Fiodor Kon. Biały Gród posiadał 28 wież i 11 bram, których część nazw zachowała się do naszych czasów jako nazwy ulic. Mur był długości około 10 kilometrów i sięgał do 4,5 metra. Był podobnie skonstruowany jak mury okalające Kreml, które umożliwiały prowadzenie ognia ciągłego. Fortyfikacje zostały zniszczone w czasie rządów Katarzyny Wielkiej i jej wnuka Aleksandra I. W ich miejsce zbudowano szereg bulwarów, zwanych Pierścieniem Bulwarowym ().
Po zwycięskiej bitwie pod Kłuszynem (1610) i zajęciu Moskwy (1610) hetman Stanisław Żółkiewski rozkazał obsadzić dzielnicę pułkami dowodzonymi przez Marcina Kazanowskiego i Ludwika Wejhera.

</doc>
<doc id="2050115" url="https://pl.wikipedia.org/wiki?curid=2050115" title="Mieszanka mineralno-asfaltowa">
Mieszanka mineralno-asfaltowa

Mieszanka mineralno-asfaltowa (MMA) − mieszanina złożona głównie z kruszyw i lepiszcza, z której wykonuje się nawierzchnie bitumiczne.
Skład mieszanek mineralno-asfaltowych.
W zależności od składu dodatków końcowa mieszanka różni się parametrami fizycznymi, takimi jak odporność na odkształcenia i ścieralność.

</doc>
<doc id="2050122" url="https://pl.wikipedia.org/wiki?curid=2050122" title="Zamach w Yakaghund">
Zamach w Yakaghund

Zamach w Yakaghund miał miejsce 9 lipca 2010 w miejscowości Yakaghund, w pakistańskiej Agencji Mohamand, leżącej w Terytoriach Plemiennych Administrowanych Federalnie. W zamachu zginęły 104 osoby, a 120 odniosły obrażenia.
Atak.
Do eksplozji ładunku wybuchowego doszło o 9:30 czasu lokalnego na targowisku podczas posiedzenia starszyzny plemiennej (dżirga) w pobliżu siedziby lokalnego rządu. Siła eksplozji spowodowała powstanie krateru o głębokości 1,5 metra. Wybuch spowodował znaczne szkody na targowisku, jak również uszkodził pobliskie więzienia, z którego uciekło kilku więźniów przez zniszczony mur.
Do ataku przyznali się talibowie z Tehrik-i-Taliban Pakistan. Ekstremiści poinformowali, iż był to odwet za operacje prowadzone przez wojsko pakistańskie na terytoriach plemiennych.

</doc>
<doc id="2050125" url="https://pl.wikipedia.org/wiki?curid=2050125" title="Kościół Santa Maria delle Grazie w Sansepolcro">
Kościół Santa Maria delle Grazie w Sansepolcro

Kościół Santa Maria delle Grazie w Sansepolcro – budowla sakralna znajdująca się przy via Beato Ranieri w Sansepolcro, we Włoszech. Jest to lokalne sanktuarium maryjne.
Historia.
Świątynia została zbudowana, wraz z przylegającym do niego oratorium, z inicjatywy Bractwa Śmierci, wkrótce po jego ustanowieniu w 1518. W fasadzie zachował się kamienny portal z drewnianymi drzwiami, na których wyrzeźbiono postacie szkieletów, stanowiące aluzję do Bractwa Śmierci – dzieło Alberto Albertiego (1563). W ciągu wieków sanktuarium było miejscem modlitwy i celem pielgrzymek, szczególnie w czasie trzęsień ziemi, o czym świadczą tablice pamiątkowe umieszczone na ścianach zewnętrznych. Ostatnia z nich pochodzi z 1917. Ponownie konsekrowane w 1931 przez biskupa Pompeo Ghezzi, ordynariusza Sansepolcro, z okazji 1500 rocznicy Soboru Efeskiego, sanktuarium zostało odnowione w latach 50. XX w., a ostatnio w latach 2006–2007. Zewnętrzna loggia, tworząca portyk przy wejściu do oratorium, została ponownie otwarta w 1981, a obszerna sala oratorium została odrestaurowana w latach 1985–1987. Prace te zostały podjęte z inicjatywy ks. kan. Pietro Zazzeri (1911–1987), którego imię nosi główna sala oratorium.
Sztuka.
We wnętrzu znajdują się liczne przykłady lokalnej sztuki zdobniczej: drewniany sufit z końca XVI w. przypisywany Alberto Albertiemu oraz galeria chóru i organy z elementami zdobniczymi z XVII w. Trzy ołtarze zdobione stiukami pochodzą z czasu przebudowy wnętrza w XVIII w. W ołtarzu głównym przechowywany jest obraz "Madonna delle Grazie", namalowany w 1555 przez Rafaellino dal Colle. Wielka sala oratorium, przylegającego do kościoła, ozdobiona jest cyklem fresków z Historiami z życia Matki Bożej, pochodzącym z drugiej połowy XVI w..

</doc>
<doc id="2050129" url="https://pl.wikipedia.org/wiki?curid=2050129" title="Zamach w Lahaurze (lipiec 2010)">
Zamach w Lahaurze (lipiec 2010)

Zamach w Lahaurze miał miejsce 1 lipca 2010 w wyniku którego życie straciło 50 osób, a ponad 200 odniosło obrażenia. Celem ataku stało się sufickie sanktuarium Data Durbar.
Tło.
28 maja 2010 w Lahaur miał miejsce zamach na meczet Ahmadiego. Zginęło wówczas 86 osób.
Zaatakowane sanktuarium jest miejscem pielgrzymek członków sekty Barelvi, którzy przez talibów są traktowani za heretyków. W marcu 2009 talibowie zbombardowali sufickie sanktuarium Data Durbar, natomiast w czerwcu 2009 talibowie zabili w zamachu samobójczym Sarfraz Ahmed Naeemiego umiarkowanego duchownego należącego do sekty Barelvi, znanego z krytyki talibów.
Atak.
Sanktuarium zostało zaatakowane przez trzech zamachowców-samobójców wieczorem 1 lipca 2010. Wówczas w świątyni znajdowało się wiele wiernych.
Za atak zostali obwinieni talibowie, którzy nie uznają sufizmu. Sami ekstremiści talibscy nie przyznali się do ataku, a zarzucili zorganizowanie zamachu tajnym zagranicznym agencjom.

</doc>
<doc id="2050131" url="https://pl.wikipedia.org/wiki?curid=2050131" title="Jan Brewer">
Jan Brewer

Jan Brewer, właśc. Janice Kay Brewer (ur. 26 września 1944 w Los Angeles) – amerykańska polityk, członkini Partii Republikańskiej. Od 21 stycznia 2009 do 5 stycznia 2015 pełniła urząd gubernatora stanu Arizona.
Życiorys.
Urodziła się w Hollywood, jednak jej rodzice nie mieli nic wspólnego ze światem filmu. Ojciec był cywilnym pracownikiem wojska. Janice wychowywała się w Nevadzie i Kalifornii. Wkrótce po ślubie z Johnem Brewerem przeniosła się do największego miasta Arizony, Phoenix, skąd pochodzi jej mąż. Potem osiedli w Glendale, gdzie jej mąż z powodzeniem prowadził praktykę kręgarską, a zarobione w ten sposób pieniądze inwestował w nieruchomości.
Brewer rozpoczęła karierę polityczną w 1983, gdy została wybrana do Izby Reprezentantów Arizony. W 1987 przeniosła się do izby wyższej stanowego parlamentu – Senatu Arizony. W 1996 stanęła na czele władz hrabstwa Maricopa, które w czasie jej sześcioletnich rządów przeszło od potężnego zadłużenia do pozycji jednego z najzamożniejszych samorządów w USA. W 2002 została wybrana na urząd sekretarza stanu Arizony, co jest tam drugim najwyższym urzędem władzy wykonawczej po gubernatorze (w Arizonie nie ma funkcji zastępcy gubernatora). Kiedy w styczniu 2009 gubernator Janet Napolitano zrezygnowała, aby móc objąć stanowisko sekretarz bezpieczeństwa wewnętrznego w gabinecie prezydenta Baracka Obamy, z mocy prawa Brewer automatycznie została gubernatorem na czas pozostały do końca kadencji, czyli do stycznia 2011 roku. W listopadzie 2010 pokonała w wyborach kandydata Partii Demokratycznej Terry'ego Goddarda, ówczesnego prokuratora generalnego stanu, i została wybrana na pierwszą pełną kadencję.
Brewer zasłynęła w USA i poza granicami kraju przede wszystkim za sprawą podpisanej przez siebie ustawy parlamentu stanowego znacznie zaostrzającej traktowanie imigrantów, co ma szczególne znaczenie w Arizonie ze względu na położenie stanu przy granicy z Meksykiem. Nakazuje ona imigrantom stałe noszenie przy sobie dokumentów potwierdzających legalność ich pobytu (co jest sprzeczne z amerykańską tradycją braku dowodów osobistych, a tym bardziej noszenia ich ze sobą). Obliguje także policję do sprawdzania pod tym kątem osób, co do których istnieje podejrzenie, iż mogą przebywać w USA nielegalnie. Czynności te mają być realizowane przy okazji, np. kontroli drogowej. Ustawa uznana została za jedną z najostrzejszych regulacji w dziedzinie polityki imigracyjnej w najnowszej historii USA, zaś przeciwnicy zarzucają jej, iż może prowadzić do dyskryminacji rasowej.
Jest zwolenniczką kary śmierci. Jako gubernator Arizony zezwoliła na przeprowadzenie 14 egzekucji skazanych na śmierć morderców.

</doc>
<doc id="2050133" url="https://pl.wikipedia.org/wiki?curid=2050133" title="Miejski Zakład Komunikacji w Grudziądzu">
Miejski Zakład Komunikacji w Grudziądzu

Miejski Zakład Komunikacji spółka z ograniczoną odpowiedzialnością w Grudziądzu (MZK sp. z o.o. Grudziądz) – główny miejski przewoźnik komunikacyjny w Grudziądzu.
Zakład oprócz przewozu osób prowadzi inne zadania zlecone przez Urząd Miejski w Grudziądzu:
Tabor.
MZK Grudziądz eksploatuje obecnie autobusy i tramwaje:

</doc>
<doc id="2050134" url="https://pl.wikipedia.org/wiki?curid=2050134" title="MZK Grudziądz">
MZK Grudziądz



</doc>
<doc id="2050139" url="https://pl.wikipedia.org/wiki?curid=2050139" title="Izba Reprezentantów Arizony">
Izba Reprezentantów Arizony

Izba Reprezentantów Arizony ("Arizona House of Representatives") - izba niższa parlamentu amerykańskiego stanu Arizona. Składa się z 60 członków wybieranych na dwuletnią kadencję. Wybory są przeprowadzane w 30 dwumandatowych okręgach wyborczych, z zastosowaniem ordynacji większościowej. Prawo stanowe nie pozwala na zasiadanie w Izbie dłużej niż przez cztery kadencje z rzędu (jednak po opuszczeniu jednej, można kandydować na kolejne cztery). Miejscem obrad Izby jest Kapitol Stanowy Arizony w Phoenix.

</doc>
<doc id="2050146" url="https://pl.wikipedia.org/wiki?curid=2050146" title="Senat Arizony">
Senat Arizony

Senat Arizony ("Arizona Senate") - izba wyższa parlamentu amerykańskiego stanu Arizona. Składa się z 30 członków wybieranych na dwuletnią kadencję. W wyborach stosuje się jednomandatowe okręgi wyborcze i ordynację większościową. Prawo stanowe nie pozwala na zasiadanie w izbie dłużej niż przez cztery kadencje z rzędu (jednak po opuszczeniu jednej, można kandydować na kolejne cztery). Senat zbiera się na Kapitolu Stanowym Arizony w Phoenix.

</doc>
<doc id="2050150" url="https://pl.wikipedia.org/wiki?curid=2050150" title="He7edik">
He7edik

He7edik (od słowa "Hetedik" oznaczającego po węgiersku "Siódmy") – siódmy album węgierskiego zespołu pop, Manhattan. Wydany został w 1998 roku na MC i CD.

</doc>
<doc id="2050152" url="https://pl.wikipedia.org/wiki?curid=2050152" title="Arka Gdynia w sezonie 2010/2011">
Arka Gdynia w sezonie 2010/2011

Sezon 2010/2011 klubu Arka Gdynia.
Sezon.
Od początku sezonu drużynę poprowadzi trener Dariusz Pasieka.
Stadion.
Arka rundę jesienną zacznie grać na Narodowym Stadionie Rugby, gdyż Stadion GOSiR jest w remoncie i będzie gotowy dopiero na rundę wiosenną.
Sponsor.
Od początku sezonu sponsorem technicznym było przedsiębiorstwo Jako (jak w poprzednich latach), a sponsorami strategicznym Polnord i miasto Gdynia.
Rozgrywki.
Arka Gdynia w sezonie 2010/2011 będzie brała udział w rozgrywkach:
Ustawienie drużyny.
Ulubiona formacją trenera Pasieki jest 4-4-2, lecz w tym sezonie brakowało mu jednego napastnika po sprzedaży Joëla Tshibamby. Od początku ligi gra ustawieniem 4-5-1. Arka przegrała pierwszy mecz z Wisłą 1-0, ale stwarzała sobie sytuację na zdobycie gola. Trener Pasieka zastosował jedną zmianę w następnym meczu z Lechem Poznań. W miejsce Labukasa od początku grał Mawaye. Przez następne 2 kolejki menedżer Arki grał tym samym systemem, a na ustawienie 4-4-2 zmienił dopiero w 5 kolejce w meczu z Widzewem, a zmianami były m.in. gra Božoka na środku pomocy czy Wilczyńskiego na prawej pomocy, a na ataku zaczynał Mirko Iwanowski, czego efektem było odrzucenie ze środka pola Zawistowskiego i Burkhardta. W meczu z Jagiellonią nastąpiła jedna zmiana. Michała Płotkę zastąpił Ante Rožić. W meczu Pucharu Polski z KSZO Ostrowiec Świętokrzyskim, trener Pasieka dał odpocząć piłkarzom z pierwszego składu, a dał szansę zawodnikom rezerwowym. Zagrali m.in. Zoch, Piotr Robakowski, Giovanni i Rafał Siemaszko. W meczu z Cracovią Pasieka powrócił do poprzedniego ustawienia składu. Nastąpiła jedna zmiana, za Maciej Szmatiuka zagrał Michał Płotka. W meczu z Polonią Warszawą trener Arki ustawił zespół identycznie jak z Cracovią, a na derby Trójmiasta wrócił do taktyki 4-5-1, gdzie na pozycję środkowego obrońcy wrócił Szmatiuk, a na defensywnym pomocniku zagrał Płotka. Labukas wystawiony został na prawej pomocy, a na ataku osamotniony Iwanowski. Po przegranym meczu z Lechią Dariusz Pasieka powrócił do ustawienia 4-4-2, lecz na środku pomocy grał powracający po kontuzji Filip Burkhardt który zastąpił Miroslava Božoka, który pauzował za kartki.

</doc>
<doc id="2050153" url="https://pl.wikipedia.org/wiki?curid=2050153" title="Cotontchad">
Cotontchad

Cotontchad (fr. "Société cotonnière du Tchad") – przedsiębiorstwo czadyjskie, pozostające pod kontrolą władz Czadu, skupujące bawełnę na rynku wewnętrznym oraz eksportujące ten surowiec za granicę. Przedsiębiorstwo jest monopolistą, kontrolującym cały rynek bawełny w Czadzie.
Przedsiębiorstwo Cotontchad zostało utworzone w 1971 roku poprzez nacjonalizację francusko-belgijskiego przedsiębiorstwa Cotonfran, zaś jego zadaniem było przejęcie kontroli nad czadyjskim rynkiem bawełny, tj. zadbanie o skup, transport oraz eksport bawełny za granicę, jak również zapewnienie lokalnym rolnikom zbytu na ich produkcję rolną.
Obecnie władze Czadu są właścicielem 75% majątku firmy; 16% kontroluje francuskie przedsiębiorstwo Francuska Kompania Rozwoju Przemysłu Tekstylnego (fr. "Compagnie Française pour le Développement des Textiles", CFDT), 6% konsorcjum banków Czadu i 2% Francuska Agencja Rozwoju. 
Głównym zadaniem CFDT jest reprezentowanie Czadu na światowym rynku bawełny, podczas gdy banki prywatne dostarczają kredytów niezbędnych do funkcjonowania przedsiębiorstwa oraz zapewnienie lokalnym plantatorom funduszy, koniecznych do prowadzenia działalności gospodarczej. Zdobyte w ten sposób pieniądze służą przede wszystkim kredytowaniu kosztów importu i dystrybucji nawozów sztucznych i środków owadobójczych. 
Pierwotnie lokalni producenci bawełny chronieni byli przed wahaniami cen na rynku bawełny za pomocą utworzonego w 1968 funduszu stabilizacyjnego (fr. "Caisse de Stabilisation des Prix du Coton", CSPC), którego zadaniem była stabilizacja cen płaconych indywidualnym rolnikom. Zapewnienie lokalnym producentom stabilnych cen nie tylko pomogło utrzymać poziom produkcji firmy Cotontchad, ale wpłynęło także na ograniczenie kosztów spółki poprzez utrzymywanie niskich cen w skupie bawełny. Recesja, która dotknęła światowy rynek bawełny na początku lat 90. XX w. wpłynęła na drastyczne ograniczenie działalności spółki doprowadzając do likwidacji funduszu w 1993 oraz wprowadzenia nieregulowanych, rynkowych cen skupu bawełny. 

</doc>
<doc id="2050156" url="https://pl.wikipedia.org/wiki?curid=2050156" title="Rak śródnabłonkowy">
Rak śródnabłonkowy

Rak śródnabłonkowy (łac. "carcinoma intraepitheliale") to postać nowotworu, który ograniczony jest do tkanki nabłonkowej danego narządu, nie rozprzestrzenił się na okoliczne organy ani nie zaatakował innych tkanek. Rak śródnabłonkowy jest nowotworem o wysokiej wyleczalności.

</doc>
<doc id="2050157" url="https://pl.wikipedia.org/wiki?curid=2050157" title="Piłka siatkowa na Letnich Igrzyskach Olimpijskich 1968 – turniej halowy kobiet">
Piłka siatkowa na Letnich Igrzyskach Olimpijskich 1968 – turniej halowy kobiet

Turniej olimpijski w piłce siatkowej kobiet podczas XIX Letnich Igrzysk Olimpijskich w Meksyku był drugą edycją w historii i odbył się wyłącznie w halowej odmianie tej dyscypliny sportu. Do rywalizacji przystąpiło 8 drużyn, a przeprowadzono ją w dniach od 11 do 26 października 1968 roku. Turniej rozegrano systemem kołowym (tj. każdy z każdym, po jednym meczu), bez systemu pucharowego.
W tej konkurencji wystąpiły reprezentantki Polski, które zajmując ostatecznie 3. miejsce, ponownie wywalczyły brązowy medal.

</doc>
<doc id="2050163" url="https://pl.wikipedia.org/wiki?curid=2050163" title="Piłka siatkowa na Letnich Igrzyskach Olimpijskich 2000 – turniej halowy mężczyzn">
Piłka siatkowa na Letnich Igrzyskach Olimpijskich 2000 – turniej halowy mężczyzn

Turniej olimpijski w piłce siatkowej mężczyzn podczas XXVII Letnich Igrzysk Olimpijskich w Sydney był dziesiątą edycją w historii halowej odmiany tej dyscypliny sportu. Turniej olimpijski rozegrano w dniach od 17 września do 1 października 2000 roku.
W turnieju startowało 12 reprezentacji. Reprezentacje podzielono na dwie sześciodrużynowe grupy, w których zespoły rozegrały ze sobą po jednym spotkaniu. Po cztery najlepsze drużyny z każdej grupy awansowały do ćwierćfinałów, po których rozegrano półfinały, finał i mecz o 3. miejsce. Drużyny, które przegrały ćwierćfinały, rozegrały mecze o miejsca 5-8. Nie rozgrywano spotkań o miejsca 9-12.
Po raz pierwszy w igrzyskach wprowadzono zawodnika libero, zastosowano w całości Railly Point System (każda akcja kończyła się zdobyciem punktu), a set kończył się po zdobyciu 25 punktów.
Złoty medal igrzysk olimpijskich zdobyła reprezentacja Jugosławii, która pokonała w finale reprezentację Rosji 3:0.
Drużyny uczestniczące.
Awans do turnieju olimpijskiego uzyskali: organizator, trzy najlepsze drużyny Pucharu Świata, zwycięzcy kwalifikacyjnych turniejów kontynentalnych oraz trzech tzw. Światowych Turniejów Kwalifikacyjnych.
Faza grupowa.
Grupa A.
Tabela
Wyniki spotkań
Grupa B.
Tabela
Wyniki spotkań

</doc>
<doc id="2050165" url="https://pl.wikipedia.org/wiki?curid=2050165" title="Bagré">
Bagré

Bagré – miasto w Burkinie Faso, w Prowincji Boulgou. Według danych szacunkowych na rok 2010 liczy 19 786 mieszkańców..

</doc>
<doc id="2050171" url="https://pl.wikipedia.org/wiki?curid=2050171" title="Saponé">
Saponé

Saponé – miasto w Burkinie Faso, w Prowincji Bazéga. Według danych szacunkowych na rok 2010 liczy 19 377 mieszkańców.

</doc>
<doc id="2050172" url="https://pl.wikipedia.org/wiki?curid=2050172" title="Tkanka włóknista">
Tkanka włóknista



</doc>
<doc id="2050176" url="https://pl.wikipedia.org/wiki?curid=2050176" title="Mistrzostwa Świata w Piłce Nożnej 1990 (eliminacje strefy CAF)">
Mistrzostwa Świata w Piłce Nożnej 1990 (eliminacje strefy CAF)

W eliminacjach do Mistrzostw Świata w Piłce Nożnej 1990 strefy CAF wzięły udział 24 reprezentacje narodowe, które walczyły o dwa miejsca w turnieju finałowym.
Zasady eliminacji.
W pierwszej rundzie 16 drużyn grało w systemie pucharowym, mecz i rewanż. Zwycięzcy i drużyny, które dostały wolny los, awansowały do drugiej rundy grupowej. Najlepsi z każdej grupy grali ze sobą dwumecze, których zwycięzcy awansowały do MŚ1990.
Wyniki.
Runda 1.
Drużyny: Algierii, Egiptu, Kamerunu, Kenii, Maroka, Nigerii, Wybrzeża Kości Słoniowej, i Zairu miały wolny los

</doc>
<doc id="2050183" url="https://pl.wikipedia.org/wiki?curid=2050183" title="(278361) 2007 JJ43">
(278361) 2007 JJ43

(278361) 2007 JJ43 – planetoida z grupy obiektów transneptunowych.
Jest to obiekt o jasności absolutnej ok. 4,5m. Kwalifikuje to ją jako jednego z kandydatów na planetę karłowatą.
Odkrycie i oznaczenie.
Planetoida została odkryta 14 maja 2007 w Obserwatorium Palomar. Nie ma ona jeszcze nazwy własnej, ale oznaczenie prowizoryczne i ma nadany stały numer.
Orbita.
W 2020 roku planetoida znajdowała się w odległości ok. 40,9 j.a. od Słońca, a przez peryhelium przejdzie w 2036 roku.
Już po odkryciu udało się ją zlokalizować na wcześniejszych zdjęciach wykonanych począwszy od 10 maja 2002 roku. W sumie do 2016 roku w czasie ponad 13 lat wykonano ponad 200 pomiarów jej pozycji.

</doc>
<doc id="2050193" url="https://pl.wikipedia.org/wiki?curid=2050193" title="Krzysztof Przypkowski (piłkarz)">
Krzysztof Przypkowski (piłkarz)

Krzysztof Przypkowski (ur. 16 lutego 1975) – polski piłkarz występujący na pozycji napastnika.
Kariera piłkarska.
Krzysztof Przypkowski jest wychowankiem Sparty Dwikozy. Od sezonu 1992/1993 grał w Siarce Tarnobrzeg, która wtedy występowała w I lidze. W tym klubie występował w sumie przez cztery sezony. Ma na swoim koncie 39 meczów w I lidze (obecnie Ekstraklasa), w których nie strzelił żadnej bramki. Rozegrał także 30 spotkań w II lidze.
Karierę piłkarską Przypkowski zakończył w 2006 roku. Wtedy to występował w Iskrze Sobów (Tarnobrzeg), z którą grał w klasie okręgowej, a następnie w IV lidze.

</doc>
<doc id="2050197" url="https://pl.wikipedia.org/wiki?curid=2050197" title="Yu Keping">
Yu Keping

Yu Keping (俞可平; ur. w lipcu 1959) – chiński politolog.
Doktorat w zakresie nauk politycznych uzyskał w 1988 na Uniwersytecie Pekińskim. Prowadzi badania dotyczące zastosowania mechanizmów demokratycznych w chińskim systemie politycznym. Wykłada, oprócz macierzystej uczelni, między innymi na Uniwersytecie Tsinghua i Uniwersytecie Jiao Tong w Szanghaju. Pełni funkcję wicedyrektora Centralnego Biura Kompilacji i Tłumaczeń przy Komitecie Centralnym Komunistycznej Partii Chin. Z jego inicjatywy od 1999 przyznawana jest Nagroda za Innowacyjność i Wysoką Jakość w Rządzeniu.
Uznawany za nieoficjalnego doradcę Hu Jintao.

</doc>
<doc id="2050198" url="https://pl.wikipedia.org/wiki?curid=2050198" title="Libańska Partia Demokratyczna">
Libańska Partia Demokratyczna

Libańska Partia Demokratyczna (arab.:الحزب الديمقراطي اللبناني ; "Hizb al-democraty al-lubnany") – partia polityczna w Libanie, założona w 2001 roku przez emira Talala Arslana, oficjalnie ma charakter świecki, ale cieszy się przede wszystkim poparciem części społeczności druzyjskiej, będącej pod zwierzchnictwem książąt Arslan. Partia należy do Bloku Zmian i Reform, związanego sojuszem z prosyryjskim Hezbollahem. W wyborach parlamentarnych w 2009 roku Talal Arslan zdobył mandat z dystryktu Alajh, a trzej inni deputowani reprezentują okręg Babda.
Zobacz też: Socjalistyczna Partia Postępu

</doc>
<doc id="2050200" url="https://pl.wikipedia.org/wiki?curid=2050200" title="Wyższa Szkoła Oficerska Wojsk Chemicznych">
Wyższa Szkoła Oficerska Wojsk Chemicznych

Wyższa Szkoła Oficerska Wojsk Chemicznych im. Stanisława Ziai (WSOWChem) – uczelnia wojskowa Sił Zbrojnych PRL.
Historia.
Szkoła wywodziła się z Kursu Oficerów Służby Chemicznej utworzonego w 1948 w Modlinie przy 2 Pomorskim Batalionie Miotaczy Ognia. W 1949 kurs ten przeniesiono do Rembertowa, a w 1953 przekształcono go Oficerską Szkołę Obrony Przeciwchemicznej, którą w październiku 1954 przeniesiono do Krakowa. W 1958 szkołę tą przemianowano na Oficerską Szkołę Wojsk Chemicznych
We wrześniu 1967 w oparciu o Oficerską Szkołę Wojsk Chemicznych sformowano Wyższą Szkołę Oficerską Wojsk Chemicznych. Uczelnia przygotowywała kadry dowódcze dla potrzeb wojsk chemicznych. Podchorążowie kończyli kurs samochodowy i uzyskiwali prawo jazdy kategorii "B". W 1974 w strukturze uczelni utworzono Szkołę Oficerów Rezerwy przygotowującą absolwentów wyższych uczelni cywilnych w specjalności rozpoznanie skażeń. W 1980 powstaje Katedra Nauk Technicznych.
Szkołę rozformowano w 1990 w ramach procesu restrukturyzacji szkolnictwa wojskowego.
Kształcenie oficerów wojsk chemicznych przejęła Wyższa Szkoła Oficerska Inżynierii Wojskowej we Wrocławiu, do której przeniesiono laboratoria i sprzęt chemiczny oraz kadrę dydaktyczną i specjalistyczną ze zlikwidowanej uczelni.
Kierunki kształcenia.
WSOWChem kształciła oficerów – dowódców pododdziałów wojsk chemicznych na poziomie studiów inżynierskich w specjalności rozpoznanie i likwidacja skażeń.

</doc>
<doc id="2050202" url="https://pl.wikipedia.org/wiki?curid=2050202" title="Wojciech Nieradka">
Wojciech Nieradka

Wojciech Nieradka (ur. 20 lutego 1964 w Tarnobrzegu) – były polski piłkarz i trener, podczas kariery występujący na pozycji napastnika.
Kariera piłkarska.
Wojciech Nieradka jest wychowankiem Stali Stalowa Wola. W młodych latach grał także w amatorskim zespole LZS Głowienka. W 1987 roku trafił do pierwszej drużyny Stali, która wtedy grała w I lidze (obecnie Ekstraklasa). W barwach zespołu ze Stalowej Woli Nieradka strzelił 2 bramki w najwyższej polskiej lidze.
W 1993 roku podpisał kontrakt z Siarką Tarnobrzeg, która również w tamtym czasie grała na pierwszoligowych boiskach. W 1995 roku zawodnik ten przeszedł do MG MZKS Kozienice. Potem grał w KSZO Ostrowiec Świętokrzyski, Granicy Lubycza Królewska, KP Zarzecze, a karierę zakończył w Sannie Zaklików.
Nieradka rozegrał w sumie 55 spotkań w I lidze i strzelił 2 gole.

</doc>
<doc id="2050205" url="https://pl.wikipedia.org/wiki?curid=2050205" title="Mistrzostwa Europy w Wioślarstwie 2007 - dwójka podwójna wagi lekkiej mężczyzn">
Mistrzostwa Europy w Wioślarstwie 2007 - dwójka podwójna wagi lekkiej mężczyzn

Dwójka podwójna wagi lekkiej mężczyzn (LM2x) – konkurencja rozgrywana podczas Mistrzostw Europy w Wioślarstwie 2007 w Poznaniu między 21 a 23 września.
Wyniki.
Eliminacje.
Trzy najlepsza pary z każdego biegu awansowały do półfinału. Pozostałe dwójki automatycznie zostały zakwalifikowane do repasaży.
Repasaż.
Do półfinału awansowały trzy najlepsze osady repasażu. Pozostała dwójka wzięła udział w finale C.
Półfinały.
Trzy pierwszych dwójki z każdego półfinału awansowały do głównego finału, pozostałe osady wzięły udział w finale B.

</doc>
<doc id="2050206" url="https://pl.wikipedia.org/wiki?curid=2050206" title="Cmentarz wojenny nr 47 – Konieczna">
Cmentarz wojenny nr 47 – Konieczna

Cmentarz wojenny nr 47 – Konieczna – austriacki cmentarz z I wojny światowej, zaprojektowany przez Dušana Jurkoviča znajdujący się we wsi Konieczna w powiecie gorlickim, w gminie Uście Gorlickie. Jeden z ponad 400 zachodniogalicyjskich cmentarzy wojennych zbudowanych przez Oddział Grobów Wojennych C. i K. Komendantury Wojskowej w Krakowie. Należy do I Okręgu Cmentarnego Nowy Żmigród.
Opis.
Obiekt znajduje się na przycerkiewnym cmentarzu unickim. Na planie prostokąta, zajmuje powierzchnię około 55 m², otoczony jest kamiennym murem wysokości około 50 cm, na rogach którego znajdują się sześcienne bryły, wycięte w taki sposób, że patrząc na nie z każdej strony widzimy równoramienny krzyż. Na cmentarzu zrekonstruowano dwa duże drewniane krzyże z daszkami łaciński i prawosławny. Na obu krzyżach widnieje napis 1915.
Na cmentarzu pochowano 126 żołnierzy w 3 mogiłach zbiorowych poległych w okresie od stycznia do marca 1915:

</doc>
<doc id="2050208" url="https://pl.wikipedia.org/wiki?curid=2050208" title="Kodeks karny (1997)">
Kodeks karny (1997)

Kodeks karny ("Ustawa z dnia 6 czerwca 1997 r. Kodeks karny") – akt prawny regulujący zasady prawa karnego materialnego obowiązujący w Polsce. Zastąpił Kodeks karny z 1969 roku.
Powstanie i wejście w życie.
Komisja do spraw Reformy Prawa Karnego pod przewodnictwem Kazimierza Buchały powstała w 1987 roku, jednakże minister sprawiedliwości zmienił jej skład i rozpoczęła swoją pracę jesienią 1989 roku. W trakcie prac próbowano wzmocnić aspekt obiektywny w karalności usiłowania, przejawiało się to w pomyśle rezygnacji z karalności usiłowania drobnych przestępstw (najpierw proponowano przestępstwa zagrożone karą pozbawienia wolności do lat 2, później do roku). Proponowano również obniżenie górnej granicy kary za usiłowanie do dwóch trzecich ustawowego zagrożenia, a w przypadku zagrożenia karą 25 lat pozbawienia wolności albo dożywotniego pozbawienia wolności, ta granica miała wynosić 15 lat. Obie te propozycje nie zostały ostatecznie wprowadzone do ustawy. W 1994 roku komisja przedstawiła pod publiczną dyskusję projekt nowego kodeksu karnego. W 1995 roku został on skierowany do Sejmu RP. Został uchwalony 6 czerwca 1997 roku, początkowo miał wejść w życie pół roku później, jednakże vacatio legis zostało przedłużone i wszedł w życie 1 września 1998 roku. Równocześnie został uchwalony i wszedł w życie Kodeks postępowania karnego i Kodeks karny wykonawczy.
Charakterystyka.
Głównym założeniem kodeksu jest jego użycie tylko jako "ultima ratio" zgodnie z założeniem art. 31 ust. 3 Konstytucji RP. W wypadku przestępstw zagrożonych karami alternatywnymi daje pierwszeństwo karom nieizolacyjnym (art. 58 § 1). Rozszerzono możliwość stosowania warunkowego umorzenia postępowania oraz warunkowego zawieszenia wykonania kary. Zaostrzono odpowiedzialność za najcięższe zbrodnie, potwierdzając jedną z ostatnich nowelizacji poprzedniego Kodeksu karnego z 1969 roku, dodając do kar karę dożywotniego pozbawienia wolności. Równocześnie zniesiono karę śmierci. Wprowadzono instytucje naprawienia szkody oraz zadośćuczynienie za doznaną krzywdę (art. 46).
Struktura redakcyjna kodeksu.
K.k. posiadał pierwotnie 363 artykuły, dzieli się na trzy części oraz 44 rozdziały:
Nowelizacje.
Kodeks karny zmieniano ponad 100 razy. Część zmian wynikała z wyroków Trybunału Konstytucyjnego. Jak dotąd zostało wydanych 6 tekstów jednolitych (w 2016, 2017, 2018, 2019, 2020 i 2021 r.). Pierwsza nowelizacja nastąpiła w 1999 r.
Ze względu na rekordową liczbę nowelizacji, w polskiej nauce prawa karnego zwraca się uwagę na szkodliwe zjawisko tzw. populizmu penalnego.
Kontrowersje.
Przepisem od lat budzącym kontrowersje w środowisku dziennikarskim jest art. 212 Kodeksu karnego mówiący o pomówieniu osób, grup lub instytucji oraz grożącej za to odpowiedzialności karnej. W opinii organizacji pozarządowych przepis ten ogranicza wolność i swobodę wypowiedzi. W lutym 2012 r. Helsińska Fundacja Praw Człowieka, Stowarzyszenie Gazet Lokalnych i Izba Wydawców Prasy zaapelowały do ówczesnego ministra sprawiedliwości Jarosława Gowina o zniesienie powyższego artykułu. Ministerstwo Sprawiedliwości przesłało odpowiedź, w której nie podzielono poglądu o konieczności zniesienia przestępstwa zniesławienia, ten sam apel skierowano następnie do Prezydenta Bronisława Komorowskiego. W lutym 2019 r. minister sprawiedliwości Zbigniew Ziobro zadeklarował gotowość do podjęcia rozmów ze dziennikarzami w sprawie ewentualnego usunięcia artykułu 212.
Innym krytykowanym artykułem jest art. 196 przewidujący odpowiedzialność karną z tytułu obrazy uczuć religijnych. Zdaniem posła Krzysztofa Mieszkowskiego uderza on w wolność wypowiedzi artystycznej. W 2021 roku za wykreśleniem art. 196 opowiedziała się Koalicja Obywatelska, uzasadniając to częstym przedstawianiem zarzutów o obrazie uczuć religijnych aktywistom antyrządowym oraz konfliktem z art. 73 Konstytucji zapewniającym każdemu wolność pracy twórczej. Do projektu KO odniósł się ówczesny Rzecznik Praw Obywatelskich Adam Bodnar. Zdaniem RPO przepis ten należy zmodyfikować, bowiem całkowite jego usunięcie skutkowało by napięciami na tle religijnym. 15 września 2022 r. Europejski Trybunał Praw Człowieka orzekł, że skazanie w 2012 r. przez polskie sądy piosenkarki Doroty Rabczewskiej za obrazę uczuć religijnych było w istocie naruszeniem art. 10 Konwencji o ochronie praw człowieka, gwarantującego prawo do wyrażania opinii. Również w 2022 r. rozgorzał spór wokół projektu Solidarnej Polski dotyczącym zaostrzenia przepisów o obrazie uczuć religijnych, które rozszerzałyby czyn karalny również na wyszydzanie Kościoła lub innego związku wyznaniowego oraz jego dogmatów. W myśl projektu zostałby dodany także artykuł 27a Kodeksu Karnego, który zezwalałby na legalne głoszenie opinii związanych z wyznawaną religią. W ocenie przeciwników projektu jest to atak na prawo do krytyki Kościoła. W październiku 2022 r. posłanka Lewicy Joanna Scheuring-Wielgus w wyniku wniosku prokuratury pozbawiona została przez Sejm immunitetu poselskiego w związku z wydarzeniami z 2020 r., kiedy to stanęła wraz z mężem w kościele trzymając transparent „Kobieto! Sama umiesz decydować„ oraz „Kobiety powinny mieć prawo do decydowania czy urodzić, czy nie, a nie państwo w oparciu o ideologię katolicką”. Prokuratura postawiła jej zarzut złośliwego przeszkadzania w wykonywaniu aktów religijnych.

</doc>
<doc id="2050209" url="https://pl.wikipedia.org/wiki?curid=2050209" title="RGT">
RGT



</doc>
<doc id="2050213" url="https://pl.wikipedia.org/wiki?curid=2050213" title="Moritz Koch">
Moritz Koch

Moritz Koch (ur. 16 kwietnia 1985 r. w Duisburgu) – niemiecki wioślarz.

</doc>
<doc id="2050216" url="https://pl.wikipedia.org/wiki?curid=2050216" title="Christoph Schregel">
Christoph Schregel

Christoph Schregel (ur. 2 stycznia 1986 r. w Bochum) – niemiecki wioślarz.

</doc>
<doc id="2050217" url="https://pl.wikipedia.org/wiki?curid=2050217" title="Artur Jasiukiewicz">
Artur Jasiukiewicz

Artur Jasiukiewicz (biał. Артур Ясюкевіч, ros. Артур Ясюкевич; ur. 30 listopada 1987 r.) – białoruski wioślarz.

</doc>
<doc id="2050219" url="https://pl.wikipedia.org/wiki?curid=2050219" title="Uładzimir Adaszkiewicz (ur. 1949)">
Uładzimir Adaszkiewicz (ur. 1949)

Uładzimir Sciapanawicz Adaszkiewicz (, , "Władimir Stiepanowicz Adaszkiewicz"; ur. 11 listopada 1949 w Kozłowszczyźnie w rejonie oszmiańskim) – białoruski agronom, działacz państwowy i polityk, deputowany do Izby Reprezentantów Zgromadzenia Narodowego Republiki Białorusi III i IV kadencji; kandydat nauk socjologicznych (odpowiednik polskiego stopnia doktora).
Życiorys.
Urodził się 11 listopada 1949 roku we wsi Kozłowszczyzna, w rejonie oszmiańskim obwodu mołodeczańskiego Białoruskiej SRR, ZSRR. Ukończył Białoruską Państwową Akademię Gospodarstwa Wiejskiego, Mińską Wyższą Szkołę Partyjną, Akademię Gospodarki Narodowej przy Rządzie Federacji Rosyjskiej. Posiada wykształcenie agronoma i stopień kandydata nauk socjologicznych (odpowiednik polskiego stopnia doktora).
Pracę rozpoczął jako główny agronom kołchozu im. Kujbyszewa w rejonie sławogradzkim. Następnie pracował jako przewodniczący kołchozów „Gwiazda” i „Świt” w tym samym rejonie, wiceprzewodniczący i szef zarządu gospodarki wiejskiej, przewodniczący rejonowego zjednoczenia przemysłu rolnego Sławogradzkiego Rejonowego Komitetu Wykonawczego, zastępca zarządzającego oddziałem gospodarki wiejskiej i przemysłu paszowego Mohylewskiego Komitetu Obwodowego Komunistycznej Partii Białorusi (KPB), pierwszy sekretarz Kościukowickiego Komitetu Rejonowego KPB, przewodniczący Kościukowickiej Rejonowej Rady Deputowanych, przewodniczący Kościukowickiego Rejonowego Komitetu Wykonawczego, wiceprzewodniczący i przewodniczący Komitetu ds. Gospodarki Wiejskiej Mohylewskiego Obwodowego Komitetu Wykonawczego, wicedyrektor ds. pracy informacyjno-wychowawczej zakładu samochodowego im. S. Kirowa, przewodniczący Orszańskiego Rejonowego Komitetu Wykonawczego.
16 listopada 2004 roku został deputowanym do Izby Reprezentantów Zgromadzenia Narodowego Republiki Białorusi III kadencji z Tołoczyńskiego Okręgu Wyborczego Nr 31. Pełnił w niej funkcję zastępcy przewodniczącego Stałej Komisji ds. Praw Człowieka, Stosunków Narodowościowych i Środków Masowego Przekazu. 27 października 2008 roku został deputowanym do Izby Reprezentantów IV kadencji z Orszańskiego-Dnieprowskiego Okręgu Wyborczego Nr 27. Pełnił w niej tę samą funkcję w tej samej komisji. Od 13 listopada 2008 roku był członkiem Narodowej Grupy Republiki Białorusi w Unii Międzyparlamentarnej. Jego kadencja w Izbie Reprezentantów zakończyła się 18 października 2012 roku. Był także deputowanym do Zgromadzenia Parlamentarnego Związku Białorusi i Rosji. Pełnił w nim funkcję przewodniczącego Komisji ds. Ekologii, Gospodarki Środowiskowej i Likwidacji Skutków Awarii.
Życie prywatne.
Żonaty, ma syna, córkę i czworo wnucząt.

</doc>
<doc id="2050221" url="https://pl.wikipedia.org/wiki?curid=2050221" title="Alasdair Leighton-Crawford">
Alasdair Leighton-Crawford

Alasdair Leighton-Crawford (ur. 9 grudnia 1981 r. w Hongkongu) – brytyjski wioślarz.

</doc>
<doc id="2050222" url="https://pl.wikipedia.org/wiki?curid=2050222" title="97P/Metcalf-Brewington">
97P/Metcalf-Brewington

97P/Metcalf-Brewington – kometa krótkookresowa, należąca do rodziny Jowisza. 
Odkrycie.
Kometa została odkryta 15 listopada 1906 roku przez Joela Hastingsa Metcalfa. Później została zagubiona, a następnie ponownie odkryta przez Howarda J. Brewingtona 7 stycznia 1991 roku. W nazwie znajdują się nazwiska obydwu odkrywców.
Orbita komety i właściwości fizyczne.
Orbita komety 97P/Metcalf-Brewington ma kształt elipsy o mimośrodzie 0,46. Jej peryhelium znajduje się w odległości 2,60 j.a., aphelium zaś 6,99 j.a. od Słońca. Jej okres obiegu wokół Słońca wynosi 10,51 roku, nachylenie do ekliptyki to wartość 17,87˚.
Jądro tej komety ma rozmiary 3,4 km.

</doc>
<doc id="2050223" url="https://pl.wikipedia.org/wiki?curid=2050223" title="Kristoffer Brun">
Kristoffer Brun

Kristoffer Brun (ur. 7 kwietnia 1988 w Bergen) – norweski wioślarz.

</doc>
<doc id="2050224" url="https://pl.wikipedia.org/wiki?curid=2050224" title="Are Strandli">
Are Strandli

Are Strandli (ur. 18 sierpnia 1988 w Stavanger) – norweski wioślarz.

</doc>
<doc id="2050225" url="https://pl.wikipedia.org/wiki?curid=2050225" title="Maksym Kuzniecow">
Maksym Kuzniecow

Maksym Kuzniecow (ukr. Максим Кузнєцов; ur. 24 grudnia 1982 r. w Dniepropetrowsku) – ukraiński wioślarz.

</doc>
<doc id="2050226" url="https://pl.wikipedia.org/wiki?curid=2050226" title="Stanislav Gajdošík">
Stanislav Gajdošík

Stanislav Gajdošík (ur. 8 sierpnia 1983 w Bratysławie) – słowacki wioślarz.

</doc>
<doc id="2050227" url="https://pl.wikipedia.org/wiki?curid=2050227" title="Martin Verdonič">
Martin Verdonič

Martin Verdonič (ur. 3 lutego 1983 w Bratysławie) – słowacki wioślarz.

</doc>
<doc id="2050228" url="https://pl.wikipedia.org/wiki?curid=2050228" title="Caine Robles">
Caine Robles

Caine Robles (ur. 2 marca 1986 r.) – gibraltarski wioślarz.

</doc>
<doc id="2050231" url="https://pl.wikipedia.org/wiki?curid=2050231" title="Andrew Gordon">
Andrew Gordon

Andrew Gordon (ur. 29 października 1987 r.) – gibraltarski wioślarz.

</doc>
<doc id="2050234" url="https://pl.wikipedia.org/wiki?curid=2050234" title="Anglosfera">
Anglosfera



</doc>
<doc id="2050235" url="https://pl.wikipedia.org/wiki?curid=2050235" title="Marek Hołuszko">
Marek Hołuszko



</doc>
<doc id="2050241" url="https://pl.wikipedia.org/wiki?curid=2050241" title="Bocianowo">
Bocianowo



</doc>
<doc id="2050243" url="https://pl.wikipedia.org/wiki?curid=2050243" title="Henryk Dżaman">
Henryk Dżaman

Henryk Dżaman (ur. 8 lipca 1949 w Leśniowicach) – polski inżynier i samorządowiec, w latach 1998–2002 prezydent Chełma.
Życiorys.
Ukończył studia z dziedziny inżynierii budownictwa w Wyższej Szkole Inżynierskiej w Rzeszowie. Pracował w Przedsiębiorstwie Budownictwa Rolnego w Chełmie, był jego dyrektorem (1979–1982), następnie zaś zajmował stanowiska dyrektora Wojewódzkiego Zarządu Budownictwa w Chełmie (1982–1986), dyrektora „Fadomu” (1986–1992), a także zastępcy dyrektora Miejskiego Przedsiębiorstwa Gospodarki Komunalnej w Chełmie (1992–1998).
W latach 1998–2002 sprawował funkcję prezydenta miasta. Nie ubiegał się o reelekcję w wyborach bezpośrednich w 2002, uzyskał jednak mandat radnego rady miejskiej z ramienia SLD-UP. W następnych wyborach w 2006 został wybrany do rady z ramienia KWW Agaty Fisz „Postaw na Chełm”.
Został później jest prezesem zarządu spółki „Geo-Wind Polska”, a także zastępcą prezesa Miejskiego Przedsiębiorstwa Gospodarki Komunalnej w Chełmie. Następnie został przewodniczącym rady nadzorczej MPGK w Chełmie, z funkcji tej zrezygnował w 2018.
W 2000 otrzymał Złoty Krzyż Zasługi.

</doc>
<doc id="2050244" url="https://pl.wikipedia.org/wiki?curid=2050244" title="Mădălina Manole">
Mădălina Manole

Mădălina Manole, właśc. Magdalena-Anca Mircea (ur. 14 lipca 1967 w Vălenii de Munte, zm. 14 lipca 2010 w Otopeni) – rumuńska piosenkarka i kompozytorka.
Życiorys.
Córka Iona i Eugenii Manole. Pierwszych lekcji śpiewu udzielała jej piosenkarka z Ploeszti – Ana Tetelea Ionescu. Zadebiutowała na scenie folkowej w 1982. W początkach kariery wspólnie ze Stefanią Gite występowała w zespole Alfa şi Beta.
W latach 1985–1988 studiowała w Scoala Populara de Arta, pod kierunkiem Mihaeli Runceanu i Ionela Tudora. W 1988 odniosła zwycięstwo na Festiwalu Pieśni Rumuńskiej w Mamai, gdzie wykonała utwór "Un om sentimental" (muz. Serban Georgescu). W tym samym roku wystąpiła w filmie "Nelu" (reż. Dorin Doroftei). Zagrała ponad 3000 koncertów w Rumunii, występowała także w Niemczech, Austrii, Belgii i USA.
Zmarła śmiercią samobójczą. Ciało piosenkarki znalazł w domu jej własny mąż. W dniu swoich urodzin wypiła śmiertelną dawkę Carbofuranu. 16 lipca została pochowana na cmentarzu Bolovani w Ploeszti.
W życiu prywatnym była dwukrotnie mężatką (Serban Georgescu, Mircea Petru). W 2009 urodziła syna, Petru.

</doc>
<doc id="2050245" url="https://pl.wikipedia.org/wiki?curid=2050245" title="Lance Reddick">
Lance Reddick

Lance Solomon Reddick (ur. 7 czerwca 1962 w Baltimore, zm. 17 marca 2023 w Los Angeles) – amerykański aktor teatralny, filmowy i telewizyjny.
Życiorys.
Wczesne lata.
Urodził się w Baltimore w stanie Maryland w zamożnej rodzinie jako syn Dorothy Gee i Solomona Reddicka. Jego ojciec był prawnikiem. Lekcje gry na fortepianie rozpoczął dość wcześnie i aspirował do bycia kompozytorem muzyki klasycznej. Jako nastolatek uczęszczał do Peabody Preparatory Institute i ukończył letni program z teorii muzyki i kompozycji w Walden School. Po uzyskaniu tytułu bakalaureat w Eastman School of Music w Rochester, w latach 80. przeniósł się do Bostonu w Massachusetts, aby w 1991 rozpocząć naukę w szkole dramatycznej na Uniwersytecie Yale. Reddick ostatecznie ukończył Yale z tytułem magistra sztuk pięknych.
Kariera.
W sezonie artystycznym 1993/1994 wystąpił w zastępstwie na Broadwayu jako Belize-Pan Bajer w sztuce Tony’ego Kushnera "Anioły w Ameryce". W 1996 pojawił się po raz pierwszy na ekranie w roli Oscara Griffina w jednym z odcinków serialu kryminalnego Fox "Oblicza Nowego Jorku" ("New York Undercover") z Malikiem Yobą. Następnie grał w wielu popularnych i nagradzanych serialach, w tym HBO "Prawo ulicy" ("The Wire", 2002–2008) w roli Cedrica Danielsa z Departamenu Policji w Baltimore, HBO "Oz" (2000–2001) jako detektyw Johnny Basil, CBS ' (2005–2006) jako agent FBI David Park, CBS "Wzór" ("Numb3rs", 2007) jako porucznik Steve Davidson czy ABC "Zagubieni" ("Lost", 2008–2009) jako Matthew Abaddon, pracownik Charlesa Widmore’a (Alan Dale), organizator misji na Wyspę, której celem jest ujęcie Bena (Michael Emerson). Wziął udział w teledysku rapera Jaya-Z, nagranym z gościnnym udziałem wokalistki Beyoncé Knowles „’03 Bonnie &amp; Clyde” (2003). W 2006 rola Floyda Bartona w sztuce Augusta Wilsona "Seven Guitars" wystawianej na Off-Broadwayu przyniosła mu nominację do nagrody Audience Development Committee. Za rolę agenta Phillipa Broylesa w serialu FOX ' (2008–2013) i jako zastępca szefa Irvin Irving w serialu Prime Video "Bosch" (od 2014) zdobył nominację do Nagrody Saturna w kategorii najlepszy drugoplanowy aktor telewizyjny. Reddick przyznał, że po przeczytaniu scenariusza "Fringe" pomyślał, że „jeżeli istnieje jakaś rola stworzona dla niego, to jest nią właśnie ta”.
Występował w filmach takich jak "Oldboy. Zemsta jest cierpliwa" (2013), "Świat w płomieniach" (2013), "Gość" (2014) czy "John Wick" (2014).
Podkładał głos w grach komputerowych: "" (2009), "Destiny" (2014), "Payday 2" (2017) i "Horizon Zero Dawn" (2017). Był producentem filmu krótkometrażowego "Spoken Word" (2016), dreszczowca "St. Sebastian" oraz serii fantastycznonaukowej "Dr0ne" (2012).
Życie prywatne.
W czerwcu 2011 ożenił się ze Stephanie Diane Day. Mieli dwoje dzieci: Yvonne Nicole i Christophera.
Zmarł 17 marca 2023 w swojej posiadłości w Los Angeles.

</doc>
<doc id="2050247" url="https://pl.wikipedia.org/wiki?curid=2050247" title="Walka Raya Manciniego z Kimem Duk-koo">
Walka Raya Manciniego z Kimem Duk-koo

Walka Raya Manciniego z Kimem Duk-koo – bokserska walka o zawodowe mistrzostwo świata World Boxing Association w wadze lekkiej, która odbyła się 13 listopada 1982 roku na terenie hotelu Caesars Palace w Las Vegas. Mancini (obrońca tytułu) pokonał Kima przez nokaut w 19. sekundzie 14. rundy. Koreański pięściarz zmarł 4 dni później na skutek odniesionych podczas walki obrażeń mózgu. Jego śmierć przyczyniła się do wprowadzenia zmian w zawodowym boksie, mających na celu poprawę ochrony zdrowia i życia pięściarzy.
Tło.
Amerykanin Ray „Boom Boom” Mancini był wschodzącą gwiazdą światowego pięściarstwa. Dzięki agresywnemu, bazującemu na ciągłej ofensywie stylowi walki cieszył się popularnością kibiców i mediów. Nie był obdarzony pojedynczym nokautującym ciosem, lecz dzięki świetnemu przygotowaniu kondycyjnemu i umiejętności zadawania seriami szybkich kombinacji ciosów, wygrywał większość walk przed czasem. Mimo zaledwie 21 lat, w chwili walki z Kimem był już doświadczonym pięściarzem, mającym w dorobku 25 zawodowych walk, w tym kilka z rywalami światowej klasy. W 1981 roku zmierzył się z utytułowanym Alexisem Argüello o mistrzostwo świata WBC. Choć przegrał w 14. rundzie przez TKO, stoczył z Nikaraguańczykiem zaskakująco wyrównaną walkę, co więcej do 13. rundy wygrywał ją na punkty. Dzięki dobremu występowi przeciwko Argüello, 8 maja 1982 roku otrzymał szansę walki o mistrzostwo drugiej światowej organizacji – WBA. Wykorzystał ją, pokonując dotychczasowego mistrza Arturo Friasa w pierwszej rundzie przez TKO. Dwa miesiące później obronił pas w walce z byłym mistrzem, Ernesto Espanią (TKO w 6. rundzie). Kolejnym wyznaczonym przez WBA rywalem Amerykanina miał być Koreańczyk Kim Duk-koo.
W przeciwieństwie do Manciniego Kim był w USA bokserem niemal nieznanym. Spośród swych 19 zawodowych walk wygrał 17, jednak tylko jedną z nich stoczył poza swoją ojczyzną. Ponadto nie miał w dorobku żadnej walki z renomowanym rywalem (poza zwycięstwem na punkty nad kończącym karierę rodakiem, Kim Kwang Minem, byłym pretendentem do mistrzostwa świata WBA w wadze superpółśredniej). Zdaniem wielu komentatorów nie był on jeszcze przygotowany do zmierzenia się z tak mocnym rywalem jak Mancini, a pozycję pretendenta numer 1 do tytułu WBA przyznała mu na wyrost.
Obaj pięściarze posiadali taki sam zasięg ramion (165 cm). Koreańczyk był nieznacznie wyższy (168 cm, przy 164 Manciniego). Podczas oficjalnego ważenia obaj ważyli podobnie – ok. 61 kg. Kim miał jednak problemy z osiągnięciem regulaminowego limitu 135 funtów (61,235 kg) i musiał gwałtownie chudnąć w ciągu kilku dni poprzedzających starcie. Był więc osłabiony z powodu odwodnienia.
Przebieg walki.
Walka odbyła się w sobotnie popołudnie 13 listopada 1982 roku w Las Vegas, na tyłach hotelu Caesars Palace. Wokół zbudowanego na wolnym powietrzu ringu zasiadło ponad 6500 widzów, w tym Frank Sinatra i Bill Cosby. Gala była transmitowana na żywo przez stację CBS.
Mancini rozpoczął w swoim stylu – agresywnie, wyprowadzając liczne kombinacje ciosów. Kim – walczący z odwrotnej pozycji – odpowiadał na nie równie często własnymi. Starcie było niespodziewanie wyrównane, ale też brutalne. Obaj bokserzy przyjęli wiele silnych uderzeń, jednak to Mancini wydawał się bardziej odczuwać ich skutki. W trzeciej rundzie doznał on głębokiego rozcięcia lewego ucha, a także kontuzji lewej dłoni, która zaczęła gwałtownie puchnąć. Od ósmej rundy walczył też z zapuchniętym lewym okiem. Koreańczyk swą przewagę podkreślił pod koniec dziewiątej rundy, gdy jego mocny lewy sierpowy zachwiał mistrzem. Jak przyznał sam Mancini, na tym etapie walki jego rywal był szybszy i wyprzedzał jego ciosy. Ponadto bolesna kontuzja dłoni sprawiła, że Amerykanin nie mógł uderzać z pełną siłą i rozważał nawet poddanie pojedynku. Od dziesiątej rundy Kim zaczął jednak wyraźnie słabnąć i spowalniać tempo walki licznymi klinczami, za co został ukarany przez sędziego ringowego Richarda Greena odjęciem punktu.
Wraz z początkiem jedenastej rundy mistrz zupełnie przejął inicjatywę, spychając pretendenta do defensywy. Dwunaste starcie stało również pod znakiem dominacji Amerykanina, punktującego ciosami z dystansu. Trzynastą rundę Mancini rozpoczął gwałtownym atakiem na słabnącego rywala, który przyjął bez żadnej reakcji serię 39 ciosów, głównie w głowę. Dopiero pod jej koniec Kim zdołał z trudem opanować kryzys, samemu zadając kilka uderzeń. Żuchwa Koreańczyka była wyraźnie spuchnięta, prawdopodobnie złamana, mimo to wyszedł on do przedostatniej, czternastej rundy.
Wraz z rozpoczynającym rundę gongiem obaj bokserzy ruszyli energicznie naprzód. Kim zamarkował cios lewy sierpowy, na co Mancini odpowiedział kombinacją lewy-prawy sierpowy. Pretendent zadał następnie dwa ciosy w korpus, jednak został skontrowany mocnym lewym sierpowym w szczękę. Zamroczony Kim opuścił ręce, co natychmiast wykorzystał Mancini, powalając go na deski ringu kombinacją prawy-lewy sierpowy-prawy prosty.
Mimo ciężkiego nokdaunu, wpółprzytomny Koreańczyk zdołał z trudem powstać, chwytając się lin ringu. Sędzia Richard Green zdecydował się jednak przerwać walkę, ogłaszając nokaut w dziewiętnastej sekundzie czternastej rundy. Wkrótce potem Kim zemdlał w swoim narożniku. Mimo udzielenia mu pierwszej pomocy przez lekarza ringowego nie odzyskał przytomności i został wyniesiony na noszach z ringu.
Śmierć Kima.
Koreańczyk zapadł w śpiączkę. Brał zaledwie cztery wdechy na minutę, gdy transportowano go ambulansem do Desert Springs Hospital. Tam przez 2,5 godziny operował go neurochirurg, dr Lonnie Hammargren. Usunął on z prawej półkuli mózgu boksera rozległy zakrzep, który powstał na skutek pęknięcia naczynia krwionośnego. Pęknięcie to było zdaniem lekarza „spowodowane najprawdopodobniej jednym, potężnym uderzeniem w głowę”. Dwie godziny po operacji Hammergren oświadczył, że stan Kima jest beznadziejny, a jego mózg doznał znacznego obrzęku i śmiertelnych obrażeń.
Pięściarza utrzymywano przy życiu jeszcze przez cztery dni za pomocą respiratora. Jego mózg powoli jednak obumierał. W końcu 17 listopada stwierdzono zgon i odłączono aparaturę podtrzymującą życie.
Reakcje i skutki.
Cztery miesiące po śmierci Kima jego zmagająca się z traumą matka popełniła samobójstwo. 1 lipca 1983 roku z nieznanych przyczyn pozbawił się życia sędziujący pojedynek Richard Green (nie był obwiniany za tragiczny finał walki i zdaniem wielu komentatorów nie miał dostatecznych podstaw, aby przerwać ją przed czternastą rundą). Ray Mancini, choć twierdził, że śmierć Kima nie miała nigdy wpływu na jego karierę, zmagał się z depresją i według swego promotora „nie był już nigdy tym samym bokserem”. Niespełna dwa lata później stracił tytuł i po raz pierwszy postanowił zakończyć karierę (ostatecznie uczynił to w 1992 roku).
Pomimo iż śmiertelne wypadki w boksie zdarzały się już wcześniej, fakt że stawką walki było mistrzostwo świata i była ona transmitowana na żywo przez telewizję, przyczynił się do sprowokowania ogólnoświatowej debaty na temat przyczyn tragedii i sposobów uniknięcia podobnych zdarzeń w przyszłości.
Bob Arum – współorganizator walki, a zarazem jeden z najbardziej wpływowych promotorów zawodowego pięściarstwa – wezwał do „zawieszenia boksu” na kilka miesięcy i powołania specjalnej komisji mającej na celu wyjaśnienie przyczyn tragedii. Zaapelował również o wprowadzenie obowiązkowych ochraniaczy głowy i bardziej miękkich rękawic.
Organizacja WBC jeszcze w 1982 roku uchwaliła skrócenie sankcjonowanych przez nią walk o mistrzostwo świata z piętnastu do dwunastu rund, powołując się na badania wykazujące, że zawodnicy doznają najwięcej obrażeń właśnie podczas trzech ostatnich rund. Pięć lat później w jej ślady poszły również WBA i IBF, dzięki czemu maksymalnie dwunastorundowe walki stały się standardem w zawodowym boksie. Zwiększono również liczbę lin wokół ringu do sześciu, aby zmniejszyć ryzyko wypadnięcia z niego. Ponadto wprowadzono obligatoryjne specjalistyczne badania lekarskie zawodników przed i po każdej walce, obejmujące między innymi EKG, badania płuc, mózgu i testy krwi. Przedtem pięściarz mógł zostać dopuszczany do walki zaledwie na podstawie pomiaru pulsu i ciśnienia krwi.

</doc>
<doc id="2050248" url="https://pl.wikipedia.org/wiki?curid=2050248" title="Śniechowscy herbu Bełty">
Śniechowscy herbu Bełty

Śniechowscy – polski ród szlachecki pieczętujący się herbem Bełty, którego pochodzenie dotychczas nie zostało gruntownie zbadane.
Kasper Niesiecki twierdził, iż Śniechowscy mają wspólne pochodzenie z Chochorowskimi i wiedział, iż żyją w Podgórzu pod Sączem (w powiecie sądeckim). Inni genealodzy wskazują Śniechy na zachód od Sierpca jako gniazdo, od którego Śniechowscy wzięli nazwisko.
W zaborze austriackim wylegitymowali się ze szlachectwa:
Od I połowy XVIII w. do II wojny światowej jedna z linii rodu Śniechowskich zamieszkiwała w powiecie tłumackim. Z kolei na przełomie XIX i XX w. inne, znane linie rodu Śniechowskich zamieszkiwały na Wołyniu oraz w okolicach Płocka.

</doc>
<doc id="2050249" url="https://pl.wikipedia.org/wiki?curid=2050249" title="Maria Jędrzejec">
Maria Jędrzejec

Maria Jędrzejec, ps. "Narcyz" (ur. 23 kwietnia 1915 w Grzęsce, zm. 2004) – polska działaczka społeczna i ruchu ludowego, członek Komendy Głównej Okręgu Lublin Batalionów Chłopskich, porucznik rezerwy.
Życiorys.
Maria Jędrzejec urodziła się w rodzinie chłopskiej. Przed wybuchem II wojny światowej uzyskała wykształcenie średnie. W 1931 wstąpiła do ZMW „Wici”. Działała w przeworskich i lwowskich strukturach tej organizacji. Należała do Komisji Koleżanek przy Zarządzie Głównym ZMW „Wici”. W 1935 uczestniczyła w kursie zorganizowanym na Wolnym Uniwersytecie Ludowym w Gaci. W latach 1936–1939 była wolną słuchaczką Wolnej Wszechnicy Polskiej w Warszawie, gdzie studiowała filologię polską. Pracowała jako nauczycielka. Współpracowała z redakcjami pism „Wici” i „Chłopskie Życie Gospodarcze”.
Po wybuchu wojny pracowała w gospodarstwie rolnym swoich rodziców. W latach 1941–1943 pracowała w Związku Spółdzielni Spożywców „Społem” w Rzeszowie, Lubartowie, Tomaszowie Lubelskim i Radzyniu Podlaskim. Działała w podziemnym ruchu ludowym. Od 1940 do maja 1941 była łączniczką w podokręgu Rzeszów SL „Roch”. Między styczniem a czerwcem 1942 pełniła funkcję komendanta drużyn sanitarnych przy Komendzie Obwodu Tomaszów Lubelski BCh. W lipcu 1942 została członkiem i kierownikiem Ludowego Związku Kobiet w Okręgu Lublin BCh. Funkcję tę przestała pełnić w listopadzie 1943. W pierwszej połowie 1944 była inspektorką LZK w podokręgu Rzeszów.
W latach 1945–1949 studiowała na Uniwersytecie Łódzkim. W latach 1944–1958 była nauczycielką szkół i uniwersytetu ludowego w Gaci, Brusie, Łysołajach. Od 1958 była redaktorem w Ludowej Spółdzielni Wydawniczej. Była członkiem PSL i ZSL.

</doc>
<doc id="2050250" url="https://pl.wikipedia.org/wiki?curid=2050250" title="Bukowiec (Równina Gryficka)">
Bukowiec (Równina Gryficka)

Bukowiec – wzgórze kemowo-morenowe, będące najwyższym wzniesieniem Równiny Gryfickiej o wysokości 75,2 m n.p.m. Położone w zachodniej części gminy Gryfice, na północny zachód od wsi Świeszewo i południowy wschód od leśniczówki Gacko.
Nazwę "Bukowiec" wprowadzono urzędowo rozporządzeniem w 1949 roku, zastępując poprzednią niemiecką nazwę "Buch Berg".

</doc>
<doc id="2050251" url="https://pl.wikipedia.org/wiki?curid=2050251" title="Powiat warszawski">
Powiat warszawski



</doc>
<doc id="2050253" url="https://pl.wikipedia.org/wiki?curid=2050253" title="Tylko dla... (album)">
Tylko dla... (album)

Tylko dla... – siódmy studyjny album zespołu Apteka wydany w formie digipaku 26 czerwca 2010 przez wytwórnię Fonografika. Okładka przedstawia księdza prałata Henryka Jankowskiego w jednej ręce trzymającego pistolet, a w drugiej widelec nad talerzem.
Lista utworów.
źródło:.
Skład.
źródło:.

</doc>
<doc id="2050260" url="https://pl.wikipedia.org/wiki?curid=2050260" title="Marmi Lanza Werona">
Marmi Lanza Werona



</doc>
<doc id="2050263" url="https://pl.wikipedia.org/wiki?curid=2050263" title="Volley Tonno Callipo">
Volley Tonno Callipo



</doc>
<doc id="2050265" url="https://pl.wikipedia.org/wiki?curid=2050265" title="Volley Forlí">
Volley Forlí



</doc>
<doc id="2050267" url="https://pl.wikipedia.org/wiki?curid=2050267" title="Dowód anegdotyczny">
Dowód anegdotyczny

Wyrażenie dowód anegdotyczny ma dwojakie znaczenie:
W obu przypadkach wniosek "nie jest wiarygodny"; niekoniecznie musi być "nieprawdziwy", ale chodzi o to, że nie wynika z „dowodów”.
Dowód może być anegdotyczny w rozumieniu obu powyższych definicji: „jogurt z koziego mleka przedłuża życie: słyszałem, że pewien człowiek z górskiej wioski, który żywił się tylko jogurtem, żył 120 lat”.
Termin często jest używany w kontraście do dowodów naukowych, na których oparta jest medycyna akademicka. Niektóre dowody anegdotyczne nie kwalifikują się jako naukowe, gdyż sama ich natura uniemożliwia badanie ich z użyciem metody naukowej. Nadużywanie dowodu anegdotycznego jest rodzajem błędu logiczno-językowego i jest czasem nieformalnie określane jako błąd „osoba, która” („znam osobę, która...”; „znam przypadek, gdzie...” itd.). Dowód anegdotyczny niekoniecznie reprezentuje „typowy” przypadek; statystyka może dokładniej określić, jak typowe jest dane zjawisko.
Zapisy bezpośredniego osobistego doświadczenia powszechnie są przyrównywane do dowodów anegdotycznych, kiedy ta forma dowodu nie należy do żadnej z powyższych kategorii (anegdoty, pogłoski albo konkluzje bazujące na uogólnieniu).
Psychologowie stwierdzili, że ludzie są bardziej skłonni do zapamiętywania przypadków wyjątkowych niż przypadków typowych.
W przypadku dowodów anegdotycznych badanie ich wiarygodności za pośrednictwem obiektywnej niezależnej analizy może być kłopotliwe i wątpliwe. Jest to konsekwencją swobodnego, nieformalnego podejścia do zbierania, dokumentowana i/lub prezentowania informacji. Termin ten jest często używany na określenie informacji, która nie jest udokumentowana. To powoduje, że weryfikacja danych jest zależna wyłącznie od wiarygodności strony przedstawiającej dowód anegdotyczny.

</doc>
<doc id="2050269" url="https://pl.wikipedia.org/wiki?curid=2050269" title="Serie A1 w piłce siatkowej mężczyzn (2010/2011)">
Serie A1 w piłce siatkowej mężczyzn (2010/2011)

Serie A1 siatkarzy 2010/2011 - 66. sezon walki o mistrzostwo Włoch organizowany przez Lega Pallavolo Serie A pod egidą Włoskiego Związku Piłki Siatkowej (wł. "Federazione Italiana Pallavolo", FIPAV). Zainaugurowany został 23 października 2010 roku i trwał do 15 maja 2011 roku. 
W sezonie 2010/2011 w Lidze Mistrzów Włochy reprezentowały , (pod nazwą Trentino BetClic) i , w Pucharze CEV - , natomiast w Pucharze Challenge - .
Mistrzem Włoch został .
Faza zasadnicza.
Tabela wyników.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

</doc>
<doc id="2050270" url="https://pl.wikipedia.org/wiki?curid=2050270" title="Warszawa-Mokotów (gmina)">
Warszawa-Mokotów (gmina)

Warszawa-Mokotów – dawna gmina miejska (t.zw. "dzielnica-gmina" lub "gmina warszawska") istniejąca w latach 1990–1994 w woj. stołecznym warszawskim. Siedziba gminy znajdowała się w warszawskiej dzielnicy Mokotów.
Gmina Warszawa-Mokotów została utworzona 2 kwietnia 1990 roku w woj. stołecznym warszawskim (od 27 maja 1990 "warszawskim") na mocy "zarządzenia Nr 31 Prezesa Rady Ministrów z dnia 5 kwietnia 1990 w sprawie uzyskania przez dzielnice m.st. Warszawy statusu gmin". Gmina stanowiła jedną z siedmiu (ośmiu po utworzeniu w 1993 roku gminy Warszawa-Ursus) gmin warszawskich; był to jedyny przypadek w Polsce by gminy miejskie nie były osobnymi miastami, lecz łącznie tworzyły jedno miasto.
Gminę zniesiono 19 czerwca 1994 roku w związku z wprowadzeniem nowego podziału Warszawy na 
11 gmin na mocy "ustawy z dnia 25 marca 1994 o ustroju miasta stołecznego Warszawy".

</doc>
<doc id="2050271" url="https://pl.wikipedia.org/wiki?curid=2050271" title="Warszawa-Praga-Północ (gmina)">
Warszawa-Praga-Północ (gmina)

Warszawa-Praga-Północ – dawna gmina miejska (tzw. "dzielnica-gmina" lub "gmina warszawska") istniejąca w latach 1990–1994 w woj. stołecznym warszawskim. Siedziba gminy znajdowała się w warszawskiej dzielnicy Praga-Północ.
Gmina Warszawa-Praga-Północ została utworzona 2 kwietnia 1990 roku w woj. stołecznym warszawskim (od 27 maja 1990 "warszawskim") na mocy "zarządzenia Nr 31 Prezesa Rady Ministrów z dnia 5 kwietnia 1990 w sprawie uzyskania przez dzielnice m.st. Warszawy statusu gmin". Gmina stanowiła jedną z siedmiu (ośmiu po utworzeniu w 1993 roku gminy Warszawa-Ursus) gmin warszawskich; był to jedyny przypadek w Polsce by gminy miejskie nie były osobnymi miastami, lecz łącznie tworzyły jedno miasto.
Gminę zniesiono 19 czerwca 1994 roku w związku z wprowadzeniem nowego podziału Warszawy na 
11 gmin na mocy "ustawy z dnia 25 marca 1994 o ustroju miasta stołecznego Warszawy".

</doc>
<doc id="2050272" url="https://pl.wikipedia.org/wiki?curid=2050272" title="Warszawa-Śródmieście (gmina)">
Warszawa-Śródmieście (gmina)

Warszawa-Śródmieście – dawna gmina miejska (tzw. "dzielnica-gmina" lub "gmina warszawska") istniejąca w latach 1990–1994 w woj. stołecznym warszawskim. Siedziba gminy znajdowała się w warszawskiej dzielnicy Śródmieście.
Gmina Warszawa-Śródmieście została utworzona 2 kwietnia 1990 roku w woj. stołecznym warszawskim (od 27 maja 1990 "warszawskim") na mocy "zarządzenia Nr 31 Prezesa Rady Ministrów z dnia 5 kwietnia 1990 w sprawie uzyskania przez dzielnice m.st. Warszawy statusu gmin". Gmina stanowiła jedną z siedmiu (ośmiu po utworzeniu w 1993 roku gminy Warszawa-Ursus) gmin warszawskich; był to jedyny przypadek w Polsce by gminy miejskie nie były osobnymi miastami, lecz łącznie tworzyły jedno miasto.
Gminę zniesiono 19 czerwca 1994 roku w związku z wprowadzeniem nowego podziału Warszawy na 
11 gmin na mocy "ustawy z dnia 25 marca 1994 o ustroju miasta stołecznego Warszawy".

</doc>
<doc id="2050273" url="https://pl.wikipedia.org/wiki?curid=2050273" title="Warszawa-Wola (gmina)">
Warszawa-Wola (gmina)

Warszawa-Wola – dawna gmina miejska (tzw. "dzielnica-gmina" lub "gmina warszawska") istniejąca w latach 1990–1994 w woj. stołecznym warszawskim. Siedziba gminy znajdowała się w warszawskiej dzielnicy Wola.
Gmina Warszawa-Wola została utworzona 2 kwietnia 1990 roku w woj. stołecznym warszawskim (od 27 maja 1990 "warszawskim") na mocy "zarządzenia Nr 31 Prezesa Rady Ministrów z dnia 5 kwietnia 1990 w sprawie uzyskania przez dzielnice m.st. Warszawy statusu gmin". Gmina stanowiła jedną z siedmiu (ośmiu po utworzeniu w 1993 roku gminy Warszawa-Ursus) gmin warszawskich; był to jedyny przypadek w Polsce by gminy miejskie nie były osobnymi miastami, lecz łącznie tworzyły jedno miasto.
Gminę zniesiono 19 czerwca 1994 roku w związku z wprowadzeniem nowego podziału Warszawy na 
11 gmin na mocy "ustawy z dnia 25 marca 1994 o ustroju miasta stołecznego Warszawy".

</doc>
<doc id="2050274" url="https://pl.wikipedia.org/wiki?curid=2050274" title="Warszawa-Żoliborz (gmina)">
Warszawa-Żoliborz (gmina)

Warszawa-Żoliborz – dawna gmina miejska (tzw. "dzielnica-gmina" lub "gmina warszawska") istniejąca w latach 1990–1994 w woj. stołecznym warszawskim. Siedziba gminy znajdowała się w warszawskiej dzielnicy Żoliborz.
Gmina Warszawa-Żoliborz została utworzona 2 kwietnia 1990 roku w woj. stołecznym warszawskim (od 27 maja 1990 "warszawskim") na mocy "zarządzenia Nr 31 Prezesa Rady Ministrów z dnia 5 kwietnia 1990 w sprawie uzyskania przez dzielnice m.st. Warszawy statusu gmin". Gmina stanowiła jedną z siedmiu (ośmiu po utworzeniu w 1993 roku gminy Warszawa-Ursus) gmin warszawskich; był to jedyny przypadek w Polsce by gminy miejskie nie były osobnymi miastami, lecz łącznie tworzyły jedno miasto.
Gminę zniesiono 19 czerwca 1994 roku w związku z wprowadzeniem nowego podziału Warszawy na 
11 gmin na mocy "ustawy z dnia 25 marca 1994 o ustroju miasta stołecznego Warszawy".

</doc>
<doc id="2050276" url="https://pl.wikipedia.org/wiki?curid=2050276" title="Warszawa-Praga-Południe (gmina)">
Warszawa-Praga-Południe (gmina)

Warszawa-Praga-Południe – dawna gmina miejska (tzw. "dzielnica-gmina" lub "gmina warszawska") istniejąca w latach 1990–1994 w woj. stołecznym warszawskim. Siedziba gminy znajdowała się w warszawskiej dzielnicy Praga-Południe.
Gmina Warszawa-Praga-Południe została utworzona 2 kwietnia 1990 roku w woj. stołecznym warszawskim (od 27 maja 1990 "warszawskim") na mocy "zarządzenia Nr 31 Prezesa Rady Ministrów z dnia 5 kwietnia 1990 w sprawie uzyskania przez dzielnice m.st. Warszawy statusu gmin". Gmina stanowiła jedną z siedmiu (ośmiu po utworzeniu w 1993 roku gminy Warszawa-Ursus) gmin warszawskich; był to jedyny przypadek w Polsce by gminy miejskie nie były osobnymi miastami, lecz łącznie tworzyły jedno miasto.
1 stycznia 1992 do gminy Warszawa-Praga-Południe przyłączono część obszaru gminy Wiązowna (wieś Aleksandrów).
Gminę zniesiono 19 czerwca 1994 roku w związku z wprowadzeniem nowego podziału Warszawy na 
11 gmin na mocy "ustawy z dnia 25 marca 1994 o ustroju miasta stołecznego Warszawy".

</doc>
<doc id="2050278" url="https://pl.wikipedia.org/wiki?curid=2050278" title="Warszawa-Ochota (gmina)">
Warszawa-Ochota (gmina)

Warszawa-Ochota – dawna gmina miejska (tzw. "dzielnica-gmina" lub "gmina warszawska") istniejąca w latach 1990–1994 w woj. stołecznym warszawskim. Siedziba gminy znajdowała się w warszawskiej dzielnicy Ochota.
Gmina Warszawa-Ochota została utworzona 2 kwietnia 1990 roku w woj. stołecznym warszawskim (od 27 maja 1990 "warszawskim") na mocy "zarządzenia Nr 31 Prezesa Rady Ministrów z dnia 5 kwietnia 1990 w sprawie uzyskania przez dzielnice m.st. Warszawy statusu gmin". Gmina stanowiła jeną z siedmiu (ośmiu od 1993 roku) gmin warszawskich; był to jedyny przypadek w Polsce by gminy miejskie nie były osobnymi miastami, lecz łącznie tworzyły jedno miasto.
1 stycznia 1993 z części obszaru gminy Ochota (obszar dawnego miasta Ursus) wyodrębniono nową, ósmą warszawską gminę Warszawa-Ursus.
Gminę zniesiono 19 czerwca 1994 roku w związku z wprowadzeniem nowego podziału Warszawy na 
11 gmin na mocy "ustawy z dnia 25 marca 1994 o ustroju miasta stołecznego Warszawy".

</doc>
<doc id="2050280" url="https://pl.wikipedia.org/wiki?curid=2050280" title="Warszawa-Bemowo (gmina)">
Warszawa-Bemowo (gmina)

Warszawa-Bemowo – dawna gmina miejska (tzw. "gmina warszawska") istniejąca w latach 1994–2002 w woj. stołecznym warszawskim i woj. mazowieckim. Siedziba gminy znajdowała się w warszawskiej dzielnicy Bemowo.
Gmina Warszawa-Bemowo została utworzona 19 czerwca 1994 roku w woj. warszawskim na mocy "ustawy z dnia 25 marca 1994 o ustroju miasta stołecznego Warszawy", w związku z reformą podziału administracyjnego miasta Warszawy, polegającej na przekształceniu dotychczasowych (funkcjonujących od 1990 roku) ośmiu dzielnic-gmin w 11 nowych tzw. gmin warszawskich. 
W związku z reformą administracyjną Polski wchodzącą w życie 1 stycznia 1999 roku, gmina weszła w skład powiatu warszawskiego w nowo utworzonym woj. mazowieckim.
Gminę zniesiono 27 października 2002 roku (łącznie z całym powiatem warszawskim) na mocy "ustawy z dnia 15 marca 2002 r. o ustroju miasta stołecznego Warszawy", likwidującej podział Warszawy na gminy, tworząc z niej ponownie jednolitą gminę miejską.
Granice gminy:
Południowa strona ul.Kampinoskiej, południowa strona ul. Księżycowej, przedłużenie ul. Powązkowskiej,
południowa strona ul. Powązkowskiej, zachodnia strona al. Armii Krajowej, zachodnia granica Lasku na Kole, zachodnia strona linii kolejowej przecinającej ul. Górczewską i ul. Połczyńską, granice administracyjne gmin Ursus (północna), Ożarów Mazowiecki (wschodnia) i Stare Babice (wschodnia).

</doc>
<doc id="2050281" url="https://pl.wikipedia.org/wiki?curid=2050281" title="Warszawa-Białołęka (gmina)">
Warszawa-Białołęka (gmina)

Warszawa-Białołęka – dawna gmina miejska (tzw. "gmina warszawska") istniejąca w latach 1994–2002 w woj. stołecznym warszawskim i woj. mazowieckim. Siedziba gminy znajdowała się w warszawskiej dzielnicy Białołęka.
Gmina Warszawa-Białołęka została utworzona 19 czerwca 1994 roku w woj. warszawskim na mocy "ustawy z dnia 25 marca 1994 o ustroju miasta stołecznego Warszawy", w związku z reformą podziału administracyjnego miasta Warszawy, polegającej na przekształceniu dotychczasowych (funkcjonujących od 1990 roku) ośmiu dzielnic-gmin w 11 nowych tzw. gmin warszawskich. 
W związku z reformą administracyjną Polski wchodzącą w życie 1 stycznia 1999 roku, gmina weszła w skład powiatu warszawskiego w nowo utworzonym woj. mazowieckim.
Gminę zniesiono 27 października 2002 roku (łącznie z całym powiatem warszawskim) na mocy "ustawy z dnia 15 marca 2002 r. o ustroju miasta stołecznego Warszawy", likwidującej podział Warszawy na gminy, tworząc z niej ponownie jednolitą gminę miejską.
Granice gminy:
Granice administracyjne gmin: Jabłonna (południowa), Nieporęt (południowa), Marki (zachodnia) oraz północna strona ul. Toruńskiej w budowie, północna krawędź mostu gen. Stefana Roweckiego, nurt rzeki Wisły.

</doc>
<doc id="2050282" url="https://pl.wikipedia.org/wiki?curid=2050282" title="Warszawa-Bielany (gmina)">
Warszawa-Bielany (gmina)

Warszawa-Bielany – dawna gmina miejska (tzw. "gmina warszawska") istniejąca w latach 1994–2002 w woj. stołecznym warszawskim i woj. mazowieckim. Siedziba gminy znajdowała się w warszawskiej dzielnicy Bielany.
Opis.
Gmina Warszawa-Bielany została utworzona 19 czerwca 1994 roku w woj. warszawskim na mocy "ustawy z dnia 25 marca 1994 o ustroju miasta stołecznego Warszawy", w związku z reformą podziału administracyjnego miasta Warszawy, polegającej na przekształceniu dotychczasowych (funkcjonujących od 1990 roku) ośmiu dzielnic-gmin w 11 nowych tzw. gmin warszawskich. 
W związku z reformą administracyjną Polski wchodzącą w życie 1 stycznia 1999 roku, gmina weszła w skład powiatu warszawskiego w nowo utworzonym woj. mazowieckim.
Gminę zniesiono 27 października 2002 roku (łącznie z całym powiatem warszawskim) na mocy "ustawy z dnia 15 marca 2002 r. o ustroju miasta stołecznego Warszawy", likwidującej podział Warszawy na gminy, tworząc z niej ponownie jednolitą gminę miejską.
Granice gminy:Nurt rzeki Wisły, północna krawędź mostu gen. Stefana Roweckiego, północna strona al. Armii Krajowej, południowa strona ul. Powązkowskiej, przedłużenie ul. Powązkowskiej, południowa strona ul. Księżycowej, południowa strona ul. Kampinoskiej, granice administracyjne gmin Stare Babice (wschodnia) i Łomianki (południowa).

</doc>
<doc id="2050285" url="https://pl.wikipedia.org/wiki?curid=2050285" title="Warszawa-Rembertów (gmina)">
Warszawa-Rembertów (gmina)

Warszawa-Rembertów – dawna gmina miejska (tzw. "gmina warszawska") istniejąca w latach 1994–2002 w woj. stołecznym warszawskim i woj. mazowieckim. Siedziba gminy znajdowała się w warszawskiej dzielnicy Rembertów.
Opis.
Gmina Warszawa-Rembertów została utworzona 19 czerwca 1994 roku w woj. warszawskim na mocy "ustawy z dnia 25 marca 1994 o ustroju miasta stołecznego Warszawy", w związku z reformą podziału administracyjnego miasta Warszawy, polegającej na przekształceniu dotychczasowych (funkcjonujących od 1990 roku) ośmiu dzielnic-gmin w 11 nowych tzw. gmin warszawskich. 
W związku z reformą administracyjną Polski wchodzącą w życie 1 stycznia 1999 roku, gmina weszła w skład powiatu warszawskiego w nowo utworzonym woj. mazowieckim.
Gminę zniesiono 27 października 2002 roku (łącznie z całym powiatem warszawskim) na mocy "ustawy z dnia 15 marca 2002 r. o ustroju miasta stołecznego Warszawy", likwidującej podział Warszawy na gminy, tworząc z niej ponownie jednolitą gminę miejską.
Granice gminy:
Granice administracyjne gmin: Ząbki (południowa), Zielonka (zachodnia) i Wesoła (zachodnia) oraz północna strona ul. Korkowej, wschodnia i północna granica terenów fabrycznych, przedłużenie ul. Goździków, wschodnia strona ul. Rekruckiej, południowowschodnia strona ul. Marsa, zachodnia strona ul. Torowej, południowa, wschodnia i północna granica lasu Olszynka Grochowska do zakładu karnego, na północ (po wschodniej stronie zakładu karnego) do ul. Gwarków, północna strona ul. Gwarków, wschodnia strona ul. Skorpiona, na północ wzdłuż zachodniej granicy lasu do granicy gminy Ząbki.

</doc>
<doc id="2050286" url="https://pl.wikipedia.org/wiki?curid=2050286" title="Warszawa-Targówek (gmina)">
Warszawa-Targówek (gmina)

Warszawa-Targówek – dawna gmina miejska (tzw. "gmina warszawska") istniejąca w latach 1994–2002 w woj. stołecznym warszawskim i woj. mazowieckim. Siedziba gminy znajdowała się w warszawskiej dzielnicy Targówek.
Gmina Warszawa-Targówek została utworzona 19 czerwca 1994 roku w woj. warszawskim na mocy "ustawy z dnia 25 marca 1994 o ustroju miasta stołecznego Warszawy", w związku z reformą podziału administracyjnego miasta Warszawy, polegającej na przekształceniu dotychczasowych (funkcjonujących od 1990 roku) ośmiu dzielnic-gmin w 11 nowych tzw. gmin warszawskich. 
W związku z reformą administracyjną Polski wchodzącą w życie 1 stycznia 1999 roku, gmina weszła w skład powiatu warszawskiego w nowo utworzonym woj. mazowieckim.
Gminę zniesiono 27 października 2002 roku (łącznie z całym powiatem warszawskim) na mocy "ustawy z dnia 15 marca 2002 r. o ustroju miasta stołecznego Warszawy", likwidującej podział Warszawy na gminy, tworząc z niej ponownie jednolitą gminę miejską.
Granice gminy:
Granice administracyjne gmin Marki (zachodnia) i Ząbki (zachodnia), prostopadle wzdłuż zachodniej granicy lasu do ul. Skorpiona, wschodnia strona ul. Skorpiona, przedłużenie ul. Skorpiona do linii kolejowej, północna strona linii kolejowej Warszawa-Siedlce biegnącej wzdłuż ul. Gwarków i ul. Zabranieckiej, północna strona linii kolejowej biegnącej wzdłuż ul. Naczelnikowskiej i ul. Plantowej, wschodnia strona linii kolejowej Warszawa-Legionowo z przystankiem Warszawa Praga, północna strona ul. Toruńskiej w budowie.

</doc>
<doc id="2050287" url="https://pl.wikipedia.org/wiki?curid=2050287" title="Warszawa-Ursynów (gmina)">
Warszawa-Ursynów (gmina)

Warszawa-Ursynów – dawna gmina miejska (tzw. "gmina warszawska") istniejąca w latach 1994–2002 w woj. stołecznym warszawskim i woj. mazowieckim. Siedziba gminy znajdowała się w warszawskiej dzielnicy Ursynów.
Gmina Warszawa-Ursynów została utworzona 19 czerwca 1994 roku w woj. warszawskim na mocy "ustawy z dnia 25 marca 1994 o ustroju miasta stołecznego Warszawy", w związku z reformą podziału administracyjnego miasta Warszawy, polegającej na przekształceniu dotychczasowych (funkcjonujących od 1990 roku) ośmiu dzielnic-gmin w 11 nowych tzw. gmin warszawskich. 
W związku z reformą administracyjną Polski wchodzącą w życie 1 stycznia 1999 roku, gmina weszła w skład powiatu warszawskiego w nowo utworzonym woj. mazowieckim.
Gminę zniesiono 27 października 2002 roku (łącznie z całym powiatem warszawskim) na mocy "ustawy z dnia 15 marca 2002 r. o ustroju miasta stołecznego Warszawy", likwidującej podział Warszawy na gminy, tworząc z niej ponownie jednolitą gminę miejską.
Granice gminy:
Zachodnia granica terenów zielonych pomiędzy ul. Karnawał i ul. Czempińską, północna strona ul. Czempińskiej, zachodnia strona linii kolejowej Warszawa-Radom, przedłużenie ul. Bokserskiej, południowa strona ul. Bokserskiej, przedłużenie ul. Bokserskiej, południowa strona al. Wyścigowej, wschodnia strona ul. Puławskiej, północna strona ul. Dolina Służewiecka, południowa strona al. Wilanowskiej, zachodnia strona ul. Przy Grobli, południowa strona ul. Arbuzowej, korona Skarpy Warszawskiej, północna, zachodnia i południowa granica rezerwatu Park Natoliński, korona Skarpy Warszawskiej, granice administracyjne gmin: Konstancin-Jeziorna (północna), Piaseczno (północna), Lesznowola (północna) i Raszyn (wschodnia).

</doc>
<doc id="2050288" url="https://pl.wikipedia.org/wiki?curid=2050288" title="Warszawa-Wawer (gmina)">
Warszawa-Wawer (gmina)

Warszawa-Wawer – dawna gmina miejska (tzw. "gmina warszawska") istniejąca w latach 1994–2002 w woj. warszawskim i woj. mazowieckim. Siedziba gminy znajdowała się w warszawskiej dzielnicy Wawer.
Gmina Warszawa-Wawer została utworzona 19 czerwca 1994 roku w woj. warszawskim na mocy "ustawy z dnia 25 marca 1994 o ustroju miasta stołecznego Warszawy", w związku z reformą podziału administracyjnego miasta Warszawy, polegającej na przekształceniu dotychczasowych (funkcjonujących od 1990 roku) ośmiu dzielnic-gmin w 11 nowych tzw. gmin warszawskich. 
W związku z reformą administracyjną Polski wchodzącą w życie 1 stycznia 1999 roku, gmina weszła w skład powiatu warszawskiego w nowo utworzonym woj. mazowieckim.
Gminę zniesiono 27 października 2002 roku (łącznie z całym powiatem warszawskim) na mocy "ustawy z dnia 15 marca 2002 r. o ustroju miasta stołecznego Warszawy", likwidującej podział Warszawy na gminy, tworząc z niej ponownie jednolitą gminę miejską.
Granice gminy:
Granice administracyjne gmin: Wesoła (zachodnia), Wiązowna (zachodnia) i Józefów (północna) oraz nurt rzeki Wisły, północno-zachodni brzeg kanału Nowa Ulga, południowa strona ul. Ostrobramskiej, południowa-wschodnia strona ul. Marsa, wschodnia strona ul. Rekruckiej, przedłużenie ul. Goździków, północna i wschodnia granica terenów fabrycznych, północna strona ul. Korkowej.

</doc>
<doc id="2050289" url="https://pl.wikipedia.org/wiki?curid=2050289" title="Warszawa-Wilanów (gmina)">
Warszawa-Wilanów (gmina)

Warszawa-Wilanów – dawna gmina miejska (tzw. "gmina warszawska") istniejąca w latach 1994–2002 w woj. stołecznym warszawskim i woj. mazowieckim. Siedziba gminy znajdowała się w warszawskiej dzielnicy Wilanów.
Gmina Warszawa-Wilanów została utworzona 19 czerwca 1994 roku w woj. warszawskim na mocy "ustawy z dnia 25 marca 1994 o ustroju miasta stołecznego Warszawy", w związku z reformą podziału administracyjnego miasta Warszawy, polegającej na przekształceniu dotychczasowych (funkcjonujących od 1990 roku) ośmiu dzielnic-gmin w 11 nowych tzw. gmin warszawskich. 
W związku z reformą administracyjną Polski wchodzącą w życie 1 stycznia 1999 roku, gmina weszła w skład powiatu warszawskiego w nowo utworzonym woj. mazowieckim.
Gminę zniesiono 27 października 2002 roku (łącznie z całym powiatem warszawskim) na mocy "ustawy z dnia 15 marca 2002 r. o ustroju miasta stołecznego Warszawy", likwidującej podział Warszawy na gminy, tworząc z niej ponownie jednolitą gminę miejską.
Granice gminy:
Nurt rzeki Wisły, granice administracyjne gminy Konstancin-Jeziorna (północna), korona Skarpy Warszawskiej, południowa, zachodnia i północna granica rezerwatu Park Natoliński, korona Skarpy Warszawskiej, południowa strona ul. Arbuzowej, wschodnia strona ul. Sobieskiego, południowa strona ul. Nałęczowskiej, wschodnia strona ul. Niemirowskiej, północna strona ul. Goplańskiej, południowa strona ul. Augustówka, południowa strona ul. Zawodzie, przedłużenie ul. Zawodzie, nurt rzeki Wilanówki.

</doc>
<doc id="2050290" url="https://pl.wikipedia.org/wiki?curid=2050290" title="Warszawa-Włochy (gmina)">
Warszawa-Włochy (gmina)

Warszawa-Włochy – dawna gmina miejska (tzw. "gmina warszawska") istniejąca w latach 1994–2002 w woj. stołecznym warszawskim i woj. mazowieckim. Siedziba gminy znajdowała się w warszawskiej dzielnicy Włochy.
Gmina Warszawa-Włochy została utworzona 19 czerwca 1994 roku w woj. warszawskim na mocy "ustawy z dnia 25 marca 1994 o ustroju miasta stołecznego Warszawy", w związku z reformą podziału administracyjnego miasta Warszawy, polegającej na przekształceniu dotychczasowych (funkcjonujących od 1990 roku) ośmiu dzielnic-gmin w 11 nowych tzw. gmin warszawskich. 
W związku z reformą administracyjną Polski wchodzącą w życie 1 stycznia 1999 roku, gmina weszła w skład powiatu warszawskiego w nowo utworzonym woj. mazowieckim.
Gminę zniesiono 27 października 2002 roku (łącznie z całym powiatem warszawskim) na mocy "ustawy z dnia 15 marca 2002 r. o ustroju miasta stołecznego Warszawy", likwidującej podział Warszawy na gminy, tworząc z niej ponownie jednolitą gminę miejską.
Granice gminy:
Południowa strona linii kolejowej Warszawa-Łowicz, południowo-zachodnia strona linii kolejowej ze stacjami Warszawa Al. Jerozolimskie i Warszawa Rakowiec, zachodnia strona linii kolejowej Warszawa-Radom, północna strona ul. Czempińskiej, zachodnia granica terenów zielonych między ul. Karnawał i ul. Czempińską, granica administracyjna gminy Raszyn (wschodnia) i Ursus (wschodnia).

</doc>
<doc id="2050291" url="https://pl.wikipedia.org/wiki?curid=2050291" title="Warszawa-Ursus (gmina)">
Warszawa-Ursus (gmina)

Warszawa-Ursus – dawna gmina miejska (tzw. "dzielnica-gmina" lub "gmina warszawska") istniejąca w latach 1993–2002 w woj. stołecznym warszawskim i woj. mazowieckim. Siedziba gminy znajdowała się w warszawskiej dzielnicy Ursus.
Gmina Warszawa-Ursus została utworzona 1 stycznia 1993 roku w woj. warszawskim z części obszaru gminy Warszawa-Ochota, odpowiadającej obszarowi dawnego miasta Ursus w granicach z 1977 roku. Nowa jednostka stała się ósmą z tzw. gmin warszawskich, funkcjonujących od 1990 roku.
19 czerwca 1994 roku przeprowadzono reformę podziału administracyjnego miasta Warszawy, polegającą na przekształceniu dotychczasowych ośmiu dzielnic-gmin w 11 nowych tzw. gmin warszawskich. Gmina Ursus – jako jedyna – przeszła przez reformę bez zmian (terytorialnych i nazwy).
W związku z reformą administracyjną Polski wchodzącą w życie 1 stycznia 1999 roku, gmina weszła w skład powiatu warszawskiego w nowo utworzonym woj. mazowieckim.
Gminę zniesiono 27 października 2002 roku (łącznie z całym powiatem warszawskim) na mocy "ustawy z dnia 15 marca 2002 r. o ustroju miasta stołecznego Warszawy", likwidującej podział Warszawy na gminy, tworząc z niej ponownie jednolitą gminę miejską.

</doc>
<doc id="2050292" url="https://pl.wikipedia.org/wiki?curid=2050292" title="Makowica (góra)">
Makowica (góra)



</doc>
<doc id="2050293" url="https://pl.wikipedia.org/wiki?curid=2050293" title="Hala Pisana (szczyt)">
Hala Pisana (szczyt)



</doc>
<doc id="2050294" url="https://pl.wikipedia.org/wiki?curid=2050294" title="Zamek Slane">
Zamek Slane



</doc>
<doc id="2050296" url="https://pl.wikipedia.org/wiki?curid=2050296" title="Życzanowski Potok">
Życzanowski Potok



</doc>
<doc id="2050298" url="https://pl.wikipedia.org/wiki?curid=2050298" title="Gmina Zakrzew Kościelny">
Gmina Zakrzew Kościelny



</doc>
<doc id="2050299" url="https://pl.wikipedia.org/wiki?curid=2050299" title="Cmentarz wojenny nr 52 – Zdynia">
Cmentarz wojenny nr 52 – Zdynia

Cmentarz wojenny nr 52 – Zdynia – zabytkowy cmentarz z I wojny światowej, zaprojektowany przez Dušana Jurkoviča znajdujący się we wsi Zdynia w powiecie gorlickim, w gminie Uście Gorlickie. Jeden z ponad 400 zachodniogalicyjskich cmentarzy wojennych zbudowanych przez Oddział Grobów Wojennych C. i K. Komendantury Wojskowej w Krakowie. Należy do I Okręgu Cmentarnego Nowy Żmigród.
Obiekt znajduje się na cmentarzu wiejskim, położonym bezpośrednio przy drodze wojewódzkiej Konieczna – Gorlice. Zajmuje powierzchnię około 125 m², otoczony jest kamiennym murem. Na cmentarzu zrekonstruowano kilka drewnianych krzyży łacińskich i prawosławnych.
Pochowanych tu było prawdopodobnie 46 żołnierzy w dwóch grobach zbiorowych oraz 3 pojedynczych, poległych w lutym 1915 roku:
Na terenie cmentarza znajduje się kamienny pomnik zwieńczony krzyżem, na którym zachowała się oryginalna tablica kamienna z inskrypcją w języku niemieckim.

</doc>
<doc id="2050300" url="https://pl.wikipedia.org/wiki?curid=2050300" title="Gmina Pianów">
Gmina Pianów



</doc>
<doc id="2050301" url="https://pl.wikipedia.org/wiki?curid=2050301" title="Gmina Blizin">
Gmina Blizin



</doc>
<doc id="2050302" url="https://pl.wikipedia.org/wiki?curid=2050302" title="76P/West-Kohoutek-Ikemura">
76P/West-Kohoutek-Ikemura

76P/West-Kohoutek-Ikemura – kometa krótkookresowa, należąca do rodziny Jowisza.
Odkrycie.
Kometa została po raz pierwszy zauważona przez Richarda M. Westa w styczniu 1975 roku w Europejskim Obserwatorium Południowym (La Silla, Chile) na płycie fotograficznej z 15 października 1974 roku. W lutym 1975 również Luboš Kohoutek dopatrzył się komety w dokumentacji fotograficznej z 9 lutego 1975. 1 marca tegoż roku również Toshihiko Ikemura dokonał obserwacji tej komety.
W nazwie znajdują się nazwiska wszystkich trzech odkrywców.
Orbita komety i właściwości fizyczne.
Orbita komety 76P/West-Kohoutek-Ikemura ma kształt elipsy o mimośrodzie 0,53. Jej peryhelium znajduje się w odległości 1,6 j.a., aphelium zaś 5,34 j.a. od Słońca. Jej okres obiegu wokół Słońca wynosi 6,48 roku, nachylenie do ekliptyki to wartość 30,45˚.
Jądro tej komety ma rozmiary 0,66 km.

</doc>
<doc id="2050303" url="https://pl.wikipedia.org/wiki?curid=2050303" title="Komety odkryte przez Polaków">
Komety odkryte przez Polaków

Lista komet odkrytych przez Polaków.
Odkryte na zdjęciach pochodzących z orbitalnego obserwatorium słonecznego SOHO.
– przez Arkadiusza Kubczaka:
– przez Michała Kusiaka:
(a)- odkrycia dokonane na zdjęciach archiwalnych z lat 1997–2002
– przez Eryka Banacha:
– przez Marka Kałużnego:
przez Rafała Reszelewskiego:
– przez Szymona Liwo:
– przez Krzysztofa Kida:
– przez Michała Biesiadę:
– przez Aleksandrę Sufę:
– przez Rafała Birosa:
Odkryte na zdjęciach pochodzących z sond kosmicznych STEREO.
– przez Michała Kusiaka

</doc>
<doc id="2050304" url="https://pl.wikipedia.org/wiki?curid=2050304" title="Marcin Józef">
Marcin Józef

Marcin Józef FSC, "Filomeno López López" (ur. 15 listopada 1900 w El Pedregal, zm. 9 października 1934 w Turón) – święty Kościoła katolickiego, hiszpański zakonnik, ofiara prześladowań religijnych poprzedzających wybuch hiszpańskiej wojny domowej.
Życiorys.
Już w 1912 roku przystał do zakonu lasalianów i przyjął imiona zakonne Marcin Józef. Pierwsze śluby zakonne złożył mając 19 lat, a w sześć lat później złożył śluby wieczyste. Ze względu na głuchotę mógł podjąć pracę jako nauczyciel prac ręcznych. W 1934 r. zaaprobowano jego prośbę o przeniesienie do Turón, gdzie zastąpił innego brata, który wobec aktów przemocy, do jakich dochodziło w Asturii obawiał się o swoje życie.
5 października 1934 roku razem z grupą ośmiu towarzyszy został uwięziony. Przetrzymywani w „domu ludowym” zostali wkrótce rozstrzelani na podstawie wyroku wydanego przez komitet rewolucyjny.
Marcin Józef beatyfikowany został przez papieża Jana Pawła II 29 kwietnia 1990 r., a kanonizacja odbyła się 21 listopada 1999 r. w bazylice św. Piotra na Watykanie.
Dniem, w którym wspominany jest w Kościele katolickim jest dzienna rocznica śmierci (9 października).

</doc>
<doc id="2050305" url="https://pl.wikipedia.org/wiki?curid=2050305" title="Alessio Di Mauro">
Alessio Di Mauro

Alessio Di Mauro (ur. 9 sierpnia 1977 w Syrakuzach) – włoski tenisista, reprezentant w Pucharze Davisa.
Kariera tenisowa.
Karierę tenisową rozpoczął w roku 1998, a zakończył w 2014 roku.
W singlu oprócz zwycięstw w turniejach kategorii ITF Men's Circuit i ATP Challenger Tour doszedł, w lutym 2007 roku, do finału turnieju rangi ATP World Tour w Buenos Aires. Po drodze wyeliminował m.in. Alberta Montañésa, jednak w finale przegrał 1:6, 2:6 z Juanem Mónaco.
W kwietniu 2004 roku zadebiutował w reprezentacji Włoch w Pucharze Davisa przeciwko Gruzji. Di Mauro rozegrał jeden wygrany singlowy pojedynek z Iraklim Ushangishvilim.
W rankingu gry pojedynczej najwyżej był na 68. miejscu (26 lutego 2007), a w klasyfikacji gry podwójnej na 136. pozycji (30 stycznia 2012).

</doc>
<doc id="2050307" url="https://pl.wikipedia.org/wiki?curid=2050307" title="Alessio di Mauro">
Alessio di Mauro



</doc>
<doc id="2050310" url="https://pl.wikipedia.org/wiki?curid=2050310" title="Jan Hajek">
Jan Hajek



</doc>
<doc id="2050312" url="https://pl.wikipedia.org/wiki?curid=2050312" title="Yanina">
Yanina



</doc>
<doc id="2050314" url="https://pl.wikipedia.org/wiki?curid=2050314" title="Małgorzata Możdżyńska-Nawotka">
Małgorzata Możdżyńska-Nawotka

Małgorzata Możdżyńska-Nawotka – historyk sztuki, kostiumolog i tłumacz. Kształciła się na Uniwersytecie Wrocławskim oraz na Uniwersytecie Stanowym w Ohio (USA). Pracownik Muzeum Narodowego we Wrocławiu, opiekun kolekcji tkanin i ubiorów; autorka książek "Ubiory kobiece 1840-1939" oraz "O modach i strojach" (Wrocław 2002, 2005).

</doc>
<doc id="2050315" url="https://pl.wikipedia.org/wiki?curid=2050315" title="Herb Trinity">
Herb Trinity

Herb Trinity - symbol heraldyczny Trinity, jednego z okręgów administracyjnych (zwanych parish-ami) znajdującego się na wyspie Jersey, jednej z Wysp Normandzkich.
Przedstawia na tarczy w polu zielonym srebrną Tarczę Trójcy Świętej (łac. Scutum Fidei).
Herb przyjęty został w 1921 lub 1923 roku.
Tarcza Trójcy Świętej znajdująca się w herbie nawiązuje do wezwania kościoła w Trinity. 
Wizerunek herbu Trinity widnieje na okolicznościowych monetach o nominale jednego funta Jersey.

</doc>
<doc id="2050316" url="https://pl.wikipedia.org/wiki?curid=2050316" title="Artur Yasyukevich">
Artur Yasyukevich



</doc>
<doc id="2050318" url="https://pl.wikipedia.org/wiki?curid=2050318" title="Płotnica">
Płotnica

Płotnica (biał. "Плотніца") – agromiasteczko na Białorusi, w obwodzie brzeskim, w rejonie stolińskim.
Znajduje się tu zabytkowa parafialna cerkiew prawosławna pw. Opieki Matki Bożej.
Wieś szlachecka położona była w końcu XVIII wieku w powiecie pińskim województwa brzeskolitewskiego. 
Do 1939 w Polsce, w województwie poleskim, w powiecie łuninieckim/powiecie stolińskim, siedziba gminy Płotnica.

</doc>
<doc id="2050319" url="https://pl.wikipedia.org/wiki?curid=2050319" title="Herb Saint Ouen">
Herb Saint Ouen

Herb St. Ouen – symbol heraldyczny Saint Ouen, jednego z okręgów administracyjnych(zwanych parish-ami), znajdującego się na wyspie Jersey, jednej z Wysp Normandzkich.
Przedstawia na tarczy w polu błękitnym złoty krzyż łaciński.
Krzyż który znajduje się w herbie nawiązuje do cudownego krzyża z którym VII wieczny biskup Rouen – św. Audoen (Alodwin, Aldwin) przybył z Normandii na Jersey.
Wizerunek herbu Saint Ouen widnieje na okolicznościowych monetach o nominale jednego funta Jersey.

</doc>
<doc id="2050320" url="https://pl.wikipedia.org/wiki?curid=2050320" title="Cyganka (Wybrzeże Trzebiatowskie)">
Cyganka (Wybrzeże Trzebiatowskie)

Cyganka – wzniesienie o wysokości 34 m n.p.m. na Wybrzeżu Trzebiatowskim, położone w woj. zachodniopomorskim, w powiecie gryfickim, w gminie Trzebiatów.
Położone w północnej części gminy Trzebiatów, ok. 4,5 km na południowy zachód od Mrzeżyna, ok. 3 km na północ od wsi Włodarka i ok. 6 km na północny wschód od Pogorzelicy. 
Do 2011 roku obszar ten należał do jednostki wojskowej 78 Pułku Rakietowego Obrony Powietrznej. Teren wzniesienia został objęty specjalnym obszarem ochrony siedlisk Trzebiatowsko-Kołobrzeski Pas Nadmorski oraz obszarem specjalnej ochrony ptaków „Wybrzeże Trzebiatowskie”.
Nazwę "Cyganka" wprowadzono urzędowo rozporządzeniem w 1949 roku, zastępując poprzednią niemiecką nazwę "Tadden Berg".

</doc>
<doc id="2050322" url="https://pl.wikipedia.org/wiki?curid=2050322" title="Chorsk">
Chorsk

Chorsk (biał. Хорск) – wieś na Białorusi, w obwodzie brzeskim, w rejonie stolińskim.
Znajduje się tu cmentarz prawosławny z kaplicą pw. Świętej Trójcy, administrowany przez parafię w Turach.
Wieś magnacka położona była w końcu XVIII wieku w Księstwie Dawidgródzkim w powiecie pińskim województwa brzeskolitewskiego.
W latach 1921–1939 w II Rzeczypospolitej, w województwie poleskim, w powiecie łuninieckim/powiecie stolińskim, siedziba gminy Chorsk.
W 1957 roku we wsi urodziła się Nina Kulsza – deputowana do Izby Reprezentantów Białorusi.

</doc>
<doc id="2050324" url="https://pl.wikipedia.org/wiki?curid=2050324" title="Herb Saint Peter">
Herb Saint Peter

Herb Saint Peter - symbol heraldyczny Saint Peter, jednego z 12 okręgów administracyjnych (zwanych parish-ami) znajdującego się na wyspie Jersey, jednej z Wysp Normandzkich.
Przedstawia na tarczy w polu czerwonym skrzyżowane srebrne klucze.
Herb przyjęty został w 1921 lub 1923 roku.
Przedstawione w herbie dwa skrzyżowane klucze to atrybut świętego Piotra (Ewangelia św. Mateusza, 16,29), patrona kościoła w Saint Peter. 
Wizerunek herbu Saint Peter widnieje na okolicznościowych monetach o nominale jednego funta Jersey.

</doc>
<doc id="2050325" url="https://pl.wikipedia.org/wiki?curid=2050325" title="Gutterflower">
Gutterflower

Gutterflower – siódmy album studyjny amerykańskiego zespołu Goo Goo Dolls, wydany w 2002 przez Warner Bros. Records. Został nagrany w Capitol Studios w Hollywood i w House of Blues Studios w Encino (dzielnica Los Angeles). Płyta odniosła komercyjny sukces, uzyskując status złotej. 
W Polsce album ukazał się pod patronatami Programu Trzeciego Polskiego Radia (z naklejką "Trójka poleca") oraz Codziennej Gazety Muzycznej (cgm.pl). Pochodzące z niego single ""Here Is Gone" i "Big Machine" były grane przez polskie stacje radiowe i notowane na ich listach przebojów.
Pięć utworów z tej płyty znalazło się także na późniejszych kompilacjach zespołu. Na ' zawarto piosenki "Here Is Gone", "Big Machine" i "Sympathy". Natomiast ' uwzględnia kompozycje "Truth Is A Whisper" oraz "What A Scene"".

</doc>
<doc id="2050326" url="https://pl.wikipedia.org/wiki?curid=2050326" title="Berezów (Ukraina)">
Berezów (Ukraina)



</doc>
<doc id="2050327" url="https://pl.wikipedia.org/wiki?curid=2050327" title="Berezów (obwód rówieński)">
Berezów (obwód rówieński)

Berezów (ukr. Березове) – wieś w rejonie rokitnowskim obwodu rówieńskiego na Wołyniu. Ludność na rok 2001 wynosi 2543 osób.
Za II RP w Polsce, w województwie poleskim, w powiecie łuninieckim/powiecie stolińskim, siedziba wiejskiej gminy Berezów.

</doc>
<doc id="2050328" url="https://pl.wikipedia.org/wiki?curid=2050328" title="Berezów">
Berezów



</doc>
<doc id="2050329" url="https://pl.wikipedia.org/wiki?curid=2050329" title="Herb Saint Lawrence">
Herb Saint Lawrence

Herb Saint Lawrence - symbol heraldyczny Saint Lawrence, jednego z okręgów administracyjnych (zwanych parish-ami), znajdującego się na wyspie Jersey, jednej z Wysp Normandzkich.
Przedstawia na tarczy w polu srebrnym czarną żelazna kratę (ruszt).
Herb przyjęty został w 1921 lub 1923 roku.
Czarna żelazna krata jest atrybutem św. Wawrzyńca (patrona kościoła w Saint Lawrence), który zginął śmiercią męczeńską spalony na ruszcie zrobionym z kraty. 
Wizerunek herbu Saint Lawrence widnieje na okolicznościowych monetach o nominale jednego funta Jersey.

</doc>
<doc id="2050330" url="https://pl.wikipedia.org/wiki?curid=2050330" title="Kazimierz Kaden (junior)">
Kazimierz Kaden (junior)

Kazimierz Kaden junior (ur. 27 grudnia 1898 w Rabce, zm. 31 października 1985 w Warszawie) – polski lekarz balneolog.
Życiorys.
Był synem lekarza Kazimierza Kadena (1861-1917) właściciela Rabki, bratem Adama Kadena. Ukończył gimnazjum w Krakowie, od 1917 studiował medycynę na UJ, doktorem medycyny został 15 maja 1926, studia uzupełnił we Lwowie studiując chemię analityczną. W 1927 pracował w Klinice Chorób Dziecięcych UJ w Krakowie. W 1928 objął kierownictwo Uzdrowiska Rabka i kierował nim do wybuchu II wojny światowej. Udzielał się w Oddziale Polskiego Towarzystwa Tatrzańskiego, w latach 1936-1937 będąc prezesem jego oddziału w Rabce.
W 1939 wyjechał z żoną Antoniną Wolańską do Francji, gdzie pracował we francuskim Czerwonym Krzyżu oraz w Szpitalu Ministerstwa Opieki Społecznej, działał w ruchu oporu. Został aresztowany w maju 1944 i osadzony w obozie Neuengamme. W listopadzie 1946 powrócił do Polski, odbudował zakład uzdrowiskowy w Rabce, a po jego upaństwowieniu w 1948 w wyniku którego rodzina Kadenów straciła majątek przeniósł się do Dusznik, gdzie pracował w latach 1949-1959, a następnie objął stanowisko dyrektora szpitala w Lesnicy. W 1961 znalazł się w Warszawie obejmując w ministerstwie zdrowie stanowisko specjalisty leczenia balneologicznego, a następnie do emerytury pracując na stanowisku naczelnika wydziału lecznictwa uzdrowiskowego w Dyrekcji Uzdrowisk Polskich w Warszawie.
Za swoją pracę odznaczony został Złotym Krzyżem Zasługi, Orderem Polonia Restituta, medalem im. Wojciecha Oczki za zasługi dla balneologii. Zmarł bezpotomnie. Został pochowany na warszawskich Powązkach kwatera 173, rząd 2.

</doc>
<doc id="2050332" url="https://pl.wikipedia.org/wiki?curid=2050332" title="Pisarz grodzki">
Pisarz grodzki

Pisarz grodzki (łac. "scriba") – urzędnik wchodzący w skład personelu sądu grodzkiego, obok starosty (zastępowanego niekiedy przez podstarościego), sędziego grodzkiego. Do obowiązków jego należało dokonywanie wpisów do ksiąg grodzkich.
W hierarchii urzędów ziemskich w Wielkim Księstwie Litewskim urząd pisarza grodzkiego znajdował się na 13 miejscu w hierarchii, a w Koronie występował poza hierarchią. Z wyjątkiem Mazowsza urząd ten nie mógł być sprawowany jednocześnie z urzędem pisarza ziemskiego. Jego zastępcą i pomocnikiem (jak w przypadku wszystkich pisarzy) był podpisek. Pisarz grodzki nie musiał być szlachcicem, mógł być mieszczaninem. Tam gdzie nie istniały sądy bartne pisarz grodzki wchodził w skład sądu starosty królewskiego, orzekającego w sprawach w obrębie jurysdykcji bartnej.
W XV w. pisarz nie był jeszcze stałym urzędnikiem, lecz doraźnym. Do jego powinności należało m.in.: prowadzenie ksiąg sądowych, przyjmowanie wpisów, redagowanie i wydawanie pozwów i wyroków, spisywanie zeznań stron i świadków, wydawanie stronom wypisów z ksiąg, redagowanie pisma jednych sądów do innych, sporządzanie wykazu zasądzonych do ściągnięcia kar. W razie swej nieobecności wskazywał zastępcę, podsędka. Wraz z uzyskaniem przez sądy grodzkie tzw. "prawa wieczności", przybyło spraw kancelarii grodzkiej. Wobec tego powołany został do pomocy pisarza podpisek, w XVII w. regent a w XVIII w. tzw. susceptanci.

</doc>
<doc id="2050333" url="https://pl.wikipedia.org/wiki?curid=2050333" title="Herb Saint Helier">
Herb Saint Helier

Herb St. Helier - symbol heraldyczny Saint Helier, jednego z 12 okręgów administracyjnych (zwanych parish-ami) znajdującego się na wyspie Jersey, jednej z Wysp Normandzkich.
Przedstawia na tarczy w polu błękitnym skrzyżowane dwa złote topory.
Herb przyjęty został w 1921 lub 1923 roku.
Skrzyżowane topory to atrybut świętego Heliera (Heleriusza) zamordowanego ok. 550/560 roku przez saksońskich piratów. Święty ten jest patronem Saint Helier oraz Jersey.
Wizerunek herbu Saint Helier widnieje na okolicznościowych monetach o nominale jednego funta Jersey.

</doc>
<doc id="2050335" url="https://pl.wikipedia.org/wiki?curid=2050335" title="Antoni Wiszowaty">
Antoni Wiszowaty

Antoni Wiszowaty ps. „Korzeń” (ur. w 1897 roku w Wiszowatem, zm. 23 lutego 1946 roku) – żołnierz Armii Krajowej, a następnie kapitan WiN.
Życiorys.
Wywodził się z rodziny szlacheckiej Wiszowatych herbu Roch (Pierzchała). Urodzony w rodzinnym zaścianku. Syn Pawła i Julii z Trzasków. Ożenił się z Julią z Pisanków.
Pod koniec I wojny światowej brał udział w potyczkach z wycofującymi się Niemcami rabującymi majątki polskie na Podlasiu. W jednej z nich odniósł ciężkie rany. Brał udział w wojnie polsko-bolszewickiej. W okresie II wojny światowej brał udział w organizowaniu centrali Armii Krajowej w Warszawie. W 1939 r. kapral rezerwy. 24 sierpnia 1945 r. awansowany na stopień plutonowego rezerwy. Był kilkakrotnie odznaczany, m.in. Krzyżem Zasługi z Mieczami (przez Komendanta AK Okręg Białystok). W 1945 roku otrzymał misję zorganizowania porwania wicepremiera Tymczasowego Rządu Jedności Narodowej Władysława Gomułki w celu jego wymiany na więzionych żołnierzy podziemia lub likwidacji. W tym celu zorganizował przy pomocy st. sierż. Aleksandra Obuchowskiego grupę spiskowców w Pułku Ochrony Rządu. Spisek został wykryty i rozbity. 24 listopada 1945 roku Wiszowaty został zatrzymany. W śledztwie nikogo nie wydał, utrzymując, że akcja była jego pomysłem. Wyrokiem Sądu Wojskowego Korpusu Bezpieczeństwa Wewnętrznego w Warszawie z dnia 15 stycznia 1946 roku obaj przywódcy spisku zostali skazani na karę śmierci. Wyrok wykonano 23 lutego 1946 roku przez rozstrzelanie. Ciała Wiszowatego nigdy nie odnaleziono. Z relacji ochroniarza Bieruta Faustyna Grzybowskiego wynika, że ciało zostało rozpuszczone w sodzie kaustycznej i wraz z nią wylane do Wisły.
Pośmiertnie awansowany do rangi majora. Wyrok skazujący został unieważniony przez Sąd Okręgowy w Białymstoku 16 lipca 2010 roku na wniosek wnuka skazanego.
Dnia 30 marca 2015 r. Rady Miasta Białystok podjęła jednogłośnie decyzję o nadaniu rondu położonemu w Białymstoku w granicach osiedli Nr 26 – Bacieczki oraz Nr 27 – Zawady, imienia majora Antoniego Wiszowatego.

</doc>
<doc id="2050336" url="https://pl.wikipedia.org/wiki?curid=2050336" title="83. ceremonia wręczenia Oscarów">
83. ceremonia wręczenia Oscarów

83. ceremonia wręczenia Oscarów za rok 2010, nagród przyznawanych przez Amerykańską Akademię Sztuki i Wiedzy Filmowej, odbyła się 27 lutego 2011 roku w Kodak Theatre w Hollywood. Ceremonię w USA transmitowała stacja ABC Network.
O nominację do nagród ubiegało się 248 filmów z całego świata. Nominacje do nagród ogłoszone zostały dnia 25 stycznia 2011 o 5:30 czasu miejscowego (14:30 czasu polskiego), przez prezydenta Akademii Toma Sheraka oraz przez towarzyszącą mu Mo’Nique, zeszłoroczną laureatkę Oscara.
29 listopada 2010 poinformowano, iż współprowadzącymi 83. ceremonię wręczenia Oscarów, będą aktorzy James Franco i Anne Hathaway.
Same nagrody wręczali m.in. Halle Berry, Jeff Bridges, Sandra Bullock, Marisa Tomei, Oprah Winfrey, Hugh Jackman, Robert Downey Jr.
Nominacje.
Filmy.
Najwięcej nominacji do 83. ceremonii, otrzymał film "Jak zostać królem" w reżyserii Toma Hoopera, który łącznie ubiegał się o dwanaście nagród. Dziesięć nominacji otrzymał film braci Coen "Prawdziwe męstwo", natomiast po osiem nominacji otrzymały dwa filmy: "The Social Network" Davida Finchera i "Incepcja" Christophera Nolana.
83. ceremonia jest drugą ceremonią, na której przyznaje się dziesięć nominacji w kategorii najlepszy film, od czasu gdy Akademia Filmowa w czerwcu 2009 roku ogłosiła taką zmianę (do tego czasu przyznawano pięć nominacji). O nagrodę w kategorii najlepszy film w tym roku ubiegały się następujące filmy: "127 godzin" Danny’ego Boyle’a, "Czarny łabędź" Darrena Aronofskiego, "Do szpiku kości" Debry Granik, "Incepcja" Christophera Nolana, "Fighter" Davida O. Russella, "Jak zostać królem" Toma Hoopera, "Prawdziwe męstwo" Joela i Ethana Coenów, "Wszystko w porządku" Lisy Cholodenko, "The Social Network" Davida Finchera i "Toy Story 3" Bradleya Raymonda i Lee Unkticha.
Podobna sytuacja miała miejsce przed rokiem, kiedy to film "Odlot" został nominowany zarówno w kategorii najlepszego filmu jak i najlepszego pełnometrażowego filmu animowanego. "Toy Story 3" jest trzecim filmem animowanym, który został nominowanym w kategorii najlepszy film. W 1992 roku nominację tę otrzymał również film "Piękna i Bestia". O nagrodę w tej kategorii obok "Toy Story 3" ubiegały się również filmy "Jak wytresować smoka" oraz "Iluzjonista".
W kategorii filmu nieanglojęzycznego nie było polskiego kandydata − filmu "Wszystko, co kocham" Jacka Borcucha, który odpadł w preselekcjach. Nominację w tej kategorii otrzymało za to pięć innych filmów: meksykański "Biutiful" Alejandra Gonzáleza Iñárritu, grecki "Kieł" Jorgosa Lantimosa, duński "W lepszym świecie" Susanne Bier (film otrzymał również Złoty Glob dla najlepszego filmu zagranicznego), kanadyjskie "Pogorzelisko" Denisa Villeneuve’a oraz algierski "Ponad prawem" Rachida Bouchareba.
Artyści.
Szóstą nominację do nagrody otrzymał Jeff Bridges. Zeszłoroczny laureat Oscara dla najlepszego aktora pierwszoplanowego za film "Szalone serce", otrzymał nominację w tej samej kategorii, za rolę w filmie "Prawdziwe męstwo". Tenże film jest remakiem filmu pod tym samym tytułem z 1969 roku, w którym główną rolę zagrał John Wayne. Wayne za swoją rolę otrzymał Oscara dla najlepszego aktora pierwszoplanowego. Drugą nominację do Oscara otrzymał Colin Firth, który wystąpił w biograficznym "Jak zostać królem". Firth był nominowany w tej kategorii przed rokiem, za rolę w obrazie "Samotny mężczyzna", jednak przegrał rywalizację z Bridgesem. Trzecią nominację do nagrody otrzymał Javier Bardem, hiszpański aktor, który zagrał główną rolę w obrazie "Biutiful". Bardem, otrzymał drugą nominację w kategorii najlepszy aktor pierwszoplanowy (pierwsza była za rolę w filmie "Zanim zapadnie noc" w 2000 roku), natomiast aktor jest już laureatem Oscara dla najlepszego aktora drugoplanowego za rolę w filmie "To nie jest kraj dla starych ludzi" w 2007 roku. Piątkę nominowanych zamykają Jesse Eisenberg i jego rola w filmie "The Social Network" (pierwsza nominacja dla tego aktora do Oscara) oraz James Franco, gospodarz ceremonii, który swoją pierwszą nominację otrzymał za rolę w filmie "127 godzin".
W kategorii najlepszego aktora drugoplanowego nominowany został Geoffrey Rush, laureat Oscara dla najlepszego aktora pierwszoplanowego za rolę w filmie "Blask" w 1996 roku. Rush otrzymał nominację za rolę w filmie "Jak zostać królem". Drugą nominację do nagrody otrzymał Jeremy Renner, który wystąpił w filmie "Miasto złodziei". Nominowany był przed rokiem w kategorii najlepszego aktora pierwszoplanowego za rolę w dramacie "The Hurt Locker. W pułapce wojny". Piątkę nominowanych uzupełniają: Christian Bale i jego rola w filmie "Fighter", John Hawkes, który wystąpił w "Do szpiku kości" oraz Mark Ruffalo za rolę w obrazie "Wszystko w porządku". Dla całej trójki jest to pierwsza nominacja do Oscara.
Trzecią nominację do Oscara dla najlepszej aktorki pierwszoplanowej otrzymała Annette Bening, która była już czterokrotnie nominowana do Oscara (trzy razy za role pierwszoplanowe i raz za drugoplanową) jednak nagrody nigdy nie otrzymała (dwa razy przegrała z Hilary Swank). Bening nominację otrzymała za rolę w filmie "Wszystko w porządku". Trzecią nominację natomiast otrzymała Nicole Kidman, która wystąpiła w filmie "Między światami". Kidman jest już laureatką tej nagrody w 2002 roku, za rolę w filmie "Godziny". Pierwszą nominację w tej kategorii (ale drugą do Oscara), otrzymała tegoroczna faworytka kategorii Natalie Portman, która zagrała w filmie "Czarny łabędź". Również Michelle Williams otrzymała swoją pierwszą nominację w kategorii najlepsza aktorka pierwszoplanowa, za rolę w dramacie "Blue Valentine" (w 2004 roku Williams została nominowana za drugoplanową rolę w "Tajemnica Brokeback Mountain"). Piątkę nominowanych zamyka Jennifer Lawrence i jej rola w dramacie "Do szpiku kości". Dla aktorki jest to pierwsza nominacja do Oscara.
Trzecią nominację w kategorii najlepszej aktorki drugoplanowej otrzymała Amy Adams, która wcześniej nominowana była za role w filmach "Świetlik" (2005) i "Wątpliwość" (2008). W tym roku nominację otrzymała za rolę w filmie "Fighter". Również za drugoplanową rolę w tym filmie, nominację otrzymała Melissa Leo; aktorka była nominowana przed dwoma laty za rolę pierwszoplanową w filmie "Rzeka ocalenia". Drugą nominację do Oscara otrzymała Brytyjka Helena Bonham Carter, która wystąpiła w filmie "Jak zostać królem" (Bonham Carter była wcześniej nominowana w 1997 roku za pierwszoplanową rolę w obrazie "Miłość i śmierć w Wenecji"). Piątkę nominowanych w tej kategorii zamykają: Australijka Jacki Weaver, która wystąpiła w filmie "Królestwo zwierząt" oraz czternastoletnia Hailee Steinfeld, która zadebiutowała na dużym ekranie filmem "Prawdziwe męstwo". Dla obu nominowanych są to pierwsze nominacje do Oscara.
Nominację za najlepszą reżyserię otrzymali po raz trzeci bracia Coen (właściwie to Joel Coen, gdyż Ethan nie otrzymał nominacji za reżyserię filmu "Fargo" w 1996 roku). Bracia Coenowie tegoroczną nominację otrzymali za film "Prawdziwe męstwo" (nominowani zostali również jako producenci najlepszego filmu i scenarzyści najlepszego scenariusza adaptowanego). Drugą nominację do Oscara otrzymał reżyser filmu "The Social Network" David Fincher, który nominację otrzymał w tej kategorii dwa lata wcześniej za film "Ciekawy przypadek Benjamina Buttona". Piątkę nominowanych zamykają: Darren Aronofsky za film "Czarny łabędź", Tom Hooper za reżyserię filmu "Jak zostać królem" oraz David O. Russell za film "Fighter". Dla całej trójki są to pierwsze nominacje do Oscara. O nagrodę za najlepszą reżyserię nie powalczył Christopher Nolan, reżyser filmu "Incepcja".
Nagrody.
Filmy.
Największą liczbę nagród otrzymały filmy "Jak zostać królem" oraz "Incepcja". Oba obrazy zostały nagrodzone czterema statuetkami Oscarów. Z dwunastu nominacji film Toma Hoopera został wyróżniony czterema Oscarami w głównych kategoriach, czyli dla najlepszego filmu, za najlepszą reżyserię, najlepszy scenariusz oryginalny i dla najlepszego aktora pierwszoplanowego. Natomiast wysokobudżetowa produkcja Christophera Nolana, "Incepcja" z ośmiu nominacji, zdobyła również cztery statuetki za najlepsze zdjęcia, najlepszy dźwięk, najlepszy montaż dźwięku i efekty specjalne.
Z ośmiu nominacji dla "The Social Network" film wyróżniono trzema − za najlepszy scenariusz adaptowany, najlepszy montaż i najlepszą muzykę.
Rok 2010 w filmie jest dobrym punktem w historii Walt Disney Pictures, gdyż po raz pierwszy film live action tej wytwórni zdobył więcej, niż jedną statuetkę. Filmem tym jest "Alicja w Krainie Czarów" nominowana do trzech nagród, wyróżniona za najlepsze kostiumy oraz scenografię i dekorację wnętrz. Również "Toy Story 3" od Pixara nominowany do pięciu nagród (m.in. za najlepszy film) otrzymał dwie statuetki − za najlepszy film animowany (czwarta z rzędu statuetka w tej kategorii dla Pixara) i najlepszą piosenkę.
Dwa Oscary zostały wręczone również dla aktorów filmu "Fighter", biograficznego dramatu sportowego, który został wyróżniony siedmioma nominacjami. Statuetki te wręczono dla najlepszego aktora drugoplanowego i najlepszej aktorki drugoplanowej.
Największym przegranym 83. ceremonii wręczenia Oscarów z pewnością jest western dramatyczny braci Coen "Prawdziwe męstwo", który z dziesięciu nominacji nie otrzymał żadnej statuetki.
Najlepszym filmem nieanglojęzycznym okazała się duńska produkcja "W lepszym świecie" w reżyserii Susanne Bier.
Artyści.
Statuetkę Oscara dla najlepszego aktora pierwszoplanowego odebrał Colin Firth za rolę jąkającego się króla Jerzego VI w filmie "Jak zostać królem". Nagrodę Akademii dla najlepszej aktorki pierwszoplanowej otrzymała Natalie Portman za rolę baletnicy Niny Sayers w thrillerze psychologicznym "Czarny łabędź". Dla Colina Firtha jak i dla Natalie Portman przyznane na 83. oscarowej gali nagrody są ich pierwszymi otrzymanymi statuetkami Oscarów w karierze.
Nagrodę Oscara dla najlepszego aktora drugoplanowego wręczono Christianowi Bale’owi, natomiast najlepszą aktorkę drugoplanową uznano Melissę Leo. Oboje aktorów statuetki otrzymali za role w filmie "Fighter". Podczas odbierania nagrody z rąk Kirka Douglasa, przejęta Melissa Leo przeklnęła. Aktorka przeprosiła za swój czyn, jednakże komentatorzy uznali to za jedną z najszczerszych reakcji podczas tegorocznej gali wręczenia nagród.
Najlepszym reżyser uznano Toma Hoopera, który wyreżyserował film "Jak zostać królem". Jest to pierwszy Oscar w karierze brytyjskiego reżysera.
Nagrody specjalne.
Po raz drugi Oscary honorowe zostały wręczone na oddzielnej ceremonii zwanej Governor's Awards. Tym razem odbyło się to jednak znacznie wcześniej − 14 listopada 2010 roku. 3 honorowe statuetki Oscara otrzymali Jean-Luc Godard, Eli Wallach i Kevin Brownlow. Nagroda im. Irvinga G. Thalberga została wręczona Francisowi Fordowi Coppoli.

</doc>
<doc id="2050337" url="https://pl.wikipedia.org/wiki?curid=2050337" title="Herb Grouville">
Herb Grouville

Herb Grouville - symbol heraldyczny Grouville, jednego z 12 okręgów administracyjnych (zwanych parish-ami), znajdującego się na wyspie Jersey, jednej z Wysp Normandzkich. 
Przedstawia na tarczy osiem naprzemianległych pasów srebrno-czerwonych.
Herb przyjęty został w 1921 lub 1923 roku.
Herb parish-a (której historyczna nazwa to Saint Martin de Grouville), nawiązuje do historycznej flagi Węgier (Panonii) jako miejsca narodzin świętego Marcina oraz herbu parafii St. Martin (historycznie Saint Martin le Vieux). Herby Grouville i Saint Martin różnią się jedynie ilością pasów - Saint Martin ma ich 7 a Grouville 8.
Wizerunek herbu Grouville widnieje na okolicznościowych monetach o nominale jednego funta Jersey.

</doc>
<doc id="2050343" url="https://pl.wikipedia.org/wiki?curid=2050343" title="Wybory parlamentarne w Australii w 2010 roku">
Wybory parlamentarne w Australii w 2010 roku

Wybory parlamentarne w Australii w 2010 roku odbyły się 21 sierpnia. W ich wyniku zostało wyłonionych 150 deputowanych do Izby Reprezentantów oraz 40 z 76 senatorów. 
Organizacja wyborów.
Decyzję o rozpisaniu wyborów formalnie podejmuje gubernator generalny, jednak w praktyce wyznaczenie ich terminu jest kompetencją Premiera. Pełniąca obecnie ten urząd Julia Gillard ogłosiła swoją decyzję 17 lipca 2010, w wystąpieniu w Canberze.
Zasady głosowania.
Wybory do Izby Reprezentantów przeprowadzono w jednomandatowych okręgach wyborczych, z zastosowaniem ordynacji preferencyjnej. Wyborca oddawał głos poprzez ponumerowanie kandydatów wypisanych na karcie do głosowania. Cyfrą "1" oznaczał swojego kandydata pierwszego wyboru, zaś dalszymi cyframi pozostałych kandydatów, w kolejności zgodnej ze stopniem poparcia dla nich. Podczas przeliczania głosów najpierw liczono pierwsze miejsca, które poszczególni kandydaci zajęli na kartach do głosowania wyborców w danym okręgu. Jeżeli żaden kandydat nie uzyskał bezwzględnej większości pierwszych miejsc, skreślano kandydata o najmniejszej liczbie "jedynek", zaś głosy jego wyborców przechodziły na kandydatów wskazanych przez nich jako "dwójki". Procedurę tę powtarzano aż do uzyskania przez jednego z kandydatów bezwzględnej większości głosów. Jeśli nie udało się na poziomie "dwójek", cały proces schodził na poziom "trójek", a w razie potrzeby kolejnych miejsc. 
Wybory do Senatu przeprowadzono z zastosowaniem ordynacji opartej na zasadzie pojedynczego głosu przechodniego. Każdy ze stanów tworzył jeden, sześciomandatowy okręg wyborczy. Z kolei Terytorium Północne i Australijskie Terytorium Stołeczne stanowiły okręgi dwumandatowe. Udział w wyborach był obowiązkowy pod karą grzywny. 
Wyniki.
"Dane po przeliczeniu 93% oddanych głosów"
"Literą K w nawiasie przy nazwie oznaczono partie wchodzące w skład tzw. Koalicji - stałego bloku partii prawicowych i agrarnych, które choć w wyborach do Izby Reprezentantów startują osobno, w parlamencie zawsze bardzo blisko współpracują. Wystawiają też wspólne listy kandydatów do Senatu. "
Konsekwencje.
Ani rządząca dotąd Partia Pracy, ani Koalicja, nie zdołały uzyskać liczby mandatów w Izbie Reprezentantów niezbędnej do stworzenia rządu większościowego. Przez dwa tygodnie po wyborach trwały negocjacje, w których oba główne bloki starały się przeciągnąć na swoją stronę czterech posłów niezależnych oraz dwóch przedstawicieli małych partii, odgrywających w tej kadencji rolę języczka u wagi. 
Ostatecznie nikt z tej szóstki nie wyraził gotowości zawarcia koalicji rządowej z żadną ze stron. Zieloni postanowili poprzeć ALP, ale będzie to wyłącznie współpraca parlamentarna. Podobną deklarację, jednak w stronę Koalicji, wystosowała National Party of Western Australia. Posłowie niezależni podzielili się. Jeden (Bob Katter) poparł Koalicję, a trzech (Tony Windsor, Rob Oakeshott i Andrew Wilkie) ALP. 
Dzięki takiemu układowi sił, Australijska Partia Pracy utrzymała władzę, a stanowisko premiera Australii zachowała Julia Gillard. Będzie jednak kierować rządem mniejszościowym, który (wliczając deklaracje posłów niezależnych i małych partii) będzie miał tylko dwa mandaty przewagi nad opozycją.

</doc>
<doc id="2050344" url="https://pl.wikipedia.org/wiki?curid=2050344" title="Charlie">
Charlie

Charlie, właściwie Károly Horváth (ur. 28 października 1947 w Ondódzie) – węgierski muzyk i piosenkarz.
Życiorys.
Károly Horváth założył swój pierwszy zespół o nazwie Woodcutters w trakcie nauki w Székesfehérvárze (József Attila Gimnázium). W 1967 roku został członkiem zespołu Decca, następnie krótko grał w zespołach Olympia i Liversing. W latach 1975–1980 był członkiem zespołu Generál, następnie wyjechał za granicę. W 1990 roku wrócił na Węgry i został wokalistą grupy Tátrai Band.
W 1994 roku rozpoczął karierę solową. Wiosną wydał swoją pierwszą płytę zatytułowaną "Charlie", który uzyskał status najpierw złotej, a potem platynowej płyty za sprzedaż w kraju. Album zapewnił piosenkarzowi zdobycie statuetki Złotej Żyrafy w kategorii "Album roku", przyznawanej przez organizację MAHASZ, będącej węgierskim odpowiednikiem polskiego Związku Producentów Audio-Video (ZPAV). W 1995 roku ukazała się książka pt. "Charlie" oraz jego drugi album studyjny zatytułowany "Mindenki valakié", który zdobył certyfikat platynowej płyty w kraju oraz został wyróżniony statuetką Złotej Żyrafy w kategorii "Album roku". 28 grudnia zagrał koncert w stołecznym Sportcsarnok, z którego zapis dźwiękowy ukazał się na jego pierwszej płycie koncertowej zatytułowanej "Csak a zene van" z marca 1996 roku. Jesienią tegoż roku ukazał się jego pierwszy anglojęzyczny album studyjny zatytułowany "Just Stay Who You Are".
W styczniu i lutym 1997 roku nagrywał materiał na swoją kolejną płytę studyjną zatytułowaną "Annyi minden történt", która ukazała się kilka tygodni później. W 1998 został wybrany wewnętrznie na reprezentanta Węgier z utworem „A holnap már ném lesz szomorú” w 43. Konkursie Piosenki Eurowizji organizowanym w Birmingham. 9 maja wystąpił w finale konkursu i zajął w nim dwudzieste trzecie miejsce z czterema punktami na koncie. Piosenka znalazła się na jego nowej płycie studyjnej zatytułowanej "Fűszer cseppenként" z tego samego roku, która uzyskała status diamentowej płyty w kraju.
W listopadzie 1999 roku na rynku ukazał się pierwszy album kompilacyjny piosenkarza zatytułowany "Greatest Hits 1991-1999", na którym znalazły się jego najpopularniejsze utwory oraz single wydane w latach 1991-1999. W 2001 roku premierę miała jego nowa płyta studyjna zatytułowana "Jazz", w 2002 – krążek pt. "Soul &amp; Jazz", a w 2003 – album pt. "Funky, Soul &amp; Jazz". W tym samym roku piosenkarz wydał także album kompilacyjny zatytułowany "Trilógia", zaś rok później – składankę pt. "Greatest Hits 2".
W 2006 roku ukazał się jego kolejny album studyjny zatytułowany "Másképp ugyanúgy", a także płyta kompilacyjna pt. "Platina sorozat".
Życie prywatne.
Od 1978 roku żonaty z Katalin, z którą ma syna Ákosa.

</doc>
<doc id="2050345" url="https://pl.wikipedia.org/wiki?curid=2050345" title="Wykaz podobozów KL Stutthof">
Wykaz podobozów KL Stutthof



</doc>
<doc id="2050347" url="https://pl.wikipedia.org/wiki?curid=2050347" title="Herb Saint Brelade">
Herb Saint Brelade

Herb Saint Brelade - symbol heraldyczny Saint Brelade, jednego z okręgów administracyjnych (zwanych parish-ami), znajdującego się na wyspie Jersey, jednej z Wysp Normandzkich.
Przedstawia na tarczy w polu błękitnym srebrną rybę. 
Herb przyjęty został w 1921 lub 1923 roku.
Święty Brendan (Breanaiun z Clonfort, Brelade) to celtycki święty z VI w. n.e., mnich, żeglarz i podróżnik, który jest patronem kościoła w St. Brelade. Według legendy podczas jednej z jego morskich podróży w dzień Wielkanocy wynurzył się wieloryb, na grzbiecie którego święty i jego towarzysze odprawili Mszę św. Po obrzędzie wieloryb zanurzył się i odpłynął.
Wizerunek herbu Saint Brelade widnieje na okolicznościowych monetach o nominale jednego funta Jersey.

</doc>
<doc id="2050348" url="https://pl.wikipedia.org/wiki?curid=2050348" title="Dymaczewo">
Dymaczewo



</doc>
<doc id="2050350" url="https://pl.wikipedia.org/wiki?curid=2050350" title="Srocko">
Srocko

Zobacz też: Serock

</doc>
<doc id="2050352" url="https://pl.wikipedia.org/wiki?curid=2050352" title="Herb Saint Clement">
Herb Saint Clement

Herb Saint Clement – symbol heraldyczny Saint Clement, jednego z 12 okręgów administracyjnych (zwanych parish-ami), znajdującego się na wyspie Jersey, jednej z Wysp Normandzkich.
Przedstawia na błękitnej tarczy złotą kotwicę (krzyż marynarski).
Herb przyjęty został w 1921 lub 1923 roku.
Kotwica to atrybut św. Klemensa (św. Klemens I lub Klemens Rzymski) patrona kościoła w St. Clement. Według legendy cesarz Trajan zesłał go na wygnanie do Pontu i kazał go wrzucić do Morza Czarnego z kotwicą zawieszoną u szyi.
Wizerunek herbu Saint Clement widnieje na okolicznościowych monetach o nominale jednego funta Jersey.

</doc>
<doc id="2050354" url="https://pl.wikipedia.org/wiki?curid=2050354" title="WTvK">
WTvK



</doc>
<doc id="2050356" url="https://pl.wikipedia.org/wiki?curid=2050356" title="Diego de León">
Diego de León

Diego de León – stacja metra w Madrycie, na linii 4, 5 i 6. Znajduje się w dzielnicy Salamanca, w Madrycie i zlokalizowana jest pomiędzy stacjami Avenida de América, Lista (linia 4), Ventas, Núñez de Balboa (linia 5) oraz Manuel Becerra (linia 6). Została otwarta 17 września 1923.

</doc>
<doc id="2050357" url="https://pl.wikipedia.org/wiki?curid=2050357" title="Lista (stacja metra)">
Lista (stacja metra)

Lista – stacja metra w Madrycie, na linii 4. Znajduje się w dzielnicy Salamanca, w Madrycie i zlokalizowana jest pomiędzy stacjami Diego de León i Goya. Została otwarta 17 września 1923.

</doc>
<doc id="2050358" url="https://pl.wikipedia.org/wiki?curid=2050358" title="Herb Saint Saviour">
Herb Saint Saviour

Herb Saint Saviour - symbol heraldyczny Saint Saviour, jednego z 12 okręgów administracyjnych (zwanych parish-ami), znajdującego się na wyspie Jersey, jednej z Wysp Normandzkich.
Przedstawia na tarczy w polu czerwonym pośrodku złotego wieńca z cierni trzy złote gwoździe.
Herb przyjęty został w 1921 lub 1923 roku. 
Symbolika herbu nawiązuje do Męki Pańskiej, czyli do męki Zbawiciela od którego wzięło się wezwanie kościoła w Saint Saviour (Saint Saviour Church - Kościół Zbawiciela). 
Wizerunek herbu Saint Saviour widnieje na okolicznościowych monetach o nominale jednego funta Jersey.

</doc>
<doc id="2050359" url="https://pl.wikipedia.org/wiki?curid=2050359" title="Choujuu Sentai Liveman">
Choujuu Sentai Liveman



</doc>
<doc id="2050361" url="https://pl.wikipedia.org/wiki?curid=2050361" title="Podróż do Arabii">
Podróż do Arabii

Podróż do Arabii – polski film psychologiczny z 1979 roku w reżyserii Antoniego Krauzego.

</doc>
<doc id="2050362" url="https://pl.wikipedia.org/wiki?curid=2050362" title="Herb Saint Mary">
Herb Saint Mary

Herb St. Mary – symbol heraldyczny Saint Mary, jednego z okręgów administracyjnych (zwanych parish-ami) znajdującego się na wyspie Jersey, jednej z Wysp Normandzkich.
Przedstawia na tarczy w polu błękitnym srebrną lilię heraldyczną.
Herb przyjęty został w 1921 lub 1923 roku.
Biała lilia jest symbolem Najświętszej Marii Panny, która jest patronką kościoła w Saint Mary. 
Wizerunek herbu Saint Mary widnieje na okolicznościowych monetach o nominale jednego funta Jersey.

</doc>
<doc id="2050363" url="https://pl.wikipedia.org/wiki?curid=2050363" title="Portret wewnętrzny (album)">
Portret wewnętrzny (album)

Portret wewnętrzny – pierwszy solowy album Janusza Iwańskiego, firmowany również częściowo przez Tie Break, wydany w roku 1995. Część albumu wykorzystana została wcześniej w tak samo zatytułowanym filmie dokumentalnym Łukasza Wylężałka i opowiadającym o fotografiku Wojciechu Prażmowskim.

</doc>
<doc id="2050364" url="https://pl.wikipedia.org/wiki?curid=2050364" title="Portret wewnętrzny">
Portret wewnętrzny



</doc>
<doc id="2050365" url="https://pl.wikipedia.org/wiki?curid=2050365" title="Angry Chair">
Angry Chair

Angry Chair – trzeci singiel amerykańskiego zespołu muzycznego Alice in Chains, promujący opublikowany we wrześniu 1992 album studyjny "Dirt". Utwór w amerykańskim wydaniu płyty został zamieszczony na przedostatniej, dwunastej pozycji. Czas trwania wynosi 4 minuty i 48 sekund. Autorem tekstu i kompozytorem jest Layne Staley, co stanowi jeden z trzech wyjątków w dyskografii grupy, którego jest on twórcą. Pozostałe dwie kompozycje to „Hate to Feel” i „Head Creeps”. Singel został wydany w kilku wersjach, w tym także w rozszerzonym wydaniu.
Historia nagrywania.
Kompozycje „Angry Chair” i „Hate to Feel” zostały przyniesione przez Layne’a Staleya w wersjach instrumentalnych w trakcie sesji do albumu studyjnego "Dirt" (1992). Według producenta Dave’a Jerdena robocze tytuły obydwu utworów brzmiały „Rock On” i „Rockmanoff” lub „Rockmanoff I” i „Rockmanoff II”. Podczas nagrań powstał problem wynikający z podobnych nazewnictw. Gdy członkowie zespołu przystąpili do pracy nad drugą z kompozycji, inżynier dźwięku Bryan Carlstrom omyłkowo o mało co nie wymazał partii wokalnych z pierwszego utworu. Przed rozpoczęciem procesu obróbki cyfrowej Pro Tools sprawdził taśmę, dzięki czemu uniknięto błędu. Od 24 do 26 czerwca Staley zarejestrował partie śpiewu i wraz z Jerrym Cantrellem dograł gitary.
Analiza.
Warstwa liryczna napisana przez Staleya, mająca mroczny, ponury, przygnębiający i emocjonalny charakter, opowiada o uzależnieniu narkotykowym. Jeden z recenzentów określił ją jako „rozlanie najciemniejszych emocji i stanu psychicznego” oraz „uczucie uwięzienia”. Niekiedy sądzono, iż tytuł utworu odnosi się do okresu wczesnego dzieciństwa Staleya, który za nieposłuszne zachowanie, w ramach kary sadzany był przez swojego ojca na krześle przed lustrem. Wers: „Stomach hurts and I don’t care” opisuje nudności spowodowane zażywaniem heroiny, natomiast fragment: „Get on your knees, time to pray, boy” odnosi się do zdarzenia, w którym mały chłopiec w rozpaczliwy sposób płaci za swoją pomyłkę. Stanowi to nawiązanie do sytuacji, gdy Staley jest „torturowany” przez swój nałóg.
Cantrell w wywiadzie dla brytyjskiego miesięcznika „Metal Hammer” odniósł się do interpretacji warstwy lirycznej: „Tekst mówi o człowieku, który ma problemy z narkotykami oraz zbyt rozrywkowym trybem życia. W tej piosence ukazany jest wybór jaki później pozostaje człowiekowi – żyć albo umrzeć”. W rozmowie z magazynem „Request” muzyk przyznał: „Opowieść o osobie, która zajmuje się gównianą stroną bycia uzależnionym od narkotyków, to złożone z nas, z dużej ilości ludzi. Gwiazdy z naiwnego punktu widzenia – seks, narkotyki i rock and roll – a potem świadomość, że to nie jest odpowiedź”. Gillan G. Gaar z czasopisma „Goldmine” tematykę warstwy lirycznej opisuje jako „frustrację”.
„Angry Chair” został skomponowany według niskiego schematu strojenia E, obniżonym o pół tonu w dół. Posiada dwa główne riffy. Charakterystyczne „opóźnienia” harmonii wokalnej w zwrotkach nagrano w trzech warstwach i wykonano przy pomocy efektu odzwierciedlenia dźwięku (począwszy od otwierającego wersu: „Sitting on an angry chair…” zastosowano szesnaście ścieżek wokalu). Ned Raggett z serwisu AllMusic określił je jako „złowieszcze echa o nadciągającej zagładzie”. W początkowej fazie śpiew Staleya utrzymywany jest w łagodnym tonie, podobnie jak brzmienie parti gitar. Przed wykonaniem refrenów, utwór zyskuje na większej agresywności. „Angry Chair” charakteryzuje się dynamiczną solową grą Cantrella oraz harmonią wokalną, występującą w refrenach, między śpiewem prowadzącym Staleya a wokalem wspierającym Cantrella. Muzyk nie był zadowolony ze swojej partii solowej. „Zasadniczo gdy tworzę solówki, po prostu puszczamy rolkę taśmy i improwizuję dopóki nie pojawi się zasadnicza idea. Myślałem, że ta jest nieudana i zacząłem tworzyć inną, lecz wszyscy zaczęli skakać i mówić, że «to jest świetne, to jest to!», ja na to, że «nie ma k**wa mowy!» Więc zawrzeliśmy układ: nagrałem kilka innych rozwiązań, ale zachowaliśmy oryginał. Layne nalegał, że pierwsze solo było najlepsze, choć myślałem, że była to najbardziej gówniana rzecz jaką kiedykolwiek zrobiłem” – wspominał. Gitarzysta w wywiadzie dla „Guitar World” wyraził duże uznanie dla Staleya za samodzielne skomponowanie dwóch utworów.
Teledysk.
Teledysk do „Angry Chair” w reżyserii Matta Mahurina został opublikowany w grudniu 1992. Zdjęcia realizowano w Nowym Jorku. W wideoklipie została użyta między innymi małpiatka galago senegalski, która siedzi na ramieniu Staleya. Teledysk dostępny jest na płycie kompilacyjnej "" (1999).
Wydanie.
Singel „Angry Chair” został opublikowany 3 grudnia 1992 nakładem wytwórni Columbia. Ukazał się on dodatkowo w dwóch rozszerzonych wersjach, wzbogaconych o koncertowe wersje utworów „Bleed the Freak” i „It Ain’t Like That” (pochodzących z debiutanckiego albumu studyjnego "Facelift"; 1990) oraz „Hate to Feel” (z płyty "Dirt"), zarejestrowanych 2 marca w Barrowland Ballroom w Glasgow w ramach Down in Your Hole Tour. 24 maja 1993 singel został wydany w Wielkiej Brytanii.
W późniejszym czasie „Angry Chair” został zamieszczony na wszystkich czterech kompilacyjnych albumach zespołu – "" (także w wersji koncertowej na limitowanej edycji wydanej przez Best Buy), "Music Bank" (1999), "Greatest Hits" (2001) oraz "The Essential Alice in Chains" (2006). Koncertowe zapisy utworu znalazły się na płytach "Unplugged" (1996) i "Live" oraz na stronach B singli „Heaven Beside You” (1996) i „Get Born Again” (1999).
Odbiór.
Krytyczny.
Ned Raggett z AllMusic charakter utworu określił jako „mrok gotycki”. Autor przyznał, że „Staley z Cantrellem wciąż potrafią zaskakiwać oraz w sposób niebywale trafiony przekształcać swoje utwory w coś spektakularnego”. Wyraził również pochlebną opinię o stylu riffowania przez Cantrella, który opisał mianem „dramatycznego i nieustępliwego”. Michael Christopher z czasopisma on-line PopMatters zwrócił uwagę na fakt, że „Angry Chair” jest wyraźną próbą skonfrontowania się Staleya z jego własnym wewnętrznym bólem i demonami. Holly George-Warren z „Rolling Stone’a”, w biografii zespołu podkreśliła, że w utworze wyraźnie słychać jest rodzaj autodestrukcji i zmęczenia psychicznego. Dziennikarz Greg Kot, w opublikowanej w 2004 książce "New Rolling Stone Album Guide", zaznaczył, że Staley w tekście między innymi do „Angry Chair” „destyluje swoją autodestrukcyjną postawę z chłodną beztroską”. James McNair na łamach magazynu „Q” przyznał, że praca gitar w „Angry Chair” charakteryzuje się „mieszanką wczesnego Black Sabbath z Led Zeppelin”.
Komercyjny.
30 stycznia 1993 utwór zadebiutował na 35. lokacie Album Rock Tracks, notowaniu opracowywanym przez tygodnik „Billboard”. 20 lutego, po czterech tygodniach, uplasował się na 34. pozycji. W sumie na wspomnianej liście przebojów notowany był przez pięć tygodni. Także 30 stycznia utwór „Angry Chair” zadebiutował na 29. miejscu w zestawieniu „Billboardu” Modern Rock Tracks. 6 lutego singel awansował o dwie lokaty w górę. Na liście spędził łącznie trzy tygodnie. 3 czerwca „Angry Chair” zadebiutował na 28. miejscu irlandzkiego zestawienia Top 100 Singles, gdzie utrzymał się przez tydzień. 5 czerwca singel uplasował się na 33. pozycji brytyjskiej listy Official Singles Chart Top 75. 19 czerwca utwór Alice in Chains został sklasyfikowany na 79. miejscu listy European Hot 100, opracowywanej na podstawie sprzedaży singla w piętnastu krajach Europy.
Utwór na koncertach.
„Angry Chair” zadebiutował w trakcie występu w The Evergreen State College na terenie miasta Olympia 27 sierpnia 1992, w ramach przedpremierowej mini trasy Shitty Cities Tour, poprzedzającej tournée Down in Your Hole Tour. Regularnie prezentowany był podczas koncertów zespołu w latach 90. Obok „Hate to Feel”, „Angry Chair” był jedną z dwóch kompozycji, podczas których na gitarze rytmicznej grał Staley. Od momentu reaktywacji grupy w 2005, „Angry Chair” często grany jest podczas występów. W trakcie koncertu w Austin 29 września 2007 w ramach Acoustic Hour, będącego częścią 2007 North American Tour, utwór został wykonany w wersji akustycznej z gościnnym udziałem Scotta Weilanda.
Lista utworów na singlu.
singel CD :
singel CD :
singel CD :
Limited Edition 4 Track Picture CD :
winyl 7” :
winyl 12” :
Personel.
Opracowano na podstawie materiału źródłowego:
Alice in Chains
Produkcja

</doc>
<doc id="2050366" url="https://pl.wikipedia.org/wiki?curid=2050366" title="Rochdale (stacja kolejowa)">
Rochdale (stacja kolejowa)

Rochdale – stacja kolejowa w Rochdale, w hrabstwie Wielki Manchester, w Anglii, w Wielkiej Brytanii. Stacja została otwarta przez Manchester and Leeds Railway w XIX w. Dworzec został zbudowany, ze względu na ekonomię budowy i eksploatację, w pewnej odległości na południe (i na stromym wzgórzu) od centrum miasta.
Stacja znajduje się na Caldervale Line, która jest zarządzana przez Northern Rail. Stacja znajduje się również na Oldham Loop Line, która została zamknięta w październiku 2009, w ramach przygotowań do przepudowy Manchester Metrolink. Kursowanie tramwajów Metrolink na dworzec planowan jest na 2012.

</doc>
<doc id="2050368" url="https://pl.wikipedia.org/wiki?curid=2050368" title="Edouard Roger-Vasselin">
Edouard Roger-Vasselin



</doc>
<doc id="2050369" url="https://pl.wikipedia.org/wiki?curid=2050369" title="Bred 2 Die Born 2 Live">
Bred 2 Die Born 2 Live

Bred 2 Die Born 2 Live – debiutancki album amerykańskiego rapera Lila Scrappy’ego. Został wydany 5 grudnia, 2006 roku.
Tło.
Gościnnie występują na krążku tacy artyści jak Yung Joc, Stayfresh, Young Buck, Young Dro, Bohagon, Lil Jon, Three 6 Mafia, Playboy Tre', Lloyd, Yo Gotti, Lil’ Chris, Nook, Olivia &amp; 50 Cent. Produkcje są od Eminem, Lil Jon, 50 Cent, Sha Money XL, Jazze Pha, Drumma Boy, Jonathan „JR” Rotem &amp; Isaac „Ike Dirty” Hayes i wielu innych.
Pierwszym singlem jest „Money in the Bank” z gościnnym udziałem Young Buck, wyprodukowanym przez Isaac „Ike Dirty” Hayes. Drugim singlem jest „Gangsta, Gangsta” z udziałem Lil Jona, który jest również odpowiedzialny za podkład. Trzecim z kolei jest „Oh Yeah (Work)” z gościnnym udziałem dwóch raperów E-40 oraz Sean P, członka grupy YoungBloodZ i wyprodukowanym przez Jona. „Livin' in the Projects” jest czwartym singlem. Album zadebiutował na 11. miejscu listy Billboard 200 ze sprzedażą 82.000 egzemplarzy. Do tej pory krążek sprzedał się w ilości ponad 683.000 kopii, co daje mu status złotej płyty.
Lista utworów.
Lista według Discogs (utwory 1–20)
Producenci wykonawczy – 50 Cent, Emperor Searcy, Lil Jon, Rob McDowell, Tom Whalley, Vince Phillips

</doc>
<doc id="2050372" url="https://pl.wikipedia.org/wiki?curid=2050372" title="Lech Wałęsa – idea i historia">
Lech Wałęsa – idea i historia

Lech Wałęsa – idea i historia. Biografia polityczna legendarnego przywódcy „Solidarności” do 1988 roku – książka autorstwa Pawła Zyzaka, opublikowana przez wydawnictwo Arcana w 2009 roku. Biografia Lecha Wałęsy napisana w języku polskim. W 2010 roku książka została wyróżniona Nagrodą Literacką im. Józefa Mackiewicza.
Warsztat.
Książka została oparta na pracy magisterskiej, obronionej w czerwcu 2008 roku, której opiekunem był Andrzej Nowak, a recenzentem prof. Zdzisław Zblewski. Praca oparta była na kilkuset źródłach publikowanych, a ponadto na materiałach archiwalnych oraz wywiadach z 53 osobami, z których 13 zastrzegło sobie anonimowość, podając nazwisko wyłącznie na potrzeby archiwum autora.
Na etapie przygotowania publikacji Pawłowi Zyzakowi nie udało się, pomimo wysyłanej korespondencji, uzyskać zgody na rozmowę z Lechem Wałęsą. Zamiast tego współpracownicy prezydenta zaproponowali mu udział w przygotowaniu autobiografii Wałęsy.
Opinie.
Zdaniem promotora pracy magisterskiej, w chwili wydania książki nie było innej publikacji, z której można by poznać więcej informacji na temat Lecha Wałęsy. Maciej Urbanowski z jury Nagrody Literackiej im. Józefa Mackiewicza wskazał, że książka idealnie pasuje do motta nagrody "„Jedynie prawda jest ciekawa”" oraz wspomniał, że od 1989 roku nie zdarzyło się, żeby jakaś publikacja i jej autor byli aż tak mocno zwalczani. Podkreślał także, że publikację cechuje wyjątkowe dążenie do prawdy, którą autor stara się konsekwentnie prezentować (gromadząc dowody, przepytując świadków), nawet wobec kontrowersji związanych z tematem jego książki.
Zdaniem Piotra Semki, publikacja nie jest wolna od wad i chętniej daje głos jego antagonistom niż zwolennikom, lecz także uświadamia czytelnikowi, w jak wielu naprawdę ważnych sprawach nie zadawano Wałęsie zbyt uporczywych pytań. Jego zdaniem, wiele faktów dotyczących osoby Wałęsy nie było w ogóle wcześniej prezentowanych lub wcześniejsi autorzy opierali się na jego deklaracjach bez ich weryfikacji'. Semka zauważa także, że dzieło Zyzaka imponuje objętością i ilością użytych źródeł oraz relacji świadków. Jednocześnie zauważa, że Zyzak cytując wypowiedzi, które mogą uchodzić za kontrowersyjne, nie podsumowuje ich, ani nie osądza ich prawdziwości, a także zdarza mu się mieszać wizerunki społeczne oraz cytować naiwne wnioski.
Zdaniem Andrzeja Stankiewicza autor nie potrafił ukryć niechęci do Lecha Wałęsy i sięgał po domysły. W innych opiniach krytykowano również fakt (zdaniem Nowaka w sposób nadmierny), że „autor oparł się na materiałach anonimowych”, pomijając wykorzystanie innych, znacznie liczniejszych i udokumentowanych źródeł, a wypowiedzi nazywane fałszywie anonimowymi są jedynie zastrzeżonymi, gdyż pochodzą od osób znanych autorowi z nazwiska, które jednak nie zgodziły się na ujawnianie swojej tożsamości w książce. Autor potwierdził te informacje.
Z kolei według Piotra Gontarczyka, współautora monografii "SB a Lech Wałęsa" (2008), książka Zyzaka to "nadmierne urologiczne pasje Zyzaka", a nie biografia polityczna Lecha Wałęsy. Gontarczyk zarzuca Zyzakowi niedbałość, podawanie informacji o wątpliwej wartości, brak weryfikacji danych, opieranie się na nieznanych źródłach.
Sam Lech Wałęsa, odnosząc się do wątków prywatnych w pracy Zyzaka, stwierdził, że to barbarzyństwo, chamstwo i bezczelność i "to co zrobił ten gówniarz, nie mieści się w pale". Wałęsa wspomniał, że 99 procent faktów to wyłącznie pomówienia i urojenia, a także szydził z nazwiska autora pisząc "Gzygzak".
Procesy sądowe dotyczące książki.
W marcu 2010 krakowski sąd rozpatrujący sprawę o zniesławienia (wniesioną przez córkę Lecha Wałęsy, Annę Domińską) przeciw wydawcy książki, wydał w pierwszej instancji wyrok nakazujący wydawcy złożenie przeprosin i nałożył na wydawcę karę grzywny. W uzasadnieniu wyroku zwrócono uwagę, że jeśli Instytut Pamięci Narodowej stwierdził, że nie ma żadnych podstaw do nazywania Wałęsy „TW Bolek”, określanie go tak w książce jest niezgodne z prawdą. Sąd natomiast oddalił powództwo w części dotyczącej zakazu rozpowszechniania książki i podkreślił prawo jej autora do cytowania wypowiedzi innych osób.
W lipcu tego samego roku sąd apelacyjny zmienił powyższy wyrok, uznając, że nie ma potrzeby dokonywania przeprosin ani zapłaty grzywny z uwagi na fakt, że dobra powódki nie zostały naruszone, choć podkreślił w uzasadnieniu, że powinnością autora było poinformować w książce o wyroku sądu lustracyjnego oczyszczającego Lecha Wałęsę z zarzutu bycia współpracownikiem SB. Równocześnie sąd kosztami postępowania obciążył Annę Domińską. Sąd Najwyższy nie przyjął skargi kasacyjnej.
Ponadto w styczniu 2010 roku sąd pierwszej instancji, a w maju 2010 roku sąd apelacyjny oddaliły pozwy adwokata Domińskiej mecenasa Ryszarda Rydygiera, również uznając, że nie doszło do naruszenia dóbr osobistych powoda.

</doc>
<doc id="2050373" url="https://pl.wikipedia.org/wiki?curid=2050373" title="Port lotniczy Kindu">
Port lotniczy Kindu

Port lotniczy Kindu (IATA: KND, ICAO: FZOA) – port lotniczy położony w Kindu, w prowincji Maniema, w Demokratycznej Republice Konga.

</doc>
<doc id="2050375" url="https://pl.wikipedia.org/wiki?curid=2050375" title="Ruben Ramirez Hidalgo">
Ruben Ramirez Hidalgo



</doc>
<doc id="2050377" url="https://pl.wikipedia.org/wiki?curid=2050377" title="Stephane Bohli">
Stephane Bohli



</doc>
<doc id="2050379" url="https://pl.wikipedia.org/wiki?curid=2050379" title="Linia kolejowa Lukka – Piza">
Linia kolejowa Lukka – Piza

Linia kolejowa Lukka–Piza (wł: "Ferrovia Lucca–Pisa") – linia kolejowa, która została zbudowana w 1846 roku pomiędzy toskańskimi Lukką i Pizą. W tym czasie Lukka znajdowała się w Księstwie Lukki, a Piza w Wielkim Księstwie Toskanii, dlatego była to pierwsza na świecie linia międzypaństwowa, ale straciła ten status w roku następnym, kiedy Księstwo Lukki zostało zaanektowane przez Toskanię. Jest w pełni zelektryfikowana napięciem 3000 V prądu stałego. Ruch pasażerski jest obsługiwany przez Trenitalia.

</doc>
<doc id="2050380" url="https://pl.wikipedia.org/wiki?curid=2050380" title="Exotic">
Exotic

Exotic – węgierska poprockowa grupa muzyczna, założona w 1986 roku.
Historia.
W 1986 roku bracia István i Zoltán Tabárowie wzięli udział w festiwalu Aorta Tehetségkutató Fesztivál, w którym wzięło udział około 600 zespołów. Następnie do ich zespołu, nazwanego Exotic, w półfinale festiwalu dołączyli István Csík, Tamás Sípos i Gábor Vilmányi. Exotic wygrał festiwal, którego główną nagrodą był występ w radio. W Magyar Rádió zespół wykonał zwycięską piosenkę festiwalu, „Hiába provokál”. Alajos Németh, basista zespołu Bikini, zainteresował się zespołem i polecił ich Hungarotonowi. W 1987 roku ukazał się pierwszy singel zespołu, na którym znajdowały się dwie piosenki: „Ő csak ül” oraz „24/24”. W 1988 roku ukazał się pierwszy album zespołu, "Holdfénytánc". Zawierający wiele przebojów („24/24”, „Nézz rám tizedes”, „Szolid árak, forró vágyak” czy „Ébresztő, Paganini”) odniósł sukces, sprzedając się w nakładzie przekraczającym 60 tys. egzemplarzy. Jeszcze większym sukcesem okazał się drugi album, zatytułowany "Exotic", wydany w 1989 roku. Znajdująca się na nim piosenka, „Trabant”, stała się na Węgrzech bardzo popularna i jest również popularna dzisiaj. Trzeci album zespołu, wydany w 1990 roku "Vadnyugat", nie cieszył się już taką popularnością, chociaż pewien sukces odniosła piosenka „Bányászdal”. W 1991 roku grupę opuścili Gábor Vilmányi (odszedł do zespołu Manhattan) oraz István Csík; w ich miejsce przyszli Zsolt Vámos oraz László Vermes. W 1993 roku zespół zawiesił działalność, a Sípos rozpoczął karierę solową. W roku 1995 bracia Tabár założyli zespół El Charro. 9 września 2004 roku zespół udzielił koncertu w hali Petőfi Csarnok w Budapeszcie.
W 2017 roku zespół reaktywował się i wydał piąty album studyjny pt. "". W 2018 roku Síposa w funkcji wokalisty zastąpił Csaba Márton.

</doc>
<doc id="2050382" url="https://pl.wikipedia.org/wiki?curid=2050382" title="Air Pink">
Air Pink

Air Pink – serbska prywatna biznesowa i czarterowa linia lotnicza. Została założona w 2004 jako część Pink International Company.

</doc>
<doc id="2050383" url="https://pl.wikipedia.org/wiki?curid=2050383" title="M. Roma Volley">
M. Roma Volley



</doc>
<doc id="2050385" url="https://pl.wikipedia.org/wiki?curid=2050385" title="Filomeno López López">
Filomeno López López



</doc>
<doc id="2050386" url="https://pl.wikipedia.org/wiki?curid=2050386" title="Marcjan Józef">
Marcjan Józef



</doc>
<doc id="2050387" url="https://pl.wikipedia.org/wiki?curid=2050387" title="Causapscal">
Causapscal

Causapscal – miasto w Kanadzie, w prowincji Quebec, w regionie Bas-Saint-Laurent i MRC La Matapédia. Położone jest u ujścia rzeki Causapscal do Matapédii. Nazwa zarówno rzeki jak i miasta to przekształcenie słowa "Goesôpsiag", które w języku mikmak oznacza „skalisty punkt”.
Liczba mieszkańców Causapscal wynosi 2 458. Język francuski jest językiem ojczystym dla 99,6%, angielski dla 0,4% mieszkańców (2006).

</doc>
<doc id="2050388" url="https://pl.wikipedia.org/wiki?curid=2050388" title="Składy drużyn olimpijskich w piłce siatkowej mężczyzn 2000">
Składy drużyn olimpijskich w piłce siatkowej mężczyzn 2000

Artykuł grupuje składy wszystkich reprezentacji narodowych w piłce siatkowej, które wystąpiły w turnieju siatkówki mężczyzn na Letnich Igrzyskach Olimpijskich w 2000 roku w Sydney.

</doc>
<doc id="2050395" url="https://pl.wikipedia.org/wiki?curid=2050395" title="Repozytorium cyfrowe">
Repozytorium cyfrowe



</doc>
<doc id="2050397" url="https://pl.wikipedia.org/wiki?curid=2050397" title="Michaił Kukuszin">
Michaił Kukuszin



</doc>
<doc id="2050399" url="https://pl.wikipedia.org/wiki?curid=2050399" title="Métis-sur-Mer">
Métis-sur-Mer

Métis-sur-Mer – miasto w Kanadzie, w prowincji Quebec, w regionie Bas-Saint-Laurent i MRC La Mitis. Położone jest nad Rzeką Świętego Wawrzyńca, na półwyspie Gaspésie. Określenie „-sur-Mer” (nad morzem) została nadane ze względu na to, że estuarium rzeki jest w tym miejscu tak szerokie, że bywało określane przez mieszkańców jako „morze”.
Liczba mieszkańców Métis-sur-Mer wynosi 604. Język francuski jest językiem ojczystym dla 85,8%, angielski dla 10,8% mieszkańców (2006).

</doc>
<doc id="2050401" url="https://pl.wikipedia.org/wiki?curid=2050401" title="GM49">
GM49

GM49 – węgierska grupa muzyczna, istniejąca w latach 1980–1986. W 2009 roku reaktywowana przez Miklósa Gallę pod nazwą GM több mint 49 (węg. "GM ponad 49"). Twórczość zespołu charakteryzuje się humorystycznymi tekstami.

</doc>
<doc id="2050402" url="https://pl.wikipedia.org/wiki?curid=2050402" title="Paul Yu Pin">
Paul Yu Pin



</doc>
<doc id="2050403" url="https://pl.wikipedia.org/wiki?curid=2050403" title="Libański Blok Narodowy">
Libański Blok Narodowy

Libański Blok Narodowy (arab.: الكتلة الوطنية اللبنانية) – libańska, konserwatywna partia polityczna, założona w 1936 roku przez Emila Eddé, ówczesnego prezydenta francuskiego Libanu. Po nim, przywódcą partii został jego syn, Raymond. W 1968 roku, Blok Narodowy zawarł koalicję wyborczą z Narodową Partią Liberalną i Kataeb, która zdobyła 30 mandatów (na 99). W 1969 roku partia opuściła sojusz w proteście przeciwko podpisaniu porozumienia kairskiego z Palestyńczykami. Podczas libańskiej wojny domowej, mimo że większość jej członków była chrześcijanami, partia nie weszła w skład prawicowego Frontu Libańskiego i nie utworzyła własnej formacji zbrojnej. Zawarła natomiast sojusz polityczny z umiarkowanymi sunnitami, reprezentowanymi przez Raszida Karamiego i Saeba Salamiego. W 1976 roku Raymond Eddé w obawie o swoje życie wyemigrował do Francji. Obecnie pod przywództwem Carlosa Eddé, bratanka Raymonda (zmarłego w 2000 roku), Libański Blok Narodowy wchodzi w skład antysyryjskiego Sojuszu 14 Marca.

</doc>
<doc id="2050404" url="https://pl.wikipedia.org/wiki?curid=2050404" title="Hermanowicz">
Hermanowicz



</doc>
<doc id="2050405" url="https://pl.wikipedia.org/wiki?curid=2050405" title="Mistrzostwa Ameryki Północnej w Piłce Siatkowej Mężczyzn 2007">
Mistrzostwa Ameryki Północnej w Piłce Siatkowej Mężczyzn 2007



</doc>
<doc id="2050406" url="https://pl.wikipedia.org/wiki?curid=2050406" title="Hotel Bulwar w Toruniu">
Hotel Bulwar w Toruniu

Hotel Bulwar w Toruniu (dawne Koszary Racławickie (Defensionskaserne) - element umocnień Twierdzy Toruń, obecnie mieści się w nich hotel. Znajduje się przy ul. Flisaczej 9.
Historia.
Koszary powstały w pierwszym okresie budowy pruskiej twierdzy Toruń w latach 1819-1822, na miejscu wyburzonego w 1656 klasztoru benedyktynek. Jest to masywny budynek w stylu klasycystycznym, założony na planie wydłużonego prostokąta, trójpiętrowy z czterospadowym dachem. Między drugim a trzecim piętrem znajdował się strop przeciwbombowy w postaci poduszki piaskowej. W elewacjach wschodniej i południowej umieszczono otwory strzelnicze umożliwiające obronę wybrzeża wiślanego - pod tym względem koszary pełniły rolę kaponiery. Elewacja zachodnia zyskała skromną artykulację architektoniczną w postaci boniowania na pierwszym piętrze i lizen przechodzących przez dwa pozostałe piętra. Pierwsze i drugie piętro zostały ponadto oddzielone prostym gzymsem. 
W okresie międzywojennym koszary służyły instytucjom związanym z marynarką wojenną. Od 18 stycznia 1920 do końca miesiąca tutaj stacjonował I Batalion Morski, którego podziały zajmowały kolejne miasta i porty Pomorza przydzielone Polsce na mocy Traktatu Wersalskiego. Od lutego do czerwca 1920 skoszarowana była tu Kadra Marynarki Wojennej, składająca się z 3 kompanii, która następnie sformowała II Morski Batalion i wyruszyła na front wojny polsko-bolszewickiej. Od września 1920 w koszarach mieściły się koszary i dowództwo Flotylli Wiślanej, aż do jej likwidacji w 1925. W latach 1925-1938 mieściły Oficerską Szkołę Marynarki Wojennej (od 1928 r. pod nazwą Szkoła Podchorążych Marynarki Wojennej). W budynku mieścił się internat szkoły (drugie i trzecie piętro), czytelnia z biblioteką, kuchnia, jadalnia, areszt, warsztaty szewski i krawiecki, świetlica, gabinet komendanta oraz mieszkania obsługi szkoły. Sale wykładowe, gabinety naukowe, sala gimnastyczna i gabinet dyrektora nauk znalazły się w byłej Wozowni Artyleryjskiej, dziś nieistniejącej (w jej miejscu jest zjazd z mostu, tzw. Ślimak Getyński).
Po II wojnie światowej, do 1993 r. był tu internat Zespołu Szkół Budowlanych (ob. Zespół Szkół Technicznych).
W latach 2001-2009 koszary zostały zaadaptowane na hotel ("Hotel Bulwar"). Dobudowano wówczas nowy budynek od strony zachodniej i przekształcono wnętrza, likwidując strop przeciwbombowy.
Obiekt wpisany jest do gminnej ewidencji zabytków (nr 361).

</doc>
<doc id="2050407" url="https://pl.wikipedia.org/wiki?curid=2050407" title="Partia Narodowego Dialogu (Liban)">
Partia Narodowego Dialogu (Liban)

Partia Narodowego Dialogu lub Al Hiwar (arab.: حزب الحوار الوطني) – libańska partia pozaparlamentarna o charakterze świeckim, założona w 2004 roku przez przedsiębiorcę Fuada Makhzumiego. Organem prasowym partii jest dziennik "Al Hiwar". Siedziba władz znajduje się w Ras el Nabeh.

</doc>
<doc id="2050408" url="https://pl.wikipedia.org/wiki?curid=2050408" title="Maroń">
Maroń



</doc>
<doc id="2050409" url="https://pl.wikipedia.org/wiki?curid=2050409" title="Ardeola">
Ardeola

Ardeola – rodzaj ptaka z rodziny czaplowatych (Ardeidae).
Zasięg występowania.
Rodzaj obejmuje gatunki występujące w Eurazji i Afryce.
Morfologia.
Długość ciała 38–52 cm, rozpiętość skrzydeł 75–92 cm; masa ciała 230–370 g.
Systematyka.
Podział systematyczny.
Do rodzaju należą następujące gatunki:

</doc>
<doc id="2050413" url="https://pl.wikipedia.org/wiki?curid=2050413" title="Drabik">
Drabik



</doc>
<doc id="2050416" url="https://pl.wikipedia.org/wiki?curid=2050416" title="Faliro">
Faliro

Faliro – jest to druga stacja linii 1 metra ateńskiego znajduje się ona w dzielnicy Faliro. Stacja ma połączenie z tramwajem nr 3 i 4.

</doc>
<doc id="2050417" url="https://pl.wikipedia.org/wiki?curid=2050417" title="Urbanus Rhegius">
Urbanus Rhegius

Urbanus Rhegius lub Urban Rieger (ur. w maju 1489 w Langenargen, zm. 23 maja 1541 w Celle) – niemiecki teolog luterański i działacz reformacyjny.
Życiorys.
Urbanus Rhegius rozpoczął edukację w Lindau (Bodensee), skąd przeniósł się do Fryburga, gdzie znalazł się pod wpływem humanizmu, miał też silne związki z Janem Eckiem, przyszłym przeciwnikiem Marcina Lutra. Kiedy Eck objął profesurę w Ingolstadt w 1510 roku, Rhegius również się tam udał. W 1512 roku poświęcił się teologii, wciąż będąc pod wpływem Ecka, i w 1518 roku, podczas swego pobytu w Konstancji, napisał swój pierwszy traktat teologiczny, "De dignitate sacerdotum", reprezentujący czysto katolicki punkt widzenia. W 1519 roku został wyświęcony w Konstancji. W sporze Ecka z Lutrem początkowo wziął stronę swojego nauczyciela. W marcu 1520 roku z nieznanego powodu zmienił jednak zdanie i stał się zwolennikiem Lutra. Jego poglądy nie były jednak jeszcze zdecydowane, bowiem w tym samym czasie został powołany na kaznodzieję katedralnego w Augsburgu w miejsce Oecolampiadusa. Pod koniec 1521 roku musiał jednak opuścić Augsburg ze względu na swe poparcie dla Lutra, zamieszkał więc w Argen i Tettnang, od czasu do czasu głosił też kazania w Hall. W 1524 roku opublikował dzieło "Ob das new testament yetz recht verteutscht sey", odpowiedź na dzieło Hieronima Emsera "Aus was grund unnd ursach Luther's dolmatschung ... dem gemeinen man billig vorbotten sey" (Leipzig, 1523) atakujące dokonany przez Lutra przekład Biblii. Tegoż roku powrócił do Augsburga jako osoba prywatna. Podczas jego nieobecności konflikt pomiędzy zwolennikami starej wiary i ruchem reformacyjnym doprowadził do zamieszek, i w końcu władze miejskie musiały zająć jasne stanowisko by zapobiec powstaniu. Rhegius został proboszcze kościoła św. Anny, w Boże Narodzenie 1524 roku sprawował Wieczerzę Pańską pod dwoma postaciami, a w 1526 roku ożenił się. Rhegius, poza krótkim okresem kiedy skłaniał się do zwinglianizmu, był wierny nauce Lutra na temat Eucharystii. Wraz ze swoimi towarzyszami bez powodzenia stawiał odpór anabaptystom, równie bezowocne okazały się jego próby pojednania luteranów ze zwinglianami.
Sejm Augsburski z 1530 roku zakończył urzędowaniu Rhegiusa w tym mieście. Dzień po swoim pojawieniu się w mieście, cesarz zawiesił w urzędowaniu wszystkich kaznodziejów ewangelickich. Przed końcem sierpnia przyjął propozycję księcia Ernesta, księcia Lüneburga, by został proboszczem w Celle. Brał udział w spotkaniu Filipa Melanchtona z Marcinem Bucerem, przedstawił też serię artykułów do zaakceptowania Lutrowi, którego spotkał w Coburgu i który zrobił na Rhegiusie duże wrażenie. Terytorium Lüneburg było już pozyskane dla luteranizmu, z wyjątkiem samej stolicy, jednak wiele było jeszcze do zrobienia. W 1531 roku Rhegius został superintendentem i głosił kazania w Lüneburgu, opracował też nowy porządek kościelny, który został jednak wprowadzony dopiero we wrześniu 1532 roku. Jako superintendent dbał, by zbory miały dobrych kaznodziejów i pilnował, by ci, którzy już sprawowali urzędy, pełnili swą posługę właściwie. Jego aktywność wychodziła poza granice księstwa, zwłaszcza w zakresie reformy klasztorów. Po zwycięstwie reformacji w Hanowerze w 1536 roku przyczynił się do odnowy tamtejszego życia religijnego, a miasto przyjęło jego porządek kościelny. Działał także w miastach Minden, Soest i Lemgo, zdecydowanie sprzeciwiał się anabaptystom, którzy w północnych Niemczech znaleźli licznych sympatyków. Był jednym z sygnatariuszy artykułów szmalkaldzkich. Jego ostatnią znaną publiczną aktywnością był udział w spotkaniu w Haguenau w 1540 roku.
Wybrane dzieła.
W 1543 ukazał się w Krakowie "Catechismus, to jest nauka barzo pożyteczna każdemu wiernemu krześcijaninowi", będący przeróbką z Rhegiusa, być może autorstwa Mikołaja Reja.

</doc>
<doc id="2050420" url="https://pl.wikipedia.org/wiki?curid=2050420" title="Rundfunk-Sinfonieorchester Berlin">
Rundfunk-Sinfonieorchester Berlin

Rundfunk-Sinfonieorchester Berlin (RSB, pl. "Berlińska Radiowa Orkiestra Symfoniczna") – orkiestra radiowa współfinansowana przez Deutschlandradio, posiadająca jednak dużą autonomię w kwestiach organizacyjnych.
Orkiestra została założona w 1923 roku jako orkiestra radiowa i jest najstarszą czynną orkiestrą radiową w Niemczech. Pierwszym dyrygentem orkiestry był Bruno Seidler-Winkler. Po 1949 roku orkiestra przeszła pod nadzór Rundfunk der DDR. Od 1994 roku w strukturze Deutschlandradio.

</doc>
<doc id="2050422" url="https://pl.wikipedia.org/wiki?curid=2050422" title="Smiler">
Smiler

Smiler – piąty studyjny album angielskiego piosenkarza rockowego Roda Stewarta. Został on wydany w 1974 przez wytwórnię płytową Mercury. Jest to ostatni album wokalisty wydany przez tę wytwórnię.

</doc>
<doc id="2050424" url="https://pl.wikipedia.org/wiki?curid=2050424" title="3JS">
3JS

3JS – holenderski zespół muzyczny założony w 2002 roku w Volendam. Nazwa grupy powstała z inicjałów imion jej założycieli: Jana Dullesa, Jaapa Kwakmana i Jaapa de Witte’a.
W 2011 roku zespół reprezentował Holandię podczas 56. Konkursu Piosenki Eurowizji z utworem „Never Alone”.
Kariera muzyczna.
8 czerwca 2007 roku zespół wydał swój pierwszy album zatytułowany "Watermensen", który przez 87 tygodni znajdował się w krajowym notowaniu najczęściej kupowanych płyt, gdzie dotarł do 6. miejsca.
W październiku 2008 roku grupa wydała swój drugi album długogrający zatytułowany "Kamers m’n hart van". Pierwszym singlem promującym album została piosenka „Hou van mij”, która dotarła na czwarte miejsce krajowych list przebojów. Album osiągnął też 4. pozycję na liście najczęściej kupowanych płyt w kraju.
Wiosną 2010 roku ukazał się trzeci krążek w dorobku zespołu zatytułowany "Dromers en dwazen" promowany przez singiel „Loop met me over zee”, który dotarł na 7. miejsce list przebojów. Sama płyta zajęła trzecie miejsce w zestawieniu najczęściej kupowanych albumów, a w grudniu roku zdobyła certyfikat platynowej płyty.
W połowie lipca 2010 roku krajowy nadawca publiczny ogłosił, że 3JS będzie reprezentował Holandię podczas 56. Konkursu Piosenki Eurowizji organizowanego w 2011 roku. 30 stycznia 2011 roku odbył się specjalny koncert "Nationaal Songfestival", podczas którego miał zostać wybrany eurowizyjny utwór dla zespołu. Grupa wykonała wówczas pięć piosenek: „De stroom”, „Weelderig waardeloos”, „Toen ik jou vergat”, „Ga dan niet” i „Je vecht nooit alleen”, która zdobyła najwięcej punktów od jurorów i telewidzów, dzięki czemu została wybrana jako konkursowa propozycja formacji. Po finale krajowych eliminacji zespół nagrał anglojęzyczną wersję utworu – „Never Alone”, którą zaprezentował 12 maja podczas drugiego półfinału widowiska rozgrywanego w Düsseldorfie. Piosenka otrzymała 13 punktów i zajęła ostatecznie ostatnie, 19. miejsce w swoim półfinale.
Pomimo porażki poniesionej w Konkursie Piosenki Eurowizji, czwarty album studyjny zespołu zatytułowany "4 Elementen" wydany w lutym 2012 roku dotarł do trzeciego miejsca krajowego zestawienia najczęściej kupowanych płyt, a trzy utwory z płyty trafiły do pierwszego miejsca list przebojów – „Wat is dromen” (nagrany w duecie z Ellen Ten Damme), „Wereldwijd Orkest” oraz eurowizyjna propozycja „Never Alone”.
W styczniu 2013 roku ukazał się debiutancki album kompilacyjny zespołu zatytułowany "Totzoverder – Het beste van", na którym znalazły się najpopularniejsze piosenki w dorobku grupy. W listopadzie tego samego roku premierę miała piąta płyta studyjna formacji zatytułowana "Dichter bij de horizon", którą promowały single „Til me op”, „Twee zielen” i „Raak m’n hart”.
W grudniu 2014 roku premierę miał pierwszy świąteczny album zespołu zatytułowany "Acoustic Christmas", na którym znalazły się najpopularniejsze przeboje bożonarodzeniowe wykonane przez muzyków w wersji akustycznej.

</doc>
<doc id="2050425" url="https://pl.wikipedia.org/wiki?curid=2050425" title="Boris Pasanski">
Boris Pasanski



</doc>
<doc id="2050426" url="https://pl.wikipedia.org/wiki?curid=2050426" title="Mistrzostwa Ameryki Północnej, Środkowej i Karaibów w Piłce Siatkowej Mężczyzn 2007 (składy)">
Mistrzostwa Ameryki Północnej, Środkowej i Karaibów w Piłce Siatkowej Mężczyzn 2007 (składy)

Artykuł grupuje składy wszystkich reprezentacji narodowych w piłce siatkowej, które wystąpiły na Mistrzostwach Ameryki Północnej, Środkowej oraz Karaibów w piłce siatkowej mężczyzn 2007.
Barbados.
Trener: Ludger Niles
Dominikana.
Trener: Jacinto Campechano
Kanada.
Trener: Glenn Hoag
Kuba.
Trener: Samuels Blackwood
Meksyk.
Trener: Jorge Azair
Portoryko.
Trener: Carlos Cardona
Stany Zjednoczone.
Trener: Hugh McCutcheon
Trynidad i Tobago.
Trener: Gideon Dickson

</doc>
<doc id="2050429" url="https://pl.wikipedia.org/wiki?curid=2050429" title="Boris Pashanski">
Boris Pashanski



</doc>
<doc id="2050430" url="https://pl.wikipedia.org/wiki?curid=2050430" title="Bubulcus">
Bubulcus



</doc>
<doc id="2050432" url="https://pl.wikipedia.org/wiki?curid=2050432" title="Maximo Gonzalez">
Maximo Gonzalez



</doc>
<doc id="2050434" url="https://pl.wikipedia.org/wiki?curid=2050434" title="Juan Paz">
Juan Paz

Juan Carlos Paz (30 stycznia 1945) - piłkarz urugwajski, pomocnik.
Jako piłkarz klubu Racing Montevideo wziął udział w turnieju Copa América 1967, gdzie Urugwaj zdobył tytuł mistrza Ameryki Południowej. Paz zagrał w dwóch meczach - z Paragwajem (w 73 minucie wszedł za Elgara Baezę) i Argentyną.

</doc>
<doc id="2050436" url="https://pl.wikipedia.org/wiki?curid=2050436" title="Międzynarodowy Dzień Walki z Rakiem">
Międzynarodowy Dzień Walki z Rakiem



</doc>
<doc id="2050437" url="https://pl.wikipedia.org/wiki?curid=2050437" title="Moschato (stacja metra)">
Moschato (stacja metra)

Moschato – trzecia stacja metra ateńskiego na linii 1. Oddana do użytku w 1904 roku.

</doc>
<doc id="2050438" url="https://pl.wikipedia.org/wiki?curid=2050438" title="Digitális majális">
Digitális majális

Digitális majális (węg. "Cyfrowa majówka") – jedyny album studyjny grupy GM49, wydany w 1985 roku nakładem Hungarotonu na MC i LP. Nagrań dokonano w studio MHV Pop Stúdió za pomocą systemu Muzix 81.

</doc>
<doc id="2050439" url="https://pl.wikipedia.org/wiki?curid=2050439" title="Juan Carlos Paz I">
Juan Carlos Paz I



</doc>
<doc id="2050441" url="https://pl.wikipedia.org/wiki?curid=2050441" title="Alice Mudgarden">
Alice Mudgarden

Alice Mudgarden – efemeryczny projekt muzyczny składający się z muzyków Alice in Chains, Chrisa Cornella z Soundgarden i Marka Arma z Mudhoney. Nazwa supergrupy powstała z kontaminacji trzech nazw zespołów z których wywodzili się artyści. Zarejestrowali oni wspólnie akustyczny utwór „Right Turn”, który ukazał się na drugim minialbumie Alice in Chains – "Sap" (1992). W 1993 kompozycja znalazła się na stronie B rozszerzonej edycji singla „Would?” (nr kat. 658888 2.) Alice in Chains, opublikowanego nakładem wytwórni Columbia na terenie Europy i Wielkiej Brytanii. „Right Turn” został wykorzystany również w dramacie wojennym "Helikopter w ogniu" (2001, reż. Ridley Scott).
Kompozycja „Right Turn” została po raz pierwszy wykonana przez Jerry’ego Cantrella 9 lipca 2001 podczas występu w House of Blues w Chicago w stanie Illinois. Premierowe wykonanie przez Alice in Chains miało miejsce 13 sierpnia 2011 w trakcie akustycznego koncertu w WinStar World Casino w Thackerville w stanie Oklahoma.
Linki zewnętrzne.
 

</doc>
<doc id="2050442" url="https://pl.wikipedia.org/wiki?curid=2050442" title="Polsko-Chińska Izba Gospodarcza">
Polsko-Chińska Izba Gospodarcza

Polsko-Chińska Izba Gospodarcza, PChIG (chiń. 波中国商会, ang. "Polish-Chinese Chamber of Commerce") to organizacja bilateralna, której misją jest wspieranie rozwoju szeroko rozumianych polsko-chińskich kontaktów na szczeblu przedsiębiorstw, organizacji i instytucji gospodarczych Polski i Chińskiej Republiki Ludowej.
W swej działalności koncentruje się m.in. na tworzeniu warunków życia gospodarczego, wspieraniu inicjatyw gospodarczych, doradzaniu strategii ekspansji na rynkach obu państw. Odpowiada na potrzeby polskich i chińskich organizacji i przedsiębiorców, którzy jak uczy doświadczenie często nie są w stanie sami przezwyciężyć licznych barier i trudności pojawiających się przy realizacji trans-terytorialnych projektów biznesowych.
Izba utrzymuje przedstawicielstwo w Kunmingu.
Historia.
W okresie międzywojennym działała w Warszawie Polsko-Chińska Izba Handlowa, z siedzibą przy ówczesnej ul. Chopina 16-18 (1938-1939).
Współcześnie, w 2001 funkcjonowała Polsko-Chińska Izba Gospodarcza z siedzibą w Warszawie przy ul. Ciołka 15.
Propolski samorząd gospodarczy w Chinach.
W okresie międzywojennym działały dwie izby:
W 2014 reaktywowano Polską Izbę Handlową w Chinach ("Polish Chamber of Commerce in China") z siedzibą w Szanghaju, c/o MIMIC GROUP (Shanghai), Rm 513, Block A Wolicity, No. 31 Lane 2419 Hunan Rd, Pudong New District.

</doc>
<doc id="2050445" url="https://pl.wikipedia.org/wiki?curid=2050445" title="Shelley Lubben">
Shelley Lubben

Shelley Lynn Moore (ur. 18 maja 1968 w Pasadenie, zm. 9 lutego 2019 w Springville) – amerykańska prostytutka i aktorka pornograficzna występująca pod pseudonimem Roxy. Po opuszczeniu przemysłu porno, została nowonarodzoną chrześcijanką i rozpoczęła kampanię przeciwko pornografii i wykorzystywaniu kobiet w przemyśle pornograficznym.
Życiorys.
Urodziła się i dorastała w Pasadenie, w południowej Kalifornii jako najstarsza z trojga dzieci. Do ósmego roku życia miała szczęśliwe dzieciństwo. Gdy rodzina przeprowadziła się do innego miasta, straciła dawnych przyjaciół, rodzice przestali chodzić do kościoła. Nie miała dobrych relacji z nimi, a wychowywała ją telewizja.
W wywiadzie udzielonym gazecie „Deseret News”, Shelley Lubben oświadczyła, że w wieku dziewięciu lat została wykorzystana seksualnie przez starszego chłopaka i dziewczynę. Nikomu o tym nie mówiła, co przyczyniło się do tego, że bardziej zamknęła się w sobie. Gdy dorosła ojciec wyrzucił ją z domu, co sprawiło, że wylądowała na ulicy. Między innymi z tego powodu znienawidziła mężczyzn. Trauma po tym przeżyciu spowodowała, że jako 18-latka została prostytutką. Przez wielu klientów była bita i poniewierana. Z czasem zaczęła uciekać w świat narkotyków. 
W wieku 25 lat rozpoczęła karierę jako aktorka porno. W latach 1993-1994 pod pseudonimem Roxy wstąpiła w 15 filmach pornograficznych. Wkrótce wpadła w alkoholizm i uzależnienie od narkotyków oraz nabawiła się opryszczki. Jej historia była przedstawiona w filmie dokumentalnym "Traffic Control".
W międzyczasie urodziła się córka Tiffany (ur. 1988), którą miała z jednym z klientów. Z powodu życiowych kłopotów miała kilka prób samobójczych. Zrozpaczona po tych wszystkich przejściach obiecała w modlitwie, że jeśli Bóg ją z tego wyciągnie to będzie Mu służyć do końca życia. Później poznała dilera narkotyków Garretta Lubbena, który podobnie wierzył w istnienie Boga, choć również mocno pogubił się w swym życiu. Garrett Lubben spędzał z nią dużo czasu, razem postanowili wrócić do chrześcijaństwa. Ostatecznie ich znajomość zakończyło się małżeństwem 14 lutego 1995. Mieli dwie córki: Teresę (ur. 1997) i Abigail (ur. 1999). Jednak w 2016 doszło do rozwodu.
Wystąpiła w filmie dokumentalnym "Out of the Darkness" (2011) i "After Porn Ends" (2012) z udziałem Amber Lynn, Asi Carrery, Niny Hartley, Richarda Pacheco, Rona Jeremy’ego, Stormy Daniels, Marka Davisa, Tommy’ego Gunna, Kylie Ireland, Tery Patrick i Jenny Jameson.
Kampania przeciw pornografii.
W 2005 zaczęła agresywną kampanię w internecie przeciwko wykorzystywaniu ludzi przez przemysł pornograficzny. W 2008 założyła organizację non-profit pod nazwą Pink Cross Foundation.
Celem założonej organizacji jest pomoc osobom uzależnionym od narkotyków, seksu i pornografii, a w szczególności kobietom związanym z przemysłem pornograficznym. Dzięki darowiznom organizacja pomaga zainteresowanym osobom wysyłając im paczki z literaturą religijną, muzyką chrześcijańską i Bibliami. Także w zależności od potrzeb wspiera materialnie i prowadzi pomoc duchową.
Od 2006 zaczęła wystawiać swoje stoisko na corocznych targach Adult Video News (AVN) Adult Entertainment Expos w Las Vegas i Exxxotica Expo LA Adult Entertainment Show and Convention. Wraz z grupą wolontariuszy oferowała religijną literaturę i praktyczną pomoc w formie pieniędzy czy wsparcia emocjonalnego.
Prowadząc rozmowy z ustawodawcami o jej doświadczeniach wspierała kalifornijskiego legislatora Charlesa Calderona w jego wysiłkach wprowadzenia 25% podatku dla sfery pornograficznej. Lubben opisuje sceny z filmów porno jako mechaniczne i brutalne pozbawiające intymności i degradujące kobietę sprowadzając ją do roli przedmiotu, co z reguły prowadzi do uzależnienia od narkotyków i alkoholu.
W styczniu 2013 szwajcarski artysta i model Patrick Nuo publicznie twierdził, że Lubben pomogła mu poradzić sobie z uzależnieniem od pornografii.
W styczniu 2016, Pink Cross Foundation została zamknięta.
Zmarła podczas snu 9 lutego 2019 w Springville w wieku 50. lat.

</doc>
<doc id="2050446" url="https://pl.wikipedia.org/wiki?curid=2050446" title="Deutsches Symphonie-Orchester Berlin">
Deutsches Symphonie-Orchester Berlin

Deutsches Symphonie-Orchester Berlin (DSO) (pl: "Niemiecka Orkiestra Symfoniczna w Berlinie") – orkiestra radiowa współfinansowana przez Deutschlandradio, posiadająca jednak dużą autonomię w kwestiach organizacyjnych.
Deutsches Symphonie-Orchester Berlin została założona w 1946 w amerykańskiej strefie okupacyjnej Berlina jako "RIAS-Symphonie-Orchester" (RIAS jest skrótem od "Rundfunk im amerikanischen Sektor", "Radio w Amerykańskim Sektorze"). Od 1956 roku orkiestra nosi nazwę "Radio-Symphonie-Orchester Berlin". Od 1993 roku jako Deutsches Symphonie-Orchester Berlin.

</doc>
<doc id="2050447" url="https://pl.wikipedia.org/wiki?curid=2050447" title="A Serious Man">
A Serious Man



</doc>
<doc id="2050453" url="https://pl.wikipedia.org/wiki?curid=2050453" title="Sennedjem">
Sennedjem

Sennedjem – egipski rzemieślnik, który żył w Deir el-Medina na zachodnim brzegu Nilu, naprzeciw Tebów w starożytnym Egipcie za czasów rządów faraonów Seti I oraz Ramzesa II. Grób jego, jego żony, oraz ponad 20 (najprawdopodobniej) członków jego rodziny, odkryty został 31 stycznia 1886 (grób TT1 w Tebach Zachodnich).
Imię "sn-nḏm" oznacza „słodki brat”.

</doc>
<doc id="2050454" url="https://pl.wikipedia.org/wiki?curid=2050454" title="Gmina Cass (hrabstwo Cedar)">
Gmina Cass (hrabstwo Cedar)

Gmina Cass (ang. "Cass Township") – gmina w USA, w stanie Iowa, w hrabstwie Cedar. Według danych z 2000 roku gmina miała 295 mieszkańców.

</doc>
<doc id="2050456" url="https://pl.wikipedia.org/wiki?curid=2050456" title="Pornograf (powieść)">
Pornograf (powieść)

Pornograf (oryg. fr. "Le Pornographe ou Idées d'un honnête homme sur un projet de règlement pour les prostituées, propres à prevenir les malheurs qu'occasionne le publicisme des femmes, avec des notes historiques et justificatives") – powieść epistolarna Nicolasa Edme'a Restifa de La Bretonne, opublikowana po raz pierwszy w 1769.
Okoliczności powstania utworu.
Restif de la Bretonne, sam prowadząc libertyński tryb życia, uważał się za autora-moralistę. Dlatego w części swoich utworów fabularnych zawarł własne teoretyczne koncepcje zwalczania zjawiska prostytucji oraz libertynizmu rozumianego jako poszukiwanie coraz bardziej nietypowych doznań seksualnych.
W 1746 we Francji została wydana praca Jeana-Pierre'a Moëta "Kodeks Cytery", w której autor przedstawiał projekt poddania prostytutek i domów publicznych pełnej kontroli państwowej. Restif de la Bretonne rozwinął projekt Moëta w swoim dziele, uzupełniając go o poczynione przez siebie obserwacje.
Treść.
Bohater utworu, d'Alzan, w młodości prowadził życie libertyna. Zakochał się jednak w Urszuli de Roselle, młodej i cnotliwej pannie, co skłoniło go do podjęcia próby odpokutowania za wcześniejsze postępowanie. W listach do przyjaciela, pana Des Tianges, przedstawia projekt uregulowania dostępu do płatnych usług seksualnych oraz objęcia ich pełną kontrolą.
Typologia prostytutek.
Restif de la Bretonne przedstawił w utworze opracowaną przez siebie klasyfikację kobiet trudniących się prostytucją, opartą na własnych obserwacjach. Wszystkie prostytutki podzielił na 12 kategorii:
Restif de la Bretonne uważał przy tym, że każda kobieta zaliczona do jednej z kategorii jest poważnym zagrożeniem społecznym, gdyż przyczynia się do propagowania libertyńskiego trybu życia i wyuzdania seksualnego, niszczenia rodzin oraz roznoszenia chorób wenerycznych. Twierdził równocześnie, że całkowita likwidacja prostytucji jest niemożliwa, państwo mogłoby jedynie ograniczyć jej zasięg i wypromować nowy jej model. Restif de la Bretonne domagał się przeprowadzenia przez rząd reformy domów publicznych i wprowadzenia surowych kar zarówno dla prostytutek, jak i dla klientów, którzy nie będą stosować się do jej postanowień. Nie wątpił przy tym, że zmiana systemu dostępu do prostytucji przełoży się zarówno na zadowolenie klientów, jak i na sytuację kobiet świadczących takie usługi.
Projekt reformy domów publicznych.
Restif de la Bretonne postulował powstanie państwowej sieci domów publicznych noszących nazwę "partenionów", w których miałyby zamieszkiwać wszystkie kobiety świadczące usługi seksualne. Zgłaszanie się kandydatek na prostytutki miałoby być całkowicie dobrowolne i uzasadnione jedynie od woli kobiety (a nie np. rodziny). Każda chętna miałaby być poddawana szczegółowym badaniom lekarskim. W partenionie kobiety żyłyby pod opieką guwernantek oraz pod nadzorem dwunastoosobowej rady złożonej z obywateli o doskonałej opinii, niekorzystających z usług prostytutek. Żyjące w domu kobiety miały być dzielone na kategorie wiekowe. Restif de la Bretonne uważał 16 lat za graniczny wiek pozwalający każdej dziewczynie na podjęcie życia w partenionie, przy czym dopuszczał również udzielenie zezwolenia na prostytucję czternastolatkom "których wcześnie ujawniony temperament przyzwalałby na dopuszczenie do nich mężczyzn". Górną granicą wiekową było 45 lat. Cena za usługi seksualne miała być zależna od wieku prostytutki oraz pory dnia; najdroższe usługi oferowały kobiety w wieku 16-18 lat w godzinach nocnych.
Parteniony miały być zakładane w peryferyjnych dzielnicach miast, zaś klienci mogliby wchodzić do nich zamaskowani. Po dokonaniu wyboru prostytutki musiałby jednak odsłonić twarz - w razie odmowy byłby natychmiast usuwany z budynku. Wybrana kobieta miałaby prawo odmowy świadczenia usługi konkretnemu klientowi. Państwo miało w pełni nadzorować wachlarz usług oferowanych w partenionach; wszelkie zachowania perwersyjne miały być surowo karane. Prostytutki młodsze niż 25 lat mogły przyjmować dziennie 3 klientów; starsze - nieograniczoną liczbę, gdyż Restif de la Bretonne uważał je za niezdolne do zajścia w ciążę. Kobiety żyjące w partenionach miały otrzymywać doskonałe ubranie oraz jedzenie, pozostawać pod stałą opieką lekarską, okazjonalnie wyjeżdżać na przedstawienia teatralne i żyć według uregulowanego planu dnia. W wieku 45 lat prostytutka musiała zaprzestać wykonywania zawodu, pozostawała jednak w partenionie jako rezydentka, utrzymywana przez państwo. Możliwość opuszczenia na stałe partenionu istniała tylko w ograniczonych przypadkach: odziedziczenia wysokiego spadku, poślubienia klienta, który zakochał się w niej, poznając ją w partenionie (i ukończył 30 lat).
Kobiety żyjące w partenionach nie miałyby prawa do używania środków antykoncepcyjnych; były zobowiązane do rodzenia dzieci, zaś na czas ciąży oferowano im specjalne traktowanie i opiekę. Dzieci urodzone w partenionach miały mieć ograniczony kontakt z matką; po rozpoznaniu ich uzdolnień kierownictwo zakładu kierowało je, na własny koszt, na zgodną z nimi naukę. Jedynie dziecko będące owocem związku ze stałym kochankiem, deklarującym chęć poślubienia prostytutki, mogło zostać przekazane ojcu i wychowane poza partenionem.
Znacząca część "Pornografa" poświęcona była polemice z przyszłymi przeciwnikami poglądów wyłożonymi przez autora w dziele. Restif de la Bretonne był przekonany, że jego koncepcje prędzej czy później zostaną docenione przez rząd francuski i wprowadzone w życie. W opublikowanych 20 lat później "Nocach paryskich" jeden z bohaterów opisuje swój sen, w którym ujrzał domy publiczne w roku 1888, zreformowane według projektu zawartego w "Pornografie". Dzieło przeszło jednak bez większego echa. W ocenie późniejszych krytyków było cenione raczej za fragmenty zawierające obserwacje autora w kwestii współczesnego mu życia prostytutek, niż partie poświęcone postulowanej reformie.
Według Jerzego Łojka koncepcja reformy domów publicznych przedstawiona przez Restifa de la Bretonne, ograniczona do niektórych elementów (walka z prostytucją niekontrolowaną, zamknięcie kobiet w nadzorowanych domach publicznych) zainspirowała dziewiętnastowieczne prawodawstwo w sprawie prostytucji we Francji napoleońskiej oraz w Austrii Józefa II.

</doc>
<doc id="2050457" url="https://pl.wikipedia.org/wiki?curid=2050457" title="Gmina Center (hrabstwo Cedar)">
Gmina Center (hrabstwo Cedar)

Gmina Center (ang. "Center Township") – gmina w USA, w stanie Iowa, w hrabstwie Cedar. Według danych z 2000 roku gmina miała 3945 mieszkańców.

</doc>
<doc id="2050458" url="https://pl.wikipedia.org/wiki?curid=2050458" title="Gmina Dayton (hrabstwo Cedar)">
Gmina Dayton (hrabstwo Cedar)

Gmina Dayton (ang. "Dayton Township") – gmina w USA, w stanie Iowa, w hrabstwie Cedar. Według danych z 2000 roku gmina miała 1282 mieszkańców.

</doc>
<doc id="2050459" url="https://pl.wikipedia.org/wiki?curid=2050459" title="Gmina Fairfield (hrabstwo Cedar)">
Gmina Fairfield (hrabstwo Cedar)

Gmina Fairfield (ang. "Fairfield Township") – gmina w USA, w stanie Iowa, w hrabstwie Cedar. Według danych z 2000 roku gmina miała 268 mieszkańców.

</doc>
<doc id="2050461" url="https://pl.wikipedia.org/wiki?curid=2050461" title="Gmina Farmington (hrabstwo Cedar)">
Gmina Farmington (hrabstwo Cedar)

Gmina Farmington (ang. "Farmington Township") – gmina w USA, w stanie Iowa, w hrabstwie Cedar. Według danych z 2000 roku gmina miała 2137 mieszkańców.

</doc>
<doc id="2050462" url="https://pl.wikipedia.org/wiki?curid=2050462" title="Gmina Fremont (hrabstwo Cedar)">
Gmina Fremont (hrabstwo Cedar)

Gmina Fremont (ang. "Fremont Township") – gmina w USA, w stanie Iowa, w hrabstwie Cedar. Według danych z 2000 roku gmina miała 991 mieszkańców.

</doc>
<doc id="2050464" url="https://pl.wikipedia.org/wiki?curid=2050464" title="Gmina Gower">
Gmina Gower

Gmina Gower (ang. "Gower Township") – gmina w USA, w stanie Iowa, w hrabstwie Cedar. Według danych z 2000 roku gmina miała 528 mieszkańców.

</doc>
<doc id="2050466" url="https://pl.wikipedia.org/wiki?curid=2050466" title="Gmina Inland (Iowa)">
Gmina Inland (Iowa)

Gmina Inland (ang. "Inland Township") – gmina w USA, w stanie Iowa, w hrabstwie Cedar. Według danych z 2000 roku gmina miała 773 mieszkańców.

</doc>
<doc id="2050467" url="https://pl.wikipedia.org/wiki?curid=2050467" title="Darowski">
Darowski



</doc>
<doc id="2050468" url="https://pl.wikipedia.org/wiki?curid=2050468" title="Gmina Iowa (hrabstwo Cedar)">
Gmina Iowa (hrabstwo Cedar)

Gmina Iowa (ang. "Iowa Township") – gmina w USA, w stanie Iowa, w hrabstwie Cedar. Według danych z 2000 roku gmina miała 460 mieszkańców.

</doc>
<doc id="2050469" url="https://pl.wikipedia.org/wiki?curid=2050469" title="Mistrzostwa Europy w Wioślarstwie 2007 - dwójka podwójna wagi lekkiej kobiet">
Mistrzostwa Europy w Wioślarstwie 2007 - dwójka podwójna wagi lekkiej kobiet

Dwójka podwójna wagi lekkiej kobiet (LW2x) – konkurencja rozgrywana podczas Mistrzostw Europy w Wioślarstwie 2007 w Poznaniu między 21 a 23 września.

</doc>
<doc id="2050470" url="https://pl.wikipedia.org/wiki?curid=2050470" title="Martin Kližan">
Martin Kližan

Martin Kližan (ur. 11 lipca 1989 w Bratysławie) – słowacki tenisista, reprezentant w Pucharze Davisa, olimpijczyk z Londynu (2012).
Kariera tenisowa.
W 2005 roku wygrał mistrzostwa Europy w tenisie ziemnym do lat 16 zarówno w grze pojedynczej, jak i podwójnej. Również w tym samym sezonie odniósł sukces wielkoszlemowy triumfując podczas Rolanda Garrosa w grze pojedynczej chłopców.
Już jako zawodowiec Kližan zaczął występować w 2007 roku.
Początkowo grywał w zawodach z serii "ITF Futures" i ATP Challenger Tour. W zawodach cyklu ATP World Tour Słowak zwyciężał w sześciu finałach i przegrał w jednym.
W grze podwójnej Kližan cztery razy triumfował w imprezach ATP World Tour.
W 2007 roku Kližan zadebiutował w Pucharze Davisa reprezentując Słowację w meczu z Koreą Południową. Przegrał pierwszy mecz z Lee Hyungiem-taikiem 3:6, 0:6, 1:6.
W 2012 roku zagrał na igrzyskach olimpijskich w Londynie. Zarówno z gry pojedynczej i podwójnej odpadł w pierwszej rundzie. W deblu tworzył parę z Lukášem Lacko.
Najwyżej w rankingu ATP singlistów zajmował 24. miejsce (27 kwietnia 2015), a rankingu deblistów 73. pozycję (4 maja 2015).

</doc>
<doc id="2050471" url="https://pl.wikipedia.org/wiki?curid=2050471" title="Pałac Wołodkowiczów w Krakowie">
Pałac Wołodkowiczów w Krakowie

Pałac Wołodkowiczów lub Wołłodkowicza – budynek znajdujący się w Krakowie, przy ul. Lubicz 4, obok dworca kolejowego Kraków Główny i placu Jana Nowaka-Jeziorańskiego, na Wesołej.
Historia.
W miejscu tym w 1. połowie XIX wieku stał niewielki pałac prof. Macieja Józefa Brodowicza. Brodowicz odsprzedał pałacyk Towarzystwu Kolei Krakowsko-Górnośląskiej, a w 1851 roku odkupił go od Towarzystwa Piotr Stanisław Moszyński. Kierując się pobudkami patriotycznymi, zgromadził on w swojej rezydencji wspaniałą kolekcję dzieł sztuki oraz okazałe archiwum i bogatą bibliotekę. Zbiory biblioteczno-archiwalne ulokowane były na parterze pałacu i liczyły ok. 13 tys. pozycji katalogowych. Znajdowało się tam także ok. 30 tys. rycin, a ponadto zbiory kartograficzne, numizmatyczne i sfragistyczne. Na pierwszym piętrze umieszczono natomiast kolekcję ceramiki, malarstwa portretowego i przedmiotów pochodzących z wykopalisk. W sali jadalnej ulokowano bogatą i różnorodną kolekcję dawnej broni. Ze zbiorów tych często korzystał Jan Matejko, Walery Eljasz-Radzikowski i Florian Cynk. Niedługo przed swoją śmiercią (zm. w 1879 r.) Piotr Moszyński sprzedał pałacyk, a swoje zbiory przekazał dzieciom.
W 1884 roku zbudowano, dla pochodzących z kresów ziemian, Bolesława i Zofii Wołodkowiczów, nowy pałac będący przykładem eklektyzmu wzorowanego na architekturze francuskiej, zaprojektowany przez krakowskich architektów Tadeusza Stryjeńskiego i Władysława Ekielskiego.
Na attyce do dzisiaj widać herb rodziny Wołodkowiczów – Radwan.
W kwietniu 1887 roku przygotowując ulicę Lubicz do budowy przekopu rozebrano „całkowicie mur okalający ogród” poszerzając ulicę o 10 metrów.
Pałac przed I wojną światową był w posiadaniu Bogdana Ogińskiego. 12 czerwca 1939 roku, tuż przed wybuchem II wojny światowej w kilku pomieszczeniach mieściło się Muzeum Etnograficzne.
We wnętrzu można zobaczyć stiuki na ścianach pierwszego piętra oraz posadzki parkietowe z różnych gatunków drewna, będące pozostałością dawnego luksusowego wyposażenia.
W 2018 roku rozpoczął się remont pałacu, w ramach którego odnowiono zarówno elewację jak i przebudowano wnętrze. Remont miał przystosować pałac do funkcji usługowo-handlowej.

</doc>
<doc id="2050472" url="https://pl.wikipedia.org/wiki?curid=2050472" title="Gmina Linn (hrabstwo Cedar, Iowa)">
Gmina Linn (hrabstwo Cedar, Iowa)

Gmina Linn (ang. "Linn Township") – gmina w USA, w stanie Iowa, w hrabstwie Cedar. Według danych z 2000 roku gmina miała 201 mieszkańców, a jej powierzchnia wynosi 50,7 km².

</doc>
<doc id="2050473" url="https://pl.wikipedia.org/wiki?curid=2050473" title="Gmina Massillon">
Gmina Massillon

Gmina Massillon (ang. "Massillon Township") – gmina w USA, w stanie Iowa, w hrabstwie Cedar. Według danych z 2000 roku gmina miała 330 mieszkańców, a jej powierzchnia wynosi 90,85 km².

</doc>
<doc id="2050474" url="https://pl.wikipedia.org/wiki?curid=2050474" title="Rundfunkchor Berlin">
Rundfunkchor Berlin

Rundfunkchor Berlin – berliński chór radiowy współfinansowany przez Deutschlandradio, posiadający jednak dużą autonomię w kwestiach organizacyjnych.
Chór Radio Berlin jest znanym i lubianym na całym świecie prestiżowym chórem mieszanym. Grupa koncertowała już w takich państwach jak Australia, Anglia, Francja, USA, Holandia, Hiszpania, Szwajcaria, Monako, czy Japonia. Od kilku lat ściśle współpracuje z Orchestre Philharmonique de Monte-Carlo w Monako. W 2005 r. Chór śpiewał na uroczystości koronacji księcia Monako, Alberta.

</doc>
<doc id="2050475" url="https://pl.wikipedia.org/wiki?curid=2050475" title="Gmina Pioneer (Iowa)">
Gmina Pioneer (Iowa)

Gmina Pioneer (ang. "Pioneer Township") – gmina w USA, w stanie Iowa, w hrabstwie Cedar. Według danych z 2000 roku gmina miała 1810 mieszkańców, a jej powierzchnia wynosi 94,6 km².

</doc>
<doc id="2050476" url="https://pl.wikipedia.org/wiki?curid=2050476" title="Gmina Red Oak (hrabstwo Cedar)">
Gmina Red Oak (hrabstwo Cedar)

Gmina Red Oak (ang. "Red Oak Township") – gmina w USA, w stanie Iowa, w hrabstwie Cedar. Według danych z 2000 roku gmina miała 194 mieszkańców, a jej powierzchnia wynosi 61,28 km².

</doc>
<doc id="2050477" url="https://pl.wikipedia.org/wiki?curid=2050477" title="Gmina Rochester (Iowa)">
Gmina Rochester (Iowa)

Gmina Rochester (ang. "Rochester Township") – gmina w USA, w stanie Iowa, w hrabstwie Cedar. Według danych z 2000 roku gmina miała 603 mieszkańców, a jej powierzchnia wynosi 70,02 km².

</doc>
<doc id="2050478" url="https://pl.wikipedia.org/wiki?curid=2050478" title="Gmina Springdale (Iowa)">
Gmina Springdale (Iowa)

Gmina Springdale (ang. "Springdale Township") – gmina w USA, w stanie Iowa, w hrabstwie Cedar. Według danych z 2000 roku gmina miała 2857 mieszkańców, a jej powierzchnia wynosi 94,21 km².

</doc>
<doc id="2050479" url="https://pl.wikipedia.org/wiki?curid=2050479" title="Gmina Springfield (hrabstwo Cedar)">
Gmina Springfield (hrabstwo Cedar)

Gmina Springfield (ang. "Springfield Township") – gmina w USA, w stanie Iowa, w hrabstwie Cedar. Według danych z 2000 roku gmina miała 1138 mieszkańców, a jej powierzchnia wynosi 97,54 km².

</doc>
<doc id="2050480" url="https://pl.wikipedia.org/wiki?curid=2050480" title="Gmina Sugar Creek (hrabstwo Cedar)">
Gmina Sugar Creek (hrabstwo Cedar)

Gmina Sugar Creek (ang. "Sugar Creek Township") – gmina w USA, w stanie Iowa, w hrabstwie Cedar. Według danych z 2000 roku gmina miała 375 mieszkańców, a jej powierzchnia wynosi 62,78 km².

</doc>
<doc id="2050481" url="https://pl.wikipedia.org/wiki?curid=2050481" title="Juan Pablo Brzezicki">
Juan Pablo Brzezicki

Juan Pablo Brzezicki (ur. 12 kwietnia 1982 w Buenos Aires) – argentyński tenisista.
Kariera tenisowa.
W gronie profesjonalistów od 2001 roku do lutego 2012 roku.
W grze pojedynczej Argentyńczyk zwyciężył w jednym turnieju rangi ATP Challenger Tour, w sezonie 2007 na twardych kortach w Salinas. W pojedynku finałowym pokonał Marcosa Daniela.
W grze podwójnej Argentyńczyk wygrał jeden turniej rangi ATP World Tour, w Amersfoort na nawierzchni ziemnej, w 2007 roku. Partnerem deblowym Brzezickiego był Juan Pablo Guzmán, a w finale pokonali wynikiem 6:2, 6:0 parę Robin Haase-Rogier Wassen.
Najwyżej w rankingu ATP singlistów zajmował 94. miejsce (4 lutego 2008), a rankingu deblistów 87. pozycję (13 lipca 2005).

</doc>
<doc id="2050482" url="https://pl.wikipedia.org/wiki?curid=2050482" title="Point of Know Return">
Point of Know Return

Point of Know Return – album grupy Kansas, wydany w 1977.
Lista utworów.
Wszystkie utwory napisali Kerry Livgren i Steve Walsh, oprócz tych, w których wyszczególniono inne osoby.
Wydanie z roku 2002 CD zawierało dodatkowo:

</doc>
<doc id="2050486" url="https://pl.wikipedia.org/wiki?curid=2050486" title="Vampyronassa">
Vampyronassa

Vampyronassa – rodzaj wymarłego głowonoga z rodziny Vampyroteuthidae. Gatunkiem typowym jest "V. rhodanica", znana z około 20 skamieniałości datowanych na środkową jurę (dolny kelowej), znalezionych w La Voulte-sur-Rhône w latach 80. XX wieku. Holotyp i syntypy przechowywane są w Muzeum Historii Naturalnej w Paryżu. Został opisany w 2002 roku. Przynależność systematyczna "Vampyronassa" opiera się o stwierdzone cechy charakterystyczne wampirzyc: osiem ramion połączonych błoną, z rzędem przyssawek i zaopatrzonych w krótkie wyrostki (cirri), parę długich wyrostków (prawdopodobnie przekształconą parę ramion), parzyste płetwy, brak gruczołu czernidłowego, nieuwapniony gladius, dobrze wykształcone oczy i dwa duże fotofory. Przybliżona długość płaszcza wynosiła 38-50 (55) mm, długość całkowita 84 (92)-116 (130) mm.

</doc>
<doc id="2050494" url="https://pl.wikipedia.org/wiki?curid=2050494" title="Mathilde Pauls">
Mathilde Pauls

Mathilde Pauls (ur. 26 września 1983 r. w Berlinie) – brytyjska wioślarka.

</doc>
<doc id="2050496" url="https://pl.wikipedia.org/wiki?curid=2050496" title="Martin Klizan">
Martin Klizan



</doc>
<doc id="2050498" url="https://pl.wikipedia.org/wiki?curid=2050498" title="Marie Gottlieb">
Marie Gottlieb

Marie Gottlieb (ur. 17 stycznia 1987 r. w Birkerød) – duńska wioślarka.

</doc>
<doc id="2050500" url="https://pl.wikipedia.org/wiki?curid=2050500" title="Krajewscy">
Krajewscy

Krajewski – nazwisko kilku polskich rodów szlacheckich – na tyle rozrodzonych, że nawet najlepsi polscy genealodzy nie są w stanie przyporządkować wszystkich osób je noszących do poszczególnych domów (dodatkową trudność sprawia fakt, że nazwiskiem tym posługują się rodziny mieszczańskie, chłopskie i osoby pochodzenia żydowskiego, które zmieniły nazwisko). Polscy heraldycy wymieniają następujące rody noszące to nazwisko:
Krajewscy herbu Czasza.
Krajewscy herbu Czasza – polski ród szlachecki, który wziął swoje nazwisko od Krajewic w powiecie kościańskim.
Krajewscy herbu Dąbrowa.
Krajewscy herbu Dąbrowa – polski ród szlachecki, którego znany jest właściwie jeden jedyny przedstawiciel – Piotr Krajewski, sługa podskarbiego nadwornego koronnego w 1592.
Krajewscy herbu Jasieńczyk.
Krajewscy herbu Jasieńczyk – polski ród szlachecki, który wziął swoje nazwisko od Krajewa w powiecie zambrowskim.
Protoplastą rodziny był Filip Jasieńczyk pierwszy pan na Krajewie (60 włók ziemi na skraju Czerwonego Boru na dawnym pograniczu mazowiecko-litewsko-krzyżackim – stąd nazwa), rycerz biorący udział w bitwie pod Grunwaldem; nadanie z rąk Janusza, księcia mazowieckiego, wzmiankowane jest w księgach ziemskich łomżyńskich (Ciechanów 1413 r.).
Rozgałęziona w północnym Mazowszu rodzina; 10 osad zwanych Krajewo było w ręku rodu już na początku XVI wieku.
Legitymowali się ze szlachectwa zarówno w zaborze rosyjskim, jak i austriackim.
Krajewscy herbu Jasieńczyk (odmiana).
Krajewscy herbu Jasieńczyk (odm.) – polski ród szlachecki, którego protoplastami byli Wojciech i Stanisław Krajewscy, nobilitowani na Sejmie w 1775 r., przy czym ich herb przedstawiał: w polu błękitnym klucz złoty w prawo z wybuchającym z niego płomieniem, a nad tarczą – koronę szlachecką. Historia i genealogia rodziny opisana jest w monografii: „Rafał Krajewski (1834-1864) – powstańczy minister, architekt i poeta” (Krzysztof Krajewski Siuda: Rafał Krajewski 1834-1864 Pułtusk 2006 )
Krajewscy herbu Leliwa.
Krajewscy herbu Leliwa – polski ród szlachecki, który wziął swoje nazwisko od Krajewic w powiecie kościańskim.
Krajewscy herbu Łabędź.
Krajewscy herbu Łabędź – polski ród szlachecki, który wziął swoje nazwisko od Krajowa w powiecie radomskim, w związku z czym przedstawiciele tego rodu pisali się też jako Krajowscy.
Legitymowali się ze szlachectwa zarówno w zaborze rosyjskim, jak i austriackim.
Krajewscy herbu Odrowąż.
Krajewscy herbu Odrowąż – polski ród szlachecki.
Krajewscy herbu Oława.
Krajewscy herbu Oława – polski ród szlachecki, zamieszkały w województwie witebskim
Adam Boniecki ich herb nazywał: Oliwa.
Krajewscy herbu Poraj.
Krajewscy herbu Poraj – polski ród szlachecki, którego znany jest właściwie jeden jedyny przedstawiciel – Mikołaj Krajewski, który w 1568 r. w Chodczu wydał "atestacyę" na przewóz żyta do Gdańska.
Krajewscy herbu Trzaska.
Krajewscy herbu Trzaska – polski ród szlachecki, który wziął swoje nazwisko prawdopodobnie od Krajewa w ziemi ciechanowskiej.

</doc>
<doc id="2050501" url="https://pl.wikipedia.org/wiki?curid=2050501" title="Sine Christiansen">
Sine Christiansen

Sine Christiansen (ur. 31 stycznia 1985 r. w Hadsund) – duńska wioślarka.

</doc>
<doc id="2050502" url="https://pl.wikipedia.org/wiki?curid=2050502" title="Filmografia Roberta De Niro">
Filmografia Roberta De Niro

Filmografia amerykańskiego aktora, reżysera i producenta filmowego Roberta De Niro obejmuje dziesiątki ról filmowych i telewizyjnych.
Aktor i reżyser.
"2020 Cwaniaki z Hollywood" ("The Comeback Trail") jako Max Barber https://www.filmweb.pl/film/Cwaniaki+z+Hollywood-2020-856208/cast/actors.
Najbardziej dochodowe filmy z udziałem De Niro.
Lista dziesięciu najbardziej dochodowych filmów z udziałem Roberta De Niro według witryny Box Office Mojo. Nie zawiera ona jednak obrazów, w których pojawił się w rolach epizodycznych i cameo.
Telewizja.
Wydarzenia charytatywne.
Lista przedstawia wydarzenia charytatywne, w których wziął udział Robert De Niro.
"Saturday Night Live".
Lista przedstawia wszystkie występy De Niro w programie "Saturday Night Live". W pierwszych trzech nie został jednak wymieniony w czołówce, natomiast w kolejnych dwóch odcinkach, z 2002 i 2004 roku, pojawił się w roli prowadzącego.
Inne występy w mediach.
Filmy.
W końcowych napisach filmów "Monument Ave.", "Krzesło reżysera", "The Doorman", "Trucker" oraz "Pollock" znalazły się specjalne podziękowania wobec De Niro. 
W obrazie z 1980 roku, "Dirty Picture", Ruud de Bruyn wcielił się w postać, która nazywała się Robert De Niro.

</doc>
<doc id="2050503" url="https://pl.wikipedia.org/wiki?curid=2050503" title="Ana Santos">
Ana Santos

Ana Santos (ur. 26 maja 1989 r. w Aguas Santas) – portugalska wioślarka.

</doc>
<doc id="2050506" url="https://pl.wikipedia.org/wiki?curid=2050506" title="Maria Lima">
Maria Lima

Maria Lima (ur. 31 marca 1979 r. w Bonfim) – portugalska wioślarka.

</doc>
<doc id="2050507" url="https://pl.wikipedia.org/wiki?curid=2050507" title="Dogonić tęczę">
Dogonić tęczę

Dogonić tęczę (ang. "Standing in the rainbow") - książka Fannie Flagg, opowiadająca o dziejach mieszkańców miasteczka Elmwood Springs w stanie Missouri w przeciągu 50 lat, ukazująca zmiany zachodzące w społeczeństwie amerykańskim. Powieść porusza także temat ludzkiej egzystencji. Książka powstała w 1998 roku, a polskiego wydania doczekała się w 2007, nakładem wydawnictwa Nowa Proza. Jest drugim tomem z cyklu Elmwood Springs.
Fabuła.
Głównymi bohaterami są Smithowie - typowa amerykańska rodzina z dwójką dzieci. Jej niezwykłość leży w zajęciu matki, Dorothy. Jest ona "domorosłym radiowcem" i nadaje ze swojego salonu audycję zatytułowaną "Sąsiadka Dorothy," która cieszy się dużą popularnością. Duże zmiany w ich życiu wprowadza rodzina Oatmanów poprzez spotkana na koncercie i grupie gospel. Ich córka wkrótce wprowadza się do Smithów. Dalszy ciąg zdarzeń powoduje, że to właśnie ona, nieśmiała, spokojna dziewczynka zostanie dwa razy wybrana gubernatorem stanu Missouri.

</doc>
<doc id="2050508" url="https://pl.wikipedia.org/wiki?curid=2050508" title="Anne Touminet">
Anne Touminet

Anne Touminet (ur. 11 grudnia 1981 r. w Nantes) – francuska wioślarka.

</doc>
<doc id="2050509" url="https://pl.wikipedia.org/wiki?curid=2050509" title="Mistrzostwa Europy w Wioślarstwie 2007 - czwórka bez sternika mężczyzn">
Mistrzostwa Europy w Wioślarstwie 2007 - czwórka bez sternika mężczyzn

Czwórka bez sternika mężczyzn (M4-) – konkurencja rozgrywana podczas Mistrzostw Europy w Wioślarstwie 2007 w Poznaniu między 21 a 23 września.
Wyniki.
Eliminacje.
Najlepsza osada z każdego biegu awansowała bezpośrednio do finału. Pozostałe czwórki automatycznie zostały zakwalifikowane do repasaży.
Repasaże.
Do finału awansowały dwie najlepsze czwórki z każdego repasażu. Pozostała osady wzięły udział w finale B.

</doc>
<doc id="2050511" url="https://pl.wikipedia.org/wiki?curid=2050511" title="Smażone zielone pomidory (powieść)">
Smażone zielone pomidory (powieść)

Smażone zielone pomidory (oryg. "Fried Green Tomatoes at the Whistle Stop Cafe" czyli "Smażone zielone pomidory w Whistle Stop Cafe") – powieść amerykańskiej pisarki i aktorki Fannie Flagg, opublikowana w sierpniu 1987 roku. W grudniu 1991 miała miejsce premiera adaptacji filmowej dzieła, zatytułowana "Fried Green Tomatoes" ("Smażone zielone pomidory"), w reżyserii Jona Avneta.
Fabuła.
Fabuła skupia się wokół życia Idgie Threadgoode – chłopczycy, która do końca życia odczuwa traumę z powodu tragicznej śmierci brata pod kołami pociągu. Mimo to, dziewczyna jest radosna – korzysta z życia i pomaga innym. Wraz z Ruth, koleżanką uratowaną z rąk brutalnego męża, zakładają w czerwcu 1929 r. restaurację Whistle Stop Cafe. Idgie kocha Ruth całym sercem i pomaga jej w opiece nad synem. Gdy synek Ruth wpada pod pociąg, który ucina mu rękę, Idgie pokazuje mu, jak zapomnieć o bolesnych przeżyciach.
Akcja powieści toczy się w dwóch przestrzeniach czasowych: w latach 30. XX wieku, w czasach młodości Idgie w miasteczku Whistle Stop w stanie Alabama oraz w latach 80., w domu spokojnej starości w Birmingham.

</doc>
<doc id="2050512" url="https://pl.wikipedia.org/wiki?curid=2050512" title="Droga N240 (Holandia)">
Droga N240 (Holandia)

Droga prowincjonalna N240 (nid. "Provinciale weg 240") – droga prowincjonalna w Holandii, w prowincji Holandia Północna. Prowadzi od skrzyżowania z drogą N302 w miejscowości Zwaagdijk-Oost do skrżyżowania we wsi Westerland łączącego ją z drogą N99.

</doc>
<doc id="2050513" url="https://pl.wikipedia.org/wiki?curid=2050513" title="Skoczki (gra)">
Skoczki (gra)

Skoczki – współczesna gra planszowa dla dwóch osób na tradycyjnej warcabnicy. Znana w wielu krajach. Wymaga 16 pionów dla każdego gracza, które początkowo ustawia się w dwóch pierwszych rzędach. Jest pewną odmianą Halmy.
Zasady gry.
Grę rozpoczyna gracz grający pionami białymi.
Cel gry.
Celem gry jest przestawienie wszystkich swoich pionków na pozycje zajmowane na początku przez przeciwnika, czyli przeciwległe, skrajne dwie linie pól. Gracz, który pierwszy tego dokona − wygrywa. Nie ma możliwości gry remisowej.
Mechanika gry.
Ruch polega na:
Pionki nie biją się wzajemnie.
Warianty.
Istnieje wariant Skoczków rozpoczynający w rogach Warcabnicy. W bardzo podobny sposób można również grać w Halmę.

</doc>
<doc id="2050515" url="https://pl.wikipedia.org/wiki?curid=2050515" title="Julian Alfred">
Julian Alfred

Julian Alfred FSC, "Vilfrido Fernández Zapico" (ur. 29 grudnia 1902 w El Pedregal w prowincji León, zm. 9 października 1934 w Turón; Asturia) – święty Kościoła katolickiego, hiszpański zakonnik, ofiara prześladowań religijnych poprzedzających wybuch hiszpańskiej wojny domowej.
Mając 17 lat wstąpił do nowicjatu Zakonu Braci Mniejszych. Naukę przerwała choroba, która zmusiła go do powrotu do domu. Po wyzdrowieniu przystał do zakonu lasalianów i przyjął imiona zakonne Julian Alfred. W wieku 30 lat złożył śluby wieczyste i podjął pracę w kolegium Zgromadzenia Braci Szkół Chrześcijańskich pod wezwaniem Matki Bożej z Covadonga w Turónie.
5 października 1934 roku razem z grupą ośmiu towarzyszy został uwięziony. Przetrzymywani w „domu ludowym” zostali wkrótce rozstrzelani na podstawie wyroku wydanego przez komitet rewolucyjny.
Br. Julian Alfred beatyfikowany został przez papieża Jana Pawła II 29 kwietnia 1990 r., a kanonizacja odbyła się 21 listopada 1999 r. w bazylice św. Piotra na Watykanie.
Dniem, w którym wspominany jest w Kościele katolickim jest dzienna rocznica śmierci, 9 października.

</doc>
<doc id="2050516" url="https://pl.wikipedia.org/wiki?curid=2050516" title="Vilfrido Fernández Zapico">
Vilfrido Fernández Zapico



</doc>
<doc id="2050520" url="https://pl.wikipedia.org/wiki?curid=2050520" title="Aerolot">
Aerolot

Aerolloyd, od 1925 Aerolot – jedna z pierwszych polskich linii lotniczych, działająca od 1922 do 1928 roku.
Historia.
Spółka Polska Linia Lotnicza „Aerolloyd” SA została założona 3 czerwca 1922, jako pierwsza polska regularna linia lotnicza. Oparta była o kapitał niemiecki. Była ona subwencjonowana przez rząd, który nadto zezwolił na używanie wojskowych lotnisk i infrastruktury oraz wojskowej służby meteorologicznej. Warsztaty mieściły się na terenie gdańskiego lotniska Pierwszym połączeniem było Wolne Miasto Gdańsk – Warszawa – Lwów, a w 1923 doszło Warszawa – Kraków. W 1925 doszło pierwsze połączenie zagraniczne: Warszawa – Kraków – Wiedeń oraz linia Kraków – Lwów. Od 1926 wprowadzono też połączenie Warszawa – Łódź oraz lądowanie w Brnie na linii Kraków – Wiedeń. Projektowane były trasy do Bukaresztu i Kopenhagi. W maju 1925 zmieniono nazwę na Polska Linia Lotnicza „Aerolot” SA.
Pierwszymi samolotami było zakupionych w 1922 sześć metalowych jednosilnikowych dolnopłatów dla 4 pasażerów Junkers F 13 (znaki rejestracyjne od P-PALA do P-PALF). W 1923 dokupiono trzy Junkersy (P-PALG, P-PALH i P-PALK), a w 1925 kolejne trzy (P-PALL, P-PALM, P-PALN). Po reorganizacji i zmianie nazwy na Aerolot, zakupiono 4 dalsze Junkersy (P-PALO, P-PALP, P-PALR i P-PALS). Łącznie więc Aerolot posiadał 16 samolotów tego typu. Jeden z nich, P-PALS został rozbity w 1925.
Ponadto, w sierpniu 1925 Aerolot zakupił trzysilnikowy wodnosamolot Junkers G 23W dla 9 pasażerów, planując połączenie Gdańsk – Malmö – Kopenhaga (nr rej. P-PAWA). Po lotach próbnych jednak zrezygnowano z tego zamiaru i samolot zwrócono do wytwórni.
28 grudnia 1928 połączono Aerolot z linią lotniczą Aero i Śląskim Towarzystwem Lotniczym, tworząc państwową firmę Linie Lotnicze LOT Sp. z o.o.

</doc>
<doc id="2050521" url="https://pl.wikipedia.org/wiki?curid=2050521" title="Aerolloyd">
Aerolloyd



</doc>
<doc id="2050522" url="https://pl.wikipedia.org/wiki?curid=2050522" title="Komitet Narodowy Wolne Niemcy">
Komitet Narodowy Wolne Niemcy

Komitet Narodowy Wolne Niemcy (niem. "Nationalkomitee Freies Deutschland, NKFD") – antynazistowska organizacja niemiecka, działała w latach 1943–1945.
Historia.
Komitet został utworzony w trakcie II wojny światowej (12–13 lipca 1943) w Krasnogorsku z inicjatywy niemieckich komunistów w ZSRR. Miał przygotować grunt pod przejęcie władzy przez komunistów w powojennych Niemczech. Przewodniczącym NKFD został Erich Weinert, współdziałający z Wilhelmem Pieckiem i Walterem Ulbrichtem.
Początkowo Komitet liczył 38, a następnie 55 członków. Przy Komitecie działał także Związek Oficerów Niemieckich (m.in. feldmarszałek Friedrich Paulus, generał Walther von Seydlitz-Kurzbach). Członkiem Komitetu był m.in. Horst Viedt, który zginął podczas oblężenia Wrocławia. Organizacja prowadziła walkę z III Rzeszą przez dywersję i sabotaż. Komitet wydawał własną gazetę oraz posiadał radiostację "Freies Deutschland". Utworzył też oddziały zagraniczne (Anglia, Dania, Meksyk i Szwecja).
2 listopada 1945 Komitet rozwiązał się.
Byli działacze Komitetu odegrali istotną rolę w sowieckiej strefie okupacyjnej, a później równie w NRD.

</doc>
<doc id="2050524" url="https://pl.wikipedia.org/wiki?curid=2050524" title="Łapino Kartuskie (przystanek kolejowy)">
Łapino Kartuskie (przystanek kolejowy)

Łapino Kartuskie - nieczynny przystanek osobowy (dawniej stacja kolejowa) w Łapinie, w województwie pomorskim, w Polsce. Znajduje się na trasie linii nr 229 - Pruszcz Gdański - Łeba. Stacja posiadała 3 tory z czego został zachowany jeden przelotowy. Posiadała także 2 bocznice, z czego zachowała się tylko jedna (papiernia/Morpak).

</doc>
<doc id="2050525" url="https://pl.wikipedia.org/wiki?curid=2050525" title="Światowa Federacja Międzynarodowych Konkursów Muzycznych">
Światowa Federacja Międzynarodowych Konkursów Muzycznych

Światowa Federacja Międzynarodowych Konkursów Muzycznych (WFIMC) – organizacja łącząca konkursy muzyczne w zakresie muzyki poważnej. Została założona w 1957 roku i obecnie zrzesza ok. 120 najbardziej renomowanych konkursów. Posiada siedzibę w Genewie.
Niektóre konkursy w Federacji.
Polskie.
Do Federacji należy pięć konkursów w Polsce:

</doc>
<doc id="2050526" url="https://pl.wikipedia.org/wiki?curid=2050526" title="Pantelejmon (Kutowoj)">
Pantelejmon (Kutowoj)

Pantelejmon, imię świeckie Nikołaj Kutowoj (ur. 14 grudnia 1955 w Gribanach) – biskup Rosyjskiego Kościoła Prawosławnego.
Życiorys.
Ukończył technikum rolnicze, po czym podjął pracę zawodową, równocześnie studiując zaocznie w Instytucie Rolniczym w Kubaniu. W 1980 wstąpił do seminarium duchownego w Leningradzie; po siedmiu latach i ukończeniu nauki w nim podjął wyższe studia teologiczne w Lenigradzkiej Akademii Duchownej. Uzyskał dyplom kandydata nauk teologicznych w 1993. Wcześniej, w 1985, przyjął święcenia kapłańskie, zaś w roku następnym został proboszczem parafii Trójcy Świętej we Wiaźmie oraz dziekanem dekanatu wiaziemskiego. W 1987 złożył wieczyste śluby mnisze; rok później został igumenem. W 1989 przeniesiony na stanowisko proboszcza parafii Ikony Matki Bożej „Wszystkich Strapionych Radość” w Diesnogorsku. Po dwóch latach został proboszczem parafii św. Mikołaja w Kaliningradzie. W 1993 podniesiony do godności archimandryty.
2 maja 1993 w soborze Zaśnięcia Matki Bożej w Smoleńsku miała miejsce jego chirotonia na biskupa pomocniczego eparchii smoleńskiej i kaliningradzkiej z tytułem biskupa bałtyjskiego. Od 28 grudnia 2000 był biskupem majkopskim i adygejskim. 27 maja 2009 Święty Synod Rosyjskiego Kościoła Prawosławnego wyznaczył go do objęcia katedry orłowskiej i liwieńskiej z godnością arcybiskupa.
W 2011 przeniesiony na katedrę krasnojarską i aczyńską. W tym samym roku otrzymał godność metropolity w związku z powstaniem metropolii krasnojarskiej.

</doc>
<doc id="2050528" url="https://pl.wikipedia.org/wiki?curid=2050528" title="Międzynarodowy Konkurs im. Czajkowskiego">
Międzynarodowy Konkurs im. Czajkowskiego



</doc>
<doc id="2050529" url="https://pl.wikipedia.org/wiki?curid=2050529" title="Droga N239 (Holandia)">
Droga N239 (Holandia)

Droga prowincjonalna N239 (nid. "Provinciale weg 239") – droga prowincjonalna w Holandii, w prowincji Holandia Północna. Przebiega od węzła z drogą N242 we wsi Nieuwe Niedorp do skrzyżowania z drogą N240 w Medembliku.

</doc>
<doc id="2050537" url="https://pl.wikipedia.org/wiki?curid=2050537" title="Dominik Kubiak">
Dominik Kubiak

Dominik Kubiak (ur. 1 stycznia 1986 r. w Poznaniu) – polski wioślarz.

</doc>
<doc id="2050539" url="https://pl.wikipedia.org/wiki?curid=2050539" title="Eparchia orłowsko-liwieńska">
Eparchia orłowsko-liwieńska



</doc>
<doc id="2050540" url="https://pl.wikipedia.org/wiki?curid=2050540" title="Swolkień">
Swolkień

Swolkień (ros. Сволькин, lit. Svolkenis) – ród polsko-rusko-litewski. 
Ród używał dwóch herbów: Pomian i Leliwa.
Swolkień w języku skandynawskim znaczy "Wilk – król". Świadczy to, że ród Swolkieniów wywodzi się od plemion normandzkich, które w czasach przedhistorycznych podbiły Litwę i w niej się osiedliły.
Wieś rodowa Swolkienie leży na terenie dawnego województwa trockiego. Była ona w posiadaniu rodu jeszcze na początku XVI wieku. Metryka litewska z tego okresu (1525) wspomina, że Swolkienie "winni byli dostawiać trzech zbrojnych konnych na potrzeby wojenne".
Ród Swolkieniów należy do najdawniejszych polsko-rusko-litewskich, gdyż wzmianki o niej znajdujemy już w dokumentach z XIV stulecia. Kronikarze, mówiąc o najeździe na Litwę i spustoszeniach wyrządzonych przez Krzyżaków w 1399, wspominają, że napadli oni także na wieś Swolkienia, zrabowali ją i spalili wraz z dworem. Mieszkańcom z trudnością udało się uciec.

</doc>
<doc id="2050543" url="https://pl.wikipedia.org/wiki?curid=2050543" title="Cyrla (Pasmo Jaworzyny)">
Cyrla (Pasmo Jaworzyny)

Cyrla – polana w Beskidzie Sądeckim w Paśmie Jaworzyny. Położona jest na południowo-wschodnich, opadających do doliny potoku Głęboczanka stokach Makowicy, na wysokości ok. 830-860 m n.p.m.. Nazwę Cyrchla nosi również przysiółek Rytra, do którego należy ta polana.
Nazwy Cyrchla, Cyrhla, Cyrla, Cerchla, Czerszla, Czerszelka są często spotykane w górach. Oznaczały ocerchlowaną (oczerszlowaną) polanę, tzn. taką, której granice zostały wyznaczone przez obłupienie kory na drzewach granicznych. Drzewa na polanie następnie usuwano przez wyrąb. Dawniej na polanie znajdowało się gospodarstwo rolne. Po II wojnie światowej, a szczególnie od lat 90., uprawianie pola na tej wysoko położonej górskiej i kamienistej polanie, z dala od osad ludzkich stało się nieopłacalne. Od 2001 w wyremontowanych budynkach dawnego gospodarstwa oficjalnie otwarto prywatne turystyczne Schronisko Cyrla (oficjalna nazwa Chata Górska Cyrla).
Z polany widoki na dolinę Popradu, wzniesienia Pasma Radziejowej i pobliskie grzbiety opadające z głównej grani Pasma Jaworzyny do doliny Popradu.

</doc>
<doc id="2050545" url="https://pl.wikipedia.org/wiki?curid=2050545" title="Erhard Schnepf">
Erhard Schnepf

Erhard Schnepf, także jako Erhard Schnepff (ur. 1 listopada 1495 w Heilbronn, zm. 1 listopada 1558 w Jenie) – niemiecki teolog luterański i działacz reformacyjny.
Życiorys.
Erhard Schnepf studiował na Uniwersytetach w Erfurcie i w Heidelbergu, na tej drugiej uczelni również wykładał. Być może był świadkiem dysputy z udziałem Marcina Lutra, która miała miejsce w Heidelbergu 26 kwietnia 1518 roku. Kiedy Jan Oekolampad zrezygnował z urzędu kaznodziei w wirtemberskim Weinsbergu w 1520 roku, Schnepf objął po nim posadę. Ze względu na kazanie w duchu ewangelickim wygłoszone w 1522 roku został usunięty przez władze austriackie, które w okresie banicji księcia Ulryka Wirtemberskiego (1519–1534) zarządzały Wirtembergią. Pod opieką Dietricha von Gemmingen nauczał w Guttenbergu i Neckarmühlbach (obecnie należącego do Haßmersheim), a w 1523 roku w małym wolnym mieście Wimpfen. Uniknął powołania na kapelana zbuntowanych chłopów w 1525 roku dzięki małżeństwu z Margarethą Wurzelmann, córką burmistrza Wimpfen. Tegoż roku podpisał dzieło "Syngramma Suevicum" Johanna Brenza wymierzone w poglądy Oekolampada dotyczące sakramentu, a po roku – na wezwanie księcia Filipa von Nassau – wprowadzał reformację w Weilburgu. W 1527 roku landgraf Filip Wielkoduszny dał mu posadę na Uniwersytecie w Marburgu, którego rektorem był w 1532 i 1534 roku. Brał udział w sejmie w Spirze w 1529 roku i w Augsburgu w 1530 roku, gdzie wygłaszał kazania, dopóki cesarz tego nie zabronił, i brał udział dyskusjach. 
Kiedy Ulryk Wirtemberski powrócił do swego kraju (1534), powołał Schnepfa i Ambrosiusa Blarera do przeprowadzenia w nim reformacji. Schnepf objął urząd w kościele dominikańskim w Stuttgarcie i udanie przeprowadził swą misję w północnej części kraju. Chociaż Schnepf i Blarer byli zgodni co do nauki o Wieczerzy Pańskiej na bazie postanowień z Marburga z 1529 roku, nie brakło podziałów i nieporozumień pomiędzy nimi, które zażegnać próbowali książę, teolodzy ze Strasburga i Filip Melanchton. Brenz i Schnepf opowiadali się za zachowaniem wizerunków (obrazów i rzeźb) w kościołach, jako niestanowiących wykroczenia, podczas gdy Blarer był tego zdecydowanym przeciwnikiem. Schnepf towarzyszył księciu w wyprawie do Wiednia, gdzie ten złożył przysięgę królowi Ferdynandowi, a po powrocie zajął się opracowywaniem porządku kościelnego, który został zmodyfikowany przez Brenza i opublikowany w 1536. We wrześniu 1536 roku Schnepf spotkał się z Melanchtonem w Tybindze, a w 1537 roku brał udział w zjeździe w Schmalkalden, gdzie podpisał artykuły szmalkaldzkie. W lipcu 1540 roku brał udział w dyspucie w Hagenau, skąd udał się do Strasburga, gdzie 18 lipca wygłosił kazanie w katedrze. Później złożył wizytę w Wormacji, a w 1541 roku w Ratyzbonie. 
Schnepf był jednym z teologów sprzeciwiających się bigamii landgrafa Filipa. Wskutek tego jego pozycja na dworze słabła i rozważał przeniesienie się do Saksonii. Jednak w 1544 roku udał się do Tybingi, gdzie uzyskał tytuł doktora, a w lutym został superintendentem seminarium teologicznego, gdzie wykładał Stary Testament i "Loci communes" Melanchtona, a także głosił kazania. W 1546 roku toczył dysputę z augustianinem Johannesem Hofmeisterem w Ratyzbonie. W związku z postępami wojsk cesarskich w I wojnie szmalkaldzkiej 7 stycznia 1547 roku uciekł do Blarera, przebywającego wówczas w Konstancji, jednak wkrótce mógł wrócić do Tybingi. Nie zaakceptował "interim augsburskiego" i w kazaniu 11 listopada 1548 roku pożegnał się ze swoimi uczniami. Melanchton zaprosił go do Wittenbergi, jednak Schnepf przyjął propozycję objęcia profesury na Uniwersytecie w Jenie. Objął urząd superintendenta i został jednym z najbardziej wpływowych teologów i działaczy kościelnych w Saksonii. Pod naciskiem politycznym dołączył do opozycji wobec Melanchtona. Popierający go teolodzy nie doszli do porozumienia z Melanchtonem i Brenzem, co doprowadziło do zerwania spotkania w Wormacji. Unikał kontaktów z Brenzem i Jakobem Andreä, a wobec tego pierwszego stał się nawet wrogi. Choć stanął po stronie Strigela w sprawie "Konfutationsbuch", próbował doprowadzić po pojednania Strigela z Flaciusem. 

</doc>
<doc id="2050554" url="https://pl.wikipedia.org/wiki?curid=2050554" title="Nenad Ninković">
Nenad Ninković

Nenad Ninković (serb. cyrylica Ненад Нинковић, ur. 16 czerwca 1987 r. w Belgradzie) – serbski wioślarz.

</doc>
<doc id="2050556" url="https://pl.wikipedia.org/wiki?curid=2050556" title="Droga N706 (Holandia)">
Droga N706 (Holandia)

Droga prowincjonalna N706 (nid. "Provinciale weg 706") – droga prowincjonalna w Holandii, w prowincji Flevoland. Przebiega od skrzyżowania z drogą N302 w pobliżu portu lotniczego Lelystad do skrzyżowania z drogą N305 niedaleko Almere.

</doc>
<doc id="2050557" url="https://pl.wikipedia.org/wiki?curid=2050557" title="Goran Todorović">
Goran Todorović

Goran Todorović (serb. cyrylica Горан Тодоровић, ur. 11 stycznia 1987 r. w Belgradzie) – serbski wioślarz.

</doc>
<doc id="2050559" url="https://pl.wikipedia.org/wiki?curid=2050559" title="Hala Jaworzyna">
Hala Jaworzyna

Nazwy kilku hal w pasterskim rozumieniu tego słowa:

</doc>
<doc id="2050560" url="https://pl.wikipedia.org/wiki?curid=2050560" title="Niestępowo (przystanek kolejowy)">
Niestępowo (przystanek kolejowy)

Niestępowo – zlikwidowany przystanek osobowy w Niestępowie, w województwie pomorskim, w Polsce. Znajduje się na trasie linii nr 229 Pruszcz Gdański - Łeba. Przystanek jest obecnie zdewastowany.
W lutym 2022 otwarto nowy wiadukt w Niestępowie. W ramach inwestycji zostały utworzone również zejścia do przyszłego peronu, który pojawi się tutaj w ramach budowy "bajpasu kartuskiego".

</doc>
<doc id="2050561" url="https://pl.wikipedia.org/wiki?curid=2050561" title="Dzień walki z AIDS">
Dzień walki z AIDS



</doc>
<doc id="2050562" url="https://pl.wikipedia.org/wiki?curid=2050562" title="Gmina Rokitno Rządowe">
Gmina Rokitno Rządowe



</doc>
<doc id="2050563" url="https://pl.wikipedia.org/wiki?curid=2050563" title="Jovan Popović">
Jovan Popović

Jovan Popović (serb. cyrylica Јован Поповић, ur. 11 maja 1987 r. w Belgradzie) – serbski wioślarz.

</doc>
<doc id="2050564" url="https://pl.wikipedia.org/wiki?curid=2050564" title="Asbjørn Levring">
Asbjørn Levring

Asbjørn Levring (ur. 10 lutego 1978 r. w Aarhus) – duński wioślarz.
Ukończył architekturę na Byggeteknisk højskole i Haslev w 2007 r.

</doc>
<doc id="2050565" url="https://pl.wikipedia.org/wiki?curid=2050565" title="Timeshift channel">
Timeshift channel

Timeshift channel – sposób nadawania danego kanału telewizyjnego z określonym opóźnieniem czasowym w stosunku do prowadzonej transmisji na kanale podstawowym, którego program jest retransmitowany. Retransmisja sygnału nie odnosi się do zmiany strefy czasowej, lecz do retransmisji sygnału danego programu w czasie rzeczywistym. Sygnał retransmitowany jest zazwyczaj na dwa sposoby: 
Obecnie w tej technologii nadawany jest kanał Canal+ 1, który emituje ramówkę Canal+ Premium z godzinnym opóźnieniem. 
W latach 2010–2012 nadawał kanał TVN HD+1 będący retransmisją kanału TVN HD, z godzinnym opóźnieniem (w 2011 roku w naziemnej telewizji cyfrowej na terenie Warszawy nadawał również jego odpowiednik TVN+1), nadawany w latach 2011–2013 kanał nPremium 2 nadawany z 2-godzinnym opóźnieniem, nadawany od 2005 roku Cinemax 2 (do 31.08.2016 kanał nadawał ten sam program co Cinemax, ale z 24-godzinnym opóźnieniem), oraz nadawany w latach 2010–2016 TVS HD+1 nadający z godzinnym opóźnieniem względem TVS i TVS HD. 

</doc>
<doc id="2050566" url="https://pl.wikipedia.org/wiki?curid=2050566" title="Timeshift">
Timeshift



</doc>
<doc id="2050567" url="https://pl.wikipedia.org/wiki?curid=2050567" title="Anders Hansen">
Anders Hansen

Anders Hansen (ur. 9 kwietnia 1980 r. w Hoeng) – duński wioślarz.

</doc>
<doc id="2050568" url="https://pl.wikipedia.org/wiki?curid=2050568" title="Səlahət Ağayev">
Səlahət Ağayev

Səlahət Ağayev (ur. 4 stycznia 1991 w Füzuli) – azerski piłkarz, grający na pozycji bramkarza w azerskim klubie Sabah Baku.
W seniorskiej reprezentacji Azerbejdżanu zadebiutował w 2010.

</doc>
<doc id="2050569" url="https://pl.wikipedia.org/wiki?curid=2050569" title="Mykoła Mychalczuk">
Mykoła Mychalczuk

Mykoła Mychalchuk (ur. 22 stycznia 1983 r. w Równem) – ukraiński wioślarz.

</doc>
<doc id="2050570" url="https://pl.wikipedia.org/wiki?curid=2050570" title="Bitwa koło Ławicy Skerki">
Bitwa koło Ławicy Skerki

Bitwa koło Ławicy Skerki – bitwa morska stoczona w czasie II wojny światowej niedaleko Ławicy Skerki (ang. "Skerki Bank") u wybrzeża Tunezji na Morzu Śródziemnym, w nocy 2 grudnia 1942 roku pomiędzy siłami brytyjskimi i włoskimi.
Bitwa.
Pod koniec listopada 1942 roku włoskie dowództwo zaplanowało operację dostarczenia zaopatrzenia do portów afrykańskich, w drodze czterech konwojów: B i G do Tunisu, C do Trypolisu i H do Bizerty. Operacja została wykryta przez brytyjskie rozpoznanie lotnicze i na przechwycenie konwoju H wysłany został zespół Q (Force Q) z przylądka Bon.
Siły brytyjskie składały się z lekkich krążowników HMS "Aurora", "Argonaut" i "Sirius" oraz niszczycieli HMS "Quentin" i HMAS "Quiberon". Dowodził nimi admirał C. H. J. Harcourt. Siły brytyjskie 2 grudnia 1942 roku o godz. 0:37 przechwyciły i zaatakowały włoski konwój w składzie czterech statków i jego eskortę składającą się z 3 niszczycieli i dwóch torpedowców. Włoska eskorta składała się z niszczycieli "Nicoloso Da Recco" (okręt flagowy), "Camicia Nera", "Folgore" i torpedowców "Clio" i "Procione". Eskortą dowodził komandor Aldo Cocchia. W wyniku bitwy zatonęły wszystkie statki konwoju wraz z "Folgore". Flagowy niszczyciel "Da Recco" doznał poważnych uszkodzeń i musiał być następnego dnia odholowany do Trypolisu przez niszczyciel "Pigafetta". Uszkodzony został też torpedowiec (właściwie niszczyciel eskortowy) "Procione". Włoskie niszczyciele próbowały ataków torpedowych, lecz bezskutecznie. Brytyjczycy nie ponieśli żadnych strat w czasie samej bitwy, chociaż HMS "Quentin" został storpedowany i zatonął po odwetowym ataku lotnictwa Osi następnego poranka.
Zginęło ok. 2200 włoskich marynarzy i żołnierzy, w tym 124 na "Folgore", 118 na "Da Recco" i 3 na "Procione".
Włoski dowódca kmdr Aldo Cocchia, ranny podczas bitwy, został odznaczony Złotym Medalem za Męstwo Wojskowe ("Medaglia d'oro al Valor Militare"), podobnie jak dowódca "Camicia Nera" kmdr por. Adriano Foscari i poległy dowódca "Folgore" kmdr ppor. Ener Bettica.

</doc>
<doc id="2050571" url="https://pl.wikipedia.org/wiki?curid=2050571" title="Miklós Varga">
Miklós Varga

Miklós Varga (ur. 4 grudnia 1956 roku w Budapeszcie) – węgierski muzyk rockowy i aktor teatralny.
Życiorys.
W latach 1975–1978 Varga był inspektorem geodezyjnym. W tym samym czasie był członkiem zespołu Grog. Następnie grał w zespołach Corpus i Zenit. Od 1980 roku był wokalistą P. Box, z którego odszedł w 1982 roku. W 1983 roku był członkiem P.S. Band i Sirokkó. W tym samym roku zagrał tytułową rolę w rockoperze "István, a király". Do 1985 roku był członkiem szwedzko-węgierskiej grupy Safari. W 1984 roku założył własny zespół, V.M. Band, który istniał do 1987 roku. Najpopularniejszą piosenką tego zespołu był utwór pt. "Európa", który osiągał międzynarodowe sukcesy. W 1987 roku Varga zagrał w filmie "Moziklip". W 1990 roku rozpoczął karierę solową. Jednocześnie od 1994 roku jest członkiem grupy Boxer.
Zespoły.
Varga był członkiem następujących grup muzycznych:

</doc>
<doc id="2050573" url="https://pl.wikipedia.org/wiki?curid=2050573" title="Kostiantyn Pronenko">
Kostiantyn Pronenko

Kostiantyn Pronenko (ukr. Костянтин Проненко; ur. 26 listopada 1971 r. w Dniepropetrowsku) – ukraiński wioślarz.

</doc>
<doc id="2050574" url="https://pl.wikipedia.org/wiki?curid=2050574" title="Droga N705 (Holandia)">
Droga N705 (Holandia)

Droga prowincjonalna N705 (nid. "Provinciale weg 705") – droga prowincjonalna w Holandii, w prowincji Flevoland. Przebiega od skrzyżowania z drogą N706 do ronda łączącego ją z drogą N301.

</doc>
<doc id="2050575" url="https://pl.wikipedia.org/wiki?curid=2050575" title="Bohdan Perepeczaj">
Bohdan Perepeczaj

Bohdan Perepeczaj (ukr. Богдан Перепечай; ur. 30 marca 1979 w Kijowie) – ukraiński wioślarz.

</doc>
<doc id="2050576" url="https://pl.wikipedia.org/wiki?curid=2050576" title="Lista nagród i nominacji Roberta De Niro">
Lista nagród i nominacji Roberta De Niro

Lista przedstawia nagrody i nominacje amerykańskiego aktora Roberta De Niro. 
Pozostałe.
Lista przedstawia nagrody, honory i pozycje rankingowe, które De Niro otrzymał od stron internetowych, magazynów i stacji telewizyjnych.

</doc>
<doc id="2050578" url="https://pl.wikipedia.org/wiki?curid=2050578" title="Świątynia ognia">
Świątynia ognia

Świątynia ognia (pers.: Atasz Kade (آتشکده) lub Agiary w Indiach, czyli "Dom ognia") – to budynek kultu religijnego zaratusztrian, spotykany przede wszystkim w Iranie, Indiach, Turcji i Azerbajdżanie. 
Pochodzenie.
Kult świętego ognia jest podstawą zaratusztrianizmu. Ogień jest oczyszczającą siłą i jest utożsamiany z prawdą i porządkiem ("Asza") oraz wiązany z Amszaspandami. Są trzy rodzaje świętego ognia: Atasz Dadgah, Atasz Adaran i Atasz Behram, przy tym ostatni uważany jest za najświętszy. Pierwsze ołtarze ognia powstały w Persji przypuszczalnie jeszcze przed panowaniem Achemenidów i początkowo były wznoszone na sztucznych wzgórzach, bez zadaszenia. O takich ołtarzach pisali np. Herodot i Strabon. Wynikało to z przekonania, że Boga nie można zamknąć w pomieszczeniu. Taka lokalizacja mogła też wynikać z naśladowania naturalnego fenomenu pn. Persji i zach. wybrzeża M. Kaspijskiego tj. wiecznych ogni - płonących naturalnych wypływów gazu ziemnego. Najbardziej spektakularne płomienie sięgające kilkudziesięcu metrów powstają w tym regionie przy samozapłonach erupcji gazu z wulkanów błotnych np. Lakbatan.
Najstarsza zachowana zadaszona świątynia ognia znajduje się w Iranie, koło Kuh-e Khwaja i pochodzi z czasów Seleukidów. Ten typ budowli sakralnej rozpowszechnił się za panowania Sasanidów (przykładem jest świątynia Atur Gusznasp na Tacht-e Solejman). 
Podbój Persji przez muzułmanów spowodował zniszczenie lub przekształcenie w meczety większości świątyń. Następne powstawały głównie w społecznościach Parsów w Indiach. W XX w. wiele zniszczonych świątyń ognia zostało zrekonstruowanych.
Wygląd.
Typowa świątynia ognia składa się z hali oraz małych pomieszczeń bocznych, z których najświętsze chroni święty wiecznie płonący ogień. W tym pomieszczeniu odbywają się rytuały religijne. Ogień jest podsycany drewnem, ale zdarzało się używanie innego opału, np. gazu ziemnego w dzielnicy Baku Surakhani. Przed powstaniem tam w końcu XVIII w. Indyjskiej (Parsów) Świątyni Ognia (Atashgah), miejscowa ludność czciła to miejsce ze względu na "siedem dziur z płonącym ogniem". Stąd też prawdopodobnie nazwa "Surakhani" - "płonące fontany".

</doc>
<doc id="2050579" url="https://pl.wikipedia.org/wiki?curid=2050579" title="Roberto Rodrigues">
Roberto Rodrigues

Roberto Rodrigues (ur. 12 lutego 1985 r. w Sta Marta de Portuzelo) – portugalski wioślarz.

</doc>
<doc id="2050581" url="https://pl.wikipedia.org/wiki?curid=2050581" title="Larry Pinto de Faria">
Larry Pinto de Faria

Larry Pinto de Faria (ur. 3 listopada 1932 w Nova Friburgo, zm. 6 maja 2016 w Porto Alegre) – brazylijski piłkarz występujący na pozycji ofensywnego pomocnika.
Kariera klubowa.
Karierę piłkarską Larry rozpoczął w klubie Fluminense FC w 1951 roku. W latach 1955–1962 grał w SC Internacional. Z Internacionalem dwukrotnie zdobył mistrzostwo stanu Rio Grande do Sul - Campeonato Gaúcho w 1955 i 1961 roku. Indywidualnym sukcesem był tytuł króla strzlców ligi stanowej Rio GRande do Sul w 1955 roku.
Kariera reprezentacyjna.
W 1952 roku Larry uczestniczył w Igrzyskach Olimpijskich w Helsinkach. Na turnieju Larry wystąpił we wszystkich trzech meczach reprezentacji Brazylii z Holandią (2 bramki) i Luksemburgiem (bramka) oraz RFN w ćwierćfinale (bramka).
W reprezentacji Brazylii Larry zadebiutował 1 marca 1956 w wygranym 2-1 meczu z reprezentacją Chile podczas Mistrzostw Panamerykańskich, które Brazylia wygrała. Na turnieju w Meksyku wystąpił we wszystkich pięciu meczach z Chile, Peru (bramka w 40 min.), Kostaryką (3 bramki w 8, 37 i 51 min.), Argentyną. Ostatni raz w reprezentacji Larry wystąpił 25 kwietnia 1956 w przegranym 0-3 towarzyskim meczu z Włochami.
Po zakończeniu kariery.
Po zakończeniu kariery Larry krótko był trenerem SC Internacional. Później został komentatorem sportowym w telewizji w Porto Alegre.

</doc>
<doc id="2050582" url="https://pl.wikipedia.org/wiki?curid=2050582" title="Paulo Quesado">
Paulo Quesado

Paulo Quesado (ur. 28 stycznia 1984 r. w Perre) – portugalski wioślarz.

</doc>
<doc id="2050584" url="https://pl.wikipedia.org/wiki?curid=2050584" title="Julio Seixo">
Julio Seixo

Julio Seixo (ur. 18 października 1980 r. w Viana do Castelo) – portugalski wioślarz.

</doc>
<doc id="2050586" url="https://pl.wikipedia.org/wiki?curid=2050586" title="Bruno Amorim">
Bruno Amorim

Bruno Amorim (ur. 14 kwietnia 1984 r. w Paryżu) – portugalski wioślarz.

</doc>
<doc id="2050588" url="https://pl.wikipedia.org/wiki?curid=2050588" title="Paweł Mróz (bobsleista)">
Paweł Mróz (bobsleista)

Paweł Mróz (ur. 14 czerwca 1984) – polski bobsleista, olimpijczyk.
Startował na Igrzyskach w Vancouver (2010). W konkurencji czwórek jechał razem z Dawidem Kupczykiem, Marcinem Niewiarą i Michałem Zblewskim. Zawody ukończyli na 14. pozycji. Następnie wystąpił na igrzyskach w Soczi (2014), gdzie w czwórce z Dawidem Kupczykiem, Danielem Zalewskim i Michałem Kasperowiczem zajął 27. miejsce. Polski zespół został jednak zdyskwalifikowany wobec stwierdzonego dopingu u Zalewskiego.

</doc>
<doc id="2050590" url="https://pl.wikipedia.org/wiki?curid=2050590" title="Oleg Semionov">
Oleg Semionov

Oleg Semionov (ur. 21 sierpnia 1988 r.) – litewski wioślarz.

</doc>
<doc id="2050591" url="https://pl.wikipedia.org/wiki?curid=2050591" title="Maciej Kurowski">
Maciej Kurowski

Maciej Kurowski (ur. 19 czerwca 1986 w Jeleniej Górze) – polski saneczkarz w konkurencji jedynek, uczestnik zimowych igrzysk olimpijskich 2010, 2014 oraz 2018, zawodnik klubu KS Śnieżka Karpacz.
Podczas mistrzostw świata zadebiutował w 2007 roku, które rozegrano na torze w Igls, zajmując w nich 38. miejsce. Na igrzyskach olimpijskich w Vancouver został sklasyfikowany na 23. miejscu. Cztery lata później na igrzyskach w Soczi ponownie zajął 23. miejsce. Ponadto wystąpił w składzie polskiej drużyny (obok Natalii Wojtuściszyn i dwójki Patryk Poręba / Karol Mikrut) w debiutującym na igrzyskach konkursie sztafet – Polacy zajęli 8. pozycję. Wielokrotnie startował na Mistrzostwach świata i Mistrzostwach Europy. Najlepszy wynik zanotował podczas Mistrzostw Europy w Altenbergu w 2016 roku w konkurencji sztafet, gdzie wywalczył piąte miejsce wraz z Natalią Wojtuściszyn, Wojciechem Chmielewskim i Jakubem Kowalewskim. Wynik ten powtórzył rok później podczas Mistrzostw Europy w Königssee, gdzie Wojtuściszyn zastąpiła Ewa Kuls.
W lipcu 2019 r. zakończył karierę sportową.

</doc>
<doc id="2050592" url="https://pl.wikipedia.org/wiki?curid=2050592" title="Valdas Varasinskas">
Valdas Varasinskas

Valdas Varasinskas (ur. 3 września 1988 r.) – litewski wioślarz.

</doc>
<doc id="2050593" url="https://pl.wikipedia.org/wiki?curid=2050593" title="Eqrem Vlora">
Eqrem Vlora

Eqrem Vlora, Eqrem bej Vlora (ur. 1 grudnia 1885 we Wlorze, zm. 19 marca 1964 w Wiedniu) – albański polityk, pisarz i działacz niepodległościowy, syn Syrji Vlory – deputowanego do parlamentu osmańskiego, bratanek Ismaila Qemala.
Życiorys.
Pochodził z rodziny posiadaczy ziemskich z południa Albanii, był synem Syrji beja Vlory i Miry z d. Toptani. Po ukończeniu szkoły powszechnej we Wlorze kontynuował naukę w wiedeńskim gimnazjum Theresianum. W latach 1903–1906 studiował prawo na uniwersytecie stambulskim. Po ukończeniu studiów podjął pracę w osmańskim ministerstwie spraw zagranicznych. W 1907 przez trzy miesiące pracował w poselstwie osmańskim w Petersburgu, w tym czasie także podróżował po Europie.
W 1912 dołączył do grona działaczy niepodległościowych (jako delegat Wlory), którzy uchwalili deklarację niepodległości Albanii. Pełni funkcję wiceprzewodniczącego Senatu powołanego we Wlorze, a w 1914 sekretarza generalnego Ministerstwa Spraw Zagranicznych. Jako przedstawiciel Tirany udał się wraz z delegacją Albańczyków do Neuwied by prosić Wilhelma zu Wieda o objęcie tronu albańskiego.
W okresie międzywojennym dwukrotnie zasiadał w albańskim parlamencie (1923–1926, 1937–1939). W styczniu 1924 w czasie obrad parlamentu sprzeciwił się propozycji Avni Rustemiego, aby uczcić pamięć zmarłego Lenina, twierdząc, że nie zasługuje na upamiętnienie, ktoś kto odpowiada za zbrodnie w czasie rewolucji październikowej.
W 1927 objął stanowisko ministra pełnomocnego i nadzwyczajnego Republiki Albanii w Wielkiej Brytanii, dwa lata później objął kierownictwo albańskiego poselstwa w Atenach.
Agresję włoską na Albanię w 1939 przyjął z zadowoleniem jako rzecznik ścisłej współpracy włosko-albańskiej. Wszedł w skład prowłoskiej Rady Państwa (alb. Keshilli i Shtetit) i zajmował się organizowaniem nowej administracji. W 1942 mianowany ministrem d.s. ziem wyzwolonych. W 1944 pełnił funkcję ministra spraw zagranicznych w proniemieckim rządzie albańskim. Odznaczony Wielką Wstęgą Orderu Skanderbega. Po przejęciu władzy przez komunistów wyemigrował z kraju, początkowo do Włoch, a następnie do Wiednia. Po śmierci został pochowany na cmentarzu w Neustift am Walde.
W 1911 opublikował w Sarajewie wspomnienia w języku niemieckim "Aus Berat und vom Tomor: Tagebuchblätter", będące interesującym obrazem albańskiego ruchu niepodległościowego w początkach XX wieku. W 1968 w Monachium wydano pośmiertnie uzupełnione wydanie pamiętników Vlory, w dwóch tomach jako "Lebenserinnerungen" (Pamiętniki). W rękopisie pozostało jego monumentalne dzieło "Beiträge zur Geschichte der Türkenherrschaft in Albanien: eine historische Skizze", przedstawiające dzieje rodów albańskich w średniowieczu. Współpracował z bawarską tłumaczką Kanunu na język niemiecki – Marie Amelie Freiin von Godin.
W życiu prywatnym był żonaty (żona Hedije z d. Vrioni), miał dwie córki (Shehzade, Aishe). W 2014, w 50 rocznicę śmierci Vlory jego doczesne szczątki zostały przewiezione do Albanii i spoczęły w Kaninie. Oma rodzinny Eqrema Vlory został przekształcony w muzeum. Imię Vlory nosi jedna z ulic w Orikum.
W 1942 został odznaczony Orderem Skanderbega.

</doc>
<doc id="2050594" url="https://pl.wikipedia.org/wiki?curid=2050594" title="Ioan Mihaila">
Ioan Mihaila

Ioan Mihaila (ur. 7 stycznia 1988 r. w Vatra-Dornei) – rumuński wioślarz.

</doc>
<doc id="2050595" url="https://pl.wikipedia.org/wiki?curid=2050595" title="Valentin Piticariu">
Valentin Piticariu

Valentin Piticariu (ur. 20 listopada 1984 r. w Vatra-Dornei) – rumuński wioślarz.

</doc>
<doc id="2050597" url="https://pl.wikipedia.org/wiki?curid=2050597" title="Marcin Niewiara">
Marcin Niewiara

Marcin Piotr Niewiara (ur. 2 kwietnia 1981 we Wrocławiu) – polski bobsleista, olimpijczyk.
Startował na igrzyskach w Vancouver. W konkurencji dwójek razem z Dawidem Kupczykiem zajął 16. miejsce. W konkurencji czwórek jechał razem z Dawidem Kupczykiem, Pawłem Mrozem i Michałem Zblewskim. Zawody ukończyli na 14. pozycji.
Sportową karierę rozpoczął od lekkoatletyki, uprawiał biegi sprinterskie (medalista mistrzostw Polski młodzieżowców w biegu na 100 metrów).

</doc>
<doc id="2050599" url="https://pl.wikipedia.org/wiki?curid=2050599" title="Kachaber Mżawanadze">
Kachaber Mżawanadze

Kachaber Mżawanadze (ur. 2 października 1978 w Kobuleti) – Gruziński piłkarz, grający w Interze Baku. Występuje na pozycji obrońcy.

</doc>
<doc id="2050601" url="https://pl.wikipedia.org/wiki?curid=2050601" title="Wiktorian Pius">
Wiktorian Pius

Wiktorian Pius FSC, "Claudio Bernabé Cano" (ur. 7 lipca 1905 w San Millán de Lara w prowincji Burgos, zm. 9 października 1934 w Turón; Asturia) – święty Kościoła katolickiego, hiszpański zakonnik, ofiara prześladowań religijnych poprzedzających wybuch hiszpańskiej wojny domowej.
Uczęszczał do szkoły lasalianów w Bujedo. Wstąpił do zakonu Braci Szkolnych i przyjął imiona zakonne Wiktorian Pius. W wieku 18 lat złożył śluby zakonne, a w siedem lat później 22 sierpnia 1930 roku śluby wieczyste. Podjął pracę jako nauczyciel prowadząc jednocześnie chóry szkolne. Do kolegium Zgromadzenia Braci Szkół Chrześcijańskich pod wezwaniem Matki Bożej z Covadonga w Turónie skierowany został we wrześniu 1934 roku.
5 października 1934 roku razem z grupą ośmiu towarzyszy został uwięziony. Przetrzymywani w „domu ludowym” zostali wkrótce rozstrzelani na podstawie wyroku wydanego przez komitet rewolucyjny.
Wiktorian Pius beatyfikowany został przez papieża Jana Pawła II 29 kwietnia 1990 r., a kanonizacja odbyła się 21 listopada 1999 r. w bazylice św. Piotra na Watykanie.
Dniem, w którym wspominany jest w Kościele katolickim jest dzienna rocznica śmierci, 9 października.

</doc>
<doc id="2050603" url="https://pl.wikipedia.org/wiki?curid=2050603" title="Juraj Gajdošík">
Juraj Gajdošík

Juraj Gajdošík (ur. 1 sierpnia 1988 w Galancie) – słowacki wioślarz.

</doc>
<doc id="2050605" url="https://pl.wikipedia.org/wiki?curid=2050605" title="Claudio Bernabé Cano">
Claudio Bernabé Cano



</doc>
<doc id="2050606" url="https://pl.wikipedia.org/wiki?curid=2050606" title="Richard Korec">
Richard Korec

Richard Korec (ur. 22 lipca 1988 r. w Galancie) – słowacki wioślarz.

</doc>
<doc id="2050607" url="https://pl.wikipedia.org/wiki?curid=2050607" title="Pavol Kuhajda">
Pavol Kuhajda

Pavol Kuhajda (ur. 20 lipca 1979 r. w Myjawie) – słowacki wioślarz.

</doc>
<doc id="2050608" url="https://pl.wikipedia.org/wiki?curid=2050608" title="Convair B-36">
Convair B-36



</doc>
<doc id="2050609" url="https://pl.wikipedia.org/wiki?curid=2050609" title="Pavel Lackovič">
Pavel Lackovič

Pavel Lackovič (ur. 13 listopada 1979 w Bratysławie) – słowacki wioślarz.

</doc>
<doc id="2050610" url="https://pl.wikipedia.org/wiki?curid=2050610" title="M-497 Black Beetle">
M-497 Black Beetle

M-497 Black Beetle – amerykański prototyp kolejowego wagonu silnikowego o napędzie odrzutowym, opracowany w 1966 roku przez inżynierów z kolei New York Central Railroad pod kierownictwem Dona Wetzela.
W projekcie wykorzystano dwa silniki General Electric J47-19 z bombowca Convair B-36 Peacemaker, które zostały zamontowane z przodu pojazdu, nad kabiną maszynisty pierwotnie spalinowego zespołu trakcyjnego Budd Rail Diesel Car. Jazdy testowe odbywały się na zwyczajnych liniach kolejowych, konkretnie na odcinku pomiędzy Butler w Indianie a Stryker w Ohio. Osiągnięto maksymalną prędkość 296 km/h, ostatecznie projekt został jednak zarzucony, silniki zdemontowane, a wagon do 1977 roku wykorzystywany w tradycyjnym systemie.

</doc>
<doc id="2050611" url="https://pl.wikipedia.org/wiki?curid=2050611" title="Obwód akmolski">
Obwód akmolski

Obwód akmolski (, "Akmoła obłysy"; , "Akmolinskaja obłast´"; 1939–60 obwód akmoliński; 1961–92 obwód celinogradzki) – obwód Kazachstanu. Zamieszkany jest łącznie przez 743 800 osób, z czego 124 000 żyje w jego stolicy, Kokczetawie. Obwód obejmuje stolicę Kazachstanu, Astanę, jednak ta jest od niego politycznie niezależna. Razem z obwodem karagandyjskim są jedynymi obwodami które nie graniczą z innymi państwami. Obwód akmolski graniczy od południa z obwodem karagandyjskim, z północy z obwodem północnokazachstańskim, ze wschodu z obwodem pawłodarskim, i z zachodu z obwodem kustanajskim.

</doc>
<doc id="2050613" url="https://pl.wikipedia.org/wiki?curid=2050613" title="Paisij Chilendarski">
Paisij Chilendarski



</doc>
<doc id="2050614" url="https://pl.wikipedia.org/wiki?curid=2050614" title="Jan Agrikola">
Jan Agrikola



</doc>
<doc id="2050615" url="https://pl.wikipedia.org/wiki?curid=2050615" title="Dawit Odikadze">
Dawit Odikadze

Dawit Odikadze (ur. 14 kwietnia 1981 w Tbilisi) – Gruziński piłkarz, grający w Dinamo Tbilisi. Występuje na pozycji pomocnika. W reprezentacji Gruzji zadebiutował w 2005 roku. Do tej pory rozegrał w niej 14 meczów (stan na 7 maja 2012).

</doc>
<doc id="2050616" url="https://pl.wikipedia.org/wiki?curid=2050616" title="Kodra (osiedle)">
Kodra (osiedle)

Kodra (ukr. "Кодра") – osiedle typu miejskiego na Ukrainie w rejonie buczańskim obwodu kijowskiego.
Historia.
W 1989 liczyło 1991 mieszkańców.
W 2013 liczyło 1443 mieszkańców.

</doc>
<doc id="2050617" url="https://pl.wikipedia.org/wiki?curid=2050617" title="Maciej Biega">
Maciej Biega

Maciej Biega (ur. 7 lutego 1989) – polski łyżwiarz szybki, olimpijczyk. Zawodnik SKŁ Górnik Sanok.
W 2005 ukończył Gimnazjum nr 2 im. Królowej Zofii w Sanoku.
Zdobył wicemistrzostwo Polski w 2010. Startował na Igrzyskach w Vancouver, gdzie był formalnie jedynym przedstawicielem województwa podkarpackiego. W biegu na 500 metrów zajął 38. miejsce.
W 2010 otrzymał Nagrodę Miasta Sanoka za rok 2009 w dziedzinie działalności sportowej.

</doc>
<doc id="2050618" url="https://pl.wikipedia.org/wiki?curid=2050618" title="A zöld, a bíbor és a fekete">
A zöld, a bíbor és a fekete

A zöld, a bíbor és a fekete (węg. "Zieleń, purpura i czerń") – kompilacja wydana w 1995 roku na CD i MC, poświęcona pamięci zmarłego w 1987 roku Sándora Bencsika.
Tytułowy utwór.
Pomysł na utwór "A zöld, a bíbor és a fekete" miał były basista P. Box, József Sáfár, który pojawił się w tym zespole w 1982 roku. Początkowo pozostali muzycy zespołu odrzucili pomysł. Jednakże po śmierci Béli Radicsa postanowiono nagrać utwór zadedykowany Radicsowi. Tekst napisał Sándor Csiga, a piosenkę zaśpiewał Gyula Vikidál. Słowa z piosenki, "zöld csillag" ("zielona gwiazda"), wiążą się z kompozycją Radicsa pod tym samym tytułem. Jeszcze w 1982 roku został wydany singel "A zöld, a bibor és a fekete / Valami rock and roll", na którym znalazł się utwór. Zamieszczono go także na albumie z 1983 roku, "Kő kövön". W 1995 roku w hali Petőfi Csarnok zespół P. Mobil wraz z czterema tenorami rockowymi (Gyulą Billem Deákiem, Péterem Tunyogim, Miklósem Vargą i Gyulą Vikidálem) wykonał ten utwór na żywo w nowej wersji, dedykując go zmarłemu Sándorowi Bencsikowi. Piosenka często jest grana na koncertach przez takich wykonawców jak P. Box, P. Mobil, Mobilmánia, Boxer, Deák Bill Blues Band czy Miklósa Vargę. Do tytułu piosenki odnosi się także nazwa zespołu Zöld a Bíbor Band. Ku pamięci zmarłego w 2008 roku Pétera Tunyogiego miano dodać do piosenki nową strofę, ale ostatecznie do tego nie doszło.

</doc>
<doc id="2050620" url="https://pl.wikipedia.org/wiki?curid=2050620" title="Zabujannia">
Zabujannia

Zabujannia (ukr. Забуяння) – wieś na Ukrainie, w obwodzie kijowskim, w rejonie buczańskim.

</doc>
<doc id="2050621" url="https://pl.wikipedia.org/wiki?curid=2050621" title="Akademie der Bildenden Künste München">
Akademie der Bildenden Künste München



</doc>
<doc id="2050623" url="https://pl.wikipedia.org/wiki?curid=2050623" title="Roberto Belangero">
Roberto Belangero

Roberto Belangero (ur. 28 czerwca 1928 w São Paulo, zm. 30 października 1996 w São Paulo) – brazylijski piłkarz występujący podczas kariery na pozycji ofensywnego pomocnika.
Kariera klubowa.
Prawie całą piłkarską karierę Roberto Belangero spędził w Corinthians Paulista, gdzie występował w latach 1947-1960. Podczas tego trzykrotnie zdobył mistrzostwo stanu São Paulo - Campeonato Paulista w 1951, 1952 i 1954 oraz trzykrotnie wygrał "Turniej Rio-São Paulo" w 1950, 1953 i 1954 roku. W 1961 roku występował w argentyńskim Newell’s Old Boys Rosario.
Kariera reprezentacyjna.
W reprezentacji Brazylii Roberto Belangero zadebiutował 17 listopada 1955 w zremisowanym 3-3 meczu z reprezentacją Paragwaju, którego stawką było Copa Oswaldo Cruz 1955. W 1956 roku Belangero uczestniczył w Copa América 1956, na której Brazylia zajęła czwarte miejsce. Na turnieju Belangero wystąpił w czterech meczach z: Paragwajem, Peru, Argentyną i Urugwajem. W 1957 roku Belangero uczestniczył w Copa América 1957, na której Brazylia zajęła drugie miejsce. Na turnieju Belangero wystąpił we wszystkich sześciu meczach z: Chile, Ekwadorem, Kolumbią, Urugwajem, Peru i Argentyną. Ostatni raz w reprezentacji Roberto Belangero wystąpił 18 maja 1958 w wygranym 3-0 meczu z reprezentacją Bułgarii. Z powodu kontuzji nie pojechał na Mistrzostwa Świata 1958. Ogółem w reprezentacji Brazylii wystąpił 16 razy.
Kariera trenerska.
Po zakończeniu kariery piłkarskiej Roberto Belangero miał krótki epizod trenerski w Corinthians Paulista w 1964 roku.

</doc>
<doc id="2050625" url="https://pl.wikipedia.org/wiki?curid=2050625" title="Krija (joga)">
Krija (joga)



</doc>
<doc id="2050627" url="https://pl.wikipedia.org/wiki?curid=2050627" title="Cazale">
Cazale

Cazale (także: "Casale", wcześniej: prawdopodobnie "Canton de Plateaux") – wieś na Haiti, w północno-zachodniej części kraju, w górskim, niedostępnym rejonie, 44–45 kilometrów od Port-au-Prince, stolicy kraju. Jest głównym ośrodkiem zamieszkałym przez Polonię na Haiti, zwaną tu "Lapologne".
Nazwa.
Pierwotna nazwa wsi brzmiała prawdopodobnie "Canton de Plateaux" ("róg płaskowyżów"), ale została zmieniona przez Polaków, na cześć jednego z pierwszych osadników, nazwiskiem Zalewski (lub przezwiskiem Zal).
Położenie.
Wieś jest umiejscowiona na szczycie wylesionego wzniesienia, nad rzeką Ti Marre ("Rivière Ti Marre"). Sąsiaduje z innymi wsiami tego rejonu, zamieszkałymi przez Haitańczyków o innych korzeniach.
Historia.
Po zwycięstwie rewolucji haitańskiej około 400 Polaków postanowiło osiedlić się w nowym haitańskim państwie na stałe, co mogli uczynić dzięki ich zasługom. Wśród zasiedlonych miejscowości znajdowała się wieś Cazale. Zamieszkali dawni legioniści wzięli sobie miejscowe Haitanki za żony i założyli rodziny.
Za czasów amerykańskiej okupacji Haiti do Cazale przyjeżdżał Faustyn Wirkus, który dowiedział się tam o historii lokalnych mieszkańców, noszących polsko brzmiące nazwiska, a także posługujących się polskimi wulgaryzmami. Próbował poślubić miejscową Mulatkę Marię, lecz ostatecznie do niczego nie doszło. 
W okresie dyktatury Françoisa Duvaliera mieszkańcy Cazale byli stale narażeni na ataki ze strony reżimu z powodu propagowanej wtedy rewanżystowsko-rasistowskiej ideologii nuaryzmu, będącej odmianą czarnego nacjonalizmu. Głosiła ona, że każdy kto ma jaśniejszy odcień skóry jest potencjalnym wrogiem państwa i narodu. Zagrożenie dla mieszkańców wynikało także z faktu, że wieś była prężnym ośrodkiem opozycyjnym, przechowującym działaczy z całego kraju (m.in. , będącego przywódcą lewicowej partii PUCH), a miejscowe władze były zdolne do sprzeciwu wobec rozporządzeń dyktatury. Doprowadziło to do sytuacji, w której Duvalier zaczął wysuwać oskarżenia, że Cazalczycy chcą stworzyć polską komunistyczną republikę na swoim terenie.
Z tychże powodów (lub powodu, gdyż bycie jaśniejszym oraz w opozycji było ze sobą wzajemnie sprzężone) w 1965 roku doszło do pierwszej rzezi Mulatów we wsi, dokonanej przez szwadrony śmierci Papy Doca, a do następnej w 1969, kiedy mieszkańcy pod przywództwem Jeremy Eliaser zbuntowali się przeciwko nakładanym przez Tonton Macoute podatkom, wśród których znajdował się między innymi podatek od pobierania wody z rzeki. Do trzeciej masakry doszło 27 marca 1969 roku, kiedy szwadrony śmierci zamordowały w okolicach wsi 11 osób, a także zniszczyły wiele zachowanych dokumentów Polonii. Czwarty atak ze strony tajnej policji odbył się 4 kwietnia 1969 roku (w Wielki Piątek), co zakończyło się spaleniem wielu domów i gwałtami. W reakcji mieszkańcy wzniecili bunt i spalili budynek prefektury policji oraz portrety Duvaliera. W odpowiedzi dyktator wysłał do wsi 500 żołnierzy z misją dokonania bezwzględnej pacyfikacji. Zakończyło się to dziesiątkami zabitych, spaleniem 80 domów oraz wielodniowymi gwałtami kobiet (gwałcenie lokalnych kobiet było częścią rozkazu dyktatora, który w ten sposób chciał „oczyścić” Haiti z nieafrykańskiego „elementu”). Dziś wydarzenia te upamiętnia stojący nad rzeką niewielki pomnik z napisem "Społeczność Cazale nie zapomni".
Efekty masakr były dramatyczne dla społeczności Cazale – od lat 70. liczba jasnowłosych oraz niebieskookich mieszkańców-potomków legionistów zdecydowanie zmalała. Zniszczeniu uległo też praktycznie całe materialne dziedzictwo Cazalczyków – wśród nich bezcenne drewniane domy zbudowane w sposób podobny do polskich. 
W styczniu 2010 roku Cazale padło ofiarą trzęsienia ziemi oraz epidemii cholery.
Zabudowa.
Miejscowość składa się z domów zbudowanych z plecionej słomy, obłożonych błotem i liśćmi bananowca, nazywanymi "cailles-pailles". Kilka najstarszych domostw jest murowanych, a nawet zdobionych w sposób podobny do wzoru tyrolskiego. Do 1996 istniał murowany, prosty kościół katolicki, który uległ zawaleniu tuż przed mszą (bez ofiar, od tego czasu rolę kościoła pełnił przystosowany barak). Na wyposażeniu zachował się obraz Matki Boskiej, zbliżony do wizerunku częstochowskiego. Nowy kościół katolicki pw. św. Michała Archanioła ("Église Saint Michel Archange") funkcjonuje od 2003 roku.
W latach 70. polski badacz i historyk, Tadeusz Łepkowski, odwiedzając Cazale dostrzegł w architekturze ówczesnych domostw polskie wpływy kulturowe – niektóre domy zbudowane były na podobieństwo dworków małopolskich z gankiem – były drewniane i z werandą karaibską, ale zadaszenie było typowo dworkowe. Zauważył również, że ogródki domostw znajdowały się z frontu, co normalnie nie jest spotykane na Haiti, a pojawia się tylko tam, gdzie mieszkać mieli polscy osadnicy. Jeszcze do 2016 roku można było je napotkać, lecz potem huragan Matthew doprowadził do ich zniknięcia z krajobrazu.
Zanim tajna policja Duvaliera dokonała nieodwracalnych zniszczeń w Cazale można było obejrzeć także charakterystyczne drewniane domy z gankami o pochodzeniu kresowym, niespotykane na tych obszarach Haiti, które nie posiadały polskich osadników. Przypominać miały szlacheckie dworki.
Infrastruktura.
Osada nie posiada właściwie żadnej większej drogi dojazdowej, co wpływa na jej znaczącą izolację od reszty kraju. Do niedawna we wsi nie było elektryczności, telefonu, szkół, bieżącej wody, przychodni, sklepów ani pojazdów mechanicznych. Również cmentarz przestał być używany (polskie nazwiska) – w zamian zmarłych zaczęto grzebać przy chałupach. 
Od 2016 roku w Cazale działa zespół szkolno-przedszkolny "Ecole Mixte Réparateur Des Brèches", funkcjonujący dzięki wsparciu organizacji charytatywnej "Lazarus Commission" oraz dobrowolnych darczyńców. Szkoła zatrudnia 18 Haitańczyków i kształci ok. 207 uczniów na różnych poziomach nauczania. Poza standardowym programem uczniowie mogą również brać udział w cotygodniowych lekcjach języka polskiego, a także zdobywać wiedzę z zakresu polskiej kultury. Umożliwia im to współpraca z Ośrodkiem Rozwoju Polskiej Edukacji za Granicą oraz organizacją charytatywną Elżbiety i Krzysztofa Szybińskich. W 2023 roku Konsulat Honorowy RP na Haiti ufundował szkole instalację fotowoltaiczną, zapewniającą stałe źródło prądu. W tym samym roku, z inicjatywy podróżnika i youtubera Mateusza Jakubowskiego, zorganizowana została zbiórka publiczna na rzecz zbudowania nowych sal lekcyjnych dla szkoły. Udało się na ten cel zebrać ponad 60 tysięcy złotych (stan na 5 marca 2023).
Oprócz "Ecole Mixte Réparateur Des Brèches" we wsi działają także szkoły parafialne.
W Cazale funkcjonuje prosta sieć wodociągowa ciśnieniowo-grawitacyjna, zapewniająca mieszkańcom dostęp do wody pitnej. Z myślą o zapotrzebowaniu rolnictwa w wodę funkcjonuje system irygacyjny.
Opieką zdrowotną mieszkańców wioski oraz okolic zajmuje się przychodnia „Łaski Dobrego Samarytanina” ("Centre Sante de la Grace du Bon Samaritain"), założona, prowadzona i finansowana przez organizację non-profit "Real Hope For Haiti".
Ludność.
Mieszkańcy są bardzo ubodzy. W wyniku zawirowań historycznych nie zachowały się żadne stare dokumenty, zdjęcia, czy pamiątki dotyczące historii polskiej społeczności. Polacy z Cazale zatracili także umiejętność mówienia po polsku na rzecz kreolskiego haitańskiego, jednakże wraz z rozwojem szkolnictwa we wsi przywrócono naukę języka polskiego dla dzieci.
Cazalczycy są biali lub, po zmieszaniu z tubylcami, Mulatami. Mówią o sobie "Polacy", choć ma to dla nich znaczenie raczej abstrakcyjne. Zachowali szczątkowe obyczaje (taniec "polka", warkocze zaplatane na sposób słowiański) i kilka powiedzeń. Najczęściej spotykane nazwisko to "Belno" (od "Belnowski" – nazwiska skracano i upraszczano).
Cazale w literaturze.
W sierpniu 1996 wieś odwiedził włoski reporter Riccardo Orizio. Rozdział o "Lepologne" znalazł się w jego książce "Zaginione białe plemiona", wydanej w 2000, gdzie szczegółowo opisał losy Polaków na Karaibach.

</doc>
<doc id="2050628" url="https://pl.wikipedia.org/wiki?curid=2050628" title="Obwód ałmacki">
Obwód ałmacki

Obwód ałmacki (kaz: Алматы облысы, "Ałmaty obłysy") – 15. z 17. pod względem powierzchni obwód Kazachstanu. Centrum administracyjnym jest miasto Konajew.
Geografia.
Obwód graniczy z Kirgistanem oraz Chinami (region autonomiczny Sinciang - Turkiestan Chiński). Oprócz tego, graniczy z obwodem żambylskim z zachodu, obwodem ulytauskim z północnego-zachodu oraz żetyskim z północy.
Jezioro Bałchasz zajmuje północno-zachodnią część obwodu.

</doc>
<doc id="2050629" url="https://pl.wikipedia.org/wiki?curid=2050629" title="Nick Herbert">
Nick Herbert

Nick Herbert, właśc. Nicholas Le Quesne Herbert (ur. 7 kwietnia 1963 w Cambridge) – brytyjski polityk, członek Partii Konserwatywnej. W rządzie Davida Camerona pełni stanowisko ministra stanu (co odpowiada rangą polskiemu wiceministrowi) ds. reformy policji, urzędując równocześnie w resortach spraw wewnętrznych i sprawiedliwości. Według BBC, jest najbardziej prominentnym otwarcie homoseksualnym politykiem Partii Konserwatywnej.
Ukończył studia na uniwersytecie w swoim rodzinnym Cambridge, gdzie uzyskał dyplomy z prawa i gospodarki przestrzennej. W 1990 został dyrektorem ds. public relations głównej brytyjskiej organizacji promującej takie formy spędzania czasu jak łowiectwo czy wędkarstwo. W 1998 został szefem organizacji Business for Sterling, finansowanej przez środowiska brytyjskiego biznesu sprzeciwiające się przystąpieniu Wielkiej Brytanii do strefy euro. W latach 2000-05 kierował think tankiem Reform.
Po raz pierwszy kandydował do Izby Gmin w 1997 roku, lecz zajął dopiero trzecie miejsce w swoim okręgu wyborczym. Ponownie wystartował w 2005 roku, tym razem z powodzeniem. Był pierwszym w dziejach Partii Konserwatywnej politykiem tego stronnictwa wybranym do parlamentu pomimo tego, iż w kampanii wyborczej nie ukrywał faktu, że jest gejem.
W 2007 został członkiem gabinetu cieni torysów, gdzie najpierw odpowiadał za kwestia sprawiedliwości, a potem rolnictwa, żywności i wsi. Po wygranych przez konserwatystów wyborach w 2010 roku nie wszedł w skład gabinetu, lecz otrzymał stanowisko rządowe nieco niższego szczebla.
W lipcu 2010 reprezentował swoją partię na paradzie EuroPride w Warszawie. Prywatnie, od 2009 pozostaje w tzw. partnerstwie obywatelskim (quasi-małżeństwie wprowadzonym do brytyjskiego prawa głównie z myślą o homoseksualistach) z Jasonem Eadsem, z którym jest związany od 1999 roku. Panowie mieszkają wspólnie na terenie okręgu wyborczego Herberta w hrabstwie West Sussex.

</doc>
<doc id="2050630" url="https://pl.wikipedia.org/wiki?curid=2050630" title="Zaklika z Mydlnik">
Zaklika z Mydlnik



</doc>
<doc id="2050631" url="https://pl.wikipedia.org/wiki?curid=2050631" title="Zbigniew Bródka">
Zbigniew Bródka

Zbigniew Marcin Bródka (ur. 8 października 1984 w Głownie) – polski panczenista, mistrz olimpijski, specjalizujący się na dystansie 1500 m, olimpijczyk. Pierwszy Polak, który zdobył Puchar Świata w łyżwiarstwie szybkim (na dystansie 1500 m) oraz mistrzostwo olimpijskie na tym dystansie.
Mistrz olimpijski na dystansie 1500 metrów w 2014 roku w Soczi oraz brązowy medalista w wyścigu drużynowym razem z Janem Szymańskim oraz Konradem Niedźwiedzkim, i brązowy medalista mistrzostw świata w wyścigu drużynowym w 2013 roku w Soczi. Kilkunastokrotny mistrz Polski, zarówno na krótkim, jak i długim torze.
Jest absolwentem wychowania fizycznego i fizjoterapii na Politechnice Opolskiej oraz specjalizacji trenerskiej w Akademii Wychowania Fizycznego w Krakowie. Zawodowo jest strażakiem pełniącym służbę w Komendzie Powiatowej PSP w Łowiczu. Ukończył Centralną Szkołę Państwowej Straży Pożarnej w Częstochowie.
Przygodę z łyżwami zaczynał od short-tracku w UKS Błyskawica Domaniewice. W latach 2004–2005 podczas studiów reprezentował barwy AZS Politechnika Opole. W roku 2006 był jednym z kandydatów do wyjazdu na igrzyska olimpijskie do Turynu, ostatecznie kontuzja wykluczyła go ze startu. Nie wystartował również w mistrzostwach Europy, które odbywały się w Krynicy-Zdroju. Do ścigania wrócił w marcu 2006. W pierwszym starcie po kontuzji wywalczył 5 złotych medali mistrzostw Polski, wygrywając w wieloboju. Rok później ponownie był najlepszy w klasyfikacji wielobojowej mistrzostw Polski w Białymstoku. W 2007 w biegu na 500 m wygrał, mimo iż na kilkanaście metrów przed metą zajmował 4 pozycję.
Największe sportowe sukcesy w short tracku odniósł w 2005 w mistrzostwach Europy w Turynie, zajmując m.in. 8. miejsce na 1500 m oraz 9. miejsce na 500 m oraz na uniwersjadzie w Innsbrucku.
Na długim torze trenuje od 2008, ponownie jako zawodnik UKS Błyskawica Domaniewice.
W Mistrzostwach Polski w 2009 zajął 5. miejsce (Zakopane), w 2010 zajął 1. miejsce (Zakopane), w 2011 roku zajął 15. miejsce (Warszawa) – po pierwszym dniu Bródka zajmował 3. miejsce, ale drugiego dnia rywalizacji na dystansie 1500 m zaliczył upadek i wycofał się z rywalizacji przed ostatnią konkurencją 10 000 m, w 2012 roku (Tomaszów Mazowiecki) zajął 3. miejsce. W 2013 roku (Tomaszów Mazowiecki) zajął 1. miejsce, pokonując Jana Szymańskiego (2.) oraz Rolanda Cieślaka (3.).
Został członkiem honorowego komitetu poparcia Bronisława Komorowskiego przed wyborami prezydenckimi w Polsce w 2015 roku.
Wielobojowe mistrzostwa Europy.
W 2010 (Hamar) w klasyfikacji ogólnej zajął 16. miejsce, zajmując na poszczególnych dystansach: 500 m – 10. miejsce, 1500 m – 11. miejsce, 5000 m – 20. miejsce. W 2011 (Collalbo) w klasyfikacji ogólnej zajął 13. miejsce, zajmując na poszczególnych dystansach: 500 m – 8. miejsce, 1500 m – 4. miejsce, 5000 m – 20. miejsce. W 2012 (Budapeszt) w klasyfikacji ogólnej zajął 12. miejsce, zajmując na poszczególnych dystansach: 500 m – 2. miejsce (przegrał jedynie z kolegą z reprezentacji Konradem Niedźwiedzkim o 0,01 s), 1500 m – 7. miejsce, 5000 m – 23. miejsce, 10000 m – 12. miejsce. W 2013 (Heerenveen) w klasyfikacji ogólnej zajął 9. miejsce, zajmując na poszczególnych dystansach: 500 m – 2. miejsce (przegrał jedynie z Konradem Niedźwiedzkim o 0,1 s), 1500 m – 2. miejsce (przegrał jedynie z Konradem Niedźwiedzkim o 0,06 s), 5000 m – 14. miejsce. W 2014 (Hamar) w klasyfikacji ogólnej zajął 10. miejsce, zajmując na poszczególnych dystansach: 500 m – 3. miejsce, 1500 m – 3. miejsce, 5000 m – 15. miejsce. W 2015 (Czelabińsk) nie startował w Mistrzostwach Europy.
Wielobojowe mistrzostwa świata.
W 2010 roku (Heerenveen) w klasyfikacji ogólnej zajął 15. miejsce, zajmując na poszczególnych dystansach: 500 m – 8. miejsce, 1500 m – 13. miejsce, 5000 m – 20. miejsce. W 2011 roku (Calgary) nie startował. W 2012 roku (Moskwa) w klasyfikacji ogólnej zajął 11. miejsce, zajmując na poszczególnych dystansach: 500 m – 1. miejsce, 1500 m – 9. miejsce, 5000 m – 18. miejsce, 10000 m – 11. miejsce. W 2013 r. w Hamar ponownie wygrał 500 m. Na 1500 m był 2 za w Boncolce Bokko. Ogólnie w klasyfikacji generalnej zajął 8. miejsce.
Mistrzostwa świata na dystansach.
W 2011 roku podczas mistrzostw świata na dystansach w biegu na 1500 metrów zajął 19. miejsce. Drużyna, w której startował, zajęła ostatnie, 8. miejsce. W 2012 roku zajął 9. miejsce na dystansie 1500 m (1:47,10) w Heerenveen, tracąc 0,66 s do zwycięzcy. Drużyna, w której startował wspólnie z Konradem Niedźwiedzkim i Janem Szymańskim, tak jak przed rokiem, zajęła 8. miejsce. Mistrzostwa świata na dystansach w 2013 r. odbyły się w Soczi. 21.03.2013 r. Bródka zajął 6. miejsce na dystansie 1500 m (1:47,46). Dzień później na dystansie 1000 m wywalczył 5. miejsce (1:09,45), przegrywając brązowy medal o 0,15 s. Drużyna, w której jechał razem z Janem Szymańskim i Konradem Niedźwiedzkim zajęła 3. miejsce.
Puchar Świata – indywidualnie.
Miejsca na podium w zawodach indywidualnych Pucharu Świata chronologicznie.
Sezon 2008/2009 ukończył bez punktów, startował tylko raz na dystansie 1500 m w Erfurcie (31.01.2009), zajmując 19. miejsce w grupie B z czasem – 1:53,77.
Sezon 2009/2010 ukończył na 34. miejscu, gromadząc 17 punktów. Startował w 4 z 6 PŚ na 1500 m, zajmując kolejno:
Sezon 2010/2011 ukończył na 16. miejscu, gromadząc 95 punktów. Startował we wszystkich sześciu PŚ na 1500 m, zajmując kolejno:
Sezon 2011/2012 ukończył na 14. miejscu, gromadząc 120 punktów. Startował we wszystkich sześciu PŚ na 1500 m, zajmując kolejno:
Sezon 2012/2013 ukończył na 1 miejscu w klasyfikacji 1500 m. Po sześciu startach zgromadził 460 punktów i wygrał w klasyfikacji ogólnej. Zajmowane przez niego miejsca i czasy:
W dniach 19–20.01.2013 r. Zbigniew Bródka startował dwukrotnie w Pucharze Świata na dystanse 1000 m w kanadyjskim Calgary. 19.01.2013 r. uzyskał czas 1:07,87 (nowy rekord Polski), uzyskując jako pierwszy polski panczenista wynik poniżej 1:08. 20.01. Uzyskał 2 wynik w historii startów Polaków na 1000 m – 1:08,19. Zajął 2 razy 2. miejsce w grupie B. (4 i 10 wynik zawodów).
Sezon 2013/2014 ukończył na 4. miejscu, gromadząc 386 punktów. Startował we wszystkich sześciu PŚ na 1500 m, zajmując kolejno:
Sezon 2014/2015 ukończył na 10. miejscu, gromadząc 172 punkty. Startował we wszystkich sześciu PŚ na 1500 m, zajmując kolejno:
Sezon 2015/2016 ukończył na 21. miejscu, gromadząc 50 punktów. Startował w 5 z 6 PŚ na 1500 m, zajmując kolejno:
Sezon 2016/2017 ukończył na 17. miejscu, gromadząc 97 punktów. Startował w 5 z 6 PŚ na 1500 m, zajmując kolejno:
Sezon 2017/2018 ukończył na 20. miejscu, gromadząc 69 punktów. Startował w 5 z 6 PŚ na 1500 m, zajmując kolejno:
Sezon 2018/2019 ukończył na 18. miejscu, gromadząc 120 punktów. Startował w 5 z 6 PŚ na 1500 m, zajmując kolejno:
Puchar Świata – drużyna.
Sezon 2010/2011 – Drużyna zajęła 6. miejsce w klasyfikacji ogólnej Pucharu Świata, gromadząc 147 punktów:
Sezon 2011/2012 – Drużyna zajęła 6. miejsce w klasyfikacji ogólnej Pucharu Świata, gromadząc 141 punktów:
Sezon 2012/2013 – Drużyna zajęła 5. miejsce w klasyfikacji ogólnej Pucharu Świata (na koncie 150 pkt):
Sezon 2013/2014 – Drużyna zajęła 4. miejsce w klasyfikacji ogólnej Pucharu Świata (na koncie 265 pkt):
Sezon 2014/2015 – Drużyna zajęła 3. miejsce w klasyfikacji ogólnej Pucharu Świata (na koncie 205 pkt):
Sezon 2015/2016 – Drużyna zajęła 3. miejsce w klasyfikacji ogólnej Pucharu Świata (na koncie 279 pkt):
Sezon 2016/2017 – Drużyna zajęła 8. miejsce w klasyfikacji ogólnej Pucharu Świata (na koncie 165 pkt):
Sezon 2017/2018 – Drużyna zajęła 8. miejsce w klasyfikacji ogólnej Pucharu Świata (na koncie 110 pkt):
Sezon 2018/2019 – Drużyna zajęła 10. miejsce w klasyfikacji ogólnej Pucharu Świata (na koncie 186 pkt). Bródka wziął udział w jednym z trzech drużynowych startów przewidzianych na ten sezon (w Tomakomai zespół w składzie Z. Bródka, A. Wielgat, M. Bachanek zajął 10. miejsce).
Igrzyska olimpijskie.
W 2010 startował na igrzyskach w Vancouver. W biegu na 1500 metrów zajął 27. miejsce z wynikiem 1:49,45.
W 2014 startował na igrzyskach w Soczi. W swoim pierwszym starcie w Soczi, w biegu na 1000 metrów, który się odbył 12 lutego, zajął 14. miejsce. 15 lutego w biegu na 1500 metrów zajął 1. miejsce z wynikiem 1:45,006. Srebro zdobył Holender Koen Verweij, który przegrał z Polakiem o 0,003 s. Biorąc pod uwagę średnią prędkość osiągniętą przez zawodników, Polak wyprzedził Holendra o odległość wynoszącą zaledwie 4,3 cm. Dzięki temu zwycięstwu Zbigniew Bródka został pierwszym polskim panczenistą, który został medalistą olimpijskim oraz pierwszym polskim mistrzem olimpijskim w tej dyscyplinie (przed nim medale w łyżwiarstwie szybkim dla Polski zdobywały kobiety, żadna jednak nie została mistrzynią olimpijską). Wystartował również w biegu drużynowym wraz z Konradem Niedźwiedzkim i Janem Szymańskim. 21 lutego w ćwierćfinale biegu drużynowym mężczyzn Polacy okazali się szybsi od Norwegów o 0,41 s. W półfinałowym biegu, który odbył się tego samego dnia, przegrali z Holandią różnicą 11,29 s. 22 lutego w biegu o brązowy medal Polacy okazał się szybsi od Kanadyjczyków, wyprzedzając ich o 2,33 s. Tym samym Bródka zdobył drugi na tych igrzyskach medal olimpijski.

</doc>
<doc id="2050632" url="https://pl.wikipedia.org/wiki?curid=2050632" title="Mikołaj Zaklika z Międzygórza">
Mikołaj Zaklika z Międzygórza

Mikołaj Zaklika z Międzygórza (Zaklika z Mydlnik, Zaklika z Międzygorza) herbu Topór, (zm. 1408) – kanclerz wielki koronny (w latach 1386-1404). Był synem wojewody sandomierskiego, Jana Zakliki z Międzygórza, który otrzymawszy od króla Kazimierza Wielkiego wieś Międzygórze stał się protoplastą rodu Zaklików. Jako jeden z dwóch synów Jana został przeznaczony do stanu duchownego – pełnił urząd proboszcza sandomierskiego. W 1386 porzucił stan duchowny i został kanclerzem koronnym. Był jednym z wykonawców testamentu królowej Jadwigi.
W 1401 roku był sygnatariuszem unii wileńsko-radomskiej.

</doc>
<doc id="2050634" url="https://pl.wikipedia.org/wiki?curid=2050634" title="Zaklika z Miedzygorza">
Zaklika z Miedzygorza



</doc>
<doc id="2050635" url="https://pl.wikipedia.org/wiki?curid=2050635" title="Kościół św. Katarzyny w Ribe">
Kościół św. Katarzyny w Ribe

Kościół św. Katarzyny w Ribe (duń. Sankt Katharine Kirke lub Sct. Catharinæ Kirke) – kościół położony w Ribe, na wschód od Starego Ratusza. Kościół parafialny w diecezji Ribe.
Kościół św. Katarzyny został wzniesiony razem z klasztorem przez zakon dominikanów. Po nastaniu reformacji w 1536 klasztor zamknięto a dominikanie zostali zmuszeni do zaprzestania działalności. Klasztor podominikański, pomimo że już nigdy nie pełnił funkcji religijnej, należy dzisiaj do najlepiej zachowanych założeń klasztornych na terenie Danii.
Kościół św. Katarzyny i katedra to dwa jedyne kościoły spośród 13 zbudowanych w Ribe przed reformacją, które przetrwały do czasów współczesnych.
Historia.
Zespół kościelno-klasztorny dominikanów w Ribe został założony w 1228 przez dominikanina i późniejszego biskupa Tuve af Ribe. Patronką fundacji została św. Katarzyna ze Sieny. Założenie zostało zbudowane na planie kwadratu w stylu romańskim. W XIV w. zespół rozbudowano.
Obecny kościół został wzniesiony w XV w. w stylu gotyckim z zachowaniem fragmentów poprzedniej budowli. W 1480 dużą donację na rzecz klasztoru uczynił król Danii Chrystian I Oldenburg.
W XVI w. kościół św. Katarzyny rozbudowano. Spłonął on następnie w pożarze ale na żądanie papieża został odbudowany. W latach 20. XX w. kościół został ogromnym nakładem środków odrestaurowany a w 1934 rekonsekrowany.
Do najcenniejszych elementów wyposażenia należy misternie rzeźbiona ambona z 1591 i ołtarz z 1650.
Sam klasztor po desakralizacji spełniał różne funkcje. Do 1864 był m.in. szpitalem dla umysłowo chorych i szpitalem polowym (w czasach wojen); obecnie mieści się w nim dom starców.
Obok kościoła stoi fontanna z posągiem św. Katarzyny. Fontanna powstała ok. 1930 i jest dziełem Andersa Bundgaarda.

</doc>
<doc id="2050638" url="https://pl.wikipedia.org/wiki?curid=2050638" title="Sebastian Druszkiewicz">
Sebastian Druszkiewicz

Sebastian Druszkiewicz (ur. 14 czerwca 1986) – polski łyżwiarz szybki, olimpijczyk. Złoty medalista w sztafecie na Zimowej Uniwersjadzie 2009 w Harbinie. 
Startował na ZIO 2010 w Vancouver, gdzie w biegu na 10 000 metrów zajął 14. miejsce i ZIO 2014 w Soczi, gdzie w biegu na 5000 metrów zajął 23. a na 10 000 metrów 14. miejsce.
W 2015 roku wystąpił do Polskiego Związku Łyżwiarstwa Szybkiego o zgodę na zmianę kadry i reprezentowanie Czech.

</doc>
<doc id="2050640" url="https://pl.wikipedia.org/wiki?curid=2050640" title="Hłewacha">
Hłewacha

Hłewacha (ukr. Глеваха) – osiedle typu miejskiego na Ukrainie w rejonie fastowskim obwodu kijowskiego.
W 1978 liczyła 9,4 tys. mieszkańców.
W 1989 liczyła 10 755 mieszkańców.

</doc>
<doc id="2050642" url="https://pl.wikipedia.org/wiki?curid=2050642" title="Georg Spalatin">
Georg Spalatin

Georg Spalatin, właściwie Georg Burkhardt, w spolszczonej formie Jerzy Spalatyn (ur. 17 stycznia 1484 w Spalt, zm. 16 stycznia 1545 w Altenburgu) – niemiecki duchowny, kaznodzieja i sekretarz elektora saskiego Fryderyka Mądrego, ważna postać okresu reformacji.
Życiorys.
Georg Spalatin studiował na uniwersytetach w Erfurcie (1498–1499, 1505) i w Wittenberdze (1502–1503). Wcześnie związał się ze środowiskami humanistycznymi. W 1505 roku zaczął nauczać w klasztorze Georgenthal i w 1508 roku został wyświęcony. Następnego roku został nauczycielem młodego księcia Jana Fryderyka, który później został elektorem. W 1512 roku został bibliotekarzem Fryderyka Mądrego. Wkrótce został najbardziej zaufanym współpracownikiem księcia elektora. Swoje wpływy wykorzystywał, by chronić przed sądami humanistów i poetów. Poznanie Marcina Lutra zmieniło jego życie i, jeszcze zanim porzucił katolicyzm, korzystał z jego rad. To właśnie Spalatin zdobył u elektora poparcie dla Lutra, chociaż próbował nieco powstrzymywać gwałtowne działania Lutra i to wpływom Spalatina można przypisywać niepewną postawę Lutra we wczesnych latach reformacji.
W 1518 roku Spalatin towarzyszył elektorowi na sejmie w Augsburgu, negocjował z kardynałem Kajetanem i nuncjuszem Miltitzem, był obecny przy wyborze i na koronacji Karola V oraz na sejmie w Wormacji. Podczas pobytu Lutra na zamku w Wartburgu umożliwiał mu korespondencję z Wittenbergą. Pomimo trudności jego sytuacji na dworze Fryderyka Mądrego, który pozostał wierny wierze katolickiej, Spalatin próbował przekonać księcia do poglądów Lutra, co poskutkowało zniesieniem niektórych obrzędów w seminarium w Wittenberdze. Po śmierci Fryderyka Mądrego utrzymał swą pozycję na dworze, jednak jego stałą siedzibą stał się Altenburg, gdzie został kanonikiem i kaznodzieją. 13 sierpnia 1525 roku wygłosił swoje pierwsze kazanie. Jego próby zreformowania seminarium w Altenburgu spotkały się z oporem, zwłaszcza, że jego małżeństwo stało się okazją do krytyki, jednak wykorzystując prawo świeckie przeprowadził dzieło reformacji. W 1526 roku towarzyszył elektorowi Janowi na sejmie w Spirze, brał także udział w wizytacjach. W 1530 brał udział w sejmie w Augsburgu, oraz towarzyszył księciu podczas wyboru króla Ferdynanda w Kolonii. W 1532 brał udział w sejmie w Schweinfurcie, towarzyszył księciu w wyprawie do Wiednia, gdzie ten złożył hołd Ferdynandowi, brał udział w zawieraniu pokoju z Cadan (1534) i w tworzeniu artykułów szmalkaldzkich. Pozostał związany w Uniwersytetem w Wittenberdze i często go odwiedzał. Pod koniec życia popadł w melancholię, jednak pozostał aktywny aż do śmierci.

</doc>
<doc id="2050643" url="https://pl.wikipedia.org/wiki?curid=2050643" title="Jerzy Spalatyn">
Jerzy Spalatyn



</doc>
<doc id="2050646" url="https://pl.wikipedia.org/wiki?curid=2050646" title="Meeting Areva 2010">
Meeting Areva 2010

Meeting Areva 2010 – mityng lekkoatletyczny, który odbył się w Paryżu 16 lipca 2010 roku. Zawody były kolejną odsłoną Diamentowej Ligi.
Rekordy.
Podczas mityngu ustanowiono 3 krajowe rekordy w kategorii seniorów:

</doc>
<doc id="2050651" url="https://pl.wikipedia.org/wiki?curid=2050651" title="Prince of the South">
Prince of the South

Prince of the South – drugi studyjny album amerykańskiego rapera Lila Scrappy’ego. Został wydany 13 maja 2008 roku. Na albumie występuje tylko dwóch raperów Lil’ Flip i J-Bo, członek YoungBloodZ. Jest to pierwszy niezależny album Scrappy’iego.

</doc>
<doc id="2050652" url="https://pl.wikipedia.org/wiki?curid=2050652" title="Ocean Beach">
Ocean Beach

Ocean Beach – dzielnica San Diego, miasta w stanie Kalifornia. Jej główne ulice to Newport Avenue i Voltaire Street. W latach 60. stała się lokalnym centrum ruchu hippisowskiego.
Położona jest nad Oceanem Spokojnym. Powstała w 1887 roku, kiedy deweloperzy William H. Carlson i Frank Higgins zbudowali hotel Cliff House i zaczęli sprzedawać działki. Na początku XX wieku Ocean Beach stał się modnym nadmorskim kurortem z parkiem rozrywki, dancingiem, torem do wrotek i kolejką górską. Część domków wybudowanych wtedy dla turystów przetrwała do dzisiaj. W latach 50. XX wieku Ocean Beach stała się popularna wśród surferów, a w latach 60. zaczęli tu masowo przyjeżdżać hippisi z innych stanów. Dzielnicę okrzyknięto Haight-Ashbury San Diego. Tak jak w innych miastach Kalifornii rosło napięcie pomiędzy młodymi mieszkańcami a policją. Podczas Wielkanocy i Memorial Day w 1968 roku na plaży wybuchły tłumione przez policję zamieszki.
Centrum dzielnicy do dziś zachowało alternatywny, hippsowski charakter. Znajduje się tu targ z żwynością ekologiczną i spółdzielnia Ocean Beach People's Organic Food Market. Na Newport Avenue i Voltaire Street jest wiele barów, kawiarni, sklepów vintage, hemp shopów, sklepów ze sprzętem do surfingu i galerii z antykami. Oprócz molo i plaż popularnych wśród surferów, znajduje się tutaj też plaża dla psów.

</doc>
<doc id="2050654" url="https://pl.wikipedia.org/wiki?curid=2050654" title="Katedra Trójcy Przenajświętszej w Waterford">
Katedra Trójcy Przenajświętszej w Waterford

Katedra Trójcy Przenajświętszej w Waterford (ang. Cathedral of the Most Holy Trinity, Waterford) – główna świątynia rzymskokatolickiej diecezji Waterford-Lismore w Irlandii. Znajduje się w mieście Waterford, przy ulicy Barronstrand Street w centrum miasta.
Historia.
Katedra została zaprojektowana przez architekta z Waterford, Johna Robertsa w 1793 i jest najstarszą katedrą katolicką w Wielkiej Brytanii i Irlandii. Została zbudowana na miejscu starej kaplicy katolickiej, która została zbudowana na wniosek społeczności katolickiej Waterford. Na początku XX wieku wybudowano balustrady, które oddzielały kościół od ulicy; później zostały usunięte. W 1977 katedra została odnowiona po Soborze Watykańskim II. Nowy ołtarz został zainstalowany w ten sposób, aby msze święte były odprawiane twarzą do wiernych ("ad populum"). Dar dziesięciu kryształowych świeczników z Waterford Crystal zwiększył chwałę katedry. Na początku lat 90. XX wieku całkowicie wymieniono posadzkę i przekształcono zakrystię. Dalsze prace zakończyły się w listopadzie 2006 roku z ponownym dopasowaniem wyglądu zewnętrznego i wewnętrznego świątyni.

</doc>
<doc id="2050661" url="https://pl.wikipedia.org/wiki?curid=2050661" title="Maria Sułowska-Dmochowska">
Maria Sułowska-Dmochowska

Maria Sułowska-Dmochowska (ur. 14 listopada 1926 w Głoskowie, zm. 11 czerwca 2010) – polska pedagożka, żołnierz AK. Podczas powstania warszawskiego była sanitariuszką w batalionie szturmowym „Odwet II”. Po zakończeniu walk została wywieziona do Berlina na roboty przymusowe. W 1945 wróciła do Warszawy. Ukończyła studia pedagogiczne i obroniła doktorat. Na Uniwersytecie Warszawskim pracowała jako adiunkt. W okresie „Solidarności” zaangażowała się w działalność "Komitetu Prymasowskiego". Spoczywa na cmentarzu Powązkowskim w Warszawie (kw. 89-2-4).
Publikacje.
Wykaz publikacji według Katalogu NUKAT:

</doc>
<doc id="2050662" url="https://pl.wikipedia.org/wiki?curid=2050662" title="Oficerska Szkoła Artylerii">
Oficerska Szkoła Artylerii

Oficerska Szkoła Artylerii (OSA) – szkoła ludowego Wojska Polskiego kształcąca kandydatów na oficerów artylerii, a od lat 60. XX wieku także wojsk rakietowych.
Lokalizacja.
Szkoła znajdowała się we wschodniej części miasta, w dzielnicy Jakubskie Przedmieście, przy ul. Jana Sobieskiego 36.
Historia.
Rozkazem dowódcy 1 Armii Wojska Polskiego nr 00130 z 5 lipca 1944 - utworzono 1 Szkołę Podchorążych Artylerii (SPA-1). Jej zalążek stanowiła kadra i podchorążowie dywizjonu szkolnego artylerii z Centralnej Szkoły Podchorążych w Riazaniu. Szkołę zlokalizowano w Chełmie, gdzie 15 października 1944 odbyła się promocja jej absolwentów. Rozkazem nr 131 Naczelnego Dowódcy WP z 2 grudnia 1944 1 Szkołę Podchorążych Artylerii przemianowano na Oficerską Szkołę Artylerii nr 1 (OSA-1). W sumie SPA-1 i OSA-1 wykształciły 1500 oficerów.
Na podstawie rozkazu Naczelnego Dowódcy WP nr 58/Org. z 15 marca oraz nr 69/Org. z 30 marca 1945 utworzono w Toruniu Oficerską Szkołę Artylerii nr 2 (OSA-2). Do jej sformowania wykorzystano część kadry i podchorążych z OSA-1 w Chełmie. Inauguracja roku szkolnego w OSA-2 odbyła się 1 września 1945. Jesienią 1945 OSA-1 przeniesiono z Chełma do Olsztyna, gdzie funkcjonowała do wiosny 1946. Na podstawie rozkazu Naczelnego Dowódcy WP z 18 stycznia 1946 została ona rozwiązana, a część kadry i podchorążych włączono w skład OSA nr 2 w Toruniu, którą przemianowano na Oficerską Szkołę Artylerii. 
12 października 1954 Oficerskiej Szkole Artylerii w Toruniu nadano imię gen. Józefa Bema. Rozwój artylerii WP, a szczególnie wprowadzenie na jej uzbrojenie broni rakietowej, spowodował zmiany w profilu kształcenia podchorążych OSA. W ich wyniku Minister Obrony Narodowej rozkazem nr 44/MON z 21 lipca 1965 przemianował szkołę z dniem 30 sierpnia 1965 na Oficerską Szkołę Wojsk Rakietowych i Artylerii.

</doc>
<doc id="2050663" url="https://pl.wikipedia.org/wiki?curid=2050663" title="Budd Boetticher">
Budd Boetticher

Oscar „Budd” Boetticher Jr. (ur. 29 lipca 1916 w Chicago, zm. 29 listopada 2001 w Ramona w Kalifornii) – amerykański reżyser, scenarzysta i producent filmowy. Pod koniec lat 50. zrealizował serię niskobudżetowych westernów, w których wystąpił Randolph Scott. Nominowany do Oscara za najlepsze materiały do scenariusza do dramatu sportowego "Bullfighter and the Lady" (1951).
Absolwent Uniwersytetu Stanowego Ohio. Na początku lat 30. był gwiazdą futbolu w stanie Ohio. Po wyleczeniu kontuzji, W 1940 został zawodowym matadorem w Meksyku. W latach 1941–1943 pracował jako goniec w Hal Roach Studios. Był asystentem Williama Seitera, George’a Stevensa i Charlesa Vidora. W latach 1943–1944 odbył służbę wojskową. W latach 1946–47 realizował filmy propagandowe. W latach 1956–60 wyreżyserował cykl westernów dla firmy produkcyjnej Ranown Cycle. W 1960 opuścił Hollywood, by nakręcić dokument o matadorze Carlosie Arruzie. W 1967 po wielu niepowodzeniach wrócił do Hollywood.

</doc>
<doc id="2050664" url="https://pl.wikipedia.org/wiki?curid=2050664" title="Kő kövön">
Kő kövön

Kő kövön (węg. "Kamień na kamieniu") – drugi album studyjny zespołu P. Box, wydany w 1983 roku na MC i LP.

</doc>
<doc id="2050665" url="https://pl.wikipedia.org/wiki?curid=2050665" title="Bandtkie">
Bandtkie



</doc>
<doc id="2050666" url="https://pl.wikipedia.org/wiki?curid=2050666" title="Because Music">
Because Music

Because Music – niezależna wytwórnia płytowa pochodząca z Francji – założona w 2006 roku przez Emmanuela De Buretel.
Artyści.
Źródło: "Because"

</doc>
<doc id="2050667" url="https://pl.wikipedia.org/wiki?curid=2050667" title="Ciech Cargo">
Ciech Cargo

Ciech Cargo – polskie przedsiębiorstwo transportowe zajmujące się przewozami produktów przemysłu chemicznego. Spółka wchodzi w skład grupy kapitałowej Ciech i pierwotnie nazywała się Transoda.
Historia.
Spółka Transoda powstała w 2000 r. w związku z restrukturyzacją Inowrocławskich Zakładów Chemicznych Soda Mątwy. Początkowo celem działalności przedsiębiorstwa była wyłącznie obsługa bocznicy kolejowej i dostawa surowca do zakładów chemicznych w Mątwach. W 2003 r. spółka otrzymała licencję na wykonywanie przewozów kolejowych po terenie Polski. W 2004 r. rozszerzyła swoją działalność o przewozy drogowe.
W 2006 r. spółka Transoda przejęła spółkę Jantrans i obsługę linii przemysłowej fabryki sody w Janikowie.
Tabor.
W transporcie kolejowym spółka wykorzystuje lokomotywy elektryczne serii 181 oraz spalinowozy SM42 i T448p. Spółka Transoda posiada własne wagony i cysterny do przewozu ładunków serii 408S, 206S, 206Se, 206Sf, 401Ka, 204V, 411V, 426V, 434R i 408R.
Tabor drogowy spółki stanowią samochody Renault Premium 320, Renault Premium C420, MAN 26.414 i Peugeot Tepee. Przedsiębiorstwo jest również właścicielem naczep WZW 35/45 i Schmitz.

</doc>
<doc id="2050670" url="https://pl.wikipedia.org/wiki?curid=2050670" title="Aleksiej Jakimienko">
Aleksiej Jakimienko

Aleksiej Jakimienko (ur. 31 października 1983 w Barnauł) - rosyjski szablista, brązowy medalista olimpijski, sześciokrotny medalista mistrzostw świata (czterokrotnie złoty), 12-krotny medalista mistrzostw Europy.

</doc>
<doc id="2050673" url="https://pl.wikipedia.org/wiki?curid=2050673" title="Kościół św. Anny w Kołaczycach">
Kościół św. Anny w Kołaczycach

Kościół św. Anny w Kołaczycach – rzymskokatolicki kościół parafialny znajdujący się w mieście Kołaczyce w województwie podkarpackim, przy ulicy Kościelnej.
Historia.
Kościół został wybudowany w latach 1903–1906 w stylu neogotyckim jako piąta z kolei. Projektantem świątyni był Stanisław Majerski. Do jego budowy użyto czerwonej cegły i białego kamienia.
Wyposażenie.
Do zabytkowego wyposażenia świątyni należą pochodzące z XVII wieku kropielnica i chrzcielnica, znajdujące się dawniej w starym kościele. Kropielnica wykonana jest z kamienia, reprezentuje styl barokowy. Wykonana została w 1632. Mieści się obecnie w przedsionku świątyni i służy celom sakralnym. Chrzcielnica została wykonana również w stylu barokowym z czarnego marmuru. Używana jest również do celów kultowych.

</doc>
<doc id="2050676" url="https://pl.wikipedia.org/wiki?curid=2050676" title="Vertigo Records">
Vertigo Records

Vertigo Records – brytyjska wytwórnia płyt muzycznych zależna od Universal Music Group. Powstała w 1960 roku.

</doc>
<doc id="2050678" url="https://pl.wikipedia.org/wiki?curid=2050678" title="Herb gminy Ostrów Mazowiecka">
Herb gminy Ostrów Mazowiecka

Herb gminy Ostrów Mazowiecka - na owalnej tarczy w polu zielonym złoty ostrzew, na nim srebrny jastrząb, zrywający się do lotu.

</doc>
<doc id="2050680" url="https://pl.wikipedia.org/wiki?curid=2050680" title="Uniwersytet Kassel">
Uniwersytet Kassel



</doc>
<doc id="2050681" url="https://pl.wikipedia.org/wiki?curid=2050681" title="Cmentarz wojenny nr 38 – Kołaczyce">
Cmentarz wojenny nr 38 – Kołaczyce

Cmentarz wojenny nr 38 – Kołaczyce – austriacki cmentarz z I wojny światowej, zaprojektowany przez Johanna Jägera, znajdujący się w gminie Kołaczyce na obszarze miasta Kołaczyce, około 400 m od drogi Jasło-Pilzno.
Na cmentarzu w 13 mogiłach pojedynczych i 10 zbiorowych, pochowanych jest łącznie 41 żołnierzy:
Cmentarz otoczony jest murem kamiennym z frontową, łukową bramą. W głębi cmentarza znajduje się drewniany krzyż z metalową podwójną glorią na skrzyżowaniu ramion. W 2011 rozpoczęto remont sfinansowany z budżetu Wojewody oraz Rady Ochrony Pamięci Walk i Męczeństwa w Warszawie. Odtworzono zawalony mur cmentarny (wraz z umocnieniem nadrzecznej skarpy) oraz wyremontowano inne elementy wyposażenia.

</doc>
<doc id="2050683" url="https://pl.wikipedia.org/wiki?curid=2050683" title="Jakub Jaworski (łyżwiarz)">
Jakub Jaworski (łyżwiarz)

Jakub Jaworski (ur. 29 lipca 1986 w Białymstoku) – polski łyżwiarz szybki, startujący w short tracku, olimpijczyk.
Startował na Igrzyskach w Vancouver. W biegu na 1500 metrów zajął 27. miejsce.

</doc>
<doc id="2050684" url="https://pl.wikipedia.org/wiki?curid=2050684" title="Universität Kassel">
Universität Kassel



</doc>
<doc id="2050685" url="https://pl.wikipedia.org/wiki?curid=2050685" title="Brytyjsko Polska Izba Handlowa">
Brytyjsko Polska Izba Handlowa



</doc>
<doc id="2050686" url="https://pl.wikipedia.org/wiki?curid=2050686" title="Wyższa Szkoła Oficerska Wojsk Rakietowych i Artylerii">
Wyższa Szkoła Oficerska Wojsk Rakietowych i Artylerii

Wyższa Szkoła Oficerska Wojsk Rakietowych i Artylerii im. gen. J. Bema (WSOWRiA) – uczelnia wojskowa Sił Zbrojnych PRL i III RP w Toruniu.
Formowanie.
Na podstawie Rozporządzenia Rady Ministrów z 23 marca 1965, Oficerska Szkoła Wojsk Rakietowych i Artylerii w Toruniu otrzymała status wyższej uczelni zawodowej. Utworzenie Wyższej Szkoły Oficerskiej Wojsk Rakietowych i Artylerii im. gen. J. Bema przyniosło gruntowne zmiany w systemie kształcenia podchorążych i doskonalenia kadr oficerskich. Uczelnia rozpoczęła kształcenie dowódców-inżynierów na potrzeby jednostek rakietowych i artyleryjskich oraz realizowała zadania naukowo-badawcze. Podchorążowie kończyli kurs samochodowy i uzyskiwali prawo jazdy kategorii "B".
Na mocy Rozporządzenia Rady Ministrów z 7 czerwca 1994 w sprawie zniesienia dotychczasowych wyższych szkół oficerskich w miejsce Wyższej Szkoły Oficerskiej Wojsk Rakietowych i Artylerii powstała Wyższa Szkoła Oficerska im. gen. Józefa Bema. Od października 2002 zamiast tej szkoły utworzono Centrum Szkolenia Artylerii i Uzbrojenia, które szkoliło kadry podoficerskie.
Kształcenie oficerów dla potrzeb wojsk rakietowych i artylerii przejęła Akademia Wojsk Lądowych im. gen. Tadeusza Kościuszki we Wrocławiu.
Kierunki kształcenia.
WSOWRiA kształciła oficerów – dowódców pododdziałów wojsk rakietowych i artylerii na poziomie studiów inżynierskich w specjalnościach artyleria klasyczna i wojska rakietowe.

</doc>
<doc id="2050688" url="https://pl.wikipedia.org/wiki?curid=2050688" title="Cmentarz wojenny nr 39 – Kołaczyce">
Cmentarz wojenny nr 39 – Kołaczyce

Cmentarz wojenny nr 39 – Kołaczyce – austriacki cmentarz z I wojny światowej, zaprojektowany przez Johanna Jägera, znajdujący się w gminie Kołaczyce w mieście Kołaczyce na cmentarzu parafialnym.
Na cmentarzu pochowanych jest łącznie 36 żołnierzy poległych 6, 7 i 8 maja 1915 roku:
Cmentarz jest ogrodzony współczesnym ogrodzeniem metalowym. Pomnik z nałożonym żeliwnym krzyżem oraz krzyże nagrobne są w dobrym stanie.

</doc>
<doc id="2050689" url="https://pl.wikipedia.org/wiki?curid=2050689" title="Extensive Music">
Extensive Music

Extensive Music – szwedzka wytwórnia muzyczna, założona w 1993. Siedziba wtórni znajduje się w Sztokholmie. Należą do niej pod wytwórnie Extensive Music Sweden, Extensive Music UK i Extensive Music JLT.

</doc>
<doc id="2050691" url="https://pl.wikipedia.org/wiki?curid=2050691" title="Andriej Diewiatkin">
Andriej Diewiatkin

Andriej Diewiatkin. ros. Андрей Девяткин (ur. 7 października 1980 w Moskwie) – rosyjski szachista, arcymistrz od 2008 roku.
Kariera szachowa.
Wielokrotnie startował w mistrzostwach Rosji juniorów w różnych kategoriach wiekowych. Normy na tytuł arcymistrza zdobył w latach 2003 (Moskwa, turniej "Aerofłot Open"), 2007 (Saratów) oraz 2008 (Cappelle-la-Grande). Sukcesy w turniejach międzynarodowych:
Najwyższy ranking w dotychczasowej karierze osiągnął 1 listopada 2009 r., z wynikiem 2608 punktów zajmował wówczas 37. miejsce wśród rosyjskich szachistów.

</doc>
<doc id="2050692" url="https://pl.wikipedia.org/wiki?curid=2050692" title="Paula Bzura">
Paula Bzura

Paula Bzura (ur. 4 września 1990 w Białymstoku) – polska łyżwiarka szybka startująca w short tracku, olimpijka, medalistka mistrzostw Europy.
Kariera sportowa.
Startowała na Igrzyskach w Vancouver. W biegu na 1000 metrów zajęła 14. miejsce. W biegu na 1500 metrów zajęła 33. miejsce.
20 stycznia 2013 roku podczas Mistrzostw Europy w Short Tracku 2013 zdobyła brązowy medal w biegu sztafetowym kobiet, reprezentując Polskę wspólnie z Patrycją Maliszewską, Natalią Maliszewską, Aidą Bellą oraz Martą Wójcik (Wójcik biegła tylko w eliminacjach).

</doc>
<doc id="2050695" url="https://pl.wikipedia.org/wiki?curid=2050695" title="Universität Wien">
Universität Wien



</doc>
<doc id="2050696" url="https://pl.wikipedia.org/wiki?curid=2050696" title="Saadanius">
Saadanius

Saadanius – rodzaj ssaka naczelnego żyjącego w oligocenie na terenach Półwyspu Arabskiego, blisko spokrewnionego z ostatnim wspólnym przodkiem małp Starego Świata i małp człekokształtnych, tworzących razem grupę małp wąskonosych. Gatunkiem typowym rodzaju jest "Saadanius hijazensis", znany z jednej niekompletnej czaszki, wstępnie datowanej na 29–28 milionów lat. Okaz ten odkryto w 2009 roku w zachodniej Arabii Saudyjskiej, w pobliżu Mekki i po raz pierwszy opisano w 2010 r., po uprzednim porównaniu ze współczesnymi i kopalnymi małpami wąskonosymi.
"Saadanius" osiągał średnie rozmiary jak na małpę wąskonosą – masę jego ciała szacuje się na około 15–20 kg. Miał dłuższą twarz niż współczesne małpy wąskonose i nie posiadał rozbudowanych zatok czołowych (przestrzeni powietrznej w obrębie kości twarzoczaszki służącej filtracji powietrza) spotykanych u współczesnych małp wąskonosych. Miał jednak kostny kanał uszny (ektotympanum) i zęby podobne do spotykanych u małp wąskonosych. Odkrycie "Saadanius" może pomóc w uzyskaniu odpowiedzi na pytania dotyczące wyglądu ostatnich wspólnych przodków małp Starego Świata i małp człekokształtnych, a także pomóc ustalić moment podziału ewolucyjnego pomiędzy obie grupy naczelnych.

</doc>
<doc id="2050697" url="https://pl.wikipedia.org/wiki?curid=2050697" title="Patrycja Maliszewska">
Patrycja Maliszewska

Patrycja Maliszewska (ur. 12 marca 1988 w Białymstoku) – polska łyżwiarka szybka, czołowa polska zawodniczka w short tracku, sześciokrotna medalistka mistrzostw Europy. Mistrzyni Europy z Dordrecht (2015), dwukrotna olimpijka. Zawodniczka klubu Juvenia Białystok, wielokrotna mistrzyni Polski.
Kariera.
15 stycznia 2011 zdobyła srebrny medal mistrzostw Europy na 500 metrów – jest to pierwszy medal Polski w zawodach tej rangi w short tracku.
19 stycznia 2013 roku w szwedzkim Malmö Maliszewska zdobyła swój drugi w karierze krążek Mistrzostw Europy. W finale startowały cztery zawodniczki: Polka, Arianna Fontana (Włochy), Jorien ter Mors (Holandia) i Tatiana Borodulina (Rosja). Po dobrym starcie, Maliszewska przegrała walkę o drugą pozycję z Holenderką.
Dzień później na tej samej imprezie zdobyła brązowy medal w biegu sztafetowym kobiet, reprezentując Polskę wspólnie ze swoją młodszą siostrą Natalią Maliszewską, Aidą Bellą, Paulą Bzurą oraz Martą Wójcik (Wójcik biegła tylko w eliminacjach).
Na Mistrzostwa Europy (2015) w holenderskim Dordrecht zdobyła złoty medal na 3000 m oraz dwa brązowe medale; na 500 m oraz w wieloboju.
Zimowe Igrzyska Olimpijskie 2010.
Maliszewska wystartowała na zimowych igrzyskach olimpijskich w Vancouver. W biegu na 500 metrów zajęła 29. miejsce, a w biegu na 1500 metrów także uplasowała się na tej pozycji.
Zimowe Igrzyska Olimpijskie 2014.
Maliszewska wystartowała na XXII Igrzyskach Olimpijskich w Soczi jako jedyna reprezentantka Polski w short tracku. Nie zakwalifikowała się do ćwierćfinału na 500 metrów, zakończyła wyścig na czwartym miejscu. Podczas wywiadu z TVP Sport wyznała, że wiąże duże nadzieje z kolejną konkurencją short tracku – biegiem na 1000 metrów. We wtorek, dwunastego dnia Igrzysk wystartowała w tejże konkurencji, jej rywalkami były: Brytyjka Elise Christie, Japonka Ayuko Itu i Włoszka Elena Viviani. Polka uzyskała drugą pozycję i tym samym przeszła do ćwierćfinału. W piątek, piętnastego dnia Igrzysk Maliszewska zajęła czwarte miejsce i tym samym zakończyła swoje występy na Olimpiadzie 2014.

</doc>
<doc id="2050702" url="https://pl.wikipedia.org/wiki?curid=2050702" title="Cmentarz wojenny w Szepietowie">
Cmentarz wojenny w Szepietowie

Cmentarz wojenny w Szepietowie – zabytkowy cmentarz z I wojny światowej wpisany do rejestru zabytków nr rej.: A-435 z 30.12.1991, znajdujący się w mieście Szepietowo, w województwie podlaskim.
Cmentarz znajduje się w pobliżu miejsca przecięcia się drogi krajowej nr 66 z linią kolejową nr 6. Spoczywają na nim żołnierze polegli w 1915 w bitwie pod Plewkami (52 Niemców i 39 Rosjan). Powierzchnia cmentarza – 0,02 ha.

</doc>
<doc id="2050704" url="https://pl.wikipedia.org/wiki?curid=2050704" title="Maciej Jodko">
Maciej Jodko

Maciej Jodko (ur. 24 listopada 1982 w Rzeszowie) – polski snowboardzista, olimpijczyk i wielokrotny medalista mistrzostw polski w kolarstwie zjazdowym, 4 Crossie i Dualu. Jako snowboardzista reprezentuje klub AZS Zakopane.
Startował na Igrzyskach w Vancouver. W snowcrossie zajął 27. miejsce. W sezonie 2010/2011 zajął 3. miejsce w Pucharze Europy w Snowboard Cross uzyskując w końcowej klasyfikacji generalnej 1835 punkty.
Ważniejsze osiągnięcia w Kolarstwie:

</doc>
<doc id="2050705" url="https://pl.wikipedia.org/wiki?curid=2050705" title="Georg-August-Universität Göttingen">
Georg-August-Universität Göttingen



</doc>
<doc id="2050709" url="https://pl.wikipedia.org/wiki?curid=2050709" title="Adalbert Hamman">
Adalbert Hamman

Adalbert Gautier Hamman (ur. 14 czerwca 1910 w Rahling, zm. 20 lipca 2000 w Paryżu) – francuski franciszkanin, patrolog, autor publikacji z zakresu historii wczesnego kościoła chrześcijańskiego.
Był wykładowcą patrystyki na Uniwersytecie w Montreal oraz Instytutu Patrystycznego Augustinianum w Rzymie. Hamman wydawał też pisma Ojców Kościoła. W 2003 roku ustanowiono na jego cześć "Nagrodę Adalberta Hammana" przyznawaną za wybitne osiągnięcia z dziedziny popularyzacji literatury Ojców Kościoła.

</doc>
<doc id="2050710" url="https://pl.wikipedia.org/wiki?curid=2050710" title="Ruprecht-Karls-Universität Heidelberg">
Ruprecht-Karls-Universität Heidelberg



</doc>
<doc id="2050711" url="https://pl.wikipedia.org/wiki?curid=2050711" title="Otoczaki">
Otoczaki



</doc>
<doc id="2050713" url="https://pl.wikipedia.org/wiki?curid=2050713" title="Paul Heimann">
Paul Heimann

Paul Heimann (ur. 16 marca 1901 w Mittelwalde, zm. 30 czerwca 1967 w Berlinie) – nauczyciel szkół średnich i wyższych, slawista, pedagog, redaktor czasopisma „Pädagogik”, twórca berlińskiego modelu nauczania teoretycznego zwanego popularnie „Berliner Schule der Didaktik” lub „Lehrtheoretische Didaktik”.
Linki zewnętrzne.
biogram Paula Heimanna (po niem.) 

</doc>
<doc id="2050714" url="https://pl.wikipedia.org/wiki?curid=2050714" title="Historia Żydów w Radomiu">
Historia Żydów w Radomiu

Żydzi w Radomiu – grupa narodowo-religijna zamieszkująca Radom od XVI do połowy XX wieku.
Początki społeczności żydowskiej w Radomiu.
Brak jest źródeł wskazujących na konkretną datę przybycia starozakonnych do Radomia. Lokalna tradycja wskazuje na czasy Kazimierza Wielkiego. Istnieje także przekaz mówiący, że słynna królewska nałożnica, żydówka Esterka, zamieszkiwała w Radomiu przy Rynku w kamienicy, którą przyjęło się zwyczajowo nazywać Domem Esterki. W rzeczywistości budynek ten powstał dopiero na przełomie XVI i XVII wieku.
Po raz pierwszy obecność Żydów w Radomiu potwierdza inwentarz miejski z 1567 roku, informując o opustoszałych placach przy ulicy Żydowskiej. Dokument nie podaje żadnych precyzyjniejszych danych na temat społeczności mojżeszowej w mieście. Obecność kahału w Radomiu w tej epoce można jedynie domniemywać. W zachowanej dokumentacji kolejne informacje o Żydach pojawiają się dopiero w roku 1724, kiedy to August II Mocny wydał dla miasta przywilej "de non tolerandis Judaeis", zgodnie z którym Żydom zabroniono zarobkowania w obrębie murów miejskich. Przywilej ten był zapewne skutkiem rywalizacji, jaką toczyli radomscy mieszczańscy handlarze z żydowską konkurencją. Handel był intratnym zajęciem, zwłaszcza podczas odbywającego się w mieście Trybunału Skarbowego Koronnego. Kolejne dekrety zakazywały Żydom osiedlania się w Radomiu. Świadczy o tym wyrok sądu asesorskiego z roku 1746, który egzekwując istniejące przepisy, pod groźbą kary więzienia dla uchylających się Żydów, nakazywał im natychmiastowe opuszczenie miasta.
Żydzi mimo to powrócili do miasta za sprawą starosty radomskiego Aleksandra Potkańskiego, który zezwolił im osiedlać się w swojej jurydyce na podwalu i obszarze po zniszczonym zamku królewskim. Zgoda ta doprowadziła do sporu starosty z burmistrzem, który widział w Żydach konkurencję dla Polaków. Co więcej, Żydzi będąc pod jurysdykcją starościńską nie płacili podatków do kasy miasta, które po likwidacji Trybunału Skarbowego znacznie podupadło. W 1789 roku władze miejskie zgodziły się, aby Żydzi pozostali w jurydyce, tak długo, jak będzie zarządzał nią Aleksander Potkański. Liczby starozakonnych w tym okresie nie da się dokładnie określić, szacuje się ją na około 120 osób. Jurydyka starościńska stała się zalążkiem przyszłej dzielnicy żydowskiej w mieście.
Pod zaborami.
Choć przywilej wydany przez Augusta Mocnego nie został formalnie unieważniony, społeczność żydowska Radomia przy przychylności nowych władz rosła w siłę. W roku 1831 w związku z panującą w mieście epidemią cholery utworzono osobny cmentarz żydowski. W roku 1844 u zbiegu ulic Bóżniczej i Podwalnej powstała murowana synagoga, a wkrótce także szpital starozakonnych, łaźnia i szkoła. Społeczności przewodził m.in. znany wśród Żydów Kongresówki rabin Samuel Mohylewer.
Radom w roku 1820 zamieszkiwało 505 Żydów, pod koniec wieku XIX było ich około 11 tysięcy, a do wybuchu I wojny światowej społeczność podwoiła się, tak, że Żydzi stanowili 40% mieszkańców miasta. Żydzi zajmowali się głównie usługami, handlem i rzemiosłem, współtworzyli fundamenty radomskiego przemysłu. Izrael Szotland prowadził wytwórnię octu i zapałek, Jakub Dytman fabryczki: mydła i świec, Szulim Bloch (ojciec Jana Gottlieba Blocha) zakład wyrobu tałesów.
Dwudziestolecie międzywojenne.
W początkach dwudziestolecia międzywojennego Żydzi stanowili około 30% ludności Radomia. Funkcjonowały liczne stowarzyszenia i szkoły. Istniały żydowskie gazety (Radomer Cajtung, Radomer-Kielcer Cajtung, Radomer Leben, Radomer-Kielcer Leben, Radomer Sztyme, Radomer Wochenblat) i partie polityczne. Żydzi mieli znaczny udział w życiu gospodarczym i społecznym miasta.
Lata II wojny światowej.
Prześladowania fizyczne.
Wkraczający do Radomia żołnierze niemieccy obcinali Żydom brody i gwałcili kobiety. W Radomiu po zajęciu miasta przez wojska niemieckie znajdowała się ekspozytura Einsatzkommando 6/II z Radomska, której funkcjonariusze dokonywali rabunków i prześladowali ludność polską i żydowską. We wrześniu 1939 wojskowe władze niemieckie wzięły jako zakładników, co miało zagwarantować spokój w mieście, członków Komitetu Samopomocy Społecznej utworzonego 4 września po opuszczenia miasta przez władze państwowe.
23 września 1939 grupę Żydów uwięziono w synagodze, potem przewieziono do piwnic Fabryki Broni, gdzie długie godziny bito i znęcano się nad nimi.
10 i 11 listopada 1939 Niemcy aresztowali przedstawicieli polskiej i żydowskiej inteligencji, w tym wielu lekarzy, nad którymi znęcali się w areszcie.
Niemcy przejęli radomskie więzienie, a 15 listopada 1939 powstał sąd specjalny w Radomiu, który swą właściwością miejscową obejmował powiaty radomski, iłżecki, konecki i opatowski, a rzeczową m.in. sprawy o ukrywanie poszukiwanych ludzi, słuchanie radia, tajny ubój i nielegalny obrót żywnością. Podlegały im także sprawy o uchylanie się od pracy przymusowej, w tym o pomocnictwo do uchylania się od tej pracy.
Eksploatacja ekonomiczna.
Niemieckie władze okupacyjne, zgodnie ze swoimi założeniami ideologicznymi, prowadziły na podbitych ziemiach polskich gospodarkę rabunkową. Działanie to miało dwa ściśle powiązane ze sobą cele: po pierwsze zdobycie i wykorzystanie na potrzeby Państwa Niemieckiego jak największej ilości zasobów (pieniądze, kosztowności, materiały i surowce, maszyny i praca), a po drugie, poprzez wyniszczającą pracę i planowe zubożenie ludności ze wszystkimi tego negatywnymi konsekwencjami, eksterminację narodów skazanych na zagładę (tj. m.in. Żydów i Polaków).
W odniesieniu do ludności żydowskiej, oprócz prac przymusowych, kluczową rolę w eksploatacji ekonomicznej pełniły rabunki i wyłączenie z życia gospodarczego.
Rabunki sklepów i mieszkań żydowskich rozpoczęły się wraz z wkroczeniem do miasta wojsk niemieckich, a proceder ten był ułatwiony przez wprowadzony 9 września obowiązek specjalnego oznaczania sklepów i warsztatów rzemieślniczych, należących do Żydów. Jesienią 1939 nałożono na żydowskich mieszkańców Radomia kontrybucję w wysokości 300 tys. zł oraz 10 tys. marek. W grudniu 1939 na Żydów dystryktu radomskiego nałożono kontrybucję w wysokości 2 mln zł. Na przełomie jesieni i zimy 1939 nastąpiły przesiedlenia ludności polskiej i żydowskiej z najlepszych domów w mieście, które zostały następnie zajęte przez niemieckich urzędników
6 października przeprowadzono naradę niemieckiej administracji, na której postanowiono rygorystycznie egzekwować od Żydów przedwojenne długi wobec banków, samorządu i skarbu państwa. Działanie to miało na celu przyspieszenie eliminacji Żydów z gospodarki. W tym samym m.in. celu Niemcy wprowadzili monopole na handel wieloma artykułami. Na przełomie stycznia i lutego 1940 Niemcy przeprowadzili spis majątków żydowskich. Niepodanie posiadanego majątku groziło jego konfiskatą jako bezpańskiego. Zasadą było, iż żydowskie majątki, zakłady przemysłowe i rzemieślnicze, sklepy, domy i inne nieruchomości rekwirowano lub poddawano w niemiecki zarząd komisaryczny, który był sprawowany przez volksdeutschów lub Polaków. Niemcy przejęli banki żydowskie lub z udziałami posiadanymi przez Żydów, a w 1941 zlikwidowano żydowskie drukarnie w Radomiu, wywożąc maszyny do Niemiec lub sprzedając gorsze polskim drukarzom. Żydowskie i polskie firmy zostały zobowiązane do prenumerowania niemieckich dzienników urzędowych (ogólnogubernianego i dystryktowego), co stanowiło dodatkowe, oprócz zwyczajnych opłat i podatków, obciążenie.
Praca przymusowa.
Od samego początku okupacji Niemcy zaczęli wykorzystywać Polaków i Żydów do prac przymusowych, co miało z ich punktu widzenia uzasadnienie zarówno gospodarcze, jak i ideologiczne, ponieważ służyło wyzyskaniu siły roboczej i jej eksterminacji przez pracę.
Po zajęciu miasta przez Niemców zmuszali oni Żydów do nieodpłatnej pracy przy porządkowaniu miasta i usuwaniu niewybuchów, nie wyposażając ich w niezbędne narzędzia czy zabezpieczenia. Niekiedy prace nakazywane Żydom były pozbawione sensu, przekraczały ich fizyczne możliwości i służyły jedynie szykanowaniu.
Wczesną jesienią 1939, zanim jeszcze utworzono cywilną administrację niemiecką w Radomiu, powstał urząd pracy ("Arbeitsamt"), któremu aż do rozpoczęcia operacji Reinhard podlegał utworzony później Judenrat. 26 października 1939 wprowadzono przymus pracy dla Polaków i Żydów, który obejmował osoby liczące od 14 do 60 lat. Żydowscy robotnicy początkowo pochodzili z łapanek, a później wyznaczał ich Judenrat.
Zimą na przełomie 1939 i 1940 Niemcy wykorzystywali Żydów do odśnieżania dróg z Radomia do Białobrzegów, Skarżyska i Kielc. Żydów wykorzystywano do budowy i poszerzania dróg z Piotrkowa Trybunalskiego do Kielc przez Radom, a także rozbudowy linii kolejowych i lotnisk w okolicach Radomia. Od wiosny 1940, kiedy to założono w Radomiu inspekcję gospodarki wodnej, wykorzystywano Żydów do prac melioracyjnych w okolicach miasta. Radomscy Żydzi pracowali również na rzecz wojska niemieckiego, w przemyśle metalowym i garbarskim.
Od 20 czerwca 1940 wydłużono dopuszczalny czas pracy do 10 godzin dziennie, a w tzw. "pogotowiu pracy" nawet powyżej tego limitu. Żydzi pracowali przez siedem dni w tygodniu, a więc także w niedziele i święta.
Judenrat w Radomiu dostarczał codziennie około 1–2 tys. robotników. Pracowali oni często bez niezbędnych narzędzi i ubioru ochronnego. Praca nie była opłacana, a robotnicy otrzymywali głodowe racje żywnościowe. Judenrat za opłatą zwalniał z wyznaczenia do pracy, kierując w to miejsce biednych lub przesiedleńców z innych części kraju, których nie stać było na opłacenie się i uniknięcie wyniszczającej pracy.
W 1940 z Radomia wywożono Żydów do obozów pracy przymusowej na Lubelszczyźnie, gdzie pracowali przy budowie dróg. Z Radomia wywieziono do tych prac około 800 osób.
W lipcu 1940 radomski Judenrat kierował do prac przymusowych w każdym tygodniu około 6 tys. ludzi.
Getto.
Utworzenie dzielnic zamkniętych w Radomiu pogorszyło i tak już złą sytuację Żydów w mieście. Z jednej strony znacząco pogorszyły się warunki bytowe, a z drugiej nie osłabła niemiecka presja i terror skierowany przeciwko ludności żydowskiej. Dodatkowo powstanie gett spowodowało fizyczne oddzielenie Żydów od ludności polskiej, co znacząco utrudniło możliwości handlu i świadczenia usług, będących źródłem utrzymania dla wielu ludzi. Ponad roczne funkcjonowanie getta miało na celu fizyczne i materialne wyniszczenie Żydów oraz skoncentrowanie ich w jednym miejscu przed planowaną wywózką do obozów zagłady.
Wysiedlenia radomskich Żydów.
Żydzi, którzy przed wybuchem wojny mieszkali w Radomiu, znaleźli się w późniejszym czasie w wielu innych miejscowościach. Podczas kampanii wrześniowej i czasami później wynikało to z ich własnej woli, lecz wraz z upływem czasu i narastającymi represjami niemieckimi zmiana miejsca pobytu wiązała niemal wyłącznie z przymusowymi przesiedleniami i pracą przymusową na rzecz okupanta.
Wiosną 1940 z Radomia wywożono Żydów do obozów pracy przymusowej w Majdanku, Hrubieszowie, Ostrzeszowie, Bełżcu, Ciechanowie, Trawnikach, Narolu i Mirczu, gdzie pracowali przy budowie dróg. Z Radomia wywieziono do tych prac około 800 osób.
W dniach 3–5 grudnia 1940 wysiedlono z Radomia do Chmielnika, Klimontowa, Kurozwęk, Łagowa, Nowego Korczyna, Oleśnicy, Ożarowa, Pacanowa, Połańca, Pierzchnicy, Szydłowa, Solca, Stopnicy i Zawichostu około 2 tys. Żydów. Byli to ludzie przybyli do miasta w 1940, bezrobotni i posądzani o działalność przestępczą. Pod groźbą karą zabroniono im powrotu do miasta. Między 5 a 12 grudnia 1940 wysiedlono z Radomia do Dwikóz i Chmielnika około 200 Żydów. Pewna liczba Żydów z Radomia znajdowała się w Szydłowcu, Chmielniku, Piotrkowie Trybunalskim, Wiślicy, Szydłowie, Ostrowcu Świętokrzyskim. Żydzi z Radomia znajdowali się także w tzw. "wtórnym getcie" w Sandomierzu. Przebywali także w Opocznie, gdzie 6 spośród nich rozstrzelano.
Poza tym Żydzi z Radomia przebywali w obozach – w Starachowicach (fabryka amunicji – Julag II), Skarżysku-Kamiennej (fabryka amunicji – Hasag) i w Pionkach (obóz – fabryka amunicji). Niektórym spośród przebywających w obozie w Pionkach udało się zbiec i przetrwać do nadejścia Armii Czerwonej. Pewna liczba Żydów z Radomia przebywała w obozie w Bliżynie, gdzie pracowali w warsztatach szewskich, krawieckich, stolarskich i mechanicznych oraz w kamieniołomie w Gostkowie. Około 300 Żydów z Radomia przebywało w obozie pracy przymusowej w Woli Gozdowskiej, funkcjonującym od lata 1941 do jesieni 1942. Pracowali przy pracach melioracyjnych, po zamknięciu obozu uwięzionych Żydów zlikwidowano. Żydzi z Radomia przebywali również w obozie pracy przymusowej w Chruślicach, który istniał od lata 1942 do jesieni 1943. Wykonywali tam prace drogowe i pracowali na rzecz jednostki wojskowej stacjonującej w pobliskich Kacprowicach. Około 150 Żydów z Radomia znajdowało się w Ostrowcu Świętokrzyskim, gdzie pracowali w obozie pracy przymusowej.
Żydzi z innych miejscowości w Radomiu.
W Radomiu przebywali Żydzi z innych miejscowości. W początkowym okresie wojny byli to uchodźcy, lecz później zasadniczo przesiedlani robotnicy przymusowi.
W mieście przebywali uchodźcy z Łodzi, Krakowa i Skrzynna. W Radomiu przebywali też Żydzi z Warszawy, wcześniej więzieni na Majdanku, jak również uchodźcy ze wschodniej części kraju, którzy wcześniej przebywali w Szydłowcu.
Demografia.
Rozwój ludności żydowskiej w Radomiu w XIX i XX wieku przedstawia poniższa tabela:
Dane dotyczące ruchów ludności żydowskiej na okupowanych przez III Rzeszę terenach są z oczywistych względów niepełne i niedokładne. Z tego powodu poniższe dane, pomimo przytaczania źródeł, pozostają jedynie orientacyjnymi.
Na dzień 1 września 1939 dysponujemy szacunkami, które mówią o od około 30 tys. do około 32 tys. Żydów żyjących w Radomiu.
Liczba żydowskich mieszkańców Radomia w trakcie wojny ulegała zmianom, które nie zawsze były dokładnie odnotowywane. Głównym czynnikiem wpływającym na liczebność populacji było wywożenie i przywożenie do miasta ludności do prac przymusowych. Charakter takich transferów był różny – czasami stały (robotników przenoszono na stałe), a kiedy indziej czasowy (robotnicy wracali do miejsca wcześniejszego zamieszkania po kilku tygodniach lub miesiącach). Innym istotnym czynnikiem obniżającym liczbę Żydów w Radomiu był niemiecki terror. W mniejszym stopniu wpływały na nią ucieczki z getta i miasta. W stosunku do czasów przedwojennych było mało urodzeń, a dzieci, które się rodziły, szybko umierały z powodu chorób i głodu.
Pomiędzy wybuchem wojny a połową 1940 z Radomia do ZSRR dobrowolnie i pod niemieckim przymusem wyjechało około 2 tys. osób w tym wielu Żydów.
Począwszy od lutego 1940 zaczęli powracać do Radomia Żydzi – żołnierze Wojska Polskiego, uczestnicy kampanii wrześniowej, wzięci przez Niemców do niewoli, a teraz zwalniani z obozów jenieckich. Takie zachowanie Niemców ułatwiało późniejsze wymordowanie tych ludzi, którzy nie będąc już jeńcami wojennymi byli słabiej chronieni przez prawo międzynarodowe.
W getcie w listopadzie 1941 zameldowanych było ponad 25 tys. Żydów. W czasie akcji likwidacji getta w sierpniu 1943 ich liczba osiągnęła 33 tys. Po likwidacji getta w mieście pozostało około 6 tys. Żydów.
Do wkroczenia Armii Czerwonej do miasta w styczniu 1945 przetrwało zaledwie 300 Żydów, z czego 180 pochodziło z Radomia. Wiosną 1945 w Radomiu przebywało około 400 Żydów. W czerwcu 1945 w Radomiu było 959, zaś pod koniec tego roku 1950 Żydów. Jesienią 1948 żyło w Radomiu zaledwie 30.

</doc>
<doc id="2050715" url="https://pl.wikipedia.org/wiki?curid=2050715" title="Technische Universität Berlin">
Technische Universität Berlin



</doc>
<doc id="2050717" url="https://pl.wikipedia.org/wiki?curid=2050717" title="Banka Koper Slovenia Open 2010">
Banka Koper Slovenia Open 2010

Banka Koper Slovenia Open 2010 – tenisowy turniej WTA kategorii WTA International Series w sezonie 2010 z cyklu Slovenia Open rozgrywany w dniach 19–25 lipca 2010 roku w Portorožu na kortach twardych o puli nagród wynoszącej 220 000 dolarów amerykańskich.

</doc>
<doc id="2050718" url="https://pl.wikipedia.org/wiki?curid=2050718" title="Cmentarz wojenny nr 36 – Podzamcze">
Cmentarz wojenny nr 36 – Podzamcze

 
Cmentarz wojenny nr 36 - Podzamcze – austriacki cmentarz z I wojny światowej, zaprojektowany przez Johanna Jagera znajdujący się na przedmieściu Jasła. Jeden z ponad 400 zachodniogalicyjskich cmentarzy wojennych zbudowanych przez Oddział Grobów Wojennych C. i K. Komendantury Wojskowej w Krakowie.
Obiekt znajduje się na zboczu wzgórza, około 700 m od przy drodze 73 Jasło - Pilzno. Zajmuje powierzchnię około 503 m², otoczony jest opadającym tarasowo, kamiennym murem. Z terenu cmentarza rozciągał się rozległy widok na dolinę Wisłoki, obecnie obiekt zarośnięty. 
Na cmentarzu pierwotnie było pochowanych prawdopodobnie 51 żołnierzy. Później przeniesiono pochówki z cmentarza 37. Obecnie w 43 grobach zbiorowych oraz 8 pochowanych jest pojedynczych poległych w maju 1915 roku:
W centralnej części cmentarza znajduje się kamienny pomnik w postaci krzyża, na którym znajduje się współczesna tablica kamienna z inskrypcją w języku polskim i niemieckim.

</doc>
<doc id="2050719" url="https://pl.wikipedia.org/wiki?curid=2050719" title="Hala Jaworzyna (Beskid Sądecki)">
Hala Jaworzyna (Beskid Sądecki)

Hala Jaworzyna – dawna hala (w rozumieniu pasterskim) na głównym grzbiecie i południowych podgrzbietowych stokach Pasma Jaworzyny w Beskidzie Sądeckim. Ma długość ok. 1,5 km i położona jest na wysokości 840-969 m. Rozpoczyna się po zachodniej stronie od grzbietu Zadnich Gór i ciągnie jeszcze na wschód od szczytu Jaworzyny Kokuszczańskiej (969 m). Dawniej były tutaj duże łąki i pastwiska, w niektórych miejscach były także pola uprawne. Jeszcze obecnie ok. 300 m na południe od szczytu Jaworzyny Kokuszańskiej istnieje jedno gospodarstwo rolne, które nigdy nie miało i nie ma prądu elektrycznego. Należy do osiedla Łazisko (miejscowość Kokuszka).
Pod szczytem Jaworzyny Kokuszczańskiej pod kępą buków znajduje się murowana z kamienia kapliczka, a w niej szopka betlejemska wykonana przez ludowego artystę – Józefa Grucela z Ochotnicy Dolnej w Gorcach. Obok niej umieszczono krzyż i kamienny ołtarz. 
Od dawna nieużytkowana hala zarasta borówczyskami i lasem, i obecnie poprzerywana już jest kępami zarośli. Dobrze widać Makowicę i boczny grzbiet odchodzący od szczytu Hali Pisanej do doliny Popradu. 

</doc>
<doc id="2050720" url="https://pl.wikipedia.org/wiki?curid=2050720" title="Generator radioizotopowy">
Generator radioizotopowy



</doc>
<doc id="2050722" url="https://pl.wikipedia.org/wiki?curid=2050722" title="Villy (Burkina Faso)">
Villy (Burkina Faso)

Villy – miasto w Burkinie Faso, w Prowincji Boulkiemdé. Według danych szacunkowych na rok 2010 liczy 19 098 mieszkańców.

</doc>
<doc id="2050723" url="https://pl.wikipedia.org/wiki?curid=2050723" title="Nathan Healey">
Nathan Healey

Nathan Healey (ur. 27 lutego 1980 w Gosford) – australijski tenisista i trener tenisa.
Kariera tenisowa.
Karierę zawodową rozpoczął w roku 1998, skupiając swoje umiejętności głównie na grze deblowej. Australijczyk wygrał łącznie 3 turnieje rangi ATP World Tour w grze podwójnej. Pierwszy triumf odniósł w roku 2001, wspólnie z Paulem Hanleyem, w Sopocie. Drugie zwycięstwo turniejowe Healeya miało miejsce w Sydney na początku sezonu 2003, gdzie ponownie grał w parze z Hanleyem, natomiast trzeci wygrany turniej Australijczyk zdobył w Pekinie, gdzie partnerem deblowym Healeya był Justin Gimelstob. Ponadto był uczestnikiem 3 innych finałów, w Tokio (sezon 2001 w parze z Hanleyem), Sopot (2001 z Jeffem Coetzeem) oraz Newport (2007 w parze z Igorem Kunicynem).
Najwyżej sklasyfikowany w zestawieniu deblistów był na 58. miejscu w lutym 2003 roku.
We wrześniu 2009 roku Healey został trenerem Lleytona Hewitta, byłego lidera rankingu światowego singlistów, jednak rok później zrezygnował z tej funkcji z powodów rodzinnych.

</doc>
<doc id="2050727" url="https://pl.wikipedia.org/wiki?curid=2050727" title="Tiébélé">
Tiébélé

Tiébélé – miasto w Burkinie Faso, w Prowincji Nahouri. Według danych szacunkowych na rok 2010 liczy 18 422 mieszkańców. Atrakcją turystyczną są tu malowane w etniczne wzory gliniane domostwa.

</doc>
<doc id="2050729" url="https://pl.wikipedia.org/wiki?curid=2050729" title="Mankarga">
Mankarga

Mankarga – miasto w Burkinie Faso, w Prowincji Ganzourgou. Według danych szacunkowych na rok 2010 liczy 17 604 mieszkańców.

</doc>
<doc id="2050730" url="https://pl.wikipedia.org/wiki?curid=2050730" title="Korsimoro">
Korsimoro

Korsimoro – miasto w Burkinie Faso, w Prowincji Sanmatenga. Według danych szacunkowych na rok 2010 liczy 16 867 mieszkańców.

</doc>
<doc id="2050736" url="https://pl.wikipedia.org/wiki?curid=2050736" title="Jeßnitz">
Jeßnitz

Polska.
Dawna nazwa miejscowości:

</doc>
<doc id="2050742" url="https://pl.wikipedia.org/wiki?curid=2050742" title="OKB-1">
OKB-1



</doc>
<doc id="2050745" url="https://pl.wikipedia.org/wiki?curid=2050745" title="Jovan Popovic">
Jovan Popovic



</doc>
<doc id="2050746" url="https://pl.wikipedia.org/wiki?curid=2050746" title="Goran Todorovic">
Goran Todorovic



</doc>
<doc id="2050747" url="https://pl.wikipedia.org/wiki?curid=2050747" title="Nenad Ninkovic">
Nenad Ninkovic



</doc>
<doc id="2050750" url="https://pl.wikipedia.org/wiki?curid=2050750" title="Veljko Urosevic">
Veljko Urosevic



</doc>
<doc id="2050752" url="https://pl.wikipedia.org/wiki?curid=2050752" title="Łapino (przystanek kolejowy)">
Łapino (przystanek kolejowy)



</doc>
<doc id="2050753" url="https://pl.wikipedia.org/wiki?curid=2050753" title="Cmentarz żydowski w Zakliczynie">
Cmentarz żydowski w Zakliczynie



</doc>
<doc id="2050755" url="https://pl.wikipedia.org/wiki?curid=2050755" title="Kosmos 51">
Kosmos 51

Kosmos 51 – radziecki satelita technologiczny typu DS-MT; służył do testów elektrycznego żyroskopowego systemu orientowania statków kosmicznych. Prowadził także pomiary zmian intensywności promieniowania kosmicznego oraz jasności gwieździstego nieba.

</doc>
<doc id="2050756" url="https://pl.wikipedia.org/wiki?curid=2050756" title="Ławeczka Heliodora Święcickiego w Poznaniu">
Ławeczka Heliodora Święcickiego w Poznaniu

Ławeczka Heliodora Święcickiego w Poznaniu – uliczny pomnik-ławeczka pierwszego rektora Uniwersytetu im. Adama Mickiewicza – Heliodora Święcickiego, zlokalizowany w Poznaniu przed Collegium Minus, przy ul. Henryka Wieniawskiego, w obrębie Dzielnicy Cesarskiej.
Ławeczkę odsłonięto 8 maja 2010, a fundatorami byli UAM, Fundacja UAM i Stowarzyszenie Absolwentów UAM. W odsłonięciu udział brali: rektor Bronisław Marciniak, rodzina Heliodora Święcickiego, Bogdan Marciniec – prezes zarządu Fundacji UAM, Jerzy Kepel – przewodniczący SAUAM, Krystyna Poślednia – członek zarządu województwa wielkopolskiego, oraz licznie zgromadzeni mieszkańcy miasta i sympatycy Uniwersytetu.
Autorem rzeźby jest Grzegorz Godawa. Pomnik, w całości wykonany z brązu, przedstawia rektora siedzącego na masywnej ławce. Wzrok Święcickiego zwrócony jest w kierunku pomnika Adama Mickiewicza – patrona Uniwersytetu oraz Zamku Cesarskiego – pierwszej siedziby Wszechnicy Piastowskiej (Uniwersytetu Poznańskiego), po jej utworzeniu w 1919. Pierwszy rok akademicki zainaugurowano dokładnie 7 maja.
Uroczystość odsłonięcia odbyła się w ramach Wielkiej Majówki UAM, Dekady Jubileuszowej Uniwersytetu (2009–2019), a także wpisana była w program VI Zjazdu SAUAM. Od momentu powstania ławeczka stała się popularnym miejscem wykonywania fotografii absolutoryjnych.
Zobacz też.
Pomniki-ławeczki upamiętniające pozostałych profesorów, założycieli Wszechnicy Piastowskiej:

</doc>
<doc id="2050757" url="https://pl.wikipedia.org/wiki?curid=2050757" title="Totalna Porażka w trasie">
Totalna Porażka w trasie

Totalna Porażka w trasie (, 2010–2011) – trzeci sezon kanadyjskiego animowanego reality show "Totalna Porażka". Dwoma pierwszymi sezonami są "Wyspa Totalnej Porażki" i "Plan Totalnej Porażki".
Opis fabuły.
Osiemnastu uczestników (w tym trójka nowych postaci – Sierra, Alejandro, a potem także Blaineley) zakwalifikowało się na Totalną Porażkę w trasie. Uczestnicy są podzieleni na drużyny – "Drużynę Chris jest naprawdę bardzo bardzo bardzo bardzo słodki (w skrócie CJNBBBBS)", "Drużynę Amazonek" oraz "Drużynę Zwycięzców" i ponownie staną do walki o milion dolarów. Tym razem podróżują wraz z Chrisem i Szefem w starym samolocie, zwiedzając świat, biorąc udział w wyzwaniach oraz śpiewając. Na przegranych czeka Skok Wstydu. Głównym antagonistą sezonu jest Alejandro,
Śpiewanie.
W każdym odcinku, gdy zadzwoni dzwonek, a na ekranie pojawi się znaczek z nutką, uczestnicy muszą zaśpiewać jedną piosenkę. Wyjątek stanowią odcinki Podsumowania (oprócz trzeciego) i odcinek 2, gdzie śpiewane są 2 piosenki. Uczestnicy mają utrudnione zadanie, ponieważ muszą improwizować, czyli śpiewają bez prób, bez playbacku i bez przygotowania.
Wersja polska.
Opracowanie i udźwiękowienie wersji polskiej: Studio Sonica
Reżyseria:
Dialogi polskie: Jan Chojnacki
Dźwięk i montaż: Maciej Brzeziński
Teksty piosenek i kierownictwo muzyczne: Marek Krejzler
Kierownictwo produkcji: Agnieszka Kudelska
Wystąpili:
i inni
Śpiewy w odcinkach oraz Piosenkę Tytułową wykonali: Modest Ruciński, Beata Deskur, Paweł Ciołkosz, Jan Aleksandrowicz-Krasko, Klementyna Umer, Andrzej Deskur, Joanna Pach, Joanna Górniak, Michał Głowacki, Monika Ambroziak, Piotr Kozłowski, Marcin Przybylski, Karolina Dryzner, Dorota Furtak, Anna Sroka i Michał Maciejewski
Lektorzy: Leszek Zduń, Miłogost Reczek

</doc>
<doc id="2050758" url="https://pl.wikipedia.org/wiki?curid=2050758" title="Dragan Paljić">
Dragan Paljić

Dragan Paljić (ur. 8 kwietnia 1983 w Starnbergu) - niemiecki piłkarz serbskiego pochodzenia występujący na pozycji obrońcy lub pomocnika.
Kariera klubowa.
W latach 2004–2008 Paljić grał w TSG 1899 Hoffenheim. Przez trzy sezony występował w Regionallidze, która była wówczas trzecim poziomem rozgrywek w Niemczech. W sezonie 2006/2007 Hoffenheim zajął drugie miejsce w tabeli i awansował do 2. Bundesligi, natomiast w kolejnym sezonie drużyna z Sinsheim wywalczyła drugie miejsce w 2. Bundeslidze i awansowała do najwyższej klasy rozgrywkowej. W Hoffenheim Paljić rozegrał łącznie 96 meczów ligowych i zdobył 13 bramek. W sierpniu 2008 roku przeszedł do drugoligowego 1. FC Kaiserslautern. W ciągu dwóch lat, piłkarz rozegrał w tej drużynie 46 spotkań i zdobył 3 gole w lidze. W sezonie 2009/2010 Paljić wywalczył wraz z Kaiserslautern awans do Bundesligi. 17 lipca 2010 roku podpisał dwuletni kontrakt z Wisłą Kraków. Razem z zespołem wywalczył mistrzostwo Polski w sezonie 2010/2011. Po zakończeniu kolejnych rozgrywek odszedł z klubu.
Życie osobiste.
Rodzina Paljicia pochodzi z Doboj w Bośni i Hercegowinie.

</doc>
<doc id="2050759" url="https://pl.wikipedia.org/wiki?curid=2050759" title="Długie Jezioro (powiat świdwiński)">
Długie Jezioro (powiat świdwiński)

Długie Jezioro – jezioro na Pojezierzu Drawskim, położone w woj. zachodniopomorskim, w powiecie świdwińskim, w gminie Połczyn-Zdrój. Ma powierzchnię ok. 15 ha i głębokość maksymalną 4,7 m. Jest jezioro eutroficznym, w ok. 75% otoczonym lasem. Woda w jeziorze jest klarowna bez zakwitów, a jego dno piaszczyste.
Przy brzegu Długiego Jeziora rośnie wąski pas turzyc oraz skąpo trzcina pospolita i pałka szerokolistna, a pomiędzy nimi niewielkie płaty osoki aloesowatej. Na dnie zbiornika moczarka kanadyjska, duże płaty grążela żółtego.
9 lipca 1999 roku stwierdzono nad jeziorem występowanie na trzcinie pospolitej żagnicy zielonej.
Przez jezioro przepływa rzeka Drawa.
Długie Jezioro znajduje się w rezerwacie przyrody Dolina Pięciu Jezior.
W 2004 roku dokonano badań czystości wód powierzchniowych, gdzie oceniono wody Długiego Jeziora na II klasę czystości.
Nazwę "Długie Jezioro" wprowadzono urzędowo w 1950 roku, zastępując poprzednią niemiecką nazwę jeziora – "Langer See".

</doc>
<doc id="2050761" url="https://pl.wikipedia.org/wiki?curid=2050761" title="Transit 5E-5">
Transit 5E-5

Transit 5E-5 – amerykański wojskowy satelita naukowo-technologiczny. Wyniesiony wraz z satelitą Transit O-2. Zadaniem statku było mapowanie ziemskiego pola magnetycznego, badania nieba w ultrafiolecie, obserwacje promieniowania słonecznego i pomiar tempa sublimacji wybranych metali. Dobre dane z satelity odbierano do czerwca 1965.
Statek okrąża Ziemię po orbicie okołobiegunowej i jest stabilizowany polem magnetycznym. Źródłem energii były ogniwa słoneczne ładujące akumulatory niklowo-kadmowe. Łączność odbywała się przez 3 nadajniki. Dwa do śledzenia statku, a trzeci do przesyłania danych, w sposób analogowy i cyfrowy (195 bps). Dane odbierano wyłącznie w czasie rzeczywistym. Z powodu ograniczonej dostępności energii, instrumenty naukowe były włączane sekwencyjnie. Włączenie nadajników śledzenia (dopplerowskich) wymagało wyłączenia wszystkich pozostałych instrumentów.
Satelita pozostaje na orbicie o trwałości szacowanej na około 1000 lat.
Przez stronę "Space 40" identyfikowany jako satelita o nazwach: "RADOSE 5E5", "OPS 6582", "Solar Radiation SR-43".

</doc>
<doc id="2050763" url="https://pl.wikipedia.org/wiki?curid=2050763" title="Truth in Numbers?">
Truth in Numbers?

Truth in Numbers? Everything According to Wikipedia – amerykański film dokumentalny w reżyserii Scotta Glossermana i Nica Hilla, którego premiera odbyła się 10 lipca 2010 roku. Film opowiada o historii powstania Wikipedii, porusza problem wiarygodności publikowanych w niej informacji, anonimowości twórców czy wpływu tej internetowej encyklopedii na rzeczywistość.
W filmie na temat Wikipedii wypowiadają się m.in.: Richard Branson, Noam Chomsky, Lawrence Lessig, Andrew Keen, Bob McHenry (były redaktor naczelny Encyklopedii Britannica), Len Downie (dziennikarz The Washington Post), Ward Cunningham, Larry Sanger, Howard Zinn (profesor, intelektualista amerykański), a także założyciel Wikipedii Jimmy Wales oraz kilku edytorów encyklopedii z różnych krajów.
Historia powstania.
Plany wyprodukowania filmu pojawiły się już w 2007 roku. Założono wówczas stronę wikidocumentary.org, dzięki której internauci mogli współtworzyć film (np. sugerując osoby, których wypowiedzi na temat Wikipedii powinny znaleźć się w produkcji). W internecie rozpoczęto także zbiórkę pieniędzy potrzebnych do powstania filmu. Datę premiery przekładano kilkukrotnie. Ostatecznie film ukończono w maju 2010. Pokaz premierowy odbył się 10 lipca 2010 roku podczas międzynarodowej konferencji Wikimania w Gdańsku.

</doc>
<doc id="2050764" url="https://pl.wikipedia.org/wiki?curid=2050764" title="Peter Eastgate">
Peter Eastgate

Peter Eastgate (urodzony 13 grudnia 1985) – duński profesjonalny pokerzysta, który zwyciężył w turnieju głównym World Series of Poker 2008, stając się najmłodszym triumfatorem tego turnieju w historii. Rok później zdetronizował go Joe Cada
WSOP 2008.
W 2008 Eastgate'owi udało się zakwalifikować do turnieju głównego WSOP 2008 poprzez znaną brytyjską firmę hazardową. Doszedł do stołu finałowego mając 18,375,000 w żetonach, co dawało mu czwarte miejsce, a razem z Rosjaninem Ivanem Demidovem zagrał w heads-up. W finałowym rozdaniu jego A♦ 5♠ dało mu strita przy kartach wspólnych 2♦ K♠ 3♥ 4♣ 7♠ i pokonało 4♥ 2♥ Demidova (dwie pary). Eastgate zwyciężył, inkasując $9,119,517 co jest drugą wygraną w historii WSOP.
Inne sukcesy.
Oprócz WSOP, jego największe sukcesy to drugie miejsce w EPT Londyn w 2009 roku (£530,000) oraz zwycięstwo w turnieju bocznym podczas PCA 2009 ($343,000).
Koniec kariery.
6 czerwca 2010 roku Eastgate zapowiedział koniec swojej pokerowej kariery, tłumacząc swoją decyzję utratą motywacji do gry.

</doc>
<doc id="2050766" url="https://pl.wikipedia.org/wiki?curid=2050766" title="Lista stacji i przystanków kolejowych w Dolnej Saksonii">
Lista stacji i przystanków kolejowych w Dolnej Saksonii

Lista stacji i przystanków kolejowych zamieszczonych w rankingku, obsługiwanych przez Deutsche Bahn, w kraju związkowym Dolna Saksonia, w Niemczech, zamieszczona w tabeli poniżej. Należy pamiętać, że Hbf jest skrótem od Hauptbahnhof (dworzec główny lub centralny).
Wszystkie inne stacje należą do najniższej kategorii, 6.

</doc>
<doc id="2050770" url="https://pl.wikipedia.org/wiki?curid=2050770" title="Krąg (jezioro w woj. zachodniopomorskim)">
Krąg (jezioro w woj. zachodniopomorskim)

Krąg – jezioro na Pojezierzu Drawskim, położone w woj. zachodniopomorskim, w powiecie świdwińskim, w gminie Połczyn-Zdrój. Ma powierzchnię ok. 11 ha. Jest jezioro eutroficznym, którego południowo-wschodnia część jest otoczona lasem. Zbiornik ma muliste dno.
Ok. 40% powierzchni lustra wody porasta obficie grążel żółty, natomiast w strefie przybrzeżnej szeroki na 3–4 m pas turzyc i płaty trzciny pospolitej. W obydwu rodzajach szuwarów występują domieszki osoki aloesowatej, miejscami tworzącej jednogatunkowe płaty.
13 czerwca 1999 roku stwierdzono nad jeziorem występowanie wśród zalanych traw żagnicy zielonej.
Przez jezioro przepływa rzeka Drawa.
Krąg znajduje się w rezerwacie przyrody Dolina Pięciu Jezior. Kilkadziesiąt metrów od zachodniego brzegu biegnie droga wojewódzka nr 163.
W 2004 roku dokonano badań czystości wód powierzchniowych, gdzie oceniono wody Kręgu na II klasę czystości.
Nazwę "Krąg" wprowadzono urzędowo w 1950 roku, zastępując poprzednią niemiecką nazwę jeziora – "Runder See".

</doc>
<doc id="2050771" url="https://pl.wikipedia.org/wiki?curid=2050771" title="Wieśniak zdeprawowany">
Wieśniak zdeprawowany

Wieśniak zdeprawowany (oryg. fr. "Le Paysan perverti ou les Dangers de la ville") – powieść Nicolasa Edme'a Restifa de La Bretonne opublikowana po raz pierwszy w 1775.
Okoliczności powstania utworu.
Restif de la Bretonne napisał "Wieśniaka zdeprawowanego" w celach moralistycznych. Pragnął ukazać w powieści niebezpieczeństwo deprawacji, na jakie narażony jest młody człowiek z prowincji, przybyły do wielkiego miasta. Chociaż sam autor prowadził życie libertyna, na łamach utworu planował potępić taką postawę życiową. Materiału do powieści dostarczyły w dużej mierze osobiste doświadczenia autora: opisując przybycie bohaterów - Edmunda i Urszuli - do miasta, ich przyjęcie postawy libertyńskiej, upadek moralny i śmierć przedstawiał wspomnienia własne i dotyczące swojej siostry Genowefy, zmieniając jednak ich zakończenie.
Treść.
"Wieśniak zdeprawowany" utrzymany jest w konwencji powieści epistolarnej. Chłop imieniem Piotr we wstępie oznajmia, iż postanowił opublikować listy wymieniane przez jego rodzeństwo, Urszulę i Edmunda (między sobą oraz z innymi osobami), by ostrzec innych wieśniaków przed opuszczeniem wsi i zamieszkaniem w mieście, gdzie panuje libertynizm.
Edmund, potomek starej chłopskiej rodziny z miejscowości S. zostaje wysłany do miasta Au. na naukę w pracowni malarza Parangona. Na miejscu czyta książki z biblioteki rodzinnej Parangonów, oburza go protekcjonalne traktowanie chłopów przez mieszkańców miasta. Zakochuje się w pokojówce Tiennete, dziewczynie ze wsi, nieśmiałej i zahukanej; równocześnie imponuje mu wyniosła kuzynka pani Parangon, Manon, nie ma jednak odwagi nawiązać z nią znajomości. Pierwsze wątpliwości ogarniają go, gdy widzi Manon uprawiającą seks z panem Parangon. Pod wpływem kuzyna Manon, Gaudeta, i kordeliera-libertyna d'Arrasa, młodzieniec zaczyna poznawać postawę libertyńską. Nagle Manon zaczyna uwodzić Edmunda, twierdząc, że zakochała się w nim bez pamięci. Prawdę wyjawia Edmundowi pani Parangon, która informuje go, że dziewczyna zaszła w ciążę z jej mężem, prowadzącym rozwiązłe życie. Mimo wątpliwości Edmund ostatecznie ulega Manon, gdy ta uwodzi go w wyrafinowany sposób. Po ślubie żona wyjawia Edmundowi, w jaki sposób przestała być kobietą cnotliwą: pan Parangon dostarczał jej literaturę libertyńską, czyniąc z niej swoją kochankę. Manon jest wstrząśnięta, że okazała się niegodna czystej miłości wieśniaka, pragnie dla niego się zmienić. Jest jednak już za późno: Edmund, pozostając pod wpływem Gaudeta i d'Arrasa, sam stał się pozbawionym zasad moralnych rozpustnikiem. Zrozpaczona kobieta umiera.
Edmund wiąże się z panną Baron, znaną libertynką, mimo ostrzeżeń swojego brata Piotra; następnie uwodzi bez powodzenia panią Parangon, którą ostatecznie gwałci, czego następnie gorzko żałuje. Niemal natychmiast otrzymuje wiadomość, iż jego siostra Urszula, przebywająca w Paryżu, została porwana i zgwałcona przez markiza. Edmund pojedynkuje się z nim, wskutek czego arystokrata nabiera szacunku dla jego postawy i chce ożenić się z Urszulą. Nie zgadza się na to jednak jego rodzina.
Edmund zamieszkuje na stałe w Paryżu, utrzymując się z malowania. Zaczyna bywać w teatrach i operze, nawiązuje krótkotrwałe romanse z aktorkami. Szybko jednak zniechęca się do tych kobiet, utrzymujących stosunki z wieloma mężczyznami równocześnie. Za radą Gaudeta usiłuje uwieść młodą arystokratkę, żonę markiza, który niegdyś porwał Urszulę. Ich romans jest jednak krótkotrwały; kobieta jedynie bawi się wieśniakiem. Tymczasem Urszula, po krótkim okresie życia jako utrzymanka markiza, kończy kurs tańca, który umożliwia jej podjęcie pracy baletnicy operowej. Jej uroda pozwala jej zdobywać kolejnych adoratorów, z którymi nawiązuje romanse w zamian za drogie prezenty. Dziewczyna pada jednak ofiarą szulera, za sprawą którego ona i Edmund tracą wszystkie oszczędności. Zostaje prostytutką w podrzędnym domu publicznym; zarażona chorobą weneryczną, zostaje wykupiona przez panią Parangon.
Tymczasem jej brat jest coraz bardziej rozczarowany życiem; nie przynosi mu szczęścia romans z czternastoletnią Zefirą, kolejne miłostki oraz działalność artystyczna. Ostatecznie żeni się ze znacznie starszą, zamożną kobietą. Ta jednak nieoczekiwanie umiera, a Edmund i Gaudet zostają oskarżeni o jej otrucie. Gaudet popełnia samobójstwo, gdy zostaje skazany na śmierć; mąż zmarłej otrzymuje wyrok 9 lat galer.
W tym samym czasie Urszula, pod opieką pani Parangon, wraca do uczciwego życia. Odnajduje ją markiz, postanawiając ożenić się z nią, co ma być pokutą za libertyńskie postępowanie w przeszłości. Nie wie o tym Edmund; po powrocie z galer, widząc siostrę w towarzystwie arystokraty, zabija ją. Dowiedziawszy się, iż Urszula zmieniła swoje życie, zrozpaczony nie może znaleźć dla siebie miejsca. Po kilku latach włóczęgi ginie w wypadku ulicznym w Paryżu.
Wstrząśnięta losem obojga rodzina postanawia udaremnić podobny los ich krewnych: aby żaden inny wieśniak nie musiał wyjeżdżać do miasta, rodzina zakłada wiejską komunę, gdzie wszyscy pracują na wspólnej ziemi i dzielą się zyskami. Postępowanie mieszkańców komuny jest ściśle uregulowane, zaś całość oddzielona od świata zewnętrznego, aby nigdy nie przeniknęła do niej postawa libertyńska, jako źródło wszelkiego zła.
Cechy utworu.
"Wieśniak zdeprawowany" jest powieścią epistolarną, ukazującą losy Edmunda i Urszuli z różnych punktów widzenia. Chcąc jak najdokładniej ukazać negatywne konsekwencje libertynizmu, Restif de La Bretonne w drobiazgowy sposób opisywał życie prostytutek, aktorek i libertynów, chociaż nie zawarł w utworze żadnych scen jednoznacznie obscenicznych. Czytelnikiem miał wstrząsnąć obraz upadku moralnego człowieka, nie zaś sceny erotyczne.
Wiele fragmentów "Wieśniaka..." zawiera elementy analizy psychologicznej i w realistyczny sposób ukazuje refleksje i wahania Edmunda, a także jego przemianę z naiwnego i prostodusznego wieśniaka w lwa salonowego, pragnącego coraz to nowych wrażeń zmysłowych i znudzonego dotychczasowymi rozrywkami. Z kolei wypowiedzi Gaudeta stanowią skondensowany wykład światopoglądu libertyńskiego.
Publikacja i recepcja utworu.
"Wieśniak zdeprawowany" ukazał się drukiem w 1775, w czterech tomach, na własny koszt autora. Restif de la Bretonne przeznaczył na ten cel 1500 liwrów uzyskanych ze spadku po ojcu; do kroku tego był zmuszony przez fakt, że kilku kolejnych księgarzy odmówiło mu publikacji powieści, uznanej za zbyt realistycznie opisującą życie libertynów.
Dzieło było znacznym sukcesem czytelniczym i finansowym. Pierwsze wydanie "Wieśniaka..." rozeszło się w ciągu sześciu tygodni, przygotowane natychmiast drugie - w 20 dni. Powstał również szereg nielegalnych kopii i dystrybuowanych bez zgody autora przeróbek. Dzieło to zapewniło Restifowi de La Bretonne wysoką pozycję wśród współczesnych mu literatów, ugruntowało sławę, jaką zdobył już po publikacji "Pornografa". Wielu współczesnych było nawet zdania, że pisarz nie był prawdziwym autorem powieści, lecz podpisał swoim nazwiskiem dzieło Diderota lub Pierre'a Beaumarchais, za zgodą autora pragnącego uniknąć kłopotów z cenzurą. Restif de La Bretonne nie zyskał jednak spodziewanej sławy moralisty - jego dzieło zostało uznane za książkę pornograficzną, dla niepoznaki upozorowaną na utwór dydaktyczny.
Zachęcony powodzeniem powieści, jej autor opublikował w 1784 "Wieśniaczkę zdeprawowaną" – rozwinięcie historii Urszuli.
Do "Wieśniaka zdeprawowanego" nawiązał Louis-Sébastien Mercier w swoim dziele "Obraz Paryża", przedstawiając powieść Restifa de La Bretonne jaką wyśmienitą analizę życia codziennego i obyczajów w stolicy przed rewolucją francuską.

</doc>
<doc id="2050778" url="https://pl.wikipedia.org/wiki?curid=2050778" title="Instytut Filmowy w Krakowie">
Instytut Filmowy w Krakowie

Instytut Filmowy w Krakowie – szkoła filmowa powstała przy krakowskiej bazie Wytwórni Filmowej Wojska Polskiego, mająca źródło w przeprowadzonym w 1945 roku Warsztacie Filmowym Młodych. Powołany został do życia jako krakowski Oddział Instytutu Filmowego w Łodzi. Siedziba znajdowała się przy ul. Józefitów 16 (obecnie Muzeum Historii Fotografii). W Instytucie w latach 1945–1946 prowadzono roczny Kurs Przeszkolenia Filmowego (nazywany też Kursem Przysposobienia Filmowego). Z 200 kandydatów przyjęto 50 adeptów, m.in. Jerzego Kawalerowicza, Wojciecha Hasa, Jerzego Passendorfera, Mieczysława Jahodę, Zbigniewa Kuźmińskiego, Kazimierza Konrada.

</doc>
<doc id="2050780" url="https://pl.wikipedia.org/wiki?curid=2050780" title="Międzynarodowe Dni i Tygodnie ONZ">
Międzynarodowe Dni i Tygodnie ONZ

Międzynarodowe Dni i Tygodnie ONZ – grupa okolicznościowych dni i tygodni proklamowanych przez Zgromadzenie Ogólne Organizacji Narodów Zjednoczonych i jej wyspecjalizowane organizacje oraz agendy, m.in. UNESCO, UNICEF, Światową Organizację Zdrowia (ang. WHO), ONZ ds. Wyżywienia i Rolnictwa (ang. FAO), czy Międzynarodową Organizację Pracy (ang. ILO, pol. MOP), a także inne organizacje działające pod ich auspicjami.
Dni te obchodzone są dorocznie przez system ONZ, celem zwrócenia uwagi społeczeństwa na problemy tego świata i zapobiegania im, oraz zwiększenia działań w niesieniu pomocy potrzebującym w życiu społeczno-politycznym, militarnym, edukacyjnym, kulturalnym i zdrowotnym.

</doc>
<doc id="2050781" url="https://pl.wikipedia.org/wiki?curid=2050781" title="Jack Bender">
Jack Bender

Jack Bender – amerykański reżyser, scenarzysta, producent telewizyjny, a także aktor.
Był reżyserem produkowanego dla stacji ABC serialu "Zagubieni". To on stanął za kamerą przy kręceniu zdjęć do ostatniego odcinka serii. Za pracę przy "Lost" Bender był trzy razy nominowany do nagrody Emmy.
Jako reżyser pracował również przy innych znanych produkcjach, takich jak: "Rodzina Soprano", "Boston Public", "Carnivàle" czy "Gra o tron".

</doc>
<doc id="2050782" url="https://pl.wikipedia.org/wiki?curid=2050782" title="Elżbieta Tejchman-Wawrzonowska">
Elżbieta Tejchman-Wawrzonowska

Elżbieta Tejchman-Wawrzonowska (ur. 10 kwietnia 1934 w Warszawie, zm. 9 czerwca 2014 w Londynie) – fotografka polskiego pochodzenia.
Ukończyła w 1952 Liceum Fotograficzne w Warszawie, a następnie rozpoczęła pracę zawodową i dydaktyczną. Prowadziła przy Warszawskim Towarzystwie Fotograficznym koło fotograficzne oraz organizowane przez tygodnik "Na Przełaj" kursy fotograficzne dla amatorów. Dzięki kontaktom z fotografikiem Zbigniewem Dłubakiem rozpoczęła współpracę z Grupą 55. W 1958 była komisarzem Międzynarodowej Wystawy Fotograficznej "„Krok w nowoczesność”", która odbyła się w warszawskiej Galerii Krzywe Koło. Współpracowała z miesięcznikiem "Fotografia", publikowała tam zdjęcia oraz porady dotyczące fotografii artystycznej. Od 1965 pracowała w Instytucie Organizacji i Mechanizacji Budownictwa, dzięki czemu rozpoczęła realizację projektów dotyczących przestrzenią miejskiej.
W 1966 roku w warszawskim Muzeum Narodowym pokazała dokumentację fotograficzną z I Biennale Form Przestrzennych w Elblągu. Od 1969 roku była członkiem ZPAF (nr. legitymacji 368), w późniejszym czasie była sekretarzem komisji artystycznej. Uczestniczyła w wystawie "Fotografowie poszukujący", która została przez Elżbietę Tejchman udokumentowana. Jej autorstwa są dokumentacje ekspozycji warszawskiej Galerii Współczesnej. W 1984 roku wyemigrowała do Londynu.
Była żoną fotografa i malarza Wojciecha Wawrzonowskiego.

</doc>
<doc id="2050783" url="https://pl.wikipedia.org/wiki?curid=2050783" title="Tikunej soferim">
Tikunej soferim

Tikunej soferim (תיקוני סופרים, tiqqūnēy sōferīm; l. poj. תיקון סופרים, tiqqūn sōferīm) – talmudyczne określenie poprawek i przeróbek tekstu biblijnego, których autorstwo przypisuje się członkom Wielkiego Zgromadzenia (hebr. כנסת הגדולה, "Kneset ha-Gdola"), działającym w okresie Drugiej Świątyni. 
Pisarze (soferim) zajmujący się skrupulatnym przepisywaniem świętego tekstu Biblii dokonywali przeróbek tekstu o charakterze teologiczno-interpretacyjnym. Nie miały one nic wspólnego z krytyką tekstu. Korygowano fragmenty mogące sugerować bałwochwalczy sens lub uwłaczające majestatowi Boga, np. sugerujące jego antropomorficzny charakter. Większość poprawek została przyjęta przez współczesnych egzegetów.
Ze względu na kontrowersje wokół samego pojęcia „tikunej soferim”, różnie rozumianego przez badaczy, podaje się różną ilość dokonanych przez skrybów poprawek. Według kodeksu "Babylonicus Petropolitanus" dokonano 18 poprawek. Masoreckie manuskrypty różnią się między sobą pod względem ilości zaznaczonych w nich „poprawek pisarzy”. W niektórych zaznacza się tylko część z nich, inne (np. kodeks z Aleppo) zupełnie je pomijają.
Określenie „poprawki skrybów” można rozumieć bardzo ogólnie – jako wszelkie poprawki naniesione przez soferów (przepisywaczy Tory) na przestrzeni wieków. Stąd bierze się wiele nieporozumień związanych z definicją pojęcia. Przyjęto jednak stosować miano „tikunej soferim” w rozumieniu tych osiemnastu poprawek, które sami soferim nazwali „poprawkami” (w odróżnieniu np. od ośmiu wcześniejszych uwag określanych przez nich jako „kinot” – „eufemizmy”).
Lista tikunej soferim.
Poniżej znajduje się lista przeróbek w kolejności podanej w "Biblia Hebraica Stuttgartensia":
Resztę poprawek odnotował Christian D. Ginsburg:
W oparciu o kodeks VP z 916 roku n.e. Ginsburg zaproponował kolejne dwie poprawki:
Ginsburg wyszczególnił również cztery poprawki polegające na zawieszeniu litery nad linią zapisanego słowa:
Nowsze badania wykazały, że również w 1 Sm 3,13; Zch 2,12; Hi 7,20 dokonano poprawek. Na podobnej zasadzie w 1 Królewskiej 21,10.13 eufemizmem „błogosławić Boga”, zastąpiono niedopuszczalne wyrażenie „przeklinać Boga”.

</doc>
<doc id="2050784" url="https://pl.wikipedia.org/wiki?curid=2050784" title="Tadeusz Zaskórski">
Tadeusz Zaskórski

Tadeusz Zaskórski (ur. 15 stycznia 1924 w Cudkowie, zm. 28 stycznia 2006 w Miliczu) – polski inżynier i działacz związkowy, senator I kadencji (1989–1991). 
Życiorys.
W czasie II wojny światowej walczył w Armii Krajowej, przebywał również w obozie pracy w Niemczech. Po zakończeniu okupacji osiadł na Dolnym Śląsku – pracował w Zakładach Gazowniczych w Wałbrzychu, pobierał nauki w Gimnazjum i Liceum Ogólnokształcącym dla Pracujących, następnie zaś uzyskał dyplom technika i mechanika we Wrocławiu. Należał do Polskiego Stronnictwa Ludowego (1945–1947). W latach 1955–1961 studiował budowę maszyn na Politechnice Częstochowskiej. 
W 1963 został zatrudniony w Fabryce Maszyn Górniczych w Piotrkowie Trybunalskim „Pioma” (był m.in. szefem kontroli jakości). Pracował jako nauczyciel w Technikum dla Pracujących w Piotrkowie Trybunalskim, z którego został zwolniony z powodów politycznych w 1971. W 1980 zaangażował się w działalność w NSZZ „Solidarność”, był m.in. członkiem Rady Pracowniczej. 
Zasiadał w zarządzie wojewódzkim Klubu Techniki i Racjonalizacji. W latach 1989–1991 sprawował mandat senatorski z ramienia NSZZ „Solidarność” – został wybrany w województwie piotrkowskim. W 1990 z jego inicjatywy została powołana fundacja pod nazwą Obiekt Zabytkowy Opactwo Cystersów w Sulejowie, zajmująca się odnową i konserwacją zabytkowych obiektów opactwa. Tadeusz Zaskórski do śmierci pełnił funkcję jej prezesa.

</doc>
<doc id="2050785" url="https://pl.wikipedia.org/wiki?curid=2050785" title="Alma Kar">
Alma Kar

Alma Kar, właśc. Lidia Iwanow (ur. 14 listopada 1903 na Wołyniu, zm. 13 lipca 1992 w Stanisławowie Pierwszym) – przedwojenna polska tancerka, aktorka filmowa.
Życiorys.
Urodziła się 14 listopada 1903 w rodzinie Mikołaja Iwanowa i Olgi z Pawłowskich. Miała dwie siostry: Marię (ur. 1901) i Ninę (ur. 1909) oraz brata Jerzego Władysława (ur. 1916). Ukończyła szkołę średnią i szkołę taneczną J. Prusieckiej. Alma Kar nie była zawodową aktorką. Dla filmu odkrył ją i lansował bogaty filantrop Stefan Gulanicki. Finansował on produkcję filmów z jej udziałem. W tych kilku filmach grywał małe rólki pod pseudonimem „Stefan Gucki”.
Była dwukrotnie zamężna. Po raz drugi z Adamem Szymonowiczem (1904–1979).
Zmarła w domu opieki w Stanisławowie Pierwszym. Pochowana na cmentarzu w Kętrzynie.

</doc>
<doc id="2050786" url="https://pl.wikipedia.org/wiki?curid=2050786" title="Republika Hatay">
Republika Hatay



</doc>
<doc id="2050787" url="https://pl.wikipedia.org/wiki?curid=2050787" title="Zbigniew Błaszczak">
Zbigniew Błaszczak

Zbigniew Wiktor Błaszczak (ur. 10 marca 1926 w Radzyniu Podlaskim, zm. 5 lutego 2019 w Pasłęku) – polski lekarz weterynarii, urzędnik państwowy i polityk, senator II kadencji (1991–1993).
Życiorys.
Syn Jana i Marii. W czasie II wojny światowej brał udział w organizacji tajnych kompletów na terenie Chełmszczyzny. W 1952 ukończył studia na Wydziale Weterynaryjnym Uniwersytetu Marii Curie-Skłodowskiej, następnie zaś pracował w służbach weterynaryjnych państwowych gospodarstw rolnych na Warmii i Mazurach (1952–1958). Od 1958 do 1975 sprawował funkcję powiatowego lekarza weterynarii w Pasłęku, a od 1975 do 1989 był pracownikiem weterynaryjnej inspekcji sanitarnej w województwie elbląskim.
W latach 1975–1989 należał do Zjednoczonego Stronnictwa Ludowego, sprawował m.in. funkcję prezesa Miejsko-Gminnego Komitetu ZSL w Pasłęku (1978–1982). W 1990 przystąpił do Unii Demokratycznej, z ramienia której uzyskał mandat senatora II kadencji wybranego w województwie elbląskim. Zasiadał w Komisjach Rolnictwa i Spraw Zagranicznych. W wyborach w 1993 bez powodzenia ubiegał się o reelekcję jako kandydat UD, zajmując 6. miejsce z wynikiem 22 605 głosów oddanych w swoim okręgu. W 1997 ubiegał się z listy Unii Wolności o mandat poselski.
W latach 1991–1993 był prezesem oddziału pasłęckiego Polskiego Towarzystwa Nauk Weterynaryjnych. Publikował m.in. w miesięczniku „Głos Pasłęka”.
Pochowany na cmentarzu komunalnym w Pasłęku.

</doc>
<doc id="2050792" url="https://pl.wikipedia.org/wiki?curid=2050792" title="Indyjsko-Polska Izba Gospodarcza">
Indyjsko-Polska Izba Gospodarcza

Indyjsko-Polska Izba Gospodarcza (ang. "Indo-Polish Chamber of Commerce") – organizacja mająca na celu wspieranie stosunków dwustronnych między Indiami i Polską, powstała w 2001 w Bombaju z inicjatywy Ogólnoindyjskiego Związku Przemysłu ("All India Association of Industries" – AIAI) z siedzibą w Bombaju. W 2008 powstało pierwsze biuro w Polsce – w Warszawie. Członkami izby są też instytucje sektora publicznego i jednostki samorządu terytorialnego z obu krajów.
Obecnie utrzymuje biura w Warszawie, Krakowie, Bombaju, Madrasie (2003) i Nowym Delhi.

</doc>
<doc id="2050796" url="https://pl.wikipedia.org/wiki?curid=2050796" title="Jean-Antoine de Baïf">
Jean-Antoine de Baïf

Jean-Antoine de Baïf (ur. 1532, zm. 1589) − francuski poeta renesansowy. Przynależał do plejady, wpływowej grupy literackiej. 
Cenione są przede wszystkim jego sonety, jest także autorem kilku zbiorów poezji miłosnych. Wyróżniało go przede wszystkim eksperymentalne stosowanie prozodii łacińskiej w wiersu francuskim. Na gruncie sonetu francuskiego utrwalił aleksandryn jako standardowe metrum − wprowadził go w 1555 do drugiego zbioru swoich sonetów (poświęconego kobiecie o imieniu Francine). Natomiast próby wprowadzenia do poezji francuskiej poezji metrycznej wzorowanej na starożytnej, choć głośne, wywarły tylko niewielki wpływ na poezję francuskiego renesansu (próby ścisłego wzorowania się na starożytności były zresztą typowe dla całej plejady). Znany jest także z próby reformy ortografii francuskiej.

</doc>
<doc id="2050798" url="https://pl.wikipedia.org/wiki?curid=2050798" title="Cerkiew Opieki Matki Bożej w Puchłach">
Cerkiew Opieki Matki Bożej w Puchłach

Cerkiew pod wezwaniem Opieki Matki Bożej – prawosławna cerkiew parafialna w Puchłach. W strukturach Polskiego Autokefalicznego Kościoła Prawosławnego należy do dekanatu Narew diecezji warszawsko-bielskiej.
Dla prawosławnej ludności Podlasia wieś Puchły to ważny ośrodek kultu maryjnego. W świątyni parafialnej (trzecia z kolei świątynia na tym miejscu) znajduje się szczególnie czczona ikona Matki Bożej Opiekuńczej.
Historia świątyni i sanktuarium.
Pierwsza wzmianka o cerkwi prawosławnej we wsi Puchły pochodzi z 1578 (obecność duchowieństwa odnotowana w księdze poborowej). Jej powstanie wiąże się z legendą o objawieniu w XVI w. cudownej ikony Matki Boskiej Opiekuńczej. Pod lipą rosnącą na pagórku, na którym obecnie stoi cerkiew, zamieszkał stary człowiek cierpiący na obrzęk nóg. Modląc się pewnego dnia zauważył na wierzchołku drzewa obraz Matki Bożej i wkrótce jego choroba ustąpiła. Na pamiątkę tego wydarzenia miejsce to nazwano Puchły, od słowa "opuchli", które w lokalnej gwarze oznaczało m.in. obrzęknięte kończyny.
Według innego przekazu, ikona objawiała się również pozostałym przy prawosławiu mieszkańcom miejscowości proszącym o obronę przed dziedzicem, który chciał zmusić swych poddanych do przejścia na grekokatolicyzm. Wkrótce ikona w cudowny sposób pojawiła się na lipie na znak wysłuchanych przez Matkę Bożą modlitw, zaś zły dziedzic zmarł. To najprawdopodobniej jego zjawa po dziś dzień błąka się w okolicy tzw. "kryżyków" czyli feralnego skrzyżowania leśnych dróg między Puchłami, Ciełuszkami, Pawłami, Dawidowiczami i Socami. Rozłożysta lipa zachowała się do czasów obecnych i wraz ze swoimi odrostami oraz dębami tworzą grupę 15 pomników przyrody.
Według niektórych badaczy sanktuarium w Puchłach powstało jeszcze przed XV wiekiem w celu osłabienia silnego kultu pogańskiego w sąsiedniej wsi Ciełuszki.
W 1754 huragan naruszył starą cerkiew. Ówczesny właściciel wsi, pułkownik Józef Ludwik Wilczewski, ufundował w 1756 nową cerkiewkę. Spłonęła ona w 1771, a wraz z nią prawdopodobnie również ikona. Kolejną świątynię postawiono w 1798 – była to niewielka kaplica przeniesiona z nadnarwiańskiego uroczyska Cerkwisko pod Rybołami. Przebudowywana w 1852 (dodano drugi ołtarz pw. św. Grzegorza z Neocezarei) i 1864 (dobudowano narteks i dzwonnicę, wzniesiono kopułę nad ołtarzem, zbudowano nowy ikonostas z 14 ikonami zamówionymi w Moskwie, a wnętrze udekorowano arabeskami, została konsekrowana 3 listopada 1870. W 1873 zbudowano murowany parkan dookoła cerkwi. W okresie 1887–1895 proboszcz parafii prawosławnej w Puchłach ks. Flor Sosnowski był dyrektorem Seminarium Nauczycielskiego im. Świętych Cyryla i Metodego w uroczysku Stawok. W latach 1913–1918 wzniesiono obecną cerkiew. Zdewastowana została podczas II wojny światowej (w 1941 rozbito 3 kopuły, uszkodzono cały dach, częściowo ściany oraz liczne ikony wewnątrz świątyni). W latach 1961–1962 wewnątrz cerkwi napisane zostały nowe ikony przez Włodzimierza Wasilewicza, w następnych latach przeprowadzono zewnętrzny remont cerkwi, na posesji parafialnej wzniesiono budynek gospodarczy oraz odnowiono plebanię i dom psalmisty.
Cerkiew została wpisana do rejestru zabytków 27 lutego 2003 pod nr A-55.
Architektura.
Cerkiew zbudowana jest na planie krzyża. Ma konstrukcję zrębową. Szalowana, z węższą apsydą (prezbiterium) zamkniętą trójbocznie i dwoma prostokątnymi "panomarkami" (zakrystiami) po bokach, w części zachodniej "pritwor" (kruchta) zwieńczony jest dzwonnicą, wejścia poprzedzone gankami.
Cudotwórcza Ikona Opieki Matki Bożej.
Oryginalna ikona spłonęła najprawdopodobniej wraz z cerkwią w 1771. Jednak Księga Metryk parafii rybołowskiej z 1773 (gdzie opisano pożar cerkwi w Puchłach w 1771) podaje, że ogień strawił praktycznie całe wyposażenie cerkwi – ocalały natomiast ikony Bogurodzicy. Nie sprecyzowano, który z tych obrazów mógłby być kopią cudownego obrazu Opieki Matki Bożej w Puchłach.
Obecna, szczególnie czczona, ikona powstała po 1781, na co wskazuje charakterystyczny XVIII-wieczny typ ujęcia ikonograficznego. Na ikonie "Pokrow" znajduje się Matka Boska stojąca na obłoku, w drapowanej sukni, z koroną na głowie. W dolnej części ikony umieszczono przedstawicieli stanów: władcę, szlachtę, hierarchów cerkwi, mnichów. Cudowna Puchłowska Ikona posiadała wota z datami 1646, 1710, 1732, 1812 i 1855, które świadczyły o uzdrowieniach. Obok wejścia do cerkwi znajdował się natomiast kamień z datą 1710 i napisem wyrytym cyrylicą. Kamień ów posłużył do budowy obecnej świątyni w 1913.
Otoczenie świątyni.
Wokół cerkwi znajdują się kamienne krzyże z końca XIX w. W murze cerkiewnym z 1873 postawiony jest grobowiec proboszcza Grzegorza Sosnowskiego (☦1893) i jego żony Leoniły (☦1895), który w XIX w. zakładał sieć szkółek cerkiewnych dla miejscowej ludności chłopskiej.
Cerkiew cmentarna Świętych Cyryla i Metodego na cmentarzu w Puchłach.
Na środku cmentarza parafialnego, w miejscu gdzie znajdują się obecnie fragmenty kamiennych schodów, stała kaplica cmentarna zbudowana w 1870. W latach 1880–1883 została ona przebudowana i w dniu 11 maja 1884 uroczyście konsekrowana jako cerkiew pod wezwaniem Świętych Cyryla i Metodego. W 1919 cerkiew ta została przez nieostrożność spalona – według podania dwóch mężczyzn starało się dostać do dzikiego ula znajdującego się u szczytu kaplicy i przez przypadek zaprószyli ogień.

</doc>
<doc id="2050801" url="https://pl.wikipedia.org/wiki?curid=2050801" title="Jet Euro X">
Jet Euro X

SYM Jet Euro X to lekko sportowy skuter produkowany od 1997 roku na Tajwanie przez SYM Sanyang Industry Co, Ltd.
Opis modelu.
Na rynku pojawił się w roku 1997, jednak nazwę Jet Euro X otrzymał dopiero w 2004. W roku 2003 została przeprowadzona pierwsza zmiana wyglądu, a w 2008 kolejna kosmetyka modelu. W międzyczasie zmieniało się tylko malowanie skutera. Obecnie możemy nabyć ten model w kolorze biało-niebieskim lub biało-czarnym. Jedynym importerem w Polsce jest firma SPEED z Krakowa. Jednostka napędowa tego skutera jest konstrukcją Hondy.

</doc>
<doc id="2050804" url="https://pl.wikipedia.org/wiki?curid=2050804" title="Alina Chyczewska">
Alina Chyczewska

Alina Chyczewska z domu Wołosiewicz (ur. 12 lipca 1910, zm. 16 kwietnia 2005 w Bydgoszczy) – polska historyczka sztuki, bibliotekarka, kierownik Działu Muzealnego i Graficznego Biblioteki Kórnickiej.
Życiorys.
Była córką Wincentego i Bronisławy z Sawickich. W 1927 ukończyła jedno z warszawskich gimnazjów i niebawem podjęła studia na Uniwersytecie Warszawskim, na dwóch kierunkach – filologii polskiej i historii sztuki. Magisterium filozofii uzyskała jedynie w dziedzinie filologii polskiej (w 1935). Po wyjściu za mąż jakiś czas mieszkała w Toruniu. Lata okupacyjne spędzała w Warszawie, gdzie uczestniczyła w konspiracyjnym życiu naukowym, m.in. uczęszczała na seminarium z historii sztuki u profesora Zygmunta Batowskiego. Brała udział w powstaniu warszawskim; aresztowana przez Niemców, więziona była w obozach Auschwitz-Birkenau, Ravensbrück i Buchenwald. Po wojnie była asystentem konserwatora w Urzędzie Wojewódzkim w Bydgoszczy, by w 1948 przenieść się do Poznania; tam pracowała jako wykładowca historii sztuki (m.in. zastępca profesora) w Państwowej Wyższej Szkole Sztuk Plastycznych. W latach 1951–1952 dokończyła na Uniwersytecie Poznańskim studia w dziedzinie historii sztuki, pracę dyplomową napisała na temat dzieł Marcello Bacciarellego w zbiorach Muzeum Narodowego w Poznaniu. Pracowała przy inwentaryzacji zabytków dwóch powiatów ówczesnego województwa olsztyńskiego, pisała także recenzje plastyczne, literackie i teatralne do czasopism kulturalnych poznańskich i bydgoskich.
W latach 1955–1970 związana była zawodowo z Biblioteką w Kórniku (kolejno jako adiunkt i kustosz). Kierowała Działem Muzealnym i Graficznym. Zajmowała się uporządkowaniem i dokończeniem inwentaryzacji większości zbiorów grafiki, rysunków i kolekcji muzealnej; założone zostały kartoteki planów, rysunków architektonicznych, płyt graficznych do wydawnictw kórnickich, a także poloników emigracyjnego grafika Adama Pilińskiego. Założono również naukowe karty dla obrazów przechowywanych w Kórniku. Za sprawą kustosz Chyczewskiej zbiory graficzne wzbogaciły się o dzieła współczesnych artystów wielkopolskich. Po generalnym remoncie z przełomu lat 50. i 60. Chyczewska wprowadziła zmiany w urządzeniu części pomieszczeń, przede wszystkim Sali Mauretańskiej i Czarnej Sali.
W 1964 obroniła pod kierunkiem profesora Stanisława Lorentza rozprawę doktorską poświęconą twórczości Bacciarellego; w znacznej części ukazała się ona niemal dziesięć lat później ("Marcello Bacciarelli 1731–1818", Wrocław 1973), stanowiąc pierwszą monografię naukową artysty. O Bacciarellim napisała też kilka artykułów oraz dwuczęściowy katalog wystawy "Marceli Bacciarelli. Życie - Twórczość" (1968, 1970), zorganizowanej przez Muzea Narodowe w Poznaniu i Warszawie. Inną wiodącą tematyką jej publikacji były zbiory kórnickie. Wspólnie z dyrektorem Stefanem Weymanem napisała kilkakrotnie wznawiany przewodnik "Zamek Kórnicki - Muzeum i Biblioteka" (wydanie pierwsze Poznań 1965), w którym po raz pierwszy przedstawiła zamek, jego wnętrza i eksponaty z punktu widzenia historyka sztuki. Publikowała artykuły w "Pamiętniku Biblioteki Kórnickiej", m.in. o zbiorach graficznych w Kórniku, ikonografii Adama Mickiewicza, rycinach na podstawie dzieł Bacciarellego, polonikach Adama Pilińskiego, nieznanym wcześniej obrazie Wojciecha Kornelego Stattlera z kolekcji kórnickiej. W "Biuletynie Historii Sztuki" (1965) pisała o XIX-wiecznych projektach przebudowy zamku w Kórniku. O kolekcji kórnickiej pisała też w pracach zbiorowych "Grafika i rysunki polskie w zbiorach polskich" (Warszawa 1977) i "Polskie kolekcjonerstwo grafiki i rysunku" (Warszawa 1980).
Z końcem lipca 1970 przeszła na emeryturę. Osiadła w Bydgoszczy, gdzie nie zaprzestała pracy naukowej oraz działalności społecznej: brała udział w organizowaniu ogólnopolskich turniejów wiedzy o sztuce. W 1994 odebrała medal prezydenta Bydgoszczy za szczególne zasługi dla kultury miasta. Na łamach "Promocji Pomorskich" (1994, nr 6) ogłosiła wspomnienia.
W 1937 wyszła za mąż za Jerzego Chyczewskiego (1907–1944), wojewódzkiego konserwatora zabytków w Toruniu, zamordowanego w obozie koncentracyjnym w Schortzigen (Alzacja). Zmarła 16 kwietnia 2005 w Bydgoszczy, tam też została pochowana.

</doc>
<doc id="2050805" url="https://pl.wikipedia.org/wiki?curid=2050805" title="Joseph Elsner">
Joseph Elsner

Joseph Elsner (ur. 29 września 1845 we wsi Schlaney, od 1945 Słone (Kudowa-Zdrój) w ziemi kłodzkiej, zm. 3 marca 1933 w Monachium) – niemiecki architekt i rzeźbiarz z ziemi kłodzkiej, zwolennik eklektyzmu i historyzmu, tworzący liczne dzieła sztuki sakralnej.
Po ukończeniu szkoły powszechnej (1859) w rodzinnej wsi kształcił się w warsztacie Franza Moschnera w Braszowicach koło Ząbkowic Śląskich. W 1868 przeniósł się do Monachium i został uczniem niemieckiego malarza Wilhelma Hauschilda. Był także słuchaczem tamtejszej Królewskiej Akademii Sztuk. Od roku 1878 prowadził własne atelier sztuki chrześcijańskiej ("Atelier für christliche Kunst") w Monachium. Był silnie związany uczuciowo z ziemią kłodzką, którą często odwiedzał. Pozostawił syna Josepha (1879-1970), cenionego niemieckiego architekta, dekoratora wnętrz i malarza.

</doc>
<doc id="2050806" url="https://pl.wikipedia.org/wiki?curid=2050806" title="Michał Bołtryk">
Michał Bołtryk



</doc>
<doc id="2050809" url="https://pl.wikipedia.org/wiki?curid=2050809" title="Jan Pogány">
Jan Pogány

Jan Pogány, właśc. Jan Maślankiewicz-Pogány (ur. 23 czerwca 1960 w Kołobrzegu) – polski kompozytor, wiolonczelista, dyrygent oraz artysta malarz. W latach 1986–1995 mieszkał w Monachium.
Życiorys.
Naukę muzyki rozpoczął w klasie fortepianu pod kierunkiem Jadwigi Banowicz-Kity w Państwowym Ognisku Muzycznym w Brzegu, a następnie w klasie wiolonczeli Zofii Nowak w Państwowej Szkole Muzycznej I stopnia w Brzegu. 1986–1992 studiował grę na wiolonczeli oraz dyrygenturę w Wyższej Szkole Muzycznej w Monachium. W latach 1992–1994 kontynuował naukę pod kierunkiem słynnego dyrygenta Sergiu Celibidache i wiolonczelisty Harveya Shapiro profesora Juilliard School w Nowym Jorku. Przed wyjazdem na studia do Niemiec w latach 1982–1986 uczył się w Akademii Muzycznej we Wrocławiu, a jego profesorami byli m.in.wybitni dyrygenci Stanisław Krukowski, Marek Tracz i wiolonczelistka Grażyna Ciołek. Pierwszą pracę zawodową jako wiolonczelista podjął w Teatrze Kalambur we Wrocławiu, gdzie w latach 1979 - 1981 występował w spektaklu pt."Król malowany" Urszuli Kozioł w reżyserii Bogusława Litwińca. 
Od roku 1983 do 1985 był etatowym wiolonczelistą w Operze Wrocławskiej.
Po zakończonych studiach w Monachium w latach 1995–2000 był koncertmistrzem w grupie wiolonczel w orkiestrze Symphonia Nova w Monachium pod dyrekcją Isabel Mayagoitia. oraz koncertował jako solista. W 1987 zagrał jako wiolonczelista w Filharmonii Monachijskiej koncert dla księcia Karola. W latach 1992–2000 koncertował w duecie z pianistką Urszulą Mitręgą. Od roku 2000 do 2009 zatrudniony był na stanowisku Generalnego Dyrektora Muzycznego w Teatrze Muzycznym w Augsburgu . Po zakończonej edukacji muzycznej studiował w Akademii Sztuk Pięknych w Monachium w klasie malarstwa prof. Gerharda Merza. Zajmuje się głównie malarstwem olejnym, które podobnie jak jego muzyka, jest delikatnym współbrzmieniem barw z nutą melancholii. Jego obrazy były wystawiane zarówno na wystawach zbiorowych, jak i indywidualnych głównie w Niemczech, Austrii i w Polsce.
W 1998 był założycielem Orkiestry Kameralnej Camerata – Wrocław. Od roku 2001 jest właścicielem Agencji Koncertowej „Presto”. W 2012 przeszedł do drugiego etapu podczas konkursu na stanowisko dyrektora Filharmonii Narodowej w Warszawie (przewodniczącym konkursowej komisji był Krzysztof Penderecki).
Dyrygował podczas koncertów w katedrze Notre Dame w Paryżu i w papieskiej bazylice św. Pawła za Murami w Rzymie, w Koncerthuset duńskiego radia w Kopenhadze oraz w słynnej Herkulessaal w Monachium.
Dokonał nagrań m.in. dla monachijskiego Bayerischer Rundfunk, Sat.1, Polskiego Radia w Szczecinie i Koszalinie. W 2007 Rozgłośnia Telewizji w Madrycie zarejestrowała w jego wykonaniu muzykę Fryderyka Chopina podczas koncertu w klasztorze kartuzów w Valldemossie na Majorce (w miejscu pobytu F. Chopina podczas zimy w latach 1838/39 roku). W 2012 rozpoczął stałą współpracę jako dyrygent z Królewskim Teatrem Operowym w Maskacie, stolicy Omanu. Od 2014 jest dyrektorem generalnym Międzynarodowego Festiwalu im. Johannesa Brahmsa we Wrocławiu oraz od 2010 roku jest organizatorem i dyrygentem tradycyjnej, corocznej Międzynarodowej Gali Sylwestrowej w Auli Leopoldyńskiej we Wrocławiu.

</doc>
<doc id="2050811" url="https://pl.wikipedia.org/wiki?curid=2050811" title="III Krajowy Konkurs Awionetek">
III Krajowy Konkurs Awionetek

III Krajowy Konkurs Awionetek – zawody lotnicze rozegrane w Polsce w dniach 24 września - 6 października 1930 roku w Warszawie.
Informacje ogólne.
III Krajowy Konkurs Awionetek był trzecimi zawodami z serii konkursów samolotów lekkich polskiej konstrukcji, organizowanych w okresie międzywojennym, zapoczątkowanych przez I Krajowy Konkurs Awionetek w 1927 roku i II Konkurs w 1928 roku. Trzeci konkurs rozegrano dopiero po upływie dwóch lat od poprzedniego. Łączyły one elementy zawodów lotniczych ze sprawdzianami poziomu konstrukcji samolotów, skonstruowanych w Polsce. Zawody organizował Zarząd Główny Ligi Obrony Powietrznej i Przeciwgazowej.
Wyniki.
W drugiej kategorii lżejszych samolotów cztery pierwsze miejsca zdobyły RWD-2 (piloci Henryk Skrzypiński, Stanisław Rogalski, Jerzy Drzewiecki, S. Tondis)
Nie ukończyli konkursu:
W konkursie nie wziął udziału zgłoszony samolot Moryson II Ostrovia II, który nie został ukończony na czas z powodu braku silnika
Od kolejnego konkursu w 1931 roku zmieniono nazwę zawodów, na IV Krajowy Konkurs Samolotów Turystycznych.

</doc>
<doc id="2050812" url="https://pl.wikipedia.org/wiki?curid=2050812" title="Jan Maślankiewicz">
Jan Maślankiewicz



</doc>
<doc id="2050813" url="https://pl.wikipedia.org/wiki?curid=2050813" title="Haight-Ashbury">
Haight-Ashbury

Haight-Ashbury (potocznie The Haight) – dzielnica San Francisco, zlokalizowana wokół skrzyżowania ulic Haight i Ashbury. W latach 60. XX wieku centrum ruchu hippisowskiego w Stanach Zjednoczonych.
Historia.
W pierwszej połowie XIX wieku na obszarze dzisiejszego Haight-Ashbury mieściły się głównie prywatne farmy. Rozwój obszaru rozpoczął się ok. 1869 roku, kiedy to władze miejskie wyraziły zgodę na budowę parku Golden Gate Park. Wtedy też pojawiły się plany zagospodarowania okolicy. Wytyczone tam ulice nazwano od nazwisk ówczesnych lokalnych polityków, m.in. Henry Haighta i Munroe Ashbury'ego. W 1883 roku na ulicy Haight pojawiła się prowadząca do parku linia tramwajowa, co dodatkowo wpłynęło na rozwój okolicy.
1895 roku na ulicy Haight otwarto park rozrywki o nazwie Chutes, w którym mieściły się m.in. kolejka górska, teatr i karuzela.
W latach 50. XX wieku Haight-Ashbury, ze względu na niskie koszty wynajmu mieszkań w tamtej okolicy, stało się popularnym miejscem zakwaterowania studentów z San Francisco State College. Z tego samego powodu przeprowadzali się tam również bitnicy, opuszczający dzielnicę North Beach z powodu wysokich czynszów. Kontrkultura bitników zmieniała się w tamtym okresie pod wpływem LSD, przekształcając się w ruch później określany jako ruch hippisowski. W 1966 roku na ulicy Haight bracia Ron i Jay Thelin otworzyli Psychedelic Shop, sprzedający książki związane z nową kontrkulturą, a Haight-Ashbury stało się centrum amerykańskiego ruchu hippisowskiego (podczas tzw. lata miłości 1967 roku przyjechało tam ok. 8000 hipisów).
Działała tam również nieformalna grupa nazywająca siebie The Diggers (w nawiązaniu do dawnych diggerów), zajmująca się m.in. rozdawaniem darmowych posiłków, powstawały też liczne sklepy związane z ruchem hippisowskim, sprzedające m.in. ubrania, plakaty, jedzenie itp. (m.in. Weed Patch, Blushing Peony, Laughing Racoon Gallery i in.). Z tym okresem historii Haight-Ashbury związane były też liczne grupy muzyczne, m.in. Grateful Dead, The Charlatans, Jefferson Airplane i inne. Okolica stała się wtedy popularna również wśród turystów.
Z czasem dzielnica zaczęła podupadać – jej popularność sprawiła, że pojawiało się w niej coraz więcej przyjezdnych, dla których nie starczało już darmowych mieszkań i zakwaterowania; hippisi zaczęli opuszczać Haight-Ashbury.
Współcześnie w dzielnicy znajdują się liczne sklepy sprzedające pamiątki związane z ruchem hippisowskim, lokale gastronomiczne i kluby.

</doc>
<doc id="2050816" url="https://pl.wikipedia.org/wiki?curid=2050816" title="Miguel M. Abrahão">
Miguel M. Abrahão

Miguel Martins Abrahão (ur. 25 stycznia 1961) – brazylijski pisarz, dramaturg i historyk.
Życiorys.
Miguel M. Abrahão ukończył studia w zakresie historii, pedagogiki i dziennikarstwa. Pracował w placówkach oświatowych, poświęcając wiele czasu działalności literackiej, pisząc powieści i teksty teatralne.
W latach 80. XX w. Abrahão wykładał historię Brazylii studentom dziennikarstwa na "Methodist University of Piracicaba". Był tam również odpowiedzialny za realizację Centrum Teatr "UNIMEP" (1979) oraz koordynację wszystkich działań teatralnych do roku 1981.
Obecnie mieszka w Rio de Janeiro, z żoną i dziećmi.
Większość jego prac dla dzieci i młodzieży, chociaż napisał je jeszcze jako nastolatek, została opublikowana w Brazylii dopiero po 1983.

</doc>
<doc id="2050821" url="https://pl.wikipedia.org/wiki?curid=2050821" title="Kriya">
Kriya



</doc>
<doc id="2050822" url="https://pl.wikipedia.org/wiki?curid=2050822" title="Kriyajoga">
Kriyajoga



</doc>
<doc id="2050823" url="https://pl.wikipedia.org/wiki?curid=2050823" title="Atlanta Tennis Championships 2010">
Atlanta Tennis Championships 2010

Atlanta Tennis Championships 2010 – tenisowy turniej ATP z cyklu Atlanta Tennis Championships rozgrywany w dniach 19–25 lipca 2010 roku w Atlancie na kortach twardych o puli nagród 531 000 dolarów amerykańskich.

</doc>
<doc id="2050825" url="https://pl.wikipedia.org/wiki?curid=2050825" title="Tripp Phillips">
Tripp Phillips

Owen Thomas Phillips III (ur. 26 sierpnia 1977 w Newport News) – amerykański tenisista.
Kariera tenisowa.
Jako zawodowy tenisista występował w latach 2001–2008.
Największe sukcesy odnosił jako deblista – wygrał 2 turnieje wchodzące w skład cyklu ATP World Tour (Tokio 2006, Indianapolis 2008) grając za każdym razem w parze z Ashleyem Fisherem. W Wielkim Szlemie jest półfinalistą US Open 2006, kiedy to razem z Fisherem wyeliminowali m.in. parę nr 8. turnieju Simon Aspelin–Todd Perry. Mecz o finał przegrali z deblem nr 2. rozgrywek Jonas Björkman–Maks Mirny.
Najwyżej sklasyfikowany w rankingu deblistów był na 29. miejscu w październiku 2006 roku.

</doc>
<doc id="2050829" url="https://pl.wikipedia.org/wiki?curid=2050829" title="Pseudhymenochirus merlini">
Pseudhymenochirus merlini

Pseudhymenochirus merlini – jedyny gatunek płaza bezogonowego należący do rodzaju "Pseudhymenochirus" z rodziny grzbietorodowatych. Jego najbliższym krewnym jest "Hymenochirus".
Występowanie.
Zwierzę występuje w zachodniej Afryce, od południa Gwinei-Bissau przez zachodnią Gwineę do północy i zachodu Sierra Leone.
Jego siedlisko stanowią lasy, zarówno pierwotne, jak i zmodyfikowane działalnością ludzką. Zamieszkuje w nich zbiorniki wody stojącej, zwykle zamulone i zacienione przez korony drzew, ale także skaliste strumienie o wolnym nurcie. Bezogonowy dobrze sobie radzi w zbiornikach nowo utworzonych, unika natomiast obfitujących w ryby. Zapuszcza się na tereny rolnicze, jeśli znajduje tam zacienione zbiorniki wody.
Rozród przebiega właśnie w zbiornikach wodnych. Występuje w nim stadium larwalne zwane kijanką, prowadzące drapieżny tryb życia.
Status.
Płaz jest pospolity w obrębie swego zasięgu występowania. Trend populacyjny nie został jeszcze poznany przez naukę.
Nie stwierdza się poważnego zagrożenia wyginięciem. IUCN wymienia następujące zagrożenia dla gatunku:
Płaz nie występuje w żadnym obszarze chronionym.

</doc>
<doc id="2050831" url="https://pl.wikipedia.org/wiki?curid=2050831" title="Transit O-2">
Transit O-2

Transit O-2 – amerykański wojskowy satelita nawigacyjny; drugi statek Transit serii operacyjnej. Wraz z nim wyniesiono satelitę Transit 5E-5. Pracował jedynie kilka dni.
Stanowił część systemu nawigacji dla okrętów podwodnych US Navy przenoszących pociski balistyczne typu UGM-27 Polaris. Zbudowany przez Naval Avionics Facility.
Statek pozostaje na orbicie, której trwałość szacuje się na 1000 lat.

</doc>
<doc id="2050835" url="https://pl.wikipedia.org/wiki?curid=2050835" title="Legislatura Arizony">
Legislatura Arizony

Legislatura Arizony ("Arizona Legislature") – bikameralny parlament amerykańskiego stanu Arizona. Składa się z Izby Reprezentantów oraz Senatu.
Arizona podzielona jest na 30 okręgów wyborczych. W każdym z nich wybiera się jednego senatora i dwóch członków Izby. Tym samym Senat liczy 30, a Izba 60 osób. Kadencja obu izb trwa dwa lata. W żadnej z nich nie można zasiadać dłużej niż przez cztery kadencje z rzędu (ale opuszczenie jednej powoduje, że odzyskuje się prawo do kandydowanie na kolejne cztery).
Miejscem spotkań obu izb jest Kapitol Stanowy Arizony w Phoenix, przy czym należy go rozumieć jako kompleks budynków, a nie pojedynczy gmach. Pierwotny budynek Kapitolu służył parlamentowi do 1960, po czym każda z izb otrzymała własną siedzibę w jego bezpośrednim sąsiedztwie (stąd pojęcie "Capitol Complex"). Od 1981 stary budynek Kapitolu funkcjonuje jako muzeum.

</doc>
<doc id="2050837" url="https://pl.wikipedia.org/wiki?curid=2050837" title="Dermanowski Wierch">
Dermanowski Wierch

Dermanowski Wierch (558 m) – szczyt w Paśmie Jaworzyny w Beskidzie Sądeckim. Znajduje się w bocznym grzbiecie odbiegającym od głównej grani tego pasma w południowo-zachodnim kierunku i oddzielającym dolinę Głęboczanki od doliny Jaworzyny. W grzbiecie tym kolejno z południa na północ znajdują się: Bystra (520 m), Dermanowski Wierch (562 m), Cycówka (593 m) Skała (773 m) i Zadnie Góry (814, 831, 968 m). 
Dermanowski Wierch wznosi się nad miejscowościami Głębokie i Kokuszka. Jest częściowo tylko zalesiony, większą część jego stoków zajmują pola uprawne tych miejscowości. Od zachodniej strony stoki opadają do doliny Popradu, od wschodniej do Jaworzynki. W stokach wschodnich znajduje się wyciąg narciarski z Kokuszki na szczyt Dermanowskiego Wierchu.
Przez Dermanowski Wierch nie prowadzi żaden szlak turystyczny, wyznakowanie go jest jednak w projekcie rozwoju turystyki gminy Piwniczna-Zdrój.

</doc>
<doc id="2050838" url="https://pl.wikipedia.org/wiki?curid=2050838" title="Sergio Roitman">
Sergio Roitman

Sergio Andres Roitman (ur. 16 maja 1979 w Buenos Aires) – argentyński tenisista.
Kariera tenisowa.
Jako zawodowy tenisista występował w latach 1996–2009.
W grze pojedynczej wygrał 10 turniejów rangi ATP Challenger Tour.
W deblu, oprócz zwycięstw w zawodach kategorii ATP Challenger Tour, ma w swoim dorobku 2 wygrane turnieje rangi ATP World Tour, najpierw w roku 2000 w Amsterdamie oraz w 2001 w Umagu. W obu turniejach partnerem deblowym Roitmana był Andrés Schneiter.
Najwyżej sklasyfikowany w rankingu singlistów był na 62. miejscu w październiku 2007 roku, natomiast w zestawieniu deblistów we wrześniu 2008 roku zajmował 45. pozycję.

</doc>
<doc id="2050839" url="https://pl.wikipedia.org/wiki?curid=2050839" title="Nayaka">
Nayaka



</doc>
<doc id="2050840" url="https://pl.wikipedia.org/wiki?curid=2050840" title="Jezioro Krzywe (powiat świdwiński)">
Jezioro Krzywe (powiat świdwiński)

Jezioro Krzywe – jezioro na Pojezierzu Drawskim, położone w woj. zachodniopomorskim, w powiecie świdwińskim, w gminie Połczyn-Zdrój, o
powierzchni 4,0 ha. Głębokość zbiornika wynosi 5,0 m.
Lustro wody jeziora znajduje się na wysokości 150 m n.p.m. W typologii rybackiej jest jeziorem sandaczowym.
Przez jezioro przepływa rzeka Drawa, biegnąca do położonego 150 m na południowy wschód jeziora Krąg. Przy zachodnim brzegu jeziora biegnie droga wojewódzka nr 163.
Jezioro Krzywe zostało objęte rezerwatem przyrody Dolina Pięciu Jezior. Jezioro znajduje się w Drawskim Parku Krajobrazowym oraz obszarze specjalnej ochrony ptaków Ostoja Drawska.
W 2004 roku dokonano badań czystości wód powierzchniowych, gdzie oceniono wody Jeziora Krzywego na II klasę czystości.
Nazwę "Jezioro Krzywe" wprowadzono urzędowo w 1950 roku, zastępując poprzednią niemiecką nazwę jeziora – "Oberer See".

</doc>
<doc id="2050841" url="https://pl.wikipedia.org/wiki?curid=2050841" title="Cycówka (szczyt)">
Cycówka (szczyt)

Cycówka (593 m) – szczyt w Paśmie Jaworzyny w Beskidzie Sądeckim. Znajduje się w bocznym grzbiecie odbiegającym od głównej grani tego pasma w południowo-zachodnim kierunku i oddzielającym dolinę Głęboczanki od doliny Jaworzyny. W grzbiecie tym kolejno z południa na północ znajdują się: Bystra (520 m), Dermanowski Wierch (562 m), Cycówka (593 m), Skała (773 m) i Zadnie Góry (814, 831, 968 m). 
Cycówka wznosi się nad miejscowościami Głębokie i Kokuszka. Na mapie Compass jest błędnie podpisana jako Sycówka. Sam szczyt Cycówki jest zalesiony, większa część jednak stoków, szczególnie od strony Kokuszki, jest bezleśna, zajęta przez pola uprawne tych miejscowości. Również cały grzbiet powyżej Cycówki (do Skały) jest bezleśny, rozciągają się z niego panoramy widokowe na wszystkie strony.
Przez Cycówkę nie prowadzi żaden szlak turystyczny, wyznakowanie go jest jednak w projekcie rozwoju turystyki gminy Piwniczna-Zdrój. Na szczycie zlokalizowana jest stacja przekaźnikowa.

</doc>
<doc id="2050842" url="https://pl.wikipedia.org/wiki?curid=2050842" title="Cmentarz wojenny nr 32 – Szerzyny">
Cmentarz wojenny nr 32 – Szerzyny

Cmentarz wojenny nr 32 – Szerzyny – cmentarz z I wojny światowej, zaprojektowany przez Johanna Jagera znajdujący się w okolicach wsi Szerzyny w powiecie tarnowskim, w gminie Szerzyny. Jeden z ponad 400 zachodniogalicyjskich cmentarzy wojennych zbudowanych przez Oddział Grobów Wojennych C. i K. Komendantury Wojskowej w Krakowie.
Obiekt znajduje się od przy drodze do Swoszowej. Zajmuje powierzchnię około 447 m², otoczony jest kamiennym murem.
Na cmentarzu pierwotnie było pochowanych prawdopodobnie 134 żołnierzy pochowanych w 7 grobach zbiorowych oraz 30 pojedynczych poległych w grudniu 1914 oraz maju 1915 roku:
Na linii tylnego ogrodzenia cmentarza znajduje się kamienny pomnik w postaci krzyża o wysokości 5,5 m, na którym znajduje się napis w języku niemieckim: "Ofiarujcie nam minutę modlitwy, Dla Was oddaliśmy lata naszego życia" (tłum.). Nagrobki są ustawione w dwóch równych rzędach, wzdłuż alejki oraz po jednym rzędzie wzdłuż ogrodzenia.

</doc>
<doc id="2050846" url="https://pl.wikipedia.org/wiki?curid=2050846" title="NGC 847">
NGC 847



</doc>
<doc id="2050847" url="https://pl.wikipedia.org/wiki?curid=2050847" title="Rafał Pawliczak">
Rafał Pawliczak

Rafał Tomasz Pawliczak (ur. 9 kwietnia 1968 w Łodzi) – polski lekarz-naukowiec, profesor Wydziału Lekarskiego, Oddziału Nauk Biomedycznych Uniwersytetu Medycznego w Łodzi.
Ukończył Liceum im. Mikołaja Kopernika w Łodzi, a w roku 1994 summa cum laude Wydział Lekarski Akademii Medycznej w Łodzi. Dalej kształcił się w Wielkiej Brytanii, Hiszpanii i Stanach Zjednoczonych. W roku 1995 rozpoczął pracę w Akademii Medycznej w Łodzi. Pracę naukową i dydaktyczną rozpoczął jako student demonstrator w Zakładzie Fizjologii i Zakładzie Genetyki Medycznej. Przebył wszystkie szczeble kariery naukowej od asystenta do profesora tytularnego. W grudniu 2009 otrzymał tytuł profesora. Był prodziekanem ds. nauki Wydziału Nauk Biomedycznych i Kształcenia Podyplomowego Uniwersytetu Medycznego w Łodzi w latach 2008–2016. Jest przewodniczącym Sekcji Immunologii Klinicznej Polskiego Towarzystwa Alergologicznego. 
Zajmuje się pracą naukową z zakresu alergologii i pulmonologii. Opublikował szereg prac w zakresie patogenezy i patofizjologii astmy oskrzelowej związanej z nadwrażliwością na aspirynę oraz patogenezy polipów nosa. Interesuje się rolą kwasu arachidonowego i jego metabolitów w zapaleniu alergicznym dróg oddechowych.
Obok intensywnej działalności naukowej jest także praktykującym lekarzem alergologiem, zajmuje się także popularyzacją wiedzy o astmie i chorobach alergicznych wśród pacjentów .

</doc>
<doc id="2050848" url="https://pl.wikipedia.org/wiki?curid=2050848" title="Fitri">
Fitri

Fitri – jezioro w Czadzie, leżące ok. 300 km na wschód od Ndżameny i ok. 100 km na zachód od miasta Ati, w regionie Batha. 
Powierzchnia jeziora wynosi przeciętnie ok. 50 tys. ha, jednak podczas wilgotnych lat może się on zwiększyć trzykrotnie. Natomiast podczas wyjątkowo suchych lat jezioro wysycha niemal całkowicie, jak działo się to na początku XX w. oraz podczas suszy przypadającej na lata 1984–1985. Jezioro Fitri jest względnie płytkie. Zasilane jest ono wodami z opadów sezonowych, obszar zlewni obejmuje ok. 70 tys. km². Największą rzeką wpadającą do jeziora Fitri jest Batha (Bahr el Batha), niosąca wody z wyżyny Wadaj na zachód.
Podobnie jak jezioro Czad, również Fitri ma obecnie mniejszą powierzchnię, niż w przeszłości. Jezioro Fitri zostało objęte konwencją ramsarską w 1990 wraz z otaczającymi jezioro terenami wodno-błotnymi. 
Jezioro jest wykorzystywane gospodarczo jako zbiornik wody pitnej dla zamieszkującej okolicę ludności oraz zwierząt hodowlanych, ma także duże znaczenie dla rybołówstwa i przemysłu rybnego, dostarczając rocznie ok. 3 tys. ton ryb.

</doc>
<doc id="2050849" url="https://pl.wikipedia.org/wiki?curid=2050849" title="Cmentarz wojenny nr 33 – Swoszowa">
Cmentarz wojenny nr 33 – Swoszowa

Cmentarz wojenny nr 33 – Swoszowa – cmentarz z I wojny światowej, zaprojektowany przez Johanna Jagera znajdujący się w północno-zachodniej części wsi Szerzyny w powiecie tarnowskim, w gminie Szerzyny. Jeden z ponad 400 zachodniogalicyjskich cmentarzy wojennych zbudowanych przez Oddział Grobów Wojennych C. i K. Komendantury Wojskowej w Krakowie.
Obiekt znajduje się przy drodze do Swoszowej, ok. 400 m na południe od granicy tej miejscowości z Szerzynami i w ewidencji cesarskiej i królewskiej Armii figuruje jako "33 Swoszowa".
Zajmuje powierzchnię około 706 m², otoczony jest z trzech stron kamiennym ogrodzeniem, od strony drogi drewnianym. Na cmentarzu pierwotnie było pochowanych prawdopodobnie 169 żołnierzy pochowanych w 9 grobach zbiorowych oraz 8 pojedynczych poległych w grudniu 1914 oraz maju 1915 roku:
Na linii tylnego ogrodzenia cmentarza znajduje się niewielki kamienny pomnik, na którym postawiono charakterystyczny potrójny krzyż przykryty daszkiem. Na cokole krzyża znajduje się tablica z napisem w języku niemieckim: „Zazdrośćcie nam, którzy polegliśmy w walce i cierpieniu, Tutaj powstała sława naszego życia i śmierci” (tłum.).

</doc>
<doc id="2050852" url="https://pl.wikipedia.org/wiki?curid=2050852" title="Jezioro Głębokie (powiat świdwiński)">
Jezioro Głębokie (powiat świdwiński)

Jezioro Głębokie – jezioro na Pojezierzu Drawskim, położone w woj. zachodniopomorskim, w powiecie świdwińskim, w gminie Połczyn-Zdrój, o powierzchni 8,0 ha. Głębokość zbiornika wynosi 5,0 m.
Lustro wody jeziora znajduje się na wysokości 145,8 m n.p.m.
Przez jezioro przepływa rzeka Drawa, biegnąca do położonego 340 m na południe Jeziora Małego. Przy północnym brzegu jeziora biegnie droga wojewódzka nr 163.
Jezioro Głębokie zostało objęte rezerwatem przyrody Dolina Pięciu Jezior. Jezioro znajduje się w Drawskim Parku Krajobrazowym oraz obszarze specjalnej ochrony ptaków Ostoja Drawska.
W 2004 roku dokonano badań czystości wód powierzchniowych, gdzie oceniono wody Jeziora Głębokiego na III klasę czystości.
Nazwę "Jezioro Głębokie" wprowadzono urzędowo w 1950 roku, zastępując poprzednią niemiecką nazwę jeziora – "Tiefer See".

</doc>
<doc id="2050857" url="https://pl.wikipedia.org/wiki?curid=2050857" title="Zofia Wojewodzianka">
Zofia Wojewodzianka

Zofia Ewa Wojewodzianka (ur. 5 kwietnia 1929 w Niemierzynie koło Wielunia, zm. 30 stycznia 2005 w Puszczykowie) – polska historyczka sztuki, kierownik Działu Muzealnego Biblioteki Kórnickiej.
Życiorys.
Była córką Jana, z zawodu nauczyciela, i Emilii z Jasińskich. Od 1945 uczęszczała do gimnazjum ogólnokształcącego w Kórniku, maturę zdała w 1949. W tymże roku podjęła studia z historii sztuki na Uniwersytecie Poznańskim, które przez jakiś czas (w latach 1950–1951) łączyła z pracą w Muzeum Narodowym w Poznaniu. Studia pierwszego stopnia ukończyła w 1952; od tego czasu datuje się jej współpraca z Biblioteką Kórnicką, początkowo w postaci prac zleconych. W latach 1953–1955 odbyła studia drugiego stopnia (magisterskie), przedstawiając pracę dyplomową "Romański kościół w Rudzie pod Wieluniem". Rozpoczęła również – pod kierunkiem profesora Zdzisława Kępińskiego – prace nad doktoratem, mającym dotyczyć architektury kościelnej czasów Bolesława Krzywoustego; pracy tej nie ukończyła.
1 lipca 1956 została zatrudniona na stałe w Bibliotece Kórnickiej Polskiej Akademii Nauk; pracę rozpoczynała jako asystent muzealny, by przez wszystkie szczeble kariery zawodowej dojść w sierpniu 1988 do starszego kustosza muzealnego. W latach 1973–1977 kierowała Działem Muzealnym. Ogłosiła m.in. artykuł "Dzieje zbioru militariów zamku kórnickiego" ("Pamiętnik Biblioteki Kórnickiej", zeszyt 9–10, 1968). Zapamiętana została przez współpracowników jako osoba wyjątkowo dokładna i skrupulatna, podchodząca do powierzonych zadań z wielką odpowiedzialnością, chętnie dzieląca się wiedzą z młodszymi muzealnikami. Na emeryturę odeszła w 1989.
Zmarła 30 stycznia 2005 w Puszczykowie po ciężkiej chorobie, pochowana została na cmentarzu Miłostowo w Poznaniu.

</doc>
<doc id="2050862" url="https://pl.wikipedia.org/wiki?curid=2050862" title="Jezioro Małe (powiat świdwiński)">
Jezioro Małe (powiat świdwiński)

Jezioro Małe – jezioro na Pojezierzu Drawskim, położone w woj. zachodniopomorskim, w powiecie świdwińskim, w gminie Połczyn-Zdrój, o
powierzchni 5,76 ha.
Lustro wody jeziora znajduje się na wysokości 145,1 m n.p.m. W typologii rybackiej jest jeziorem karasiowym.
Przez jezioro przepływa rzeka Drawa. Przy wschodnim brzegu jeziora biegnie droga wojewódzka nr 163.
Jezioro Małe zostało objęte rezerwatem przyrody Dolina Pięciu Jezior. Jezioro znajduje się w Drawskim Parku Krajobrazowym oraz obszarze specjalnej ochrony ptaków Ostoja Drawska.
W 2004 roku dokonano badań czystości wód powierzchniowych, gdzie oceniono wody Jeziora Małego na II klasę czystości.

</doc>
<doc id="2050863" url="https://pl.wikipedia.org/wiki?curid=2050863" title="Kiviak">
Kiviak

Kiviak (także: "kiviaq") – tradycyjna grenlandzka potrawa, zazwyczaj spożywana w okresie świąt Bożego Narodzenia; surowe mięso alki w stanie zaawansowanego rozkładu.
Upolowana alka jest oskubywana z piór, zawijana w foczą skórę, następnie – dla zabezpieczenia przed drapieżnikami – zakopywana w ziemi lub przysypywana kamieniami. Po pewnym czasie – w zależności od upodobań kulinarnych – od kilku tygodni do kilku miesięcy (zazwyczaj po pół roku) jest wydobywana i spożywana w stanie surowym w całości (wraz z kośćmi). Z uwagi na intensywny zapach, kiviak spożywany jest najczęściej przed domem.

</doc>
<doc id="2050864" url="https://pl.wikipedia.org/wiki?curid=2050864" title="Grand Prix Challenge">
Grand Prix Challenge

Grand Prix Challenge – gra o Formule 1 przeznaczona na konsolę PlaySation 2. Jest stworzona przez Australijskie studio Melbourne House. Gra została wydana przez Atari dnia 22 listopada 2002 roku.
Gra posiada wszystkie trasy, bolidy, kierowców z sezonu 2002.
Odbiór gry.
Serwis IGN dał grze 9 punktów na 10. GameSpot ocenił grę 7,9 na 10 punktów.

</doc>
<doc id="2050866" url="https://pl.wikipedia.org/wiki?curid=2050866" title="Reengineering (oprogramowanie)">
Reengineering (oprogramowanie)

Reengineering oprogramowania został opisany przez Chikofskiego i Crossa w 1990 w ich pracy, jako "badania i zmiana systemu do rekonstytuowania (odtworzenia/przywrócenia) go w nowej formie". Mniej formalnie, reengineering jest modyfikacją systemu oprogramowania, który ma miejsce po jego inżynierii odwrotnej, ogólnie aby dodawać nowe funkcje lub wprowadzić korekty błędów.
Cały proces jest często błędnie zwany inżynierią odwrotną; jakkolwiek, dokładniej jest powiedzieć, że inżynieria odwrotna jest wstępnym badaniem systemu, a reengineering jest późniejszą zmianą (opartą na wstępnym badaniu, czyli na inżynierii wstecznej).

</doc>
<doc id="2050867" url="https://pl.wikipedia.org/wiki?curid=2050867" title="89 Dywizja Piechoty">
89 Dywizja Piechoty



</doc>
<doc id="2050868" url="https://pl.wikipedia.org/wiki?curid=2050868" title="NGC 859">
NGC 859



</doc>
<doc id="2050869" url="https://pl.wikipedia.org/wiki?curid=2050869" title="Dzbaniwo kalebasowe">
Dzbaniwo kalebasowe

Dzbaniwo kalebasowe, krescencja, drzewo kalebasowe ("Crescentia cujete") – gatunek drzewa tropikalnego należący do rodziny bignoniowatych ("Bignoniaceae"). Pochodzi z Ameryki Środkowej, gdzie rośnie od południowego Meksyku po Kolumbię, poza tym na wyspach karaibskich. Rozprzestrzenił się w strefie międzyzwrotnikowej jako roślina uprawiana i dziczejąca. Ze względu na wielowiekową tradycję uprawy trudne do ustalenia jest dokładne miejsce pochodzenia.
Biologia i ekologia.
Kwiaty rozwijają się od maja do stycznia i zapylane są przez nietoperze. Owoce dojrzewają przez siedem miesięcy. Miąższ owoców i zawarte w nim nasiona na surowo są trujące. W roślinie stwierdzono obecność m.in. kwasu winowego, cytrynowego, chlorogenowego i garbników.
Gatunek ten należy do nielicznych gatunków drzewiastych porastających sawannę zalewową na okresowo podtapianych nizinach przyatlantyckich. Drzewa rosną zwykle pojedynczo, czasem w towarzystwie paurotisa drzewiastego ("Paurotis wrightii").
Zastosowanie.
Zdrewniała skorupa owocu służy do wytwarzania naczyń i instrumentów muzycznych, tzw. marakasów. Ze zdrewniałych owocni wykonuje się misy oraz naczynia do parzenia yerba mate zwane tykwami, kalebasami lub mate. Owoce wykorzystywane były przez ludność tubylczą Ameryki Środkowej także do maskowania się podczas polowań. Łowca po wykrojeniu odpowiednich otworów wkładał twardą owocnię na głowę, po czym płynąc z głową wystawioną nad powierzchnię wody mógł podpływać do ptaków i chwytać je gołymi rękoma (ptaki nie obawiały się "unoszących się" na wodzie owoców). Wszechstronne zastosowanie owoców ułatwia możliwość modyfikowania ich kształtu poprzez owijanie ich sznurem we wczesnym okresie rozwoju.
Miąższ i nasiona są wykorzystywane w medycynie ludowej jako środek moczopędny i przeczyszczający. 
Twarde i wytrzymałe drewno dzbaniwa służy do wyrobu narzędzi i uchwytów.

</doc>
<doc id="2050871" url="https://pl.wikipedia.org/wiki?curid=2050871" title="Lekkoatletyka na Letnich Igrzyskach Olimpijskich 1980 – bieg na 200 m mężczyzn">
Lekkoatletyka na Letnich Igrzyskach Olimpijskich 1980 – bieg na 200 m mężczyzn

Rywalizacja w biegu na 200 metrów mężczyzn podczas igrzysk olimpijskich w Moskwie odbywała się 27 i 28 lipca 1980.
Przedbiegi 27.07.
Bieg 1.
Wiatr: +0,98 m/s
Bieg 2.
Wiatr: +1,58 m/s
Bieg 3.
Wiatr: −0,01 m/s
Bieg 4.
Wiatr: +1,07 m/s
Bieg 5.
Wiatr: +2,20 m/s
Bieg 6.
Wiatr: +0,93 m/s
Bieg 7.
Wiatr: +1,45 m/s
Bieg 8.
Wiatr: +0,96 m/s
Bieg 9.
Wiatr: +0,04 m/s
Ćwierćfinały 27.07.
Bieg 1.
Wiatr: +1,08 m/s
Bieg 2.
Wiatr: +0,31 m/s
Bieg 3.
Wiatr: +0,68 m/s
Bieg 4.
Wiatr: +1,83 m/s
Półfinały 28.07.
Bieg 1.
Wiatr: −2,30 m/s
Bieg 2.
Wiatr: +0,34 m/s
Finał 28.07.
Wiatr: +0,88 m/s
Linki zewnętrzne.
Sports-reference.com: Athletics at the 1980 Moskva Summer Games: Men's 200 metres 

</doc>
<doc id="2050872" url="https://pl.wikipedia.org/wiki?curid=2050872" title="Jezioro Małe">
Jezioro Małe

28 zbiorników wodnych w Polsce:

</doc>
<doc id="2050874" url="https://pl.wikipedia.org/wiki?curid=2050874" title="Andrés Ríos">
Andrés Ríos

Andrés Lorenzo Ríos (ur. 1 sierpnia 1989 w Buenos Aires) – argentyński piłkarz występujący na pozycji napastnika w San Jose Earthquakes.
Kariera klubowa.
Ríos zadebiutował w argentyńskiej Primera División w barwach CA River Plate 4 marca 2007, w przegranym 1:2 meczu z AA Argentinos Juniors. 17 sierpnia 2008 strzelił swoją pierwszą bramkę w meczu ligowym, wygranym 2:0 spotkaniu z CA Rosario Central. W sumie, w 37 meczach ligowych w barwach River Plate, strzelił 4 gole. Grał również w Copa Sudamericana (3 mecze, 1 gol) oraz w Copa Libertadores, gdzie zagrał w 4 spotkaniach i zdobył 1 bramkę (17 kwietnia 2008 w wygranym 5:0 meczu z CD Universidad San Martín de Porres).
18 lipca 2010 roku Ríos pojawił się na testach medycznych w Wiśle Kraków. 22 lipca został wypożyczony do krakowskiego zespołu na rok, a Wisła po tym okresie miała możliwość wykupienia piłkarza. Sezon 2011/12 zakończył zdobyciem z Wisłą mistrzostwa Polski, strzelając jednego gola. Klub ostatecznie nie zdecydował się na zatrzymanie zawodnika.
Po powrocie do ojczyzny Ríos wywalczył z River Plate awans do pierwszej ligi argentyńskiej na koniec rozgrywek 2011/12. Rok 2013 spędził w ekwadorskim Deportivo Cuenca, w którego barwach zdobył 21 goli ze wszystkich 29 zdobytych przez jego drużynę podczas sezonu. W styczniu 2014 Ríos przeszedł do meksykańskiego Club América. W sezonie 2014/15 grał na wypożyczeniu w Club Universidad de Guadalajara.
Kariera reprezentacyjna.
W styczniu 2009 roku Ríos został powołany do składu reprezentacji Argentyny U-20 na młodzieżowe Mistrzostwa Ameryki Południowej w Wenezueli, gdzie zagrał w pięciu spotkaniach. W sumie, w reprezentacji do lat 20 wystąpił w dziesięciu meczach i strzelił dwa gole.

</doc>
<doc id="2050875" url="https://pl.wikipedia.org/wiki?curid=2050875" title="Małe Jezioro">
Małe Jezioro



</doc>
<doc id="2050876" url="https://pl.wikipedia.org/wiki?curid=2050876" title="Formula One 2003">
Formula One 2003

Formula One 2003 – gra o tematyce Formuły 1, którą stworzyło studio SCE Studio Liverpool, a wydana przez SCEE dnia 11 lipca 2003 na konsolę PlayStation 2.

</doc>
<doc id="2050878" url="https://pl.wikipedia.org/wiki?curid=2050878" title="Uładzimir Adaszkiewicz (ur. 1953)">
Uładzimir Adaszkiewicz (ur. 1953)

Uładzimir Kanstancinawicz Adaszkiewicz (, , "Władimir Konstantinowicz Adaszkiewicz"; ur. w 1953 w Wołownikach w obwodzie mińskim) – białoruski ekonomista i polityk, od 1999 roku zastępca ministra gospodarki Republiki Białorusi.
Życiorys.
Urodził się w 1953 roku we wsi Wołowniki, w rejonie dzierżyńskim obwodu mińskiego Białoruskiej SRR, ZSRR. W 1974 roku ukończył Białoruski Państwowy Instytut Gospodarki Narodowej im. W. Kujbyszewa ze specjalnością ekonomisty. Pracował jako starszy ekonomista, zastępca kierownika Wydziału Cen Komitetu Wykonawczego Mińskiej Miejskiej Rady Deputowanych Ludowych, kierownik Wydziału Wydawniczo-Informacyjnego Państwowego Komitetu ds. Cen Białoruskiej SRR, kierownik Wydziału Informacji Cenowej Urzędu Cen i Indeksacji Dochodów Ludności Państwowego Komitetu ds. Ekonomii i Planowania Republiki Białorusi, kierownik Wydziału Informacji, pierwszy zastępca przewodniczącego, przewodniczący Komitetu Cen przy Ministerstwie Gospodarki Republiki Białorusi. W 1999 roku został pierwszym zastępcą ministra gospodarki – przewodniczącym Komitetu Cen przy Ministerstwie Gospodarki Republiki Białorusi. Od stycznia 2002 roku był pierwszym zastępcą ministra gospodarki – dyrektorem Departamentu ds. Polityki Antymonopolowej i Cenowej. 16 grudnia 2002 roku został zastępcą ministra gospodarki.

</doc>
<doc id="2050879" url="https://pl.wikipedia.org/wiki?curid=2050879" title="Egretta">
Egretta

Egretta – rodzaj ptaka z rodziny czaplowatych (Ardeidae).
Występowanie.
Rodzaj obejmuje gatunki występujące na wszystkich kontynentach, oprócz Antarktydy.
Morfologia.
Długość ciała 42,5–81 cm, rozpiętość skrzydeł 84–117 cm; masa ciała 213–869 g.
Systematyka.
Podział systematyczny.
Do rodzaju należą następujące gatunki:

</doc>
<doc id="2050880" url="https://pl.wikipedia.org/wiki?curid=2050880" title="Herb Domagnano">
Herb Domagnano

Herb grodu Domagnano (Castello di Domagnano) przedstawia na tarczy francuskiej w błękitnym polu zielone wzgórze ze złotymi ruinami wieży, u podstawy idący srebrny wilk.
Herb przyjęty został w obecnej wersji (wraz z flagą) 28 marca 1997 roku.
Poprzednia wersja herbu z 1944 roku różniła się od obecnej bardziej realistycznym rysunkiem godeł i barwą idącego wilka (był czarny).
Herb nawiązuje do zdobytego w 1463 roku w wojnie z rodziną Malatestów wzgórza Montelupo (278 m n.p.m.), na szczycie którego znajdowała się baszta o dużym znaczeniu strategicznym, zwana Torraccią.

</doc>
<doc id="2050881" url="https://pl.wikipedia.org/wiki?curid=2050881" title="Uładzimir Adaszkiewicz">
Uładzimir Adaszkiewicz



</doc>
<doc id="2050882" url="https://pl.wikipedia.org/wiki?curid=2050882" title="Katastrofa autobusowa w Chinach (2010)">
Katastrofa autobusowa w Chinach (2010)

Katastrofa autobusowa w Chinach – katastrofa, do której doszło 18 lipca 2010 w prowincji Syczuan w południowo-zachodnich Chinach. W wypadku zginęło 27 osób, 11 zostało rannych.
Autobus jadąc z miasta Barkam w prowincji Syczuan do stolicy prowincji Chengdu, spadł do rzeki Dajin. Autobus podczas pokonywania zakrętu wypadł z drogi, wylądował w przepaści na dnie której płynie rzeka. Ze wstępnych ekspertyz wynika, że autobus którego pojemność wynosiła maksymalnie 35 osób był przeładowany. Pojazdem w chwili katastrofy podróżowało 38 osób, w tym trójka dzieci. Uratowano 11 osób, pozostałe uważa się za zaginione, jednak ich szanse na przeżycie są minimalne. W sprawie katastrofy wszczęto postępowanie.

</doc>
<doc id="2050883" url="https://pl.wikipedia.org/wiki?curid=2050883" title="Krąg (jezioro)">
Krąg (jezioro)



</doc>
<doc id="2050886" url="https://pl.wikipedia.org/wiki?curid=2050886" title="Katsuaki Sato">
Katsuaki Sato



</doc>
<doc id="2050888" url="https://pl.wikipedia.org/wiki?curid=2050888" title="Droga N305 (Holandia)">
Droga N305 (Holandia)

Droga prowincjonalna N305 (nid. "Provinciale weg 305") – droga prowincjonalna w Holandii, w prowincji Flevoland. Przebiega od węzła z autostradą A6 w Almere do ronda łączącego ją z drogą N307 w Dronten.

</doc>
<doc id="2050890" url="https://pl.wikipedia.org/wiki?curid=2050890" title="Herb Acquaviva">
Herb Acquaviva

Herb grodu Acquaviva (Castello di Acquaviva) przedstawia na tarczy kroju francuskiego w polu błękitnym zielone trójwzgórze z trzema dębami o złotych pniach.
Herb w obecnej wersji (wraz z flagą) przyjęty został 28 marca 1997 r. Poprzednia wersja herbu różniła się od poprzedniej realistycznym rysunkiem godła i barwami wzgórz, które były złocisto-brązowe. Forma herbu nawiązuje do poprzedniej nazwy grodu - Montecerreto - obowiązującej do 1945 r. i pochodzącej od wzgórza Cerreto (457 m n.p.m.) pokrytego lasem sosnowym.

</doc>
<doc id="2050894" url="https://pl.wikipedia.org/wiki?curid=2050894" title="Herb Borgo Maggiore">
Herb Borgo Maggiore

Herb grodu Borgo Maggiore (Castello di Borgo Maggiore) - symbol heraldyczny grodu Borgo Maggiore w San Marino. Przedstawia na tarczy kroju francuskiego dwudzielnej w pas w polu górnym błękitnym trzy złote baszty zwieńczone srebrnymi piórami. W polu dolnym srebrnym na tle blankowanego muru z napisem "Libertas" złoty budynek z arkadowym podcieniem i wieżą zegarową o czerwonym dachu.
Trzy wieże i pole błękitne nawiązują do herbu San Marino. Budynek z przodu to przedstawienie centrum grodu (plac Grande) z jego najważniejszymi budowlami u stóp Monte Titano.
Herb w obecnej wersji przyjęty został (wraz z flagą) 28 marca 1997.

</doc>
<doc id="2050895" url="https://pl.wikipedia.org/wiki?curid=2050895" title="Katastrofa autobusu w Gjegjan">
Katastrofa autobusu w Gjegjan

Katastrofa autobusowa w Albanii – katastrofa drogowa, do której doszło 17 lipca 2010 w okolicy albańskiej miejscowości Dom (gmina Gjegjan). W katastrofie zginęło 14 osób, w tym kilkoro dzieci, 12 osób zostało rannych.
Do wypadku doszło na drodze prowadzącej z Rrëshen do Fushë Arez. Autobus osunął się ze zniszczonej drogi, wpadając w 30-metrową przepaść do rzeki Fan i Madh. Autobusem podróżowali turyści wracający z nadmorskiej miejscowości Durres. Władze kraju wprowadziły 18 lipca żałobę narodową. Rannych w wypadku odwiedzili w szpitalu w Tiranie m.in. prezydent Albanii Bamir Topi oraz premier Sali Berisha.

</doc>
<doc id="2050897" url="https://pl.wikipedia.org/wiki?curid=2050897" title="Butorides">
Butorides

Butorides – rodzaj ptaka z rodziny czaplowatych (Ardeidae).
Zasięg występowania.
Rodzaj obejmuje gatunki występujące w Ameryce, Afryce, Azji, Australii i Oceanii.
Morfologia.
Długość ciała 35–48 cm, rozpiętość skrzydeł 52–60 cm; masa ciała 125–260 g.
Systematyka.
Podział systematyczny.
Do rodzaju należą następujące gatunki:

</doc>
<doc id="2050903" url="https://pl.wikipedia.org/wiki?curid=2050903" title="Herb Montegiardino">
Herb Montegiardino

Herb grodu Montegiardino (Castello di Montegiardino) – przedstawia na tarczy kroju francuskiego w polu błękitnym złote trójwzgórze. Ze środkowego wyższego wzgórza wyrastają trzy ułożone w wachlarz róże o czerwonych płatkach o złotych środkach.
. W obecnej wersji przyjęty został (wraz z flagą) 28 marca 1997.

</doc>
<doc id="2050907" url="https://pl.wikipedia.org/wiki?curid=2050907" title="Puy-de-Dome">
Puy-de-Dome



</doc>
<doc id="2050908" url="https://pl.wikipedia.org/wiki?curid=2050908" title="Herb grodu San Marino">
Herb grodu San Marino

Herb grodu San Marino ("Castello di San Marino Città") – herb który przedstawia na tarczy kroju francuskiego w polu błękitnym trzy złote blankowane wieże zwieńczone białymi piórami. U podstawy skośny blankowany srebrny mur z napisem "Libertas" czarnymi literami.
Jest to modyfikacja herbu Republiki San Marino, która akcentuje znaczenie stolicy państwa i siedziby głównych magistratur. Herb w obecnej wersji przyjęty został (wraz z flagą) 28 marca 1997 roku.

</doc>
<doc id="2050910" url="https://pl.wikipedia.org/wiki?curid=2050910" title="Droga N307 (Holandia)">
Droga N307 (Holandia)

Droga prowincjonalna N307 (nid. "Provinciale weg 307") – droga prowincjonalna w Holandii. Przebiega przez dwie prowincje: Flevoland i Overijssel, łącząc miasta Lelystad i Kampen.

</doc>
<doc id="2050914" url="https://pl.wikipedia.org/wiki?curid=2050914" title="Tameshiwari">
Tameshiwari



</doc>
<doc id="2050916" url="https://pl.wikipedia.org/wiki?curid=2050916" title="Velázquez (stacja metra)">
Velázquez (stacja metra)

Velázquez – stacja metra w Madrycie, na linii 4. Znajduje się w dzielnicy Salamanca, w Madrycie i zlokalizowana jest pomiędzy stacjami Goya i Serrano. Została otwarta 23 marca 1944.

</doc>
<doc id="2050918" url="https://pl.wikipedia.org/wiki?curid=2050918" title="Serrano (stacja metra)">
Serrano (stacja metra)

Serrano – stacja metra w Madrycie, na linii 4. Znajduje się w dzielnicy Salamanca, w Madrycie, i zlokalizowana jest pomiędzy stacjami Velázquez i Colón. Została otwarta 23 marca 1944.

</doc>
<doc id="2050919" url="https://pl.wikipedia.org/wiki?curid=2050919" title="Feliks Kuczkowski">
Feliks Kuczkowski

Feliks Kuczkowski, pseud. Canis de Canis (ur. 1884, zm. 6 maja 1970) – polski artysta plastyk, reżyser filmów animowanych. Pochowany na cmentarzu w Brwinowie.

</doc>
<doc id="2050924" url="https://pl.wikipedia.org/wiki?curid=2050924" title="100 Pułk Piechoty (austro-węgierski)">
100 Pułk Piechoty (austro-węgierski)

Śląsko-Morawski Pułk Piechoty Nr 100 (IR 100) – pułk piechoty cesarskiej i królewskiej Armii.
Historia pułku.
Pułk został utworzony 1 stycznia 1883 roku z batalionów należących do trzech pułków piechoty nr: 50, 51 i 64 oraz Batalionu Strzelców Polnych Nr 36.
W latach 1889–1906 szefem pułku był generał kawalerii Edmund von Krieghammer, a od 1907 generał piechoty Moritz von Steinsberg.
Okręgiem uzupełnień pułku był Cieszyn (niem. "Teschen"). W 1914 komendantem Okręgu Uzupełnień był ppłk Georg Čačkoviċ de Vérhovina z IR 78, a referentem kpt. Antoni Schmied z IR 100.
Kolory pułkowe: żółty (niem. lichtdrap), guziki złote. Skład narodowościowy w 1914 roku 33% – Czesi, 27% – Niemcy, 37% – Polacy.
Komenda pułku oraz I i IV batalion stacjonowały w Krakowie, w Koszarach Arcyksięcia Rudolfa (niem. "Kronprinz Rudolf Kaserne") przy ulicy Warszawskiej. III batalion przez cały omawiany okres stacjonował w okręgu uzupełnień w Cieszynie. II batalion podlegał dyslokacjom: do 1906 roku w Krakowie, w latach 1907–1909 – w Bielsku, a w latach 1911–1914 detaszowany w Banja Luce.
W 1914 pułk z wyjątkiem II batalionu wchodził w skład 23 Brygady Piechoty należącej do 12 Dywizji Piechoty, która była podporządkowana komendantowi I Korpusu w Krakowie. Detaszowany w Banja Luce II batalion wchodził w skład 12 Brygady Górskiej należącej do 48 Dywizji Piechoty, która była podporządkowana komendantowi XV Korpusu w Sarajewie.
Pułk walczył z Rosjanami w Kongresówce. W maju 1915, w czasie operacji gorlickiej, pułk poniósł bardzo duże straty. Żołnierze pułku są pochowani m.in. na cmentarzach: w Święcanach, Szymbarku, Kotowicach, Wierzchowiskach. II batalion walczył na froncie bałkańskim.

</doc>
<doc id="2050925" url="https://pl.wikipedia.org/wiki?curid=2050925" title="Insano">
Insano

Insano – najwyższa i najszybsza zjeżdżalnia wodna na świecie, która znajduje się w stanie Ceará, w Brazylii. Ma 41 metrów długości, i została zapisana w Księdze rekordów Guinnessa. Zjazd trwa ok. 5 sekund, z prędkością 105 km/h. Uważana jest za najbardziej ekstremalną zjeżdżalnie wodną na świecie.

</doc>
<doc id="2050927" url="https://pl.wikipedia.org/wiki?curid=2050927" title="Droga N711 (Holandia)">
Droga N711 (Holandia)

Droga prowincjonalna N711 (nid. "Provinciale weg 711") – droga prowincjonalna w Holandii, w prowincji Flevoland. Przebiega od węzła z auostradą A6 do skrzyżowania z drogą N307 we wsi Swifterbant.

</doc>
<doc id="2050928" url="https://pl.wikipedia.org/wiki?curid=2050928" title="Gare de Vienne">
Gare de Vienne

Gare de Vienne – stacja kolejowa w Vienne, w departamencie Isère, w regionie Owernia-Rodan-Alpy, we Francji, na linii Paryż – Marsylia. Została otwarta w 1854.

</doc>
<doc id="2050931" url="https://pl.wikipedia.org/wiki?curid=2050931" title="Javier Sanchez">
Javier Sanchez



</doc>
<doc id="2050932" url="https://pl.wikipedia.org/wiki?curid=2050932" title="100 Pułk Piechoty">
100 Pułk Piechoty

Pułki (regimenty) piechoty (strzelców) noszące numer „100”:
Austro-węgierski
Niemiecki
Rosyjski

</doc>
<doc id="2050933" url="https://pl.wikipedia.org/wiki?curid=2050933" title="Monokini (album)">
Monokini (album)

Monokini – pierwszy solowy album Lajosa D. Nagya, wydany w 1995 roku na MC i CD.

</doc>
<doc id="2050940" url="https://pl.wikipedia.org/wiki?curid=2050940" title="Julfar">
Julfar



</doc>
<doc id="2050942" url="https://pl.wikipedia.org/wiki?curid=2050942" title="Kaponiera Kolejowa">
Kaponiera Kolejowa

Kaponiera Kolejowa – samodzielny obiekt fortyfikacyjny wchodzący w skład Twierdzy Poznań. Została zbudowana w 1872 roku w celu osłaniania ogniem linii kolejowych prowadzących w kierunku Torunia i Stargardu. Położona pod drogą wylotową biegnącą od Bramy Berlińskiej w kierunku pierwszego dworca kolejowego przy ul. Gajowej.
Budowa i funkcjonowanie.
Obiekt posiadał sklepione pomieszczenia dla 5 dział oraz strzelców. W ścianach umieszczone były strzelnice dla dział oraz prowadzenia ognia karabinowego.
Rozbiórka.
W latach 1968-1973 w miejscu Kaponiery Kolejowej zbudowano rondo z przejściem podziemnym, które otrzymało imię Mikołaja Kopernika. Rozbiórka jednak nie była całkowita. Rozebrano jedynie wschodnią część samej kaponiery. Pozostały także przylegające od południa do kaponiery kazamaty o powierzchni 340 m² i kubaturze 920 m³. W okresie II wojny światowej służyły one jako schrony, a po wojnie jako magazyn win Centralnych Piwnic Win Importowanych z ul. Woźnej.
Stan obecny.
Obiekt położony jest pod Mostem Uniwersyteckim. Obok niego zlokalizowany jest przystanek "Rondo Kaponiera" przedłużonego do dworca PKP Poznańskiego Szybkiego Tramwaju.

</doc>
<doc id="2050943" url="https://pl.wikipedia.org/wiki?curid=2050943" title="Kuźnica Helska">
Kuźnica Helska



</doc>
<doc id="2050948" url="https://pl.wikipedia.org/wiki?curid=2050948" title="Tytus (album)">
Tytus (album)

Tytus – pierwszy solowy album Tytusa Wojnowicza.
Nagrania uzyskały status dwukrotnej platynowej płyty.

</doc>
<doc id="2050954" url="https://pl.wikipedia.org/wiki?curid=2050954" title="Az idő foglyai">
Az idő foglyai

Az idő foglyai (węg. "Uwięziony czas") – drugi i ostatni album solowy Lajosa D. Nagya, wydany w 1998 roku na MC i CD.

</doc>
<doc id="2050960" url="https://pl.wikipedia.org/wiki?curid=2050960" title="Przetrząsaczo-zgrabiarka">
Przetrząsaczo-zgrabiarka

Przetrząsaczo-zgrabiarka – maszyna rolnicza służąca do przetrząsania (przetrząsacz) skoszonych roślin (traw) suszonych na siano w warunkach polowych oraz zgrabiania (zgrabiarka) suchego siana w zazwyczaj podłużne wały.
Istnieje kilka konstrukcji przetrząsaczo-zgrabiarek, najczęściej spotykane to:
Przetrząsaczo-zgrabiarki kołowe najczęściej mają 4, 5, 7, rzadziej spotykane 3, 6, 9.
Przetrząsaczo-zgrabiarki można podzielić na dwa rodzaje:

</doc>
<doc id="2050962" url="https://pl.wikipedia.org/wiki?curid=2050962" title="Zygmunt Adamczewski">
Zygmunt Adamczewski

Zygmunt Adamczewski (ur. 21 lipca 1908 w Pabianicach, zm. 24 marca 1961 w Pabianicach) – polski działacz turystyczny, bankowiec, społecznik pabianicki.
Życiorys.
Był wieloletnim pracownikiem instytucji bankowych w Pabianicach: od 1930 wicedyrektorem Komunalnej Kasy Oszczędności (z przerwą w latach wojennych), od 1949 dyrektorem Powszechnej Kasy Oszczędności. Pełnił od 1958 mandat radnego Miejskiej Rady Narodowej w Pabianicach.
Działał w ruchu sportowym i turystycznym. Był członkiem Pabianickiego Towarzystwa Cyklistów i Robotniczego Klubu Sportowego Włókniarz. Około 1925 został członkiem Polskiego Towarzystwa Krajoznawczego; działał w pabianickim oddziale Towarzystwa także po wojnie (do 1950), a w 1954 należał do najbardziej zasłużonych osób dla powołania oddziału po kilkuletniej przerwie, już pod powstaniu Polskiego Towarzystwa Turystyczno-Krajoznawczego. W 1955 został wybrany na prezesa oddziału PTTK i pozostawał na tym stanowisku do śmierci.
Był odznaczony Srebrnym Krzyżem Zasługi, pośmiertnie przyznano mu Złotą Honorową Odznakę PTTK. Zmarł nagle 24 marca 1961 w Pabianicach, został pochowany na miejscowym cmentarzu.

</doc>
<doc id="2050963" url="https://pl.wikipedia.org/wiki?curid=2050963" title="Zespół opóźnionego bólu mięśniowego">
Zespół opóźnionego bólu mięśniowego



</doc>
<doc id="2050964" url="https://pl.wikipedia.org/wiki?curid=2050964" title="Aksaray (prowincja)">
Aksaray (prowincja)

Aksaray − prowincja ("il") w środkowej Turcji, nad jeziorem Tuz, o powierzchni 7,626 km² i 425,612 mieszkańcach (2007). Siedzibą władz jest Aksaray, inne większe miejscowości to Ağaçören, Eskil, Gülağaç, Güzelyurt, Ortaköy i Sarıyahşi.

</doc>
<doc id="2050966" url="https://pl.wikipedia.org/wiki?curid=2050966" title="Aksaray">
Aksaray



</doc>
<doc id="2050972" url="https://pl.wikipedia.org/wiki?curid=2050972" title="Port lotniczy Iżewsk">
Port lotniczy Iżewsk

Port lotniczy Iżewsk (IATA: IJK, ICAO: USII) – port lotniczy położony 15 km na wschód od Iżewska, w Udmurcji, w Rosji.

</doc>
<doc id="2050974" url="https://pl.wikipedia.org/wiki?curid=2050974" title="101 Pułk Piechoty">
101 Pułk Piechoty

Pułki piechoty (strzelców) noszące numer „101”:
Wojska Polskiego
cesarskiej i królewskiej Armii
Armii Cesarstwa Niemieckiego
Armii Imperium Rosyjskiego
Armii Radzieckiej

</doc>
<doc id="2050975" url="https://pl.wikipedia.org/wiki?curid=2050975" title="II Batalion OW PPS na Ochocie">
II Batalion OW PPS na Ochocie

II Batalion OW PPS na Ochocie – batalion Oddziałów Wojskowych Pogotowia Powstańczego Socjalistów w dzielnicy Ochota; istniał od listopada 1939 do sierpnia 1944. W ramach akcji scaleniowej z Armią Krajową został włączony w 1942 w skład II rejonu Obwodu Ochota Armii Krajowej. 1 sierpnia batalion uczestniczył w powstaniu warszawskim na Ochocie, gdzie został doszczętnie rozbity, część żołnierzy, przedostała się do Śródmieścia Północnego i Południowego.
Historia batalionu.
Prace organizacyjne nad utworzeniem oddziału wojskowego PPS-WRN rozpoczął przedwojenny przewodniczący dzielnicy Rudolf Cymerman. Następnie przekazał realizację zadań plut. Stanisławowi Kujawie "Stasiek" dowódcy Akcji Socjalistycznej w dzielnicy. Organizacją oddziału zajmowali się również plut. Jan Kołtuniak "Kielecki", plut. Jan Koc "Janek" oraz plut. Wasyl Słotwiński "Wacek".
Od grudnia 1939 do maja 1940 zorganizowano 1 kompanię kadrową "Ochota" (w składzie 40 żołnierzy). Kompania ta składała się wyłącznie z byłych członków Akcji Socjalistycznej, którzy odbyli służbę wojskową i brali udział w wojnie obronnej 1939. Kompanią dowodzili kolejno: plut. Jan Kołtuniak "Kielecki" do 1940, plut. Wasyl Słotwiński "Wacek", zaś od 1943 sierż. Walenty Mendrzycki "Mechanik". Funkcje dowódców plutonów pełnili plut. Józef Michalski "Wariat", kpr. Jan Foremny "Rura" oraz kpr. Feliks Domeradzki "Chałka". Szefem kompanii był kpr. Jan Koc "Janek".
Od czerwca do grudnia 1940 zorganizowana została 2 kompania. Większość żołnierzy wywodziła się z osiedla Warszawskiej Spółdzielni Mieszkaniowej na Rakowcu. Ponadto w skład kompanii weszła grupa mieszkańców okolic ulicy Żelaznej zorganizowana przez pchor. Juszczyka, oraz grupa z Okęcia, zorganizowana przez sierż. Henryka Bojarskiego "Grom". Dowódcą 2 kompanii "Rakowiec", został wówczas ppor. rez. Stanisław Rapiński "Technik", a szefem kompanii st. strz. Edward Strusiński "Butológ". Dowódcami plutonów kadrowych zostali wówczas: plut. Roman Górnicki "Kmitas", sierż. Roman Pakuła "Tramwajarz oraz kpr. Stanisław Kierowicz "Staber".
Dopiero w końcu 1941 do batalionu trafiła ok. dwudziestoosobowa grupa młodzieży z rodzin robotniczych. Na przełomie 1941 i 1942 skierowany został do batalionu dowódca-szkoleniowiec por. Henryk Zinówko "Borkowski". Zorganizował on szkolenie wewnątrz oddziału. Na kurs podoficerski i kurs podchorążych Warszawskiego Zgrupowania GL WRN, skierowano ponadto 10 żołnierzy. Kurs podchorążych ukończył m.in. dowódca batalionu Jan Kołtuniak "Kielecki". Trzech dalszych żołnierzy ukończyło kursy podchorążych AK w następnych latach.
Na początku 1942 batalion został włączony w skład oddziałów Armii Krajowej. Z uwagi na różnice w określeniu wielkości oddziałów w Armii Krajowej (pluton liczył do 60 żołnierzy), w nowej strukturze 1 kompania "Ochota" została oznaczona jako pluton 431, zaś 2 kompania "Rakowiec" jako pluton 432 liczyły łącznie 120 żołnierzy. Według niektórych wersji, oddział składał się z 80 żołnierzy po 40 w plutonie. Skład oddziału został zwiększony w 1943 o 25-osobowy pluton kobiecy szkolony do służby sanitarnej oraz łączności.
II Batalion OW PPS stanowił I Zgrupowanie II rejonu Obwodu Ochota Armii Krajowej, dowodzonego przez kpt. Eugeniusza Kosiackiego "Korczak". Wskutek urlopu komendanta, dowództwo 1 sierpnia sprawował zastępca kpt. Stanisław Wanat "Jastrzębiec".
Rejon obejmował obszar ograniczony północnym odcinkiem ul. Żwirki i Wigury, ul. Raszyńską od ul. Filtrowej, ul. Filtrową, Skwerem Wielkopolskim i Polem Mokotowskim. Obok I Zgrupowania, w skład oddziałów 2 Rejonu wchodziły ponadto: II Zgrupowanie (plutony 435, 437 i 439) dowodzone przez ppor. Jerzego Gołembiewskiego "Stach", i III Zgrupowanie (plutony 433 i 434 w organizacji), dowodzone przez pro. Stanisława Junka "Brzoza" (wcześniej OW PPS), łącznie licząc ok. 320 żołnierzy. Oddziały rejonu miały zaatakować i zdobyć budynek Akademii Nauk Politycznych przy ul. Wawelskiej 56, budynek przy ul. Reja 9 oraz budynek Dyrekcji Naczelnej Lasów Państwowych przy ul. Wawelska 54. Kwaterowała w nich niemiecka kompania SS i ukraińska kompania Dywizji SS-Galizien (łącznie 300 SS-manów), oraz 30 funkcjonariuszy Ordnungspolizei i kilkudziesięciu zbrojonych urzędników niemieckich.
Powstanie warszawskie.
1 sierpnia 1944 na miejsce koncentracji przy ul. Dantyszka stawiło się ok. 90 żołnierzy i dwa kobiece patrole sanitarne, celem ataku był gmach Dyrekcji Lasów przy ul. Wawelskiej. Z uwagi na brak broni wyłoniono grupę szturmową 40 żołnierzy, uzbrojoną w ręczny karabin maszynowy, 18 pistoletów i dwudziestu żołnierzy z grantami. Pozostali (posiadając 80 granatów) pozostali w pozycjach wyjściowych jako odwód. Atak o godz. 17.oo poprowadził por. "Borkowski". Powstańcy przedarli się pod ogniem karabinów maszynowych przez ogródki działkowe pomiędzy ul Dantyszka a ul. Reja, do rowów przeciwlotniczych na tyłach gmachy Dyrekcji Lasów. Do rowów dotarło 26 żołnierzy, 9 zginęło a 5 było rannych. Niepowodzenie ataku spowodowane było złą jakością granatów. Spośród trzydziestu rzuconych granatów, wybuchło zaledwie siedem. Wśród poległych byli m.in. dowódca plutonu 431, pchor. Zygmunt Juszczyk "Goliat" oraz Jan Witkowski "Jaś".
Dopiero po zmroku udało się wycofać 18 żołnierzom w tym 8 rannym. Dwóch śmiertelnie rannych, w tym ppor. Henryk Zinówko "Borkowskiego", wyniesiono dopiero przed świtem. Jak ocenił to historyk Józef Kazimierz Wroniszewski, sytuacja w 2 Rejonie mogła zostać uratowana przez dowództwo rejonu, jednak dowodzący w zastępstwie rejonem kpt. Stanisław Wanat "Jastrzębiec" opuścił z grupą żołnierzy miejsce dowodzenia o godz. 18.00. Tym samym rozbity oddział, pozbawiony dowódców uległ rozproszeniu.
Jedna zwarta kilkuosobowa grupa natrafiła w nocy z 1 na 2 sierpnia na drużynę ppor. Jarzębskiego "Poboga" (z oddziału szturmowego I Rejonu) i połączyła się z nią. Oddział "Poboga" wraz z oddziałem por. Andrzeja Chyczewskiego "Gustawa" (dowódcą 3 Rejonu) utworzyły ośrodek obrony zwany "Redutą Kaliską". Dowódca batalionu plut. pchor. Jan Kołtuniak "Kielecki" brał udział w obronie "Reduty Kaliskiej", jednak według podanych informacji przedostał się następnie do Pruszkowa, wychodząc prawdopodobnie 9 sierpnia wraz z większością załogi reduty do lasów chojnowskich.
Kpt. Wacław Sieroszewski "Sabała", uczestniczący w obronie "Reduty Wawelskiej" w swojej relacji dla BiP, wspominał, że w trakcie wypadu na ul. Grójecką w trakcie poszukiwania dróg ewakuacji 10 sierpnia nawiązano kontakt z resztkami rozbitej jednostki milicji PPS. Według ustaleń J.K.Wroniszewskiego, była to 4-5 osobowa grupa żołnierzy OW PPS z "Reduty Kaliskiej". Grupa ta skierowała się za oddziałem "Sabały" na ul. Wawelską. Żołnierze tej grupy przedostali się następnie do Podobwodu Śródmieście Południowe wchodząc w skład 2 kompanii Batalionu "Iwo". Jednym z zidentyfikowanych żołnierzy jest kpr. pchor. Stanisław Fijewski "Radionek" z plutonu 432, który znajdował się w "Reducie Kaliskiej", następnie prawdopodobnie wraz z grupą żołnierzy z "Reduty Wawelskiej" przedostał się do Śródmieścia wchodząc w skład 2 kompanii batalionu "Iwo".
Wiadomo również o dwóch innych grupach. Czterech żołnierzy batalionu dotarło 1 sierpnia do gmachu Admiralicji przy ul. Wawelskiej 7. Brak jednak innych informacji o ich losach. Natomiast około dziesięciu żołnierzy ze Śródmieścia, uzbrojonych w rkm i kilka pistoletów przeczołgało się nocą z 1 na 2 sierpnia przez teren Filtrów i dotarło pod dowództwem sierż. Mendrzyckiego "Mechanika" na ul.Towarową tracąc po drodze trzech rannych. Oddział "Mechanika" połączył się powstańcami na Grzybowie.

</doc>
<doc id="2050976" url="https://pl.wikipedia.org/wiki?curid=2050976" title="Anachronox">
Anachronox

Anachronox – komputerowa gra fabularna wyprodukowana przez Ion Storm i wydana przez Eidos Interactive w 2001 roku.
Fabuła.
Gracz wciela się w bezrobotnego detektywa Sylvestra „Slya” Bootsa, który w obliczu niespłaconych długów gorączkowo szuka zajęcia. Poznaje byłego kustosza muzeum MysTech Grumposa Matavastrosa, z którym rusza w poszukiwaniu pewnego artefaktu. W wyniku kolejnych wydarzeń gracz stanie przed zadaniem odkrycia i powstrzymania tajemniczych sił, które próbują zniszczyć istniejący świat.
Produkcja.
Na początku 1997 roku produkcją Anachronox zajął się Tom Hall. Gra według planów miała być wydana w trzecim kwartale 1998 roku. Niewiele wiadomo o produkcji jako że cała uwaga ściągana była przez Daikatanę. Produkcja przeciągała się przez lata, a Tom Hall miał ten sam problem co John Romero z Daikataną. Początkowo również postawił na engine pierwszego Quake'a i później był problem z przejściem na nowszy silnik. Po wydaniu i finansowej klęsce Daikatany Eidos wymusił natychmiastowe wypuszczenie gry. Efektem tego podzielono historię na dwie części i pierwszą jej część wydano 27 czerwca 2001.
Odbiór.
Gra została dobrze przyjęta przez krytykę, co jednak nie przeniosło się na wielkość sprzedaży. Anachronox nie ustrzegł się błędów, które zostały poprawione w nieoficjalnych patchach stworzonych przez jednego z programistów pracujących nad tytułem.
Słabe wyniki sprzedaży tłumaczy się tym, że Eidos zaoszczędził pieniądze na marketingu i nie wypromował gry przed premierą. Kilka tygodni przed wydaniem pojawiły się plotki, że Ion Storm Dallas został zamknięty, co nie przyczyniło się do poprawienia atmosfery wokół gry. Zamknięcie studia rzeczywiście stało się faktem po premierze "Anachronox".

</doc>
<doc id="2050978" url="https://pl.wikipedia.org/wiki?curid=2050978" title="San Marco 1">
San Marco 1

San Marco 1 – włosko-amerykański satelita naukowo-technologiczny serii San Marco. Zbudowany i wystrzelony przez NASA, a Włochy dostarczyły aparaturę naukową. Start nadzorowany przez personel włoski. Satelita zbierał dane o gęstości atmosfery i o jonosferze.
Do badania dodatnich jonów i temperatury jonosfery służyła sferyczna sonda jonów. Drugi przyrząd, radiowy eksperyment jonosferyczny, powstał na zlecenie narodowej rady naukowej i włoskiej komisji ds. kosmosu. Instrument składał się z nadajnika radiowego sterowanego radiokomendami. Miał moc 670 mW i pracował na częstotliwości 20,005 MHz. Do rozpoznawania sygnału używano kluczowanego przesunięcia częstotliwości (0,01 MHz). Antenę nadajnika stanowił rozsuwalny dipol długości 5 metrów, ułożony wzdłuż osi obrotu statku. Antena była składana w trakcie pomiarów oporu aerodynamicznego. Nadajnik pracował od 31 grudnia 1964 do 13 stycznia 1965, dostarczając 2068 minut transmisji sygnału.

</doc>
<doc id="2050979" url="https://pl.wikipedia.org/wiki?curid=2050979" title="Bogdan Perepechai">
Bogdan Perepechai



</doc>
<doc id="2050980" url="https://pl.wikipedia.org/wiki?curid=2050980" title="Álex López Morón">
Álex López Morón

Álex López Morón (ur. 28 listopada 1970 w Barcelonie) – hiszpański tenisista.
Kariera tenisowa.
W roku 1990 Morón został tenisistą zawodowym.
W trakcie swojej kariery zasłynął głównie jako deblista, wygrywając 2 turnieje rangi ATP World Tour. Pierwszy triumf odniósł w 2000 roku w Umagu na kortach ziemnych, a grał w parze z Albertem Portasem. Drugie zwycięstwo Hiszpana miało miejsce w sezonie 2003, ponownie w Umagu. Partnerem deblowym Moróna był wówczas Rafael Nadal.
Najwyżej sklasyfikowany w rankingu deblistów był na 63. miejscu pod koniec lipca 2000 roku.

</doc>
<doc id="2050982" url="https://pl.wikipedia.org/wiki?curid=2050982" title="Alex Lopez Moron">
Alex Lopez Moron



</doc>
<doc id="2050986" url="https://pl.wikipedia.org/wiki?curid=2050986" title="Linia kolejowa Bologna – Firenze">
Linia kolejowa Bologna – Firenze

Linia kolejowa Bolonia – Florencja – jedna z głównych linii kolejowych we włoskiej sieci kolejowej, łącząca kolej w dolinie Padu z koleją Toskanii i Włoszech Centralnych w Apeninach. Jest również znana jako Direttissima Bologna-Firenze, gdzie "direttissima" w języku włoskim oznacza "najbardziej bezpośrednie". Budowa linii była największym osiągnięciem inżynierii Włoch w pierwszej połowie XX wieku. Po otwarciu linii w 1934 znacznie skrócił się czas podróży. Było to możliwe dzięki budowie tunelu o długości 18,507 km. Nowa linia KDP Bolonia – Florencja została otwarta 5 grudnia 2009. Ma długość 78,5 km z czego 73,8 km to tunele.

</doc>
<doc id="2050987" url="https://pl.wikipedia.org/wiki?curid=2050987" title="Droga N710 (Holandia)">
Droga N710 (Holandia)

Droga prowincjonalna N710 (nid. "Provinciale weg 710") – droga prowincjonalna w Holandii, w prowincji Flevoland. Łączy Swifterbant z Biddinghuizen.

</doc>
<doc id="2050988" url="https://pl.wikipedia.org/wiki?curid=2050988" title="Zarina Wahab">
Zarina Wahab

Zarina Wahab (Urdu: زرینہ وہاب; ur. w 1959) – indyjska aktorka bollywoodzka i modelka. Wystąpiła w takich filmach jak Chit Chor, a także Gopal Krishna z 1970.
Życiorys.
Urodziła się w rodzinie muzułmańskiej. Dorastała i wychowała się w Vishakapatnam i Andhra Pradesh. Mówi płynnie w języku telug, hindi i angielskim.
Życie prywatne.
W 1986 roku wyszła za mąż za Aditya Pancholi. Ich córka na imię ma Sana, a syn Suraj.
Kariera.
Zarina rozpoczęła karierę u boku Raja Kapoora, dzięki któremu została dostrzeżona i pojawiła się w branży filmowej. Można ją zobaczyć w takich filmach jak Chit Chor (1976), Gharonda (1977). Za te role otrzymała nagrodę Filmfare dla najlepszej aktorki. Zagrała również w filmach tollywoodzkich, kollywoodzkich oraz mollywoodzkich. Powróciła w filmie mollywoodzkim, który został zrealizowany w 2009. W 2010 zagrała matkę Rizwana Khana (Shah Rukh Khan) w filmie Nazywam się Khan.

</doc>
<doc id="2050989" url="https://pl.wikipedia.org/wiki?curid=2050989" title="Almanach Historyczny">
Almanach Historyczny

Almanach Historyczny – czasopismo naukowe wydawane przez Instytut Historii Uniwersytetu Humanistyczno-Przyrodniczego Jana Kochanowskiego w Kielcach.

</doc>
<doc id="2050993" url="https://pl.wikipedia.org/wiki?curid=2050993" title="Meta Transportes Aéreos">
Meta Transportes Aéreos

Meta Transportes Aéreos – nieistniejąca brazylijska linia lotnicza z siedzibą w Boa Vista.
W 2011 roku linia zaprzestała wszelkiej działalności.

</doc>
<doc id="2050996" url="https://pl.wikipedia.org/wiki?curid=2050996" title="Wschodnie Królestwo Węgier">
Wschodnie Królestwo Węgier

Wschodnie Królestwo Węgier () − nazwa wschodniej, zależnej od Turcji części Królestwa Węgier w latach 1538–1551 oraz 1556–1570, która po układzie w Wielkim Waradynie znalazła się pod rządami Zapolyów: początkowo Jana Zápolyi jako dożywotniego króla Węgier, a po jego śmierci pod panowaniem jego syna, aż do zrzeczenia się przez niego tytułu królewskiego i przyjęciu tytułu księcia Siedmiogrodu.
Podział Węgier był wynikiem wymarcia czesko-węgierskich Jagiellonów po śmierci Ludwika II w bitwie pod Mohaczem (1526) i późniejszego sporu o sukcesję pomiędzy Habsburgami i Janem Zápolyą. Ferdynand I Habsburg rościł sobie prawo do korony węgierskiej na podstawie postanowień zjazdu wiedeńskiego z 1515 roku oraz poprzez prawa swej małżonki, Anny Jagiellonki, która była siostrą ostatniego króla Czech i Węgier. Jan Zápolya natomiast opierał swoje prawa do tronu na woli szlachty, która obrała go królem i na uchwale sejmowej z roku 1505, w której patriotycznie nastawieni posłowie uznali, że nigdy więcej tron węgierski nie powinien przypaść cudzoziemcom. Po latach walk, w 1538 roku, Jan zawarł z Habsburgami układ w Wielkim Waradynie, który dawał mu prawo do dożywotniego używania tytułu królewskiego i rządzenia w centralnej i wschodniej części Węgier. W zamian Ferdynand i jego spadkobiercy mieli zagwarantowane następstwo w całym kraju po śmierci bezdzietnego i nieżonatego wówczas Jana. 
Układ wielkowaradyński stał w sprzeczności z interesami sułtana tureckiego, Sulejmana Wspaniałego, który wspierał Zápolyę w walce z Habsburgami i uważał jego państwo za kraj wasalny. Sytuacja królestwa Zápolyi zmieniła się, gdy Jan ożenił się z Izabelą Jagiellonką i na dwa tygodnie przed swoją śmiercią doczekał się narodzin syna - Jana Zygmunta (1540). Za radą doradcy zmarłego władcy, Jerzego Utiešenovicia, szlachta, obawiając się najazdu tureckiego w razie obioru Habsburga na tron, wybrała na króla młodego Zápolyę. Regentką została królowa Izabela, choć realną władzę objął sam Utiešenović. Wybór kolejnego Zápolyi na króla i zerwanie umowy wielkowaradyńskiej doprowadził do wojny z Habsburgami i ataku Ferdynanda na stolicę kraju (Budę), a to z kolei do interwencji Turków. Sulejman pokonawszy Austriaków (1541) nie oddał jednak Budy Zápolyom, przyłączając centralne Węgry do swego imperium. W ten sposób państwo węgierskie rozpadło się na 3 części. Część zachodnia pozostała bowiem w rękach Habsburgów, natomiast Izabela i jej syn otrzymali od sułtana w lenno część wschodnią dawnego królestwa: Siedmiogród, ziemie nad Cisą i wschodnią część ówczesnych Górnych Węgier, czyli Słowacji. W wyniku dalszych walk i intryg terytorium Wschodnich Węgier było coraz bardziej ograniczane zarówno przez Habsburgów jak i Turków. W roku 1551, w wyniku przejścia Jerzego Utiešenovicia na stronę Habsburgów, Izabela została zmuszona zrzec się praw do korony w imieniu swoim i swego syna i do wyjazdu na Śląsk, gdzie Zapolyowie otrzymali w ramach rekompensaty księstwo opolskie. Wschodnie Węgry uznały wówczas władzę Habsburgów, a ambitny Utiešenović, który marzył o władzy dla siebie został wkrótce zamordowany. Rządy habsburskie trwały jednak krótko. Niedotrzymanie przez Ferdynanda obietnic wobec Izabeli i jej syna oraz niemożność obrony Siedmiogrodu przed atakami tureckimi spowodowało powrót Zápolyów na Węgry i reaktywację niezależnego od Habsburgów państwa pod egidą turecką (1556). Mimo tego wschodnie królestwo miało coraz mniejsze szanse na zjednoczenie Węgier, zwłaszcza, że zostało w tym czasie ograniczone do niemal samego Siedmiogrodu. Gdy po śmierci Izabeli (1559) Jan II Zygmunt został pokonany przez Austriaków i ostatecznie utracił ziemie na Słowacji, uznał prawa Habsburgów do korony węgierskiej i zrzekł się tytułu królewskiego, stając się pierwszym księciem Siedmiogrodu (układ w Spirze, 1570). Od tej pory część zachodnią Węgier nazywano Węgrami Królewskimi, a wschodnią Księstwem Siedmiogrodu. Podział ten utrzymał się aż do czasów pokoju karłowickiego, gdy całość Węgier znalazła się pod władzą Habsburgów (1699).

</doc>
<doc id="2050997" url="https://pl.wikipedia.org/wiki?curid=2050997" title="Obwód karagandyjski">
Obwód karagandyjski

Obwód karagandyjski (kaz: Қарағанды облысы, "Qarağandı oblısı") – obwód Kazachstanu. Jego stolicą jest Karaganda, w której mieszka 437 000 osób; w całym obwodzie mieszka 1 375 000 ludzi.
Z powierzchnią 428 000 km2 obwód karagandyjski jest największym obwodem. Nie graniczy z żadnym państwem, graniczy z prawie każdym obwodem: obwodem aktiubińskim na zachodzie, obwodem kustanajskim na północnym zachodzie, obwodem akmolskim na północy, obwodem pawłodarskim na północnym wschodzie, obwodem wschodniokazachstańskim na wschodzie, obwodem ałmackim na południowym wschodzie, obwodem żambylskim oraz obwodem południowokazachstańskim na południu, oraz obwodem kyzyłordyńskim na południowym zachodzie.

</doc>
<doc id="2050999" url="https://pl.wikipedia.org/wiki?curid=2050999" title="80P/Peters-Hartley">
80P/Peters-Hartley

80P/Peters-Hartley – kometa krótkookresowa, należąca do rodziny komet Jowisza.
Odkrycie.
Kometa została odkryta 26 czerwca 1846 roku przez Christiana H. F. Petersa. Nie obserwowano jej jednak podczas kolejnych zbliżeń do Słońca i w rezultacie uznano ją za zaginioną. 11 lipca 1982 roku przypadkowo dostrzegł ją Malcolm Hartley na płycie fotograficznej wykonanej za pomocą UK Schmidt Telescope w Obserwatorium Siding Spring w Australii. Obliczenia wykonane przez różnych astronomów pozwoliły ustalić, że jest to ten sam obiekt, który jako pierwszy odkrył Peters w 1846 roku. W nazwie komety znajdują się zatem nazwiska obydwu odkrywców.
Orbita komety i właściwości fizyczne.
Orbita komety 80P/Peters-Hartley ma kształt elipsy o mimośrodzie 0,60. Jej peryhelium znajduje się w odległości 1,61 j.a., aphelium zaś 6,43 j.a. od Słońca. Jej okres obiegu wokół Słońca wynosi 8,07 roku, nachylenie do ekliptyki to wartość 29,92˚.
Jądro tej komety ma rozmiary maks. kilka km.

</doc>
<doc id="2051000" url="https://pl.wikipedia.org/wiki?curid=2051000" title="Siano (agrotechnika)">
Siano (agrotechnika)



</doc>
<doc id="2051002" url="https://pl.wikipedia.org/wiki?curid=2051002" title="Katastrofa autobusowa w Albanii">
Katastrofa autobusowa w Albanii



</doc>
<doc id="2051005" url="https://pl.wikipedia.org/wiki?curid=2051005" title="Flectonotus">
Flectonotus

Flectonotus – rodzaj płaza bezogonowego z podrodziny Cryptobatrachinae w rodzinie Hemiphractidae. 
Zasięg występowania.
Rodzaj obejmuje gatunki występujące w Andach północno-wschodniej Kolumbii i sąsiedniej Wenezueli (także Cordillera de la Costa i półwysep Paria); na Trynidadzie i Tobago.
Systematyka.
Etymologia.
"Flectonotus": „giąć, krzywić”; "-nōtos" „-tyły, -grzbiety”, od νωτον "nōton" „tył, grzbiet”.
Podział systematyczny.
Do rodzaju należą następujące gatunki:

</doc>
<doc id="2051006" url="https://pl.wikipedia.org/wiki?curid=2051006" title="Nurag">
Nurag

Nurag – stożkowata wieża wzniesiona nad kamiennym ołtarzem budowane na Sardynii przez Nuragijczyków. Najstarsze datowane są na XV wiek p.n.e. 
Wieża zbudowana jest z kamieni ułożonych bez użycia zaprawy. Na zewnętrznej powierzchni znajduje się wiele wypustek i małych okien. Nuragi były budowane na wzniesieniach, często powstawały przy nich wioski, które korzystały z nuragów jako fortyfikacji obronnych.
Jedna z najlepiej zachowanych nuragów – Su Nuraxi – znajduje się w pobliżu miejscowości Barumini. Zachowany kompleks został wpisany w 1997 roku na listę światowego dziedzictwa UNESCO. 

</doc>
<doc id="2051007" url="https://pl.wikipedia.org/wiki?curid=2051007" title="R2 (silnik)">
R2 (silnik)

R2 – oznaczenie rzędowego silnika spalinowego o dwóch cylindrach ułożonych w jednym rzędzie. W przypadku silnika czterosuwowego (gdzie suw pracy występuje co 720°- czyli co dwa obroty wału korbowego) kąt obrotu wału korbowego między cylindrami ustawiony jest jako 360° co oznacza, iż oba tłoki w danym momencie znajdują się w tym samym położeniu i poruszają się w tę samą stronę (w jednym cylindrze jest np. sprężanie, w drugim wydech). Ten stan rzeczy sprawia, że silniki te nie są wyrównoważone w czasie pracy, zarówno od sił pierwszego jak i drugiego rzędu – mimo stosowania wałka wyrównoważającego. W dwusuwie często stosowanym rozwiązaniem jest kąt 180° co oznacza, iż tłoki poruszają się w przeciwną stronę i znajdują się w przeciwnym położeniu i taki układ jest zdecydowanie bardziej wyrównoważony.
Układ ten był popularny wśród małych samochodów takich jak: Fiat 500, Fiat Panda 30, Fiat 126 oraz Mitsubishi Minica. Silniki w tym układzie były również stosowane w samochodach Honda N600 i Z600.
Obecnie produkowane są różne modele z silnikiem w tym układzie. Jednym z nich jest Tata Nano indyjskiego koncernu Tata Motors. Samochód jest dostępny na rynku indyjskim od 2008 roku. Kolejny model to Fiat 500 – z tym, że jest to silnik z rozbudowanym systemem doładowania. Znajdziemy go również w montowanej w Polsce Lancia Ypsilon II generacji, gdzie modele z silnikiem dwucylindrowym są droższe i mocniejsze od czterocylindrowych.

</doc>
<doc id="2051010" url="https://pl.wikipedia.org/wiki?curid=2051010" title="82P/Gehrels">
82P/Gehrels

82P/Gehrels (również Gehrels 3) – kometa krótkookresowa, należąca do rodziny komet typu Enckego.
Odkrycie.
Kometa została odkryta 27 października 1975 roku przez Toma Gehrelsa w Obserwatorium Palomar (Kalifornia). W nazwie znajduje się nazwisko odkrywcy.
Orbita komety i właściwości fizyczne.
Orbita komety 82P/Gehrels ma kształt elipsy o mimośrodzie 0,12. Jej peryhelium znajduje się w odległości 3,63 j.a., aphelium zaś 4,65 j.a. od Słońca. Jej okres obiegu wokół Słońca wynosi 8,43 roku, nachylenie do ekliptyki to wartość 1,13˚.
Jądro tej komety ma rozmiary 1,46 km.

</doc>
<doc id="2051011" url="https://pl.wikipedia.org/wiki?curid=2051011" title="Osiedle Staroniwa w Rzeszowie">
Osiedle Staroniwa w Rzeszowie



</doc>
<doc id="2051012" url="https://pl.wikipedia.org/wiki?curid=2051012" title="Palomar Mountain Observatory">
Palomar Mountain Observatory



</doc>
<doc id="2051013" url="https://pl.wikipedia.org/wiki?curid=2051013" title="9 PM (Till I Come)">
9 PM (Till I Come)

9 PM (Till I Come) – utwór z roku 1998 stworzony przez niemieckiego DJ-a i producenta muzyki trance ATB. Utwór promował album "Movin' Melodies". "9 PM (Till i Come)" przez dwa tygodnie zajmował pierwsze miejsce na brytyjskich i irlandzkich listach przebojów. Singiel w samej Wielkiej Brytanii sprzedał się w nakładzie 850 000 egzemplarzy. Był to pierwszy singiel tego artysty wydany pod pseudonimem ATB. W roku 1999 firma Electronic Arts postanowiła wykorzystać utwór w grze "FIFA Premier League All Stars 1999" jako piosenkę tytułową.
Piosenkę charakteryzuje wyjątkowy elektroniczny riff gitarowy z syntezatora, który sprawia, że melodia będąca wizytówką utworu jest rozpoznawalna na całym świecie. Wokalu w utworze użyczyła Yolanda Rivera. Tytuł utworu pochodzi od godziny zakończenia jego nagrywania.

</doc>
<doc id="2051015" url="https://pl.wikipedia.org/wiki?curid=2051015" title="Moje współczesne">
Moje współczesne

Moje współczesne (oryg. fr. "Les Contemporaines") – cykl opowiadań Nicolasa Edme'a Restifa de La Bretonne, publikowanych w latach 1780–1785.
Restif de La Bretonne szczególnie interesował się współczesnym mu życiem towarzyskim i obyczajowym Paryża. Od czasu publikacji "Pornografa" oraz "Wieśniaka zdeprawowanego" fakt, iż zbierał on informacje o skandalach, przestępstwach i ekscesach erotycznych był powszechnie znany. W związku z tym docierały do niego informacje od wielu przypadkowych informatorów, co wzbogacało jego własne doświadczenia związane z życiem libertyńskim. Zbierane materiały wykorzystywał do tworzenia opowiadań o różnej objętości, które wydawał systematycznie, grupując je w zbiory. Łącznie do 1785 Restif de La Bretonne wydał 42 tomy "Moich współczesnych", w których zawarł 272 dłuższe i 444 krótkie opowiadania.
Kolejne tomy "Moich współczesnych" osiągały ogromny sukces czytelniczy i finansowy; autor zarobił na publikacji dzieła 27 tys. liwrów. Dzieło stało się również przyczyną kilku procesów o zniesławienie, wytoczonych pisarzowi przez osoby, których losy opisał bez ich zgody w cyklu. Restif de La Bretonne zwykł bowiem przedstawiać losy autentycznych postaci pod ich prawdziwymi nazwiskami, a nawet publikować ich listy, jeśli zdołał do nich dotrzeć. Nie wahał się przy tym pisać o osobach znanych i wpływowych.
Sukces "Moich współczesnych" skłonił Restifa de La Bretonne do dalszego tworzenia cyklów opowiadań. W 1786 powstały "Francuzki, czyli trzydzieści cztery przykłady współczesnych obyczajów", zaś w 1790 "Paryżanki". Pisarz stale podkreślał przy tym, że obyczaje i skandale swoich czasów opisuje w celach dydaktycznych, chcąc potępić libertynizm i ukazać wywoływane przezeń zło moralne. Mimo tego współcześni oskarżyli "Moje współczesne" o nieobyczajność i maskowanie poprzez pełne pouczeń moralnych przedmowy literatury pornograficznej.

</doc>
<doc id="2051017" url="https://pl.wikipedia.org/wiki?curid=2051017" title="Zé Carlos (1945–2018)">
Zé Carlos (1945–2018)

Zé Carlos, właśc. José Carlos Bernardo (ur. 28 kwietnia 1945 w Juiz de Fora, zm. 12 czerwca 2018 w Belo Horizonte) – brazylijski piłkarz występujący podczas kariery na pozycji ofensywnego pomocnika.
Kariera klubowa.
Zé Carlos karierę piłkarską rozpoczął w klubie Sport Juiz de Fora w 1963 roku. W 1965 roku przeszedł do Cruzeiro EC, gdzie grał w latach 1965–1977. Z Cruzeiro zdobył Copa Libertadores 1976 oraz dziesięciokrotnie mistrzostwo stanu Minas Gerais – Campeonato Mineiro w 1965, 1966, 1967, 1968, 1969, 1972, 1973, 1974, 1975 i 1977 roku. W 1977 roku przeszedł do Guarani FC, w którym grał przez trzy lata. Z Guarani zdobył mistrzostwo Brazylii 1978. W 1980 roku występował w Botafogo FR i EC Bahia. W późniejszych latach grał w słabszych klubach, kończąc ostatecznie karierę w 1983 roku w klubie Uberaba SC.
Kariera reprezentacyjna.
Zé Carlos ma za sobą powołania do reprezentacji Brazylii, w której zadebiutował 11 sierpnia 1968 w wygranym 3–2 towarzyskim meczu z reprezentacją Argentyny. W tym samym roku wystąpił jeszcze w meczu z RFN oraz w 1970 z Argentyną, po czym przez pięć lat nie był powoływany do reprezentacji. W 1975 roku powrócił do kadry i wystąpił w Copa América 1975. Na turnieju wystąpił w dwóch meczach Brazylii z Peru. Drugi mecz z Peru rozegrany 4 października 1975 był jego piątym i zarazem ostatnim w reprezentacji.

</doc>
<doc id="2051022" url="https://pl.wikipedia.org/wiki?curid=2051022" title="Krija (etymologia)">
Krija (etymologia)



</doc>
<doc id="2051027" url="https://pl.wikipedia.org/wiki?curid=2051027" title="José María Giménez Pérez">
José María Giménez Pérez

José María Giménez Pérez (ur. 25 kwietnia 1980 w Orihuela) – hiszpański piłkarz, bramkarz, zawodnik Xerez CD.
Kariera.
Karierę piłkarską rozpoczął w wieku 10 lat, w 1990 w zespole Escuela Orcelis. Występował tam przez dwa sezony, po czym trafił do Orihuela CF. W ciągu dwóch lat rozegrał tam 50 meczów. W latach 1994–1997 grał już w Bigastro CF, gdzie wystąpił w 87 spotkaniach. W sezonie 1997/1998 rozegrał 34 mecze w CD Beniel, a w 1998/1999 36 meczów w Ranero CF.
Zawodową karierę Chema rozpoczął w czwartoligowym zespole CD Balsicas, gdzie w sezonie 1999/2000 rozegrał 35 spotkań w lidze. Następnie występował w CD Alquerias (sezon 2000/2001 – 37 meczów ligowych) i rezerwach Realu Murcii (sezon 2001/2002 – 35 spotkań w lidze). W 2002 trafił do trzecioligowego Alicante CF, w którym w ciągu pięciu sezonów rozegrał 87 ligowych spotkań.
Na sezon 2006/2007 Chema przeszedł z Alicante do Xerez CD. Zadebiutował tam 19 listopada 2006 w meczu z Realem Murcia (remis 1:1).

</doc>
<doc id="2051029" url="https://pl.wikipedia.org/wiki?curid=2051029" title="Bunzō Hayata">
Bunzō Hayata

 – japoński botanik. Autor prac na temat flory Japonii i Tajwanu, profesor Cesarskiego Uniwersytetu Tokijskiego. Opisał około 1600 nowych dla nauki gatunków roślin. Poza taksonomią roślin, zajmował się również ich rozmnażaniem i biogeografią. Odrzucał teorię ewolucji Darwina.

</doc>
<doc id="2051031" url="https://pl.wikipedia.org/wiki?curid=2051031" title="Wyższa Szkoła Oficerska im. Tadeusza Kościuszki">
Wyższa Szkoła Oficerska im. Tadeusza Kościuszki

Wyższa Szkoła Oficerska im. gen. Tadeusza Kościuszki (WSO im. T. Kościuszki) – dawna uczelnia Sił Zbrojnych RP.
Formowanie i zmiany organizacyjne.
Szkoła powstała w 1994 w wyniku połączenia dwóch uczelni wojskowych, tj. Wyższej Szkoły Oficerskiej Wojsk Zmechanizowanych im. Tadeusza Kościuszki i Wyższej Szkoły Oficerskiej Inżynierii Wojskowej im. gen. Jakuba Jasińskiego we Wrocławiu. W miejsce dotychczasowych szkół powołano dwa wydziały, które realizowały proces kształcenia podchorążych na poszczególnych kierunkach studiów.
Szkoła funkcjonowała przez 8 lat, tj. do września 2002. Następnie w wyniku połączenia z Wyższą Szkołą Oficerską im. Stefana Czarnieckiego w Poznaniu i Wyższą Szkołą Oficerską im. Józefa Bema w Toruniu została przekształcona w Wyższą Szkołę Oficerską Wojsk Lądowych.
Kierunki kształcenia.
WSO im. T. Kościuszki przygotowywała kadry oficerskie na poziomie studiów licencjackich i inżynierskich: 
Kadra naukowo-dydaktyczna.
Wojskowi samodzielni pracownicy naukowo-dydaktyczni: Zbigniew Gazda (odszedł do szkolnictwa cywilnego), Franciszek Kusiak (odszedł do szkolnictwa cywilnego), Ryszard Majewski, Andrzej Rejowski (odszedł do szkolnictwa cywilnego), Janusz Szelka, Zenon Zamiar (odszedł do szkolnictwa cywilnego).

</doc>
<doc id="2051032" url="https://pl.wikipedia.org/wiki?curid=2051032" title="Kimberly Po-Messerli">
Kimberly Po-Messerli



</doc>
<doc id="2051034" url="https://pl.wikipedia.org/wiki?curid=2051034" title="Juan Redondo">
Juan Redondo

Juan Luis Fernández Redondo (ur. 16 stycznia 1977 w Sewilli) – hiszpański piłkarz, obrońca, zawodnik Xerez CD.
Z reprezentacją Hiszpanii do lat 20 wystąpił na Mistrzostwach Świata w 1997 roku.

</doc>
<doc id="2051038" url="https://pl.wikipedia.org/wiki?curid=2051038" title="Listy kardynałów protektorów Koron">
Listy kardynałów protektorów Koron

Listy kardynałów protektorów Koron (monarchii katolickich).
Kardynałowie protektorzy Koron do 1425.
Instytucja oficjalnego protektoratu kardynalskiego nad monarchiami katolickimi pojawiła się mniej więcej w połowie XIV wieku, jednak papież Marcin V zakazał jej w 1425 i do 1485 nie była ona uznawana przez Stolicę Apostolską. W tym początkowym okresie ci kardynałowie, jak się zdaje, funkcjonowali jako protektorzy nie tyle państw, co konkretnych władców. Wśród nich byli:
Kardynałowie protektorzy Koron w XVI-XVII wieku.
Począwszy od 1485 Stolica Apostolska zaczęła ponownie uznawać kardynałów protektorów monarchii katolickich. W ciągu następnych 30-40 lat wszystkie znaczące państwa katolickie zyskały swoich protektorów w Kurii Rzymskiej.
Protektoraty cesarskie.
Dwór cesarski w Wiedniu miał prawo wyznaczania aż dwóch protektorów: jednego dla Rzeszy Niemieckiej jako całości, a drugiego dla dziedzicznych krajów Habsburgów austriackich. W praktyce jednak często (od 1682 zawsze) oba te urzędy były sprawowane przez tę samą osobę.
W XVII wieku protektorzy Rzeszy Niemieckiej i Austrii z reguły byli także protektorami Hiszpanii (Kastylii i/lub Aragonii).
Protektorzy Rzeszy Niemieckiej.
1517–1539: Lorenzo Campeggio
1540: Pedro Manriquez
?–1550: Innocenzo Cibo
1550–1557: Juan Álvarez de Toledo
1557–1573: Otto Truchsess von Waldburg
1573–1600: Ludovico Madruzzo
1603–1611: Ottavio Paravicini
1611–1633: Scipione Caffarelli-Borghese
1634–1636: Franz von Dietrichstein
1636–1642: Maurizio di Savoia
1644: Giulio Savelli
1644–1666: Girolamo Colonna
1666–1682: Friedrich von Hessen-Darmstadt
1682–1689: Carlo Pio di Savoia
1689–1702: Francesco Maria de’ Medici
Protektorzy Austrii.
1526–1531: Lorenzo Pucci
1532–?: Giovanni Salviati
?–1542: Girolamo Aleander
1542–1555: Marcello Cervini
1555–1580: Giovanni Girolamo Morone
1580–1600: Andreas von Österreich
1603–1634: Franz von Dietrichstein
1635–1638: Ippolito Aldobrandini
1638–1642: Maurizio di Savoia
?–1667: Ernst Adalbert von Harrach
1673–1689: Carlo Pio di Savoia
1689–1702: Francesco Maria de’ Medici
Protektorzy królestw Węgier i Czech (za Jagiellonów).
1507–1511: Pietro Isvalies, protektor Czech i Węgier
1518–1523: Giulio de Medici, protektor Węgier
Protektorzy monarchii hiszpańskiej.
Królowie Hiszpanii z dynastii Habsburgów wyznaczali oddzielnych protektorów dla poszczególnych części składowych swojego imperium: Kastylii (wraz z Indiami Zachodnimi), Aragonii (wraz z Sycylią i Sardynią) i wicekrólestwa Neapolu, a okresowo także dla Sycylii, Flandrii i Portugalii. Teoretycznie król Hiszpanii mógł więc mieć aż 5 lub 6 protektorów, w praktyce jednak często protektoraty te łączono w rękach mniejszej liczby kardynałów, na przykład w latach 1626–1634 kardynał Francesco Barberini był jednocześnie protektorem Aragonii i Portugalii. Ponadto te uważane za mniej ważne pozostawały niekiedy nieobsadzone przez kilka lat. Faktycznym reprezentantem interesów politycznych króla był na ogół jedynie protektor Kastylii, podczas gdy pozostali zajmowali się jedynie sprawami beneficjów kościelnych na obszarach ich „protektoratów” i nawet nie zawsze byli wiernymi zwolennikami króla.
W XVII wieku hiszpańscy protektorzy często byli także protektorami cesarskimi.
Protektorzy Kastylii.
1516–1518: Francisco de Remolins
?–1532: Pompeo Colonna
1532–1534: Andrea della Valle
1534–1563: Ercole Gonzaga
1563–1566: Francesco Gonzaga
1566–1574: Francisco Pacheco de Toledo
1574–1581: Alessandro Sforza
1582–1588: Ferdinando de’ Medici
1588–1592: Juan Hurtado Mendoza
1592–1600: Pedro de Deza
1600–1606: Francisco de Ávila
1606–1635: Antonio Zapata y Cisneros
1635–1666: Carlo de’ Medici
1666–1672: Friedrich von Hessen Darmstadt
1672–1677: Luis Manuel Portocarrero
1677–1689: Carlo Pio di Savoia
1689–1702: Francesco Maria de’ Medici
Protektorzy Aragonii.
?–1542: Alessandro Cesarini
1542–1589: Alessandro Farnese
1589–1592: Pedro de Deza
1592–1626: Odoardo Farnese
1626–1634: Francesco Barberini
1635–1641: Carlo Emmanuele Pio
1644–1666: Girolamo Colonna
1666–1682: Friedrich von Hessen-Darmstadt
1682–1689: Carlo Pio di Savoia
1689–1702: Francesco Maria de’Medici
Protektorzy Sycylii.
W latach 1634–1687 dla Sycylii mianowano oddzielnych protektorów (wcześniej podlegała ona protektorom Aragonii)
1634–1642: Luigi Caetani
1645–1656: Pier Donato Cesi
1664–1687: Lorenzo Raggi
Protektorzy królestwa Neapolu.
1556–1564: Guido Ascanio Sforza
1566–1574: Alessandro Sforza
1574–1603: Alfonso Gesualdo
1605–1608: Ascanio Colonna
1608–1642: Girolamo Doria
1644–1650: Gaspare Mattei
1657–1663: Camillo Astalli-Pamphili
1664–1676: Federico Sforza
1677–1689: Carlo Pio di Savoia
1689–1692: Francesco Maria de Medici
1692–1699: José Sáenz de Aguirre
Protektorzy Flandrii.
1561–1572: Carlo Borromeo
1573–1597: Marcantonio Colonna
1597–1608: Ascanio Colonna
1608–1633: Scipione Caffarelli-Borghese
1633–1642: Pietro Maria Borghese
1645?–1666: Carlo de’ Medici
1666?–1682: Friedrich von Hessen Darmstadt
1682–1689: Carlo Pio di Savoia
1689–1702: Francesco Maria de’ Medici
Protektorzy Portugalii z okresu okupacji hiszpańskiej.
1591–1603: Alfonso Gesualdo
1607–1626: Odoardo Farnese
1626–1634: Francesco Barberini
1635–1638: Ippolito Aldobrandini
Protektorzy królestwa Francji.
1485–1491: Jean Balue
?–1516: Federico di Sanseverino
1516–1523: Giulio de Medici
1524–1548: Agostino Trivulzio
1548–1572: Ippolito d’Este
1573–1586: Ludovico d’Este
1587–1615: Francois de Joyeuse
1616–1620: Alessandro Orsini
1621–1636: Maurizio di Savoia
1636–1644: Antonio Barberini
1645–1672: Rinaldo d’Este
1672–1676: Virginio Orsini
1676–1702: César d’Estrées
Protektorzy królestwa Portugalii.
Poniższa lista nie obejmuje protektorów mianowanych przez królów Hiszpanii w okresie hiszpańskiej okupacji (zob. wyżej):
1515–1531: Lorenzo Pucci
1533–1544: Antonio Pucci
1545–1564: Guido Ascanio Sforza
1565–1572: Carlo Borromeo
1573–1589: Alessandro Farnese
1652–1676: Virginio Orsini
1676–1714: César d’Estrées
Protektorzy królestwa Polski.
1505–1511: Pietro Isvalies
1511–1523: Achille Grassi
1523–1531: Lorenzo Pucci
1532–1544: Antonio Pucci
1544–1589: Alessandro Farnese
1589–1623: Alessandro Peretti de Montalto
1623–1642: Cosimo de Torres
1642–1644: Giulio Savelli
1644–1650: Gaspare Mattei
1650–1676: Virginio Orsini
1676–1681: Pietro Vidoni
1681–1704: Carlo Barberini
W I połowie XVII wieku król Polski Zygmunt III Waza, wysuwający pretensje do tronu szwedzkiego, wyznaczał także „protektorów królestwa Szwecji”. Byli nimi kolejno Odoardo Farnese (1601-1626) i Lorenzo Magalotti (1626-1637).
Protektorzy księstwa Sabaudii.
1507: Antoniotto Pallavicini
?–1537: Paolo Emilio Cesi
1586–1598: Michele Bonelli
1598–1621: Pietro Aldobrandini
1621–1632: Ludovico Ludovisi
1633–1671: Antonio Barberini
1671–1704: Carlo Barberini
Protektorzy królestwa Anglii przed reformacją (do 1534).
1492–1503: Francesco Piccolomini
1504–1508: Galeotto Franciotti della Rovere
1509–1510: Francesco Alidosi
1510 – ?: Sisto Gara della Rovere (?)
1514–1523: Giulio de Medici
1524–1531: Lorenzo Campeggio
Począwszy od 1555 ponownie zaczęto wyznaczać „protektorów królestwa Anglii”, jednakże byli oni mianowani przez papieży i nie mieli żadnych związków politycznych z monarchią angielską.
Protektorzy królestwa Szkocji przed reformacją (do 1560).
1504–1507: Antoniotto Pallavicini
1514–1532: Pietro Accolti
1532–1538: Benedetto Accolti
1538–1549: Rodolfo Pio di Carpi
1550–1553: Giovanni Domenico de Cupis
1553–1585: Niccolò Caetani
Podobnie jak w przypadku Anglii, po zwycięstwie reformacji w Szkocji i egzekucji ostatniej katolickiej królowej Szkocji Marii I Stuart papieże nadal wyznaczali „protektorów królestwa Szkocji”, którzy jednak nie mieli żadnych politycznych związków z tym krajem i z tej racji nie zalicza się ich do „protektorów Koron”.
Protektorzy królestwa Danii.
1513–1516: Marco Vigerio della Rovere
1516–1531: Lorenzo Pucci
Kardynałowie protektorzy Koron w XVIII-XIX wieku.
Protektoraty cesarskie.
W XVIII wieku cesarze teoretycznie nadal wyznaczali oddzielnego protektora dla Rzeszy Niemieckiej i oddzielnego dla swych dziedzicznych ziem, w praktyce jednak od 1682 oba te urzędy były połączone unią personalną i w XVIII wieku były sprawowane zawsze przez tę samą osobę. Po upadku Cesarstwa obydwa protektoraty zostały skasowane, jednak w XIX wieku dwukrotnie doszło do krótkotrwałego odnowienia protektoratu Austrii w kurii.
W latach 1720–1735 pod władzą Habsburgów austriackich znalazły się także królestwa Sycylii i Neapolu. Mianowany w 1720 protektor Sycylii może być także uważany za protektora „cesarskiego”.
Protektorzy Rzeszy Niemieckiej.
1702–1707: Leopold von Kollonitsch
1707–1712: Johann Philipp von Lamberg
1712–1725: Christian von Sachsen-Zeitz
1726–1738: Wolfgang von Schrattenbach
1738–1751: Sigismund von Kollonitz
1751–1758: Ferdinand Julius von Troyer
1765–1779: Alessandro Albani
1779–1804: František Herczan
Protektorzy Austrii.
1702–1707: Leopold von Kollonitsch
1707–1712: Johann Philipp von Lamberg
1712–1725: Christian von Sachsen-Zeitz
1726–1738: Wolfgang von Schrattenbach
1738–1751: Sigismund von Kollonitsch
1751–1758: Ferdinand Julius von Troyer
1765–1779: Alessandro Albani
1779–1804: František Herczan
1824–1834: Giuseppe Albani
1858–1867: Pietro Silvestri
Protektorzy królestwa Sycylii (pod panowaniem Austrii).
1720–1725: Francesco del Giudice
Protektorzy królestwa Hiszpanii.
Rządzący od 1701 królowie z dynastii Burbonów zrezygnowali z wyznaczania oddzielnych protektorów dla poszczególnych części składowych swego imperium. Jedynym wyjątkiem było utracone w 1713 królestwo Sycylii, ale tylko w okresie krótkotrwałego odzyskania wyspy przez Hiszpanię (1718–1720).
Po 1760 królowie Hiszpanii w ogóle zaprzestali wyznaczania swych protektorów w kurii.
1706–1708: Francesco del Giudice
1708–1725: Francesco Acquaviva d’Aragona
1726–1743: Luis Antonio Belluga y Moncada
1743–1747: Troiano Acquaviva d’Aragona
1747–1760: Joaquín Fernández de Portocarrero
Protektorzy królestwa Sycylii (pod okupacją Hiszpanii).
1718–1720: Francesco Acquaviva d’Aragona
Protektorzy królestwa Francji.
1702–1709: Francesco Maria de’Medici
1709–1740: Pietro Ottoboni
1758–1765: Prospero Colonna di Sciarra
1769–1792: François-Joachim de Pierre de Bernis
Protektorzy królestwa Portugalii.
1714–1721: Michelangelo Conti
1739–1770: Neri Maria Corsini
1859–1884: Camillo di Pietro
1887–1888: Włodzimierz Czacki
1891–1910: Vincenzo Vannutelli
Protektorzy królestwa Polski.
1712–1751: Annibale Albani
1751–1795: Giovanni Francesco Albani
Protektorzy królestwa Sardynii.
1727–1779: Alessandro Albani
1818?–1834: Giuseppe Albani
1835–1853: Luigi Lambruschini
Protektorzy królestwa Obojga Sycylii.
1748–1789: Domenico Orsini d’Aragona
1799–1806: Fabrizio Dionigi Ruffo

</doc>
<doc id="2051039" url="https://pl.wikipedia.org/wiki?curid=2051039" title="Francesco Gonzaga">
Francesco Gonzaga



</doc>
<doc id="2051040" url="https://pl.wikipedia.org/wiki?curid=2051040" title="Kinematografia indyjska">
Kinematografia indyjska

Kino indyjskie – całość produkcji kinematograficznej na obszarze Indii. Obejmuje filmy zarówno w języku hindi (Bollywood), jak i w innych językach indyjskich: tamilskim (Kollywood), telugu (Tollywood), malajalam (Mollywood), bengalskim, kannada itd. Łączna produkcja filmów pełnometrażowych w różnych językach przekracza tysiąc filmów rocznie, co sprawia, że Indie są krajem produkującym najwięcej filmów na świecie.
Historia.
Filmy braci Lumière pokazano w Bombaju już w roku 1896. Wkrótce potem pojawiły się pierwsze krótkie filmy indyjskie: "The Flower of Persia" Hiralala Sena (1898). Pierwszy niemy pełnometrażowy film "Raja Harishchandra" (1913) z napisami w języku marathi nakręcił natomiast Dadasaheb Phalke. W 1931 roku Ardeshir Irani wypuścił pierwszy film dźwiękowy "Alam Ara".

</doc>
<doc id="2051041" url="https://pl.wikipedia.org/wiki?curid=2051041" title="Antonin (arcybiskup)">
Antonin (arcybiskup)



</doc>
<doc id="2051043" url="https://pl.wikipedia.org/wiki?curid=2051043" title="Bystra (Beskid Sądecki)">
Bystra (Beskid Sądecki)

Bystra (558 m) – szczyt w Paśmie Jaworzyny w Beskidzie Sądeckim. Znajduje się w bocznym grzbiecie odbiegającym od głównej grani tego pasma w południowo-zachodnim kierunku i oddzielającym dolinę Głęboczanki od doliny Jaworzyny. W grzbiecie tym kolejno z południa na północ znajdują się: Bystra (520 m), Dermanowski Wierch (562 m), Cycówka (593 m) Skała (773 m) i Zadnie Góry (814, 831, 968 m). 
Nazwa szczytu pochodzi od tego, że ma "bystre" stoki, od południowo-zachodniej strony stromo podcięte przez Poprad. Wznosi się nad miejscowościami Głębokie i Kokuszka. Wierzchołek jest zalesiony, ale dolną część stoków zajmują zabudowania i pola uprawne tych miejscowości. Stoki Bystrej opadają do doliny Popradu i do doliny Jaworzyny. Jarem pomiędzy Bystrą a Dermanowskim Wierchem spływają do Popradu 2 niewielkie potoki.
Przez Bystrą nie prowadzi żaden szlak turystyczny. Jej podnóżami, wzdłuż Popradu prowadzi rowerowy szlak turystyczny z Rytra do Piwnicznej-Zdroju.

</doc>
<doc id="2051044" url="https://pl.wikipedia.org/wiki?curid=2051044" title="Jesús Mendoza Aguirre">
Jesús Mendoza Aguirre

Jesús Mendoza Aguirre (ur. 23 lutego 1977 w Jerez de la Frontera) – hiszpański piłkarz, pomocnik, zawodnik Xerez CD.

</doc>
<doc id="2051045" url="https://pl.wikipedia.org/wiki?curid=2051045" title="José Del Nero">
José Del Nero

José Del Nero (ur. 13 grudnia 1910 w Pirassununga, zm. 14 lipca 2003 w São Paulo) – brazylijski piłkarz grający na pozycji środkowego obrońcy.
Kariera klubowa.
José Del Nero rozpoczął karierę piłkarską w klubie América Belo Horizonte w 1930 roku. W 1936 roku przeszedł do klubu Palestra Itália i grał w nim do końca kariery, którą zakończył w 1945 roku. Z Palestra Itália pięciokrotnie zdobył mistrzostwo stanu São Paulo - Campeonato Paulista w 1936, 1938, 1940, 1942 i 1944 roku.
Kariera reprezentacyjna.
José Del Nero zadebiutował w reprezentacji Brazylii 18 lutego 1940 w zremisowanym 2-2 meczu z reprezentacją Argentyny, którego stawką było Copa Julio Roca 1939/40. Drugi i ostatni raz w reprezentacji wystąpił 25 lutego 1940 w przegranym 0-3 meczu z tym samym rywalem.

</doc>
<doc id="2051049" url="https://pl.wikipedia.org/wiki?curid=2051049" title="Alejandro Bergantiños">
Alejandro Bergantiños

Alejandro Bergantiños García (ur. 7 czerwca 1985 w A Coruña) – hiszpański piłkarz, pomocnik, obecnie zawodnik Deportivo La Coruña, którego jest wychowankiem.

</doc>
<doc id="2051052" url="https://pl.wikipedia.org/wiki?curid=2051052" title="Alex Bergantiños">
Alex Bergantiños



</doc>
<doc id="2051053" url="https://pl.wikipedia.org/wiki?curid=2051053" title="Płocińska Mielizna">
Płocińska Mielizna

Płocińska Mielizna – mielizna Zalewu Szczecińskiego w jego północno-wschodniej części, przy wyspie Wolin. Mielizna znajduje się między północną częścią półwyspu Rów, a wsią Sułomino. Nad Płocińską Mielizną leży wieś Płocin.
Wody Płocińskiej Mielizny są głębsze niż na Wolińskiej Mieliźnie, która znajduje się bardziej na zachód.
Nazwę "Płocińska Mielizna" wprowadzono urzędowo rozporządzeniem w 1949 roku, zastępując poprzednią niemiecką nazwę "Mittel Tief".

</doc>
<doc id="2051057" url="https://pl.wikipedia.org/wiki?curid=2051057" title="Kodava">
Kodava

Kodava () – grupa etniczna zamieszkująca dystrykt Kodagu w indyjskim stanie Karnataka. Posługują się drawidyjskim językiem kodava. Zajmują się rolnictwem, lecz posiadają także silne tradycje militarne. Religia opiera się na kulcie przodków, obchodzą także odrębne święta.

</doc>
<doc id="2051058" url="https://pl.wikipedia.org/wiki?curid=2051058" title="Anomalia grawitacyjna">
Anomalia grawitacyjna



</doc>
<doc id="2051059" url="https://pl.wikipedia.org/wiki?curid=2051059" title="Gawain Jones">
Gawain Jones

Gawain Christopher B. Jones (ur. 11 grudnia 1987 w Yorku) – angielski szachista, arcymistrz od 2007 roku.
Kariera szachowa.
Jest czterokrotnym mistrzem Wielkiej Brytanii juniorów, w kategoriach do lat 8 (1996), 10 (1996), 18 (2006) oraz 21 (2004). W latach 1997–2007 wielokrotnie reprezentował narodowe barwy na mistrzostwach świata i Europy juniorów w różnych kategoriach wiekowych, najlepszy wynik osiągając w 2004 r. w Heraklionie, gdzie na mistrzostwach świata do 18 lat zajął VI miejsce. W 2002 r. wystąpił w rozegranej w Kuala Lumpur olimpiadzie juniorów do 16 lat.
Dwukrotnie zdobył medale mistrzostw Wielkiej Brytanii: złoty (2012) oraz brązowy (2011).
Normy na tytuł arcymistrza wypełnił w latach 2006 (podczas mistrzostw Unii Europejskiej w Liverpoolu oraz Klubowego Pucharu Europy w Fügen) oraz 2007 (drużynowe mistrzostwa Wielkiej Brytanii, "4NCL"). Odniósł szereg sukcesów w turniejach międzynarodowych, m.in.:
Wielokrotnie reprezentował Anglię w turniejach drużynowych, m.in.:
Najwyższy ranking w dotychczasowej karierze (stan na maj 2022) osiągnął 1 czerwca 2019 r., z wynikiem 2709 punktów zajmował wówczas 32. miejsce na światowej liście FIDE, jednocześnie zajmując 1. miejsce wśród angielskich szachistów.
Wybrane publikacje.
Jest autorem kilku książek poświęconych szachowym debiutom.

</doc>
<doc id="2051061" url="https://pl.wikipedia.org/wiki?curid=2051061" title="Gmina Bath (Iowa)">
Gmina Bath (Iowa)

Gmina Bath (ang. "Bath Township") – gmina w USA, w stanie Iowa, w hrabstwie Cerro Gordo. Według danych z 2000 roku gmina miała 337 mieszkańców, a jej powierzchnia wynosi 94,8 km².

</doc>
<doc id="2051065" url="https://pl.wikipedia.org/wiki?curid=2051065" title="Bitwa o Opole">
Bitwa o Opole

Bitwa o Opole – jedno ze starć Armii Czerwonej ze znajdującym się w odwrocie niemieckim Wehrmachtem, prowadzone w ramach operacji wiślańsko-odrzańskiej.
Niemieckie przygotowania.
Zatrzymanie wojsk radzieckich na linii Wisły dało Niemcom czas na budowę systemu umocnień na terenie pomiędzy tą rzeką a Odrą. Opole znajdowało się w pasie linii obronnej „d”, obejmującej przedwojenny system umocnień stałych. Skrzydło południowe tego pasa, oznaczone jako „pozycja odrzańska”, ciągnęło się wzdłuż brzegów Odry po Racibórz. Głównymi punktami oporu były miasta Wrocław i Opole oraz pomniejsze: Ścinawa, Brzeg, Koźle i Racibórz. Opole, jako miasto-twierdza, było otoczone podwójnym pierścieniem umocnień i przygotowane do obrony w okrążeniu. Według koncepcji Hitlera miasta-twierdze miały angażować znaczne siły sowieckie, które będą zmuszone do zdobywania ich za wszelką cenę, by uzyskać dostęp do znajdujących się w nich węzłów komunikacyjnych i łącznościowych.
Twierdza Opole.
Wokół Opola powstały dwa pierścienie umocnień, z których zewnętrzny o długości około 85 km miał za zadanie niedopuszczenie do bezpośredniego ostrzału miasta ogniem artylerii polowej. Pierścień ten rozciągnięto wzdłuż Małej Panwi, obejmując Ozimek, Daniec, Dąbrowice, Falmirowice, Malinę, Chrzowice, Chrząszczyce, Komprachcice, Chróścinę i Wrzoski. Wzmocnienie pierścienia były betonowe schrony bojowe z dwuosobową załogą, chronioną przez zasieki z drutu kolczastego i rowy przeciwczołgowe.
W samym Opolu przekształcono niektóre kamienice w silne punkty oporu, zabarykadowano ulice przelotowe oraz zbudowano bunkry i schrony przeciwlotnicze, a także prowizoryczny pas startowy dla samolotów Luftwaffe.
Do obrony twierdzy przewidziano jej załogę wzmocnioną o 3 dywizje piechoty, planując obronę przez okres roku. Na taki też okres przygotowano dla wojska zapasy.
Ewakuacja ludności cywilnej.
14 stycznia ogłoszono stan podwyższonego pogotowia alarmowego. 17 stycznia rozpoczęto pierwszą ewakuację cywilnej ludności miasta, która jednak była spóźniona i prowadzona opieszale. W ciągu kolejnych dni opuściło wówczas miasto ok. 59 z 60 tysięcy mieszkańców. Ewakuowano także jeńców z obozu w Łambinowicach, osadzonych z miejskiego więzienia i obozów pracy przymusowej.
Komendant twierdzy Opole, płk Friedrich Albrecht von Pfeil, nie widząc możliwości długotrwałej obrony miasta, popełnił samobójstwo w nocy z 21 na 22 stycznia. Wieczorem 22 stycznia załogę twierdzy operacyjnie podporządkowano dowódcy 4 Armii Pancernej, gen. Fritzowi Gräserowi. Gräser anulował rozkaz o obronie twierdzy do ostatniego żołnierza, dopuszczając możliwość opuszczenia prawobrzeżnej część miasta. Nowym komendantem twierdzy opolskiej został płk Lothar Berger.
Sowiecka ofensywa.
Ofensywa Armii Czerwonej znad Wisły rozpoczęła się ostatecznie 12 stycznia 1945 roku, po kilku zmianach daty. Już 19 stycznia pierwsze jednostki 1 Frontu Ukraińskiego przekroczyły przedwojenną granicę polsko-niemiecką, zdobywając Byczynę, i Gorzów Śląski. Do 22 stycznia wojska sowieckie zdobyły Górę Świętej Anny, Kluczbork, Leśnicę, Namysłów, Olesno, Strzelce Opolskie, Ujazd i Wołczyn. Natomiast nocą 22 na 23 stycznia jednostki sowieckiej 3 Armii Pancernej Gwardii i 21 Armii zdobyły Ozimek, naruszając zewnętrzny pierścień obrony Opola.
Siły sowieckie.
22 i 23 stycznia do Opola dotarły siły sowieckie, obejmujące:
Jednocześnie rozpoczęła się przeprawa przez Odrę w rejonie wsi Żelazna.
Walki o Opole.
23 stycznia oddziały niemieckie wysadziły dwa mosty drogowe przez Odrę, co skomplikowało sytuację obrońców na wschodnim brzegu. Doszło także do pierwszych walk w obrębie wewnętrznego pierścienia, m.in. pod Zakrzowem i Groszowicami oraz wzdłuż linii kolejowej Kluczbork-Opole.
Rozpoczęły się natomiast działania niemieckie dążące do konsolidacji obrony na Odrze, bowiem już w nocy 23 na 24 stycznia wojska sowieckie opanowały Nową Wieś Królewską i wdarły się do centrum miasta, zdobywając m.in. dworzec Opole Główne. Rano 24 stycznia prawobrzeżna część Opola była całkowicie opanowana przez wojska sowieckie; do południa opanowały one również Bolko.
Obronę lewobrzeżnego Opola kontynuowano, reorganizując siły, którymi od 2 lutego dowodził mjr Matthias Wensauer. Działania niemieckie spowodowały zatrzymanie wojsk sowieckiego 1 Frontu Ukraińskiego na linii Odry od Ścinawy do Opola. Na początku lutego wojska sowieckie w rejonie Opola przeszły do obrony. Ofensywa ruszyła ponownie dopiero 15 marca, wówczas zdobyto także lewobrzeżne części miasta.

</doc>
<doc id="2051066" url="https://pl.wikipedia.org/wiki?curid=2051066" title="Gmina Clear Lake (hrabstwo Cerro Gordo)">
Gmina Clear Lake (hrabstwo Cerro Gordo)

Gmina Clear Lake (ang. "Clear Lake Township") – gmina w USA, w stanie Iowa, w hrabstwie Cerro Gordo. Według danych z 2000 roku gmina miała 8161 mieszkańców, a jej powierzchnia wynosi 33,74 km².

</doc>
<doc id="2051068" url="https://pl.wikipedia.org/wiki?curid=2051068" title="Gmina Dougherty">
Gmina Dougherty

Gmina Dougherty (ang. "Dougherty Township") – gmina w USA, w stanie Iowa, w hrabstwie Cerro Gordo. Według danych z 2000 roku gmina miała 275 mieszkańców, a jej powierzchnia wynosi 93,14 km².

</doc>
<doc id="2051069" url="https://pl.wikipedia.org/wiki?curid=2051069" title="Gmina Falls (Iowa)">
Gmina Falls (Iowa)

Gmina Falls (ang. "Falls Township") – gmina w USA, w stanie Iowa, w hrabstwie Cerro Gordo. Według danych z 2000 roku gmina miała 1093 mieszkańców, a jej powierzchnia wynosi 91,44 km².

</doc>
<doc id="2051070" url="https://pl.wikipedia.org/wiki?curid=2051070" title="Gmina Geneseo (hrabstwo Cerro Gordo)">
Gmina Geneseo (hrabstwo Cerro Gordo)

Gmina Geneseo (ang. "Geneseo Township") – gmina w USA, w stanie Iowa, w hrabstwie Cerro Gordo. Według danych z 2000 roku gmina miała 1206 mieszkańców, a jej powierzchnia wynosi 93,28 km².

</doc>
<doc id="2051071" url="https://pl.wikipedia.org/wiki?curid=2051071" title="Krzywonos (ptak)">
Krzywonos (ptak)

Krzywonos ("Hymenolaimus malacorhynchos") – gatunek dużego ptaka wodnego z rodziny kaczkowatych (Anatidae). Jedyny przedstawiciel rodzaju "Hymenolaimus". Zasiedla obie główne wyspy Nowej Zelandii. Zagrożony wyginięciem.
Systematyka.
Krzywonos po raz pierwszy zgodnie z zasadami nazewnictwa binominalnego został opisany przez Johanna Friedricha Gmelina pod nazwą "Anas malacorhynchos" w 13. edycji "Systema Naturae". Okaz typowy pochodził z zatoki Dusky Sound z Wyspy Południowej. Obecnie gatunek ten umieszczany jest w monotypowym rodzaju "Hymenolaimus". Podgatunek "hymenolaimus", opisany w 1937 roku przez Mathewsa, ma niepewny status i nie jest przez wszystkich autorów uznawany. Blisko spokrewniona z krzywonosem jest zbrojówka ("Merganetta armata").
Nazwa rodzajowa jest połączeniem słów z języka greckiego: "humēn", "humenos" – „membrana” oraz "laimos" – „gardło”. Epitet gatunkowy jest połączeniem słów z języka greckiego: "malakos" – „delikatny” oraz "rhunkhos" – „dziób”.
Charakterystyka.
Długość ciała wynosi 50–57 cm, przy czym samce są nieznacznie większe niż samice. Masa ciała to około 775–1000 g (w przybliżeniu 70% masy ciała kaczki krzyżówki). Samce cięższe od samic. Rozpiętość skrzydeł waha się pomiędzy 65 a 80 cm. Skrzydło mierzy 235–242 mm, dziób 46 mm. Sam tułów ma długość 48–51 cm.
Brak dymorfizmu płciowego. Dorosłe osobniki mają jasnoróżowy dziób z rozszerzonym i spłaszczonym na końcu dziobem. Cała ta część jest czarna, na końcu równo ścięta. Ogólnie cały jest szaroniebieski, z ciemniejszą głową i kasztanowymi znaczeniami na piersi. Tęczówki żółte. Nogi są ciemne, prawie czarne. Podgatunek "hymenolaimus" ma ciemniejszy grzbiet.
Występowanie.
Krzywonos jest endemiczny dla obu wysp Nowej Zelandii. Zasięg występowania szacowany jest na około 199 000 km2. Dawniej ptak był szeroko rozpowszechniony, obecnie w niektórych obszarach prawdopodobnie wyginął. Pewne jest jednak, że dalej występuje na Wyspie Południowej w West Coast i wzdłuż zachodnich wybrzeży Southland. Na Wyspie Południowej nadal spotykany wzdłuż wschodnich wybrzeży, centralnej części oraz okolicach Stratford. Prawdopodobnie wymarły w pozostałych rejonach, omijając najbardziej zachodnią część i Przylądek Północny na Wyspie Południowej. Biotop "Hymenolaimus malacorhynchos" stanowią bagna, czyste, rwące górskie rzeki oraz strumienie na obszarach leśnych.
Tryb życia i zachowanie.
Najbardziej aktywny jest o świcie i o zmierzchu. Nie migruje, ale pary w okresie lęgowym mogą wędrować wzdłuż strumieni. Silnie terytorialny ptak, każdy intruz jest od razu przeganiany. Terytorium stanowi 0,7–1 km odcinek rzeki lub strumienia. Jeśli akurat nie żeruje, zazwyczaj odpoczywa na kamieniu na rzece. Żyje średnio 8 lat, najdłuższa zanotowana długość życia (w naturze) wynosiła 10 lat. Rzadko lata.
Głos.
Samice odzywają się przeciągłym „craak”. Samce wydają ochrypłe „whio” (czyt. „fio”), skąd wzięła się jego nazwa w języku Māori "Whio" albo "Wio".
Pożywienie.
Pożywienie łapie pływając i nurkując. Składają się na nie wyłącznie słodkowodne bezkręgowce, w tym dużo larw chruścików (Trichoptera), ale są także widelnice (Plecoptera), poczwarki jętek (Ephemeroptera), ślimaki (Gastropoda) oraz ochotkowate (Chironomidae). Ptaki z podgatunku nominatywnego zjadają także nasiona roślin rosnących w potokach. Jedna z przyczyn zagrożeń to rywalizacja o pokarm z introdukowanymi na Nową Zelandię łososiowatymi.
Lęgi.
Krzywonosy mają zupełnie odmienne zachowania lęgowe niż inne kaczki – u większości gatunków zazwyczaj samiec i samica w trakcie lęgów przebywają osobno i nie pomagają sobie. U "Hymenolaimus malacorhynchos" samiec często pomaga samicy w inkubacji i angażuje się w opiekę nad młodymi. Najprawdopodobniej razem bronią terytorium. Lęgi wyprowadzają jeden raz w roku, od sierpnia do listopada. Terytorium stanowi odcinek rzeki lub strumienia, o długości 0,7–1 km. Do opierzenia przeżywa 50–60% młodych. Samice uzyskują zdolność do rozrodu po 1 roku, samce po 2 latach.
Samice znoszą 4–7 białych jaj, ich masa stanowi około 10% masy ciała samicy, czyli w przybliżeniu 70 gramów. Gniazdo często umieszczane jest w gęstej roślinności przy zakolu rzeki, nierzadko w małych jamach w brzegu. Samica wysiaduje przez około miesiąc, w tym czasie samiec trzyma się okolic gniazda, aby ich bronić. Pisklęta wykluwają się z nieproporcjonalnie dużymi stopami, co pomaga im w radzeniu sobie z szybko płynącą wodą. Są głównie czarno-białe z ciemnozielonym opalizowaniem na piórach. Obie płcie przez następne 8–10 tygodni ochraniają swoje młode. Niechętnie opuszczają one okolice lęgu. Inne szczegóły gniazdowania nie są zawarte w literaturze.
Podgatunki.
Część autorów uznaje krzywonosa za gatunek monotypowy, ale niektórzy badacze wyróżniają dwa podgatunki:
Status, zagrożenia i ochrona.
Przez IUCN krzywonos klasyfikowany jest jako zagrożony (EN – "Endangered"). Stan ten trwa od 2002 roku; wcześniej, od 1994 roku przyznawano mu status gatunku narażonego (VU – "Vulnerable"). Klasyfikowany jest jako zagrożony, ponieważ zasięg jest mały i rozproszony, a różne czynniki łatwo oddziałują na populację.
Ze zwierząt zagrażają mu introdukowane ssaki, które często na nie polują lub szkodzą lęgom. Dorosłym ptakom zagrażają szczury ("Rattus"), zdziczałe psy ("Canis lupus familiaris"), gronostaje ("Mustela erminea"), tchórze ("Mustela putorius") oraz łasice ("Mustela nivalis"). Naturalnymi wrogami jaj krzywonosów są pałanka kuzu ("Trichosurus vulpecula") i weki ("Gallirallus australis"). Pisklęta często porywane są przez mewy z rodzaju "Larus", jastrzębie (Accipitridae), węgorzowate (Anguillidae), kormorany z rodzaju "Phalacrocorax", a także sokoły z rodzaju "Falco", które niekiedy zjadają także dorosłe osobniki. 
Populacja przeżyła znaczny spadek przez 4 główne zagrożenia: 
Pływające w strumieniach węgorze elektryczne ("Electrophorus electricus") oraz odpoczywający na ich brzegach ludzie niepokoją krzywonosy. Różnorodne zagrożenia dla tych ptaków ponaglają do zaangażowania w ochronę. W 1988 roku powstała "Blue Duck Conservation Strategy" i podejmowała się ochrony aż do 1992. Pozwoliła ona poznać szerzej zasięg występowania, populację i ekologię tegoż ptaka. Druga z organizacji, "The Department of Conservation Blue Duck Recovery Plan", powstała w 1997 roku i jest nadal aktywna. Populacja liczy obecnie co najmniej 1200 dorosłych ptaków, z czego więcej jest samców. Ptaki z podgatunku nominatywnego są bardziej zagrożone. Celem działań ochronnych jest stworzenie pięciu zdolnych do przeżycia populacji w miejscach, gdzie nie ma introdukowanych drapieżników.
Do działań ochronnych należą ochrona środowisk i miejsc lęgowych gatunku, kontrola zagrażających gatunków, zarządzanie populacją oraz reintrodukcja.

</doc>
<doc id="2051072" url="https://pl.wikipedia.org/wiki?curid=2051072" title="Gmina Grant (hrabstwo Cerro Gordo)">
Gmina Grant (hrabstwo Cerro Gordo)

Gmina Grant (ang. "Grant Township") – gmina w USA, w stanie Iowa, w hrabstwie Cerro Gordo. Według danych z 2000 roku gmina miała 354 mieszkańców, a jej powierzchnia wynosi 91,81 km².

</doc>
<doc id="2051073" url="https://pl.wikipedia.org/wiki?curid=2051073" title="Krzecka Mielizna">
Krzecka Mielizna

Krzecka Mielizna – mielizna Zalewu Szczecińskiego w jego północnej części, przy wyspie Wielki Krzek i jego części Małym Krzeku. Krzecka Mielizna znajduje się na północ od Krzeckiego Wyskoku, na południe od przesmyku łączącego Zalew Szczeciński z Wickiem Wielkiem i Starą Świną.
Nazwę "Krzecka Mielizna" wprowadzono urzędowo rozporządzeniem w 1949 roku, zastępując poprzednią niemiecką nazwę "Krickser Schaar".

</doc>
<doc id="2051074" url="https://pl.wikipedia.org/wiki?curid=2051074" title="Gmina Grimes">
Gmina Grimes

Gmina Grimes (ang. "Grimes Township") – gmina w USA, w stanie Iowa, w hrabstwie Cerro Gordo. Według danych z 2000 roku gmina miała 851 mieszkańców, a jej powierzchnia wynosi 93,44 km².

</doc>
<doc id="2051075" url="https://pl.wikipedia.org/wiki?curid=2051075" title="Leandro Gioda">
Leandro Gioda

Leandro Andrés Gioda (ur. 1 października 1984 w Pérez) – argentyński piłkarz, pomocnik, zawodnik Independiente. W sezonie 2009/10, wypożyczony został do hiszpańskiego Xerez CD.

</doc>
<doc id="2051076" url="https://pl.wikipedia.org/wiki?curid=2051076" title="Gmina Lake (hrabstwo Cerro Gordo)">
Gmina Lake (hrabstwo Cerro Gordo)

Gmina Lake (ang. "Lake Township") – gmina w USA, w stanie Iowa, w hrabstwie Cerro Gordo. Według danych z 2000 roku gmina miała 345 mieszkańców, a jej powierzchnia wynosi 69,31 km².

</doc>
<doc id="2051078" url="https://pl.wikipedia.org/wiki?curid=2051078" title="Gmina Lime Creek (hrabstwo Cerro Gordo)">
Gmina Lime Creek (hrabstwo Cerro Gordo)

Gmina Lime Creek (ang. "Lime Creek Township") – gmina w USA, w stanie Iowa, w hrabstwie Cerro Gordo. Według danych z 2000 roku gmina miała 629 mieszkańców, a jej powierzchnia wynosi 83,13 km².

</doc>
<doc id="2051079" url="https://pl.wikipedia.org/wiki?curid=2051079" title="St Ives, czyli przygody francuskiego jeńca w Anglii">
St Ives, czyli przygody francuskiego jeńca w Anglii

St Ives, czyli przygody francuskiego jeńca w Anglii (ang. "St Ives, Being the Adventures of a French Prisoner in England") – nieukończona powieść autorstwa Roberta Louisa Stevensona, wydana pośmiertnie w 1897 roku.
Robert Louis Stevenson napisał 30 rozdziałów powieści w formie rękopisu. Pozostałe sześć rozdziałów dopisał w 1898 Arthur Quiller-Couch.
Fabuła.
Główny bohater, wicehrabia Anne de St Ives, był żołnierzem armii Napoleona aż do maja 1813 roku, kiedy go pojmali Anglicy i aresztowali jako jeńca wojennego w Edynburgu. W czasie wojen napoleońskich w Wielkiej Brytanii dominuje wrogość do Francuzów i innych cudzoziemców. Pomimo to główny bohater zakochuje się w pięknej Brytyjce, Florze Gilchrist. O jej względy zaczyna walczyć już w więzieniu. W jednym z rozdziałów więzień Goguelat obraża pannę Florę, co doprowadza do pojedynku na rozłączone ostrza nożyc, w którym Goguelat ginie. Niedługo po tym więźniowie uciekają z Zamku Edynburskiego. St Ives wyrusza do Swanston, gdzie dwór mają państwo Gilchrist. Tam zrzuca swoje odzienie więzienne i przywdziewa strój dżentelmena, przywiązuje bowiem dużą wagę do zasad honoru i swojego szlachectwa.
Będąc w więzieniu dowiedział się, że w Anglii przebywa jego umierający dziadek, hrabia St Ives, i że ma dostać w spadku pokaźny majątek. Równocześnie żandarmi wysyłają za nim, jako zbiegiem i mordercą Goguelata, pościg. Po licznych przygodach na drodze (w jednej z nich zabija kolejną osobę, podczas potyczki poganiaczy bydła, z którymi wędrował), w jednej części drogi, ukrywając się w powozie woźnicy, który trudni się kryciem francuzów, a innym razem wędrując pieszo, dociera do posiadłości hrabiego St Ives, Amersham Place, gdzie w istocie otrzymuje sepet z pieniędzmi. Zyskuje tam też swojego sługę, 16-letniego Rowleya. Wkrótce zostaje zmuszony do ponownej ucieczki, gdy do dworu przybywa jego brat Alain, któremu odebrał spadek. Razem ze sługą uciekają, ale nie do Francji jak mu zalecano, lecz z powrotem do Edynburga i dworu Swanston.
Gdy St Ives dociera do Edynburga, na miejscu są już wszyscy jego wrogowie, czyli żandarmi ścigający mordercę i zbiega, Alain de St Ives szukający pomsty i żądny majątku oraz major Chevenix, poznany w więzieniu, który okazuje się współ-rywalem wicehrabiego Anne w zdobyciu serca Flory. Pomimo to St Ives pod fałszywym nazwiskiem wkracza na salony szlacheckie.
Czas i miejsce akcji.
Akcja rozpoczyna się w lato 1813 roku w Zamku w Edynburgu, stolicy Szkocji. Bohater podczas swoich przygód wędruje z Edynburga w głąb Anglii i z powrotem, po drodze zwiedzając zarówno duże, wielokulturowe miasta, małe miasteczka, wsie i zajazdy, czy też rozległe, niezamieszkane tereny równinne.

</doc>
<doc id="2051080" url="https://pl.wikipedia.org/wiki?curid=2051080" title="Gmina Lincoln (hrabstwo Cerro Gordo)">
Gmina Lincoln (hrabstwo Cerro Gordo)

Gmina Lincoln (ang. "Lincoln Township") – gmina w USA, w stanie Iowa, w hrabstwie Cerro Gordo. Według danych z 2000 roku gmina miała 277 mieszkańców, a jej powierzchnia wynosi 91,71 km².

</doc>
<doc id="2051081" url="https://pl.wikipedia.org/wiki?curid=2051081" title="Gmina Mason (hrabstwo Cerro Gordo)">
Gmina Mason (hrabstwo Cerro Gordo)

Gmina Mason (ang. "Mason Township") – gmina w USA, w stanie Iowa, w hrabstwie Cerro Gordo. Według danych z 2000 roku gmina miała 464 mieszkańców, a jej powierzchnia wynosi 46,88 km².

</doc>
<doc id="2051082" url="https://pl.wikipedia.org/wiki?curid=2051082" title="Gmina Mount Vernon (hrabstwo Cerro Gordo)">
Gmina Mount Vernon (hrabstwo Cerro Gordo)

Gmina Mount Vernon (ang. "Mount Vernon Township") – gmina w USA, w stanie Iowa, w hrabstwie Cerro Gordo. Według danych z 2000 roku gmina miała 351 mieszkańców, a jej powierzchnia wynosi 94,1 km².

</doc>
<doc id="2051083" url="https://pl.wikipedia.org/wiki?curid=2051083" title="Gmina Owen (Iowa)">
Gmina Owen (Iowa)

Gmina Owen (ang. "Owen Township") – gmina w USA, w stanie Iowa, w hrabstwie Cerro Gordo. Według danych z 2000 roku gmina miała 317 mieszkańców, a jej powierzchnia wynosi 95,15 km².

</doc>
<doc id="2051084" url="https://pl.wikipedia.org/wiki?curid=2051084" title="Gmina Pleasant Valley (hrabstwo Cerro Gordo)">
Gmina Pleasant Valley (hrabstwo Cerro Gordo)

Gmina Pleasant Valley (ang. "Pleasant Valley Township") – gmina w USA, w stanie Iowa, w hrabstwie Cerro Gordo. Według danych z 2000 roku gmina miała 494 mieszkańców, a jej powierzchnia wynosi 93,1 km².

</doc>
<doc id="2051086" url="https://pl.wikipedia.org/wiki?curid=2051086" title="Gmina Portland (hrabstwo Cerro Gordo)">
Gmina Portland (hrabstwo Cerro Gordo)

Gmina Portland (ang. "Portland Township") – gmina w USA, w stanie Iowa, w hrabstwie Cerro Gordo. Według danych z 2000 roku gmina miała 331 mieszkańców, a jej powierzchnia wynosi 83,96 km².

</doc>
<doc id="2051087" url="https://pl.wikipedia.org/wiki?curid=2051087" title="Imprinter">
Imprinter

Imprinter – urządzenie służące do ręcznej akceptacji tłoczonych (embosowanych) kart bankowych. Zwane są również "żelazkami" bądź ręcznymi powielaczami. Obecnie prawie całkiem zastąpione przez nowocześniejsze urządzenia elektroniczne, wykorzystywane w sytuacjach awaryjnych.
Imprinter nie ma żadnego połączenia z bankiem, a ewentualnej autoryzacji akceptant karty może dokonać tylko telefonicznie, również telefonicznie przesyłane jest zestawienie transakcji z takiego „terminala” do banku. Z tego powodu wykorzystanie imprintera i wypukłej karty jest bardzo podobne do płacenia czekiem bankowym.
Zasada działania polega na wykonaniu odcisku karty na specjalnym blankiecie (rodzaj papieru samokopiującego) w kilku egzemplarzach. Karta płatnicza musi być wypukła, aby dane na niej wytłoczone mogły zostać odwzorowane na blankiecie.
Według danych Narodowego Banku Polskiego nie są one używane w Polsce od 2015.

</doc>
<doc id="2051088" url="https://pl.wikipedia.org/wiki?curid=2051088" title="Gmina Union (hrabstwo Cerro Gordo)">
Gmina Union (hrabstwo Cerro Gordo)

Gmina Union (ang. "Union Township") – gmina w USA, w stanie Iowa, w hrabstwie Cerro Gordo. Według danych z 2000 roku gmina miała 185 mieszkańców, a jej powierzchnia wynosi 94,64 km².

</doc>
<doc id="2051089" url="https://pl.wikipedia.org/wiki?curid=2051089" title="Parafia Przemienienia Pańskiego w Nowym Jorku">
Parafia Przemienienia Pańskiego w Nowym Jorku

Parafia Przemienienia Pańskiego – parafia Kościoła Prawosławnego w Ameryce w Nowym Jorku, w dzielnicy Brooklyn.
Historia.
Parafia została powołana przez ukraińskich emigrantów z Galicji, którzy ze względu na niskie ceny wynajmu osiedlali się na terenie Brooklynu. Początkowo nabożeństwa prawosławne były odprawiane w prywatnym domu L. Tarasa. Następnie Ukraińcy zebrali pieniądze na wynajem opuszczonego budynku kościoła metodystycznego, który zaadaptowali na cerkiew św. Włodzimierza. W 1908 została formalnie powołana parafia; pierwsza Święta Liturgia w nowym miejscu została odprawiona przez późniejszego świętego, ks. Aleksandra Chotowickiego, 6 kwietnia tego samego roku. Na proboszcza został wyznaczony kapłan pracujący do tej pory w Kanadzie, ks. Teofan Buketoff. Liczba parafian systematycznie wzrastała, co skłoniło ich do rozpoczęcia zbiórki pieniędzy na budowę nowej cerkwi. W 1916 rozpoczęły się prace budowlane nad pięciokopułową cerkwią wzorowaną na świątyniach moskiewskiego Kremla, zaprojektowaną przez Louisa Allmendigera. Łączny koszt jej wzniesienia miał wynieść 117 tys. dolarów. 
Z powodu niedoborów materiałów i niedoszacowania budowy, prace uległy nieprzewidzianemu opóźnieniu. W 1919 parafia sprzedała budynek dotychczasowej cerkwi, zaś nabożeństwa były odprawiane w niedokończonej nowej świątyni. Ostatecznie obiekt udało się ukończyć i wyposażyć dzięki dodatkowym ofiarom prywatnym (koszt wzrósł o 20 tys. dolarów). Nowa świątynia otrzymała wezwanie Przemienienia Pańskiego, z dwoma ołtarzami bocznymi św. Włodzimierza i Opieki Matki Bożej. Do cerkwi przeniesiony ikonostas używany w dawnej świątyni parafialnej, który rozszerzono o dodatkowe wizerunki świętych. Gotową cerkiew poświęcił 3 września 1922 metropolita Platon (Rożdiestwienski).
Parafia przeżywała poważne trudności finansowe w czasie Wielkiego Kryzysu; dopiero w październiku 1950 spłaciła całe zaciągnięte dawniej zadłużenie. Wcześniej, w 1932, jej cerkiew uzyskała status soboru. Począwszy od 1946 językiem liturgicznym parafii był angielski (od 1953 język cerkiewnosłowiański ponownie funkcjonuje jako drugi). Od 1949 prowadzona jest w niej szkoła niedzielna.

</doc>
<doc id="2051090" url="https://pl.wikipedia.org/wiki?curid=2051090" title="Sobór Przemienienia Pańskiego w Nowym Jorku">
Sobór Przemienienia Pańskiego w Nowym Jorku

Sobór Przemienienia Pańskiego – prawosławny sobór w Nowym Jorku, w dzielnicy Brooklyn. Świątynia parafialna. Należy do dekanatu Nowy Jork Miasto diecezji Nowego Jorku i New Jersey Kościoła Prawosławnego w Ameryce (OCA).
Obiekt został wzniesiony jako cerkiew parafialna na potrzeby działającej od 1908 wspólnoty, w miejsce działającej od tego samego roku cerkwi św. Włodzimierza, urządzonej w zaadaptowanym kościele metodystycznym. W 1916 rozpoczęły się prace budowlane nad pięciokopułową cerkwią wzorowaną na świątyniach moskiewskiego Kremla, zaprojektowaną przez Louisa Allmendigera. Łączny koszt jej wzniesienia miał wynieść 117 tys. dolarów.
Z powodu niedoborów materiałów i niedoszacowaniu budowy, prace uległy nieprzewidzianemu opóźnieniu. W 1919 parafia sprzedała budynek dotychczasowej cerkwi, zaś nabożeństwa były odprawiane w niedokończonej nowej świątyni. Ostatecznie obiekt udało się ukończyć i wyposażyć dzięki dodatkowym ofiarom prywatnym (koszt wzrósł o 20 tys. dolarów). Nowa świątynia otrzymała wezwanie Przemienienia Pańskiego, z dwoma ołtarzami bocznymi św. Włodzimierza i Opieki Matki Bożej. Do cerkwi przeniesiony ikonostas używany w dawnej świątyni parafialnej, który rozszerzono o dodatkowe wizerunki świętych. Gotową cerkiew poświęcił 3 września 1922 metropolita Platon (Rożdiestwienski). Patriarcha moskiewski Tichon podarował dla nowej świątyni kopię Poczajowskiej Ikony Matki Bożej z osobistą dedykacją.
Dziesięć lat później obiekt uzyskał rangę soboru. W latach 60. XX wieku jego wnętrze zostało wyremontowane.
Od 1969 sobór posiada status zabytku o randze lokalnej, zaś w 1980 został wpisany do rejestru zabytków rangi ogólnokrajowej ("National Register of Historic Places"). W latach 90. XX wieku miał miejsce całkowity remont obiektu.

</doc>
<doc id="2051091" url="https://pl.wikipedia.org/wiki?curid=2051091" title="Wyższa Szkoła Oficerska im. Stefana Czarnieckiego">
Wyższa Szkoła Oficerska im. Stefana Czarnieckiego

Wyższa Szkoła Oficerska im. gen. Stefana Czarnieckiego (WSO im. S. Czarnieckiego) – uczelnia Sił Zbrojnych RP, funkcjonująca w latach 1994-2002 w Poznaniu.
Formowanie i zmiany organizacyjne.
Szkoła została utworzona 1 października 1994 na podstawie rozporządzenia Rady Ministrów z 07.06.1994. Szkoła powstała z połączenia Wyższej Szkoły Oficerskiej Służb Kwatermistrzowskich i Centrum Szkolenia Wojsk Lądowych.
Głównym zadaniem uczelni było szkolenie kadr oficerskich dla potrzeb Sił Zbrojnych RP. Przygotowywano dowódców pododdziałów wojsk pancernych i służb logistycznych, którzy kształceni byli na studiach I stopnia trwających 4 lata. Oprócz tego uczelnia prowadziła działalność naukowo - badawczą w dziedzinie nauk wojskowych, ekonomicznych, i technicznych. Część badań naukowych realizowano na zlecenie Sztabu Generalnego WP.
Wyższą Szkołą Oficerską im. Stefana Czarnieckiego rozformowano 30 września 2002 na podstawie Rozporządzenia Rady Ministrów z 18 grudnia 2001. Na jej bazie utworzono Centrum Szkolenia Wojsk Lądowych im. Stefana Czarnieckiego i zamiejscowy Wydział Wojsk Pancernych i Logistyki Wyższej Szkoły Oficerskiej Wojsk Lądowych we Wrocławiu.
Tradycje.
Uczelnia wywodziła swój rodowód ze szkół i kursów utworzonych w ZSRR. Była kontynuatorem szkół i ośrodków, które funkcjonowały w WP w latach 1944-1994, a zwłaszcza Wyższej Szkoły Oficerskiej Wojsk Pancernych im. Stefana Czarnieckiego i Wyższej Szkoły Oficerskiej Służb Kwatermistrzowskich
Kierunki studiów.
W szkole realizowano 4-letnie zawodowe studia licencjackie:

</doc>
<doc id="2051092" url="https://pl.wikipedia.org/wiki?curid=2051092" title="Kodagu (dystrykt)">
Kodagu (dystrykt)

Kodagu (kan. ಕೊಡಗು; ang. Coorg) – dystrykt w południowo-indyjskim stanie Karnataka. Stolicą dystryktu jest miasto Madikeri.
Geografia.
Kodagu ma charakter górzysty, jest położone na wschodnich zboczach Ghatów Zachodnich. Najwyższym wzniesieniem jest Tadiandamol. Najważniejszą rzeką przepływającą przez Kodagu jest Kaveri.
Gospodarka.
Ważną rolę odgrywa rolnictwo. W dolinach uprawia się ryż, natomiast na zboczach kawę, zwłaszcza odmianę "Coffea robusta", na mniejszą skalę "Coffea arabica". Inne produkty rolne obejmują czarny pieprz, kardamon, wanilię, a także miód leśny i kakao. Kodagu jest dystryktem dość mocno zalesionym. Poza tym ważną gospodarczo rolę odgrywają plantacje tekowca.

</doc>
<doc id="2051094" url="https://pl.wikipedia.org/wiki?curid=2051094" title="Lamm">
Lamm



</doc>
<doc id="2051096" url="https://pl.wikipedia.org/wiki?curid=2051096" title="Vicente Moreno">
Vicente Moreno

Vicente Moreno Peris (ur. 26 października 1974 w Massanassa) – hiszpański piłkarz grający na pozycji defensywnego pomocnika.

</doc>
<doc id="2051098" url="https://pl.wikipedia.org/wiki?curid=2051098" title="Kościół Narodzenia Najświętszej Maryi Panny w Dobrej">
Kościół Narodzenia Najświętszej Maryi Panny w Dobrej

Kościół Narodzenia Najświętszej Maryi Panny w Dobrej – rzymskokatolicki kościół parafialny znajdujący się w mieście Dobra w województwie wielkopolskim, przy Placu Wojska Polskiego.
Historia.
Kościół został wybudowany w latach 1906-1912 w stylu neorenesansowym, poświęcony w 1913. W 1939 został ograbiony przez hitlerowców. W 1945 został poważnie zniszczony przez wybuch zgromadzonych w nim materiałów wybuchowych zdetonowanych przez Niemców. Po wojnie został odbudowany.
Wyposażenie.
W kościele pozostało dużo obrazów malowanych w XVIII wieku na deskach przedstawiających św. Rozalię, św. Barbarę, św. Katarzynę i anioła z Tobiaszem, które w 2007 roku zostały odrestaurowane i rzeźb (m.in. Chrystusa Zmartwychwstałego).

</doc>
<doc id="2051100" url="https://pl.wikipedia.org/wiki?curid=2051100" title="Liga Środkowoeuropejska w piłce siatkowej mężczyzn (2010/2011)">
Liga Środkowoeuropejska w piłce siatkowej mężczyzn (2010/2011)

Liga Środkowoeuropejska siatkarzy 2010/2011 - 6. sezon rozgrywek o mistrzostwo Middle European Volleyball Zonal Association (MEVZA). Zainaugurowany został w październiku 2010 roku i trwał do wiosny 2011 roku.
Po raz pierwszy w historii Ligi Środkowoeuropejskiej miała wystąpić w niej w ramach przygotowań do Mistrzostw Europy 2011 reprezentacja Austrii. 
W sezonie 2010/2011 w Lidze Mistrzów MEVZA reprezentował austriacki klub oraz słoweński klub ACH Volley Bled.
System rozgrywek.
W fazie zasadniczej 10 zespołów rozegrał spotkania system każdy z każdym, mecz i rewanż. Cztery najlepsze drużyny kwalifikuja się do turnieju finałowego (Final Four), w którym rozegrane półfinały, mecz o 3. miejsce i mecz o mistrzostwo.
Faza zasadnicza.
Tabela wyników.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

</doc>
<doc id="2051103" url="https://pl.wikipedia.org/wiki?curid=2051103" title="Madikeri">
Madikeri

Madikeri (język kannada: ಮಡಿಕೇರಿ; dawniej także "Mercara") – miasto w indyjskim stanie Karnataka. Stolica dystryktu Kodagu. Obecna nazwa miasta jest skrótem pierwotnej "Muddu radźa keri", dosłownie "miasto króla Muddu' który panował w latach 1633-1687.

</doc>
<doc id="2051105" url="https://pl.wikipedia.org/wiki?curid=2051105" title="Mokrzyckie Góry">
Mokrzyckie Góry

Mokrzyckie Góry (313.216) – mikroregion obszaru Uznam i Wolin, nad Zalewem Szczecińskim, nad Płocińską Mielizną. Stanowi guz morenowy w południowo-wschodniej części wyspy Wolin. Jest to teren wykorzystywany rolniczo, w centralnej części zalesiony. Najwyższe wzniesienie osiąga tu 67 m n.p.m.
Góry Mokrzyckie powstały poprzez spiętrzenie polodowcowej moreny czołowej.
W najwyżej położonej części znajdują się ruiny murów piwnicznych i fundamenty zamku Apenburg, który został wysadzony przez wojska niemieckie w 1945 r. Obszar ten otacza zaniedbany park, gdzie rosną cisy, modrzewie i żywotniki. Znajdują się na nim punkty widokowe w kierunku Zalewu Szczecińskiego i Obniżenia Kodrąbskiego.
Na północny wschód od pasa wzniesień leżą miejscowości Mokrzyca Mała i Mokrzyca Wielka (Przystanek PKP Mokrzyca Wielka), na południe – Sułomino, natomiast na zachód – Dargobądz.
Przez obszar przechodzi Szlak Nad Bałtykiem i Zalewem Szczecińskim.
Nazwę "Mokrzyckie Góry" wprowadzono urzędowo rozporządzeniem w 1949 roku, zastępując poprzednią niemiecką nazwę "Mokratzer Berge".

</doc>
<doc id="2051109" url="https://pl.wikipedia.org/wiki?curid=2051109" title="Kulociąg">
Kulociąg

Kulociąg – jedna z odmian kleszczyków chirurgicznych, zakończona ostrymi haczykami na każdym ostrzu. Zwykle wykorzystuje się kulociągi jednozębne (jeden haczyk na jednym ostrzu), ale spotykane są także dwuzębne. Stosowany głównie w ginekologii i położnictwie, w celu uwidocznienia szyjki macicy. Mogą być wielokrotnego użytku (wykonane ze stali nierdzewnej) lub jednorazowego użytku (z tworzyw sztucznych).

</doc>
<doc id="2051110" url="https://pl.wikipedia.org/wiki?curid=2051110" title="Żyła twarzowa">
Żyła twarzowa

Żyła twarzowa (łac. "vena facialis") – naczynie żylne powstające z połączenia żyły nadbloczkowej i żyły nadoczodołowej jako żyła kątowa. Pod względem obszaru rozprzestrzeniania odpowiada większej części tętnicy szyjnej zewnętrznej.
Przebieg.
Początek żyły twarzowej znajduje się w przyśrodkowym kącie oka z połączenia żyły nadbloczkowej i żyły nadoczodołowej, jej pierwszy odcinek nosi nazwę żyły kątowej. Biegnie skośnie na powierzchni bocznej twarzy, pod lub nad mięśniem jarzmowym mniejszym i pod mięśniem jarzmowym większym, bardziej prostolinijnie niż towarzysząca mu jednoimienna tętnica, ku tyłowi od niej. Na wysokości kości gnykowej uchodzi do żyły szyjnej wewnętrznej.
Uwagi kliniczne.
Żyła twarzowa ma zespolenia z zatoką jamistą przez żyłę oczną górną i ze splotem żylnym skrzydłowym (w dole podskroniowym) poprzez żyły oczną dolną i głęboką twarzy. Dodatkowo żyła ta nie ma zastawek, więc zakażenia w obrębie twarzy mogą się szerzyć do zatoki jamistej i splotu skrzydłowego. Trójkątna powierzchnia pomiędzy kątami ust a nasadą nosa jest uznawana za niebezpieczny trójkąt twarzy.

</doc>
<doc id="2051114" url="https://pl.wikipedia.org/wiki?curid=2051114" title="Raza Gilani">
Raza Gilani



</doc>
<doc id="2051115" url="https://pl.wikipedia.org/wiki?curid=2051115" title="Nilgiri (góry)">
Nilgiri (góry)

Nilgiri (tamil: நீலகிரி, malajalam: നീലഗിരി, kannada: ನೀಲಗಿರಿ, dosłownie: „Niebieskie Góry”) – pasmo górskie na styku stanów Karnataka, Kerala i Tamilnadu w południowych Indiach. Kilkanaście szczytów przekracza 2000 m wysokości. Pasmo Nilgiri stanowi część większego masywu Ghatów Zachodnich, rozciągającego się wzdłuż zachodniego wybrzeża Półwyspu Indyjskiego. Część gór znajduje się pod opieką UNESCO w ramach Rezerwatu Biosfery Nilgiri.

</doc>
<doc id="2051116" url="https://pl.wikipedia.org/wiki?curid=2051116" title="Zamach w Bajaur (30 stycznia 2010)">
Zamach w Bajaur (30 stycznia 2010)

Zamach w Bajaur miał miejsce 30 stycznia 2010 w miejscowości Khar, w pakistańskiej Agencji Bajaur, leżącej w Terytoriach Plemiennych Administrowanych Federalnie. W wyniku ataku zamachowca samobójcy śmierć poniosło 17 osób, a 47 odniosło rany.
Tło.
Zamach miał miejsce w czasie kiedy armia pakistańska rozpoczynała II fazę operacji w Bajaur, zainicjowaną w sierpniu 2008. 28 lutego 2009 oficjalnie armia pakistańska poinformowała o zdobyciu okręgu i całkowitej kontroli nad Bajaur. W wyniku wyparcia talibów z Południowego Waziristanu po ofensywie z końca 2009 roku, część ekstremistów powróciła na ziemie Bajaur. W wyniku tego armia pakistańska zmuszona została to wznowienia ofensywy w Bajaur.
Bajaur jest jednym z regionów, w którym podejrzewano, że mógł ukrywać się tam Osama bin Laden oraz Ajman az-Zawahiri.
Atak.
Do eksplozji doszło kiedy mężczyzna ubrany w burkę wysadził się w powietrze w pobliżu wojskowych. Wśród 17 zabitych było dwóch pakistańskich żołnierzy. Po eksplozji w mieście wprowadzono godzinę policyjną. Zamachowiec był mężczyzną w wieku ok. 18-23 lat.
Atak został potępiony m.in. przez prezydenta Pakistanu Asifa Alego Zardariego oraz premiera Razę Gilaniego.

</doc>
<doc id="2051120" url="https://pl.wikipedia.org/wiki?curid=2051120" title="Rafał Niżankowski">
Rafał Niżankowski

Rafał Tomasz Niżankowski (ur. 7 lipca 1947 w Cieplicach Śląskich-Zdroju) – polski lekarz chorób wewnętrznych, anestezjolog, profesor nauk medycznych, nauczyciel akademicki Uniwersytetu Jagiellońskiego i urzędnik państwowy, były wiceminister zdrowia. 
Życiorys.
Jest specjalistą chorób wewnętrznych, anestezjologiem. Ukończył studia na Wydziale Lekarskim Akademii Medycznej w Krakowie, gdzie był zatrudniony w latach 1976–1989. W 1991 uzyskał habilitację na Wydziale Lekarskim Akademii Medycznej im. Mikołaja Kopernika w Krakowie na podstawie pracy „Prostacyklina w leczeniu chorób tętnic obwodowych”. Jest promotorem licznych prac doktorskich oraz recenzentem prac doktorskich i habilitacyjnych. Kierował kilkoma projektami medycznymi, jest również autorem publikacji naukowych z dziedziny medycyny. 
W latach 1989–1994 był dyrektorem departamentu nauki w Ministerstwie Zdrowia i Opieki Społecznej, następnie zaś do 2001 stał na czele Centrum Monitorowania Jakości w Ochronie Zdrowia w Krakowie przyznającego placówkom medycznym certyfikaty jakości – był twórcą Centrum. W 1994 rozpoczął pracę w Collegium Medicum UJ. 
Na początku lat 90. związany z KLD. W rządzie Marka Belki pełnił funkcję podsekretarza stanu w resorcie zdrowia odpowiedzialnego za ratownictwo medyczne i kształcenie podyplomowe. Został odwołany 2 grudnia 2004 na skutek opinii wyrażonej w liście do członka Komisji Europejskiej Davida Byrne’a, iż "nie można ofiarować dobrego zdrowia wszystkim mieszkańcom Europy, bo niektórzy z nich nie chcą być w dobrym zdrowiu – oni potrzebują być chorzy, by odgrywać swoje społeczne role; lub ponieważ mają złe geny albo po prostu nie maja szczęścia w życiu. Drugim powodem, dla którego nie lubię frazy „dla wszystkich” jest bliski związek tego stwierdzenia z komunistycznym sloganem". 
Z jego inicjatywy powstała Agencja Oceny Technologii Medycznych, był kandydatem na jej szefa. W 2008 został szefem Wojewódzkiej Stacji Sanitarno-Epidemiologicznej w Krakowie, a zarazem Małopolskim Państwowym Wojewódzkim Inspektorem Sanitarnym. 
Jest pracownikiem kliniki prof. Andrzeja Szczeklika oraz kierownikiem Zakładu Angiologii II Katedry Chorób Wewnętrznych UJ. 
Obecnie jest wiceprezesem Fundacji Katedry Chorób Wewnętrznych Collegium Medicum Uniwersytetu Jagiellońskiego, przewodniczącym Konfederacji Akredytacyjnej Dla Ochrony Zdrowia, a także członkiem zarządu Towarzystwo Promocji Jakości Opieki Zdrowotnej w Polsce. Wcześniej był wiceprezesem Polskiego Towarzystwa Angiologicznego.
Działa w grupie „Ujawnić prawdę”. 

</doc>
<doc id="2051121" url="https://pl.wikipedia.org/wiki?curid=2051121" title="Chan Santokhi">
Chan Santokhi

Chandrikapersad Santokhi (ur. 3 lutego 1959 w Lelydorp) – surinamski polityk, minister sprawiedliwości i policji w latach 2005-2010. Kandydat w wyborach prezydenckich w 2010. Prezydent od 16 lipca 2020.
Życiorys.
Urodził się w 1959 w Lelydorp. W latach 1978-1982 studiował na Akademii Policyjnej w Apeldoorn w Holandii. Po ukończeniu szkoły podjął pracę w policji. W czasie swojej służby zajmował stanowisko szefa Komendy Głównej Policji oraz szefa Wydziału Sądowego Korpusu Policyjnego Surinamu.
1 września 2005 z ramienia Postępowej Partii Reform (nider. "Vooruitstrevende Hervormingspartij", VHP) objął urząd ministra sprawiedliwości i policji w gabinecie prezydenta Ronalda Venetiaana. 16 lipca 2010 został mianowany kandydatem w wyborach prezydenta Surinamu z ramienia koalicji Nowy Front na rzecz Demokracji i Rozwoju (nider. "Nieuwe Front voor Democratie en Ontwikkeling", NF), w skład której wchodziła VHP. W wyborach prezydenckich 19 lipca 2010 zdobył 13 głosów poparcia i przegrał z Désim Bouterse, który uzyskał 36 głosów. 13 sierpnia 2010 opuścił stanowisko ministra.

</doc>
<doc id="2051123" url="https://pl.wikipedia.org/wiki?curid=2051123" title="Jan Sawicki (biathlonista)">
Jan Sawicki (biathlonista)

Jan Anatoljewicz Sawicki (ros. Ян Анатольевич Савицкий, "Jan Sawickij"; ur. 29 kwietnia 1987) – kazachski biathlonista, uczestnik Zimowych Igrzysk Olimpijskich, trzykrotnie zdobywał punkty do klasyfikacji generalnej Pucharu Świata w biathlonie.

</doc>
<doc id="2051124" url="https://pl.wikipedia.org/wiki?curid=2051124" title="Uładzimier Adaszkiewicz">
Uładzimier Adaszkiewicz



</doc>
<doc id="2051125" url="https://pl.wikipedia.org/wiki?curid=2051125" title="Lelowa Góra">
Lelowa Góra

Lelowa Góra – najwyższe wzgórze Pagórków Lubińsko-Wapnickich wysokości 89,3 m n.p.m., w południowej części wyspy Wolin.
Wzgórze znajduje się rezerwacie krajobrazowym im. prof. Władysława Szafera, w Wolińskim Parkim Narodowym, w gminie Międzyzdroje, na południe od wsi Wapnica.
Nazwę "Lelowa Góra" wprowadzono urzędowo rozporządzeniem w 1949 roku, zastępując poprzednią niemiecką nazwę "Lelo Berg".

</doc>
<doc id="2051128" url="https://pl.wikipedia.org/wiki?curid=2051128" title="Uładzimier Kanstancinawicz Adaszkiewicz">
Uładzimier Kanstancinawicz Adaszkiewicz



</doc>
<doc id="2051130" url="https://pl.wikipedia.org/wiki?curid=2051130" title="Powstanie moskiewskie (1771)">
Powstanie moskiewskie (1771)

Powstanie Moskiewskie z 1771 zwane też Buntem Plagowym () to nazwa zamieszek, które miały miejsce od 15 do 17 września w Moskwie. Ich powodem był wybuch epidemii dżumy dymieniczej.
Przebieg.
Pierwsze objawy zarazy pojawiły się w Moskwie pod koniec 1770, a epidemia wybuchła wiosną 1771 roku. Podjęte przez władze działania mające zapobiec rozprzestrzenianiu się epidemii, takie jak przymusowa kwarantanna, niszczenie mienia zarażonych bez odszkodowania, czy zamknięcie łaźni publicznych, doprowadziły do wybuchu niezadowolenia wśród ludności miasta. W połączeniu ze strachem przez dżumą i kryzysem ekonomicznym (z powodu zarazy zamknięto manufaktury, sklepy i budynki administracji), którego efektem był głód, doszło do wystąpień mieszkańców Moskwy.
Pierwsze wystąpienia przeciwko działaniom władz miały miejsce 29 sierpnia i 1 września w części dzielnicy Lefortowo. Na początku września zamieszki zaczęły się rozprzestrzeniać i przybierać na sile. Bezpośrednią przyczyną buntu był zakaz wydany przez władze kościelne, które zabroniły wiernym gromadzić się w świątyni, w której wystawiona była ikona Matki Boskiej, uchodząca za cudowną. 15 września tłum mieszkańców Moskwy zebrał się i uderzył na Kreml, chcąc wymierzyć sprawiedliwość arcybiskupowi, który wydał zakaz gromadzenia się pod obrazem Matki Boskiej. Tłum rozbroił strażników i wdarł się na Kreml, niszcząc rezydencję arcybiskupa wraz z piwnicami. Arcybiskupowi moskiewskiemu Ambrożemu udało się jednak uciec.
Dzień później 16 września rozruchy przybrały na sile. Zdobyto Monastyr Doński, w którym schronił się arcybiskup, a jego samego zabito. Następnie zniszczono dwie strefy kwarantanny. Po południu tłum ponownie zebrał się pod Kremlem, który tym razem obstawiony był przez liczne oddziały wojskowe. Lud domagał się kapitulacji od generała pułkownika Piotra Jeropkina, dowodzącego wojskiem. Ten odmówił, a kiedy tylko rebelianci podjęli próbę wdarcia się na Kreml, wojsko otworzyło ogień raniąc i zabijając atakujących.
Rankiem 17 września około 1000 osób pojawiło się pod Kremlem, żądając wydania pojmanych wczoraj buntowników i zlikwidowania kwarantanny. Wojsko po raz kolejny rozproszyło zebrany tłum. Później dokonano wielu aresztowań. Był to w zasadzie koniec buntu. 26 września specjalna komisja rządowa przybyła do Moskwy, aby przywrócić tu porządek. Zniesiono utrudniające życie przepisy i wycofano się z pomysłu konfiskat i niszczenia mienia chorych. Zwiększono również dostawy żywności do miasta i zorganizowano roboty publiczne. 300 osób, które uznano odpowiedzialnymi za bunt, postawiono przed sądem. Zapadły cztery wyroki śmierci, innych natomiast skazano na kary więzienia. Zaraza, która zebrała straszne żniwo, zaczęła zanikać.

</doc>
<doc id="2051133" url="https://pl.wikipedia.org/wiki?curid=2051133" title="Władimir Konstantinowicz Adaszkiewicz">
Władimir Konstantinowicz Adaszkiewicz



</doc>
<doc id="2051134" url="https://pl.wikipedia.org/wiki?curid=2051134" title="Marian Jerzy Majewski">
Marian Jerzy Majewski

Marian Jerzy Majewski (ur. 8 września 1895 w Gostyninie, zm. 11 maja 1953) – komandor dyplomowany Marynarki Wojennej II Rzeczypospolitej.
Życiorys.
Był synem Innocentego i Haliny Łańcuckiej. 1 czerwca 1921 pełnił służbę w Departamencie dla Spraw Morskich Ministerstwa Spraw Wojskowych w Warszawie. W 1922 ukończył Tymczasowy Kurs Instruktorski Oficerów Marynarki Wojennej w Toruniu. 2 czerwca 1923 został przeniesiony z korpusu oficerów piechoty do korpusu oficerów Marynarki Wojennej - Korpus Morski z jednoczesnym przydziałem do Dowództwa Floty. W latach 1931–1932 był słuchaczem Morskiej Szkoły Wojennej w Paryżu (franc. "École de Guerre Navale"), po ukończeniu której otrzymał tytuł oficera dyplomowanego. 11 kwietnia 1933 został wyznaczony na stanowisko dowódcy kontrtorpedowca ORP „Burza”. Na stanowisku dowódcy okrętu pozostawał do 28 stycznia 1937, a następnie został wyznaczony na stanowisko szefa sztabu Dowództwa Floty. Służbę na tym stanowisku pełnił do 2 października 1939.
1 października 1939 przed kontradmirałem Hubertem von Schmundtem podpisał w sopockim Grand Hotelu wraz z kmdr Stefanem Frankowskim akt kapitulacji załogi Helu.
Wzięty do niewoli 2 października 1939 na Helu. Następnie przebywał w oflagach: X B Nienburg, X A Itzehoe, VII B Eichstaett, VII A Murnau w Bawarii, VIII B Silberberg w Sudetach (od 17 stycznia 1940), IV C Colditz w Saksonii (od 2 listopada 1940), X C Lübeck (od 20 stycznia 1942).

</doc>
<doc id="2051135" url="https://pl.wikipedia.org/wiki?curid=2051135" title="Władimir Adaszkiewicz">
Władimir Adaszkiewicz



</doc>
<doc id="2051140" url="https://pl.wikipedia.org/wiki?curid=2051140" title="Hiszpański cud gospodarczy">
Hiszpański cud gospodarczy

Hiszpański cud gospodarczy () – nazwa okresu w historii frankistowskiej Hiszpanii, kiedy to w latach 1959–1973 kraj ten doznał nadzwyczaj szybkiego wzrostu gospodarczego, który doprowadził do powstania hiszpańskiej klasy średniej, co w konsekwencji umożliwiło po 1975 r., czyli po śmierci gen. Franco, transformację ustrojową w Hiszpanii, która stała się demokracją.
Przez wielu Desarrollo uważane jest za najbardziej pozytywny aspekt ponad 35-letniej dyktatury Francisco Franco. W latach 1959–1973 hiszpański produkt krajowy brutto w przeliczeniu na jednego mieszkańca wzrósł wielokrotnie, włączając Hiszpanię w poczet krajów wysoko rozwiniętych.
Gen. Franco dopuścił do wprowadzenia szeregu fundamentalnych reform gospodarczych, zaproponowanych przez nową szkołę ekonomistów, zwanych technokratami. Ich wizja rozwoju gospodarczego była znacznie inna od tradycyjnego, izolacjonistycznego spojrzenia na sprawy ekonomiczne, reprezentowane przez będących do tej pory przy władzy przedstawicieli starej gwardii z rewolucyjnej Falangi. Technokraci zainicjowali, rekomendowane przez Międzynarodowy Fundusz Walutowy, publiczne inwestycje w infrastrukturę. Realizując działania przewidziane w planach rozwojowych ("planes de Desarrollo"), Hiszpanie odnieśli nadspodziewany sukces i wkroczyli do rozwiniętego świata. W tych latach poziom wzrostu gospodarczego Hiszpanii ustępował tylko japońskiemu, a na końcu tej drogi, Hiszpania była 9. największą gospodarką świata, zaraz po Kanadzie. Od upadku hiszpańskiego imperium kolonialnego w XIX wieku, kraj ten popadał w coraz większą biedę i zacofanie cywilizacyjne. Pomimo swojego awansu, Hiszpania nadal jednak pozostawała uboższa niż większość swoich zachodnioeuropejskich sąsiadów (podobną sytuację miały jeszcze tylko Portugalia, Grecja i Irlandia), np. w 1974 r. hiszpański dochód narodowy brutto w przeliczeniu na jednego mieszkańca był równy 74% średniej zachodnioeuropejskiej.
14 lat intensywnej industrializacji spowodowało szybki rozwój peryferii największych hiszpańskich miast, gdzie powstawały osiedla mieszkalne dla nowej klasy robotniczej, przybywającej masowo do miast ze wsi.
Symbolem Desarrollo był samochód SEAT 600, produkowany na licencji Fiata, będący pierwszym samochodem dla wielu hiszpańskich rodzin, które zdobyły nowy status dzięki cudowi gospodarczemu. Produkowany w fabryce Sociedad Española de Automóviles de Turismo samochód, był dla nowej klasy robotniczej symbolem osiągniętego statusu i jednocześnie symbolem całej rewolucji ekonomicznej, która miała miejsce w Hiszpanii w latach 1959–1973.

</doc>
<doc id="2051142" url="https://pl.wikipedia.org/wiki?curid=2051142" title="Droga N306 (Holandia)">
Droga N306 (Holandia)

Droga prowincjonalna N306 (nid. "Provinciale weg 306") – droga prowincjonalna w Holandii, w prowincji Flevoland. Przebiega od ronda z drogą N307 niedaleko Kampen do ronda z drogami N302 i N707 w okolicach Harderwijku.

</doc>
<doc id="2051146" url="https://pl.wikipedia.org/wiki?curid=2051146" title="Deutscher Leichtathletik Verband">
Deutscher Leichtathletik Verband



</doc>
<doc id="2051150" url="https://pl.wikipedia.org/wiki?curid=2051150" title="Wyższa Szkoła Oficerska im. Józefa Bema">
Wyższa Szkoła Oficerska im. Józefa Bema

Wyższa Szkoła Oficerska im. Józefa Bema w Toruniu (WSO im. J. Bema) – uczelnia Sił Zbrojnych RP tzw. „Osą” w Toruniu.
Formowanie i zmiany organizacyjne.
Na mocy Rozporządzenia Rady Ministrów z 7 czerwca 1994 Wyższa Szkoła Oficerska Wojsk Rakietowych i Artylerii została przekształcona w Wyższą Szkołę Oficerską im. gen. Józefa Bema. Do głównych zadań realizowanych przez uczelnię należało: prowadzenie 4 letnich studiów licencjackich na kierunku zarządzanie i dowodzenie oraz prowadzenie badań naukowych w dziedzinie nauk wojskowych i technicznych.
W październiku 2002 w miejsce szkoły utworzono Centrum Szkolenia Artylerii i Uzbrojenia, które szkoliło kadry podoficerskie. Kształcenie oficerów dla potrzeb wojsk rakietowych i artylerii przejęła Wyższa Szkoła Oficerska Wojsk Lądowych we Wrocławiu. 
Tradycje WSO.
Wyższa Szkoła Oficerska im. gen. Józefa Bema w Toruniu, jest jedną z najstarszych uczelni wojskowych w Polsce. Jej początki sięgają pierwszych lat II Rzeczypospolitej. Została powołana 1 czerwca 1923, na mocy decyzji Szefa Sztabu Generalnego marszałka Józefa Piłsudskiego, pod nazwą Oficerska Szkoła Artylerii. W Toruniu uczelnia funkcjonowała do września 1939 roku. W latach 1923-1939 w Oficerskiej Szkole Artylerii (od 9.08.1928 w Szkole Podchorążych Artylerii) wykształcono 2184 absolwentów.
Na podstawie rozkazu Naczelnego Dowódcy WP z dnia 15 marca 1945 utworzono w Toruniu Oficerską Szkołę Artylerii nr 2. Do jej sformowania skierowano latem 1945 znaczną część kadry i podchorążych z OSA Nr 1 w Chełmie. Inauguracja roku szkolnego w OSA Nr 2 odbyła się 1 września 1945. W okresie od jesieni 1945 do wiosny 1946 OSA Nr 1 działała w Olsztynie. Rozwiązano ją rozkazem Naczelnego Dowódcy WP z 18 stycznia 1946, a część kadry i podchorążych włączono w skład OSA Nr 2 w Toruniu, którą przemianowano na Oficerską Szkołę Artylerii.
12 października 1954 Oficerskiej Szkole Artylerii w Toruniu nadano imię generała Józefa Bema. Rozkazem Ministra Obrony Narodowej z 21 lipca 1965 przemianowano uczelnię toruńską na Oficerską Szkołę Wojsk Rakietowych i Artylerii. Na podstawie Rozporządzenia Rady Ministrów z dnia 23 marca 1967, Oficerska Szkoła Wojsk Rakietowych i Artylerii otrzymała status wyższej uczelni zawodowej.

</doc>
<doc id="2051151" url="https://pl.wikipedia.org/wiki?curid=2051151" title="Edita Pfundtner">
Edita Pfundtner

Edita Pfundtner (ur. 30 stycznia 1973 w Bratysławie) – słowacka adwokat i polityk, wiceprzewodnicząca partii Most-Híd, posłanka do Rady Narodowej.
Życiorys.
W 1997 ukończyła studia na Wydziale Prawa Uniwersytetu Komeńskiego w Bratysławie. Pracowała m.in. jako prawnik w firmie Allianz-Slovenská (1999–2004), następnie podjęła własną praktykę adwokacką. Była przewodniczącą Centralnej Komisji Wyborczej w wyborach samorządowych w 2005 i europejskich w 2009. W latach 2003–2009 należała do Partii Węgierskiej Koalicji, zaś w 2009 współtworzyła nowe ugrupowanie Most-Híd, którego została wiceprzewodniczącą. W 2010 uzyskała mandat posłanki do Rady Narodowej; nie utrzymała go w 2012. Do parlamentu wróciła w połowie kadencji w 2014, zastępując innego z deputowanych. W 2016 ponownie zasiadła w Radzie Narodowej na kolejną kadencję. W 2018 w rządzie Petera Pellegriniego objęła funkcję sekretarza stanu w ministerstwie sprawiedliwości, którą wykonywała do 2020.

</doc>
<doc id="2051155" url="https://pl.wikipedia.org/wiki?curid=2051155" title="Synagoga w Lubieniu Kujawskim">
Synagoga w Lubieniu Kujawskim

Synagoga w Lubieniu Kujawskim – nieistniejąca synagoga w mieście Lubień Kujawski, w województwie kujawsko-pomorskim. Mieściła się przy ulicy Bóżniczej.
Wybudowano ją w II połowie XIX wieku. Był to drewniany budynek kryty blachą. 16 września 1939 bóżnica została zniszczona przez hitlerowców. Po wojnie synagogi nie odbudowano.

</doc>
<doc id="2051156" url="https://pl.wikipedia.org/wiki?curid=2051156" title="Droga N707 (Holandia)">
Droga N707 (Holandia)

Droga prowincjonalna N707 (nid. "Provinciale weg 707") – droga prowincjonalna w Holandii, w prowincji Flevoland. Przebiega od ronda z drogami N302 i N306 w okolicach Harderwijku do miejscowości Zeewolde.

</doc>
<doc id="2051157" url="https://pl.wikipedia.org/wiki?curid=2051157" title="Lionhead">
Lionhead



</doc>
<doc id="2051158" url="https://pl.wikipedia.org/wiki?curid=2051158" title="Marián Radošovský">
Marián Radošovský

Marián Radošovský (ur. 8 listopada 1960 w Nitrze) – słowacki agronom i samorządowiec, wiceminister rolnictwa, poseł do Rady Narodowej.
Życiorys.
W latach 1979–1983 studiował w Wyższej Szkole Rolniczej w Nitrze, następnie pracował jako agronom. Od 2002 do 2005 pełnił funkcję wiceministra rolnictwa z ramienia KDH. Od 1990 sprawował mandat radnego gminy Mojmírovce.
W 2010 został wybrany na posła do Rady Narodowej. W 2012 nie uzyskał reelekcji, powrócił jednak do parlamentu w trakcie kadencji.

</doc>
<doc id="2051159" url="https://pl.wikipedia.org/wiki?curid=2051159" title="Parafia św. Jana Chrzciciela w Bągarcie">
Parafia św. Jana Chrzciciela w Bągarcie

Parafia św. Jana Chrzciciela w Bągarcie – parafia rzymskokatolicka w diecezji elbląskiej. Erygowana 1 lipca 1989 przez biskupa warmińskiego Edmunda Piszcza.
Na obszarze parafii leżą miejscowości: Bągart i Bruk. Tereny te znajdują się w gminie Dzierzgoń w powiecie sztumskim, w województwie pomorskim.
Kościół parafialny w Bągarcie został wybudowany ok. 1320, poświęcony w 1795.
W miejscowości Bruk znajduje się kościół filialny.
Przy parafii działa Caritas i Żywy Różaniec. Według danych z 2006 parafia liczyła około 950 wiernych. 

</doc>
<doc id="2051161" url="https://pl.wikipedia.org/wiki?curid=2051161" title="Czop Kristellera">
Czop Kristellera

Czop Kristellera - czop śluzowy znajdujący się w kanale szyjki macicy w czasie ciąży. Jest to wyjątkowo gęsty i lepki śluz gestagenny (odpowiedzialne jest za to wysokie stężenie progesteronu), dlatego też stanowi on mechaniczną barierę chroniącą wnętrze macicy i rozwijający się płód przed infekcjami. Wydalenie czopa śluzowego stanowi jeden ze zwiastunów porodu
Nazwa pochodzi od nazwiska Samuela Kristellera, który jako pierwszy opisał jego znaczenie.

</doc>
<doc id="2051164" url="https://pl.wikipedia.org/wiki?curid=2051164" title="Droga N708 (Holandia)">
Droga N708 (Holandia)

Droga prowincjonalna N708 (nid. "Provinciale weg 708") – droga prowincjonalna w Holandii, w prowincji Flevoland. Przebiega od skrzyżowania z drogami N709 i N710 w Biddinghuizen do skrzyżowania z drogą N306.

</doc>
<doc id="2051165" url="https://pl.wikipedia.org/wiki?curid=2051165" title="Marián Kvasnička">
Marián Kvasnička

Marián Kvasnička (ur. 12 lipca 1955) – słowacki nauczyciel i polityk, poseł do Rady Narodowej.
Życiorys.
Z zawodu nauczyciel, w latach 1991–2010 pracował w szkołach prowadzonych przez instytucje religijne. Był m.in. nauczycielem języka słowackiego oraz dyrektorem Gimnazjum im. Jana Bosko w Nowej Dubnicy. Objął funkcję przewodniczącego rady doradczej centrum kulturalnego zajmującego się upowszechnianiem tradycji chrześcijańskiej. W 2010 z listy Ruchu Chrześcijańsko-Demokratycznego uzyskał mandat posła do Rady Narodowej. W 2012 dołączył do kierownictwa partii, w wyborach w tym samym roku z powodzeniem ubiegał się o reelekcję.

</doc>
<doc id="2051166" url="https://pl.wikipedia.org/wiki?curid=2051166" title="Kościół Najświętszego Serca Pana Jezusa w Lubieniu Kujawskim">
Kościół Najświętszego Serca Pana Jezusa w Lubieniu Kujawskim

Kościół Najświętszego Serca Pana Jezusa w Lubieniu Kujawskim – rzymskokatolicki kościół parafialny znajdujący się w mieście Lubień Kujawski, w powiecie włocławskim, w województwie kujawsko-pomorskim, przy Placu Wolności. Należy do dekanatu chodeckiego.
Historia.
Kościół w stylu neoromańskim został wybudowany w latach 1884-1886 według projektu architekta Artura Goebela z Warszawy, poświęcony w 1909 pod wezwaniem Najświętszego Serca Pana Jezusa i św. Rocha. Wcześniej w Lubieniu były tylko świątynie drewniane. Kilkanaście lat trwało wykończenie wnętrza.
Tablice.
We wnętrzu i na ścianach zewnętrznych znajdują się tablice pamiątkowe ku czci:
Są tu też epitafia dawnych właścicieli dóbr lubieńskich:
Na zewnątrz, w pobliżu głównego wejścia stoi pomnik (stela) ku czci ofiar zbrodni katyńskiej, katastrofy smoleńskiej i przemocy w okresie PRL odsłonięty w 2011.

</doc>
<doc id="2051167" url="https://pl.wikipedia.org/wiki?curid=2051167" title="Wybory prezydenckie w Surinamie w 2010 roku">
Wybory prezydenckie w Surinamie w 2010 roku

Wybory prezydenckie w Surinamie w 2010 roku – pośrednie wybory prezydenta i wiceprezydenta Surinamu przeprowadzone 19 lipca 2010. Nowym szefem państwa został wybrany jego były przywódca wojskowy Dési Bouterse. 
Organizacja wyborów i kandydaci.
Prezydent Surinamu (oraz wiceprezydent) wybierany jest przez Zgromadzenie Narodowe na okres 5-letniej kadencji. Jeśli w dwóch turach głosowania żaden z kandydatów nie uzyska w parlamencie większości co najmniej 2/3 ustawowej głosów (34 z 51), wyboru głowy państwa zwykłą większością głosów dokonuje ponad 900-osobowe Zgromadzenie Ludowe Surinamu, złożone z członków parlamentu oraz przedstawicieli władz lokalnych. 
W maju 2010 w Surinamie odbyły się wybory parlamentarne, wygrane przez koalicję Mega Kombinacja na czele z byłym dyktatorem kraju Désim Bouterse. 8 lipca 2010 nowo wybrany parlament ogłosił datę wyborów prezydenckich na 19 lipca 2010. Czas na zgłaszanie kandydatów mijał 16 lipca 2010. Każda z kandydatur wymagała poparcia co najmniej 7 parlamentarzystów. 
16 lipca 2010 do udziału w wyborach zgłoszonych zostało dwóch kandydatów na urząd prezydenta razem z dwoma kandydatami na urząd wiceprezydenta:
Prezydent Venetiaan, który w wyborach w maju 2010 zdobył mandat w parlamencie nie mógł go objąć do czasu złożenia urzędu szefa państwa. W Zgromadzeniu Narodowym Mega Kombinacja oraz A Kombinacja dysponowały łącznie 30 mandatami, a Nowy Front – 14. W Zgromadzeniu Ludowym Surinamu większość głosów posiadała Mega Kombinacja. Dopiero w przededniu wyborów wsparcia kandydaturze Bouterse w zamian za miejsca w gabinecie udzieliła koalicja Sojusz Ludowy na rzecz Postępu ("Volksalliantie Voor Vooruitgang"), dysponująca 6 mandatami, co zapewniło mu wymaganą większość 2/3 głosów. 
Wyniki głosowania i reakcje.
19 lipca 2010 parlament, przy 36 głosach poparcia, dokonał wyboru Désiego Bouterse i Roberta Ameerali na stanowiska odpowiednio prezydenta i wiceprezydenta kraju. Poparcia udzieliły im koalicje Mega Kombinacja, Kombinacja-A oraz Sojusz Ludowy na rzecz Postępu. Kandydatura Chandrikapersada Santokhiego uzyskała 13 głosów poparcia. Obaj elekci objęli urząd 12 sierpnia 2010. 
Po ogłoszeniu wyników tłum zwolenników Bouterse wiwatował pod budynkiem parlamentu, gdzie wcześniej śledzono na telebimach przebieg głosowania. Bouterse tuż po wyborze zaapelował o jedność potrzebną do „budowy kraju”. Stwierdził, że w tym celu „wyciąga rękę do wszystkich Surinamczyków”. Oznajmił, że prawowitymi właścicielami Surinamu są jego obywatele, a nie obce narody.
Holenderskie ministerstwo spraw zagranicznych w odpowiedzi na wybór Bouterse, skazanego zaocznie w tym kraju na 11 lat pozbawienia wolności za handel narkotykami, oświadczyło, że nie jest on mile widziany w Holandii do czasu odbycia kary. Zapowiedziało ograniczenie kontaktów z jego administracją tylko do "praktycznych potrzeb".

</doc>
<doc id="2051170" url="https://pl.wikipedia.org/wiki?curid=2051170" title="Guilty (singel)">
Guilty (singel)

Guilty (Winny) – 31 singel Milk Inc. nagrany z Lindą Mertens. Guilty miał być 5 singlem z albumu Forever, jednak po trzykrotnym przełożeniu daty został wycofany. Został wydany jedynie jako singiel cyfrowy dla Kanady.
Teledysk.
Nie został nakręcony. Istnieje jedynie zapis z koncertu "Milk inc. - Forever Live At Sportpaleis".

</doc>
<doc id="2051171" url="https://pl.wikipedia.org/wiki?curid=2051171" title="Droga N709 (Holandia)">
Droga N709 (Holandia)

Droga prowincjonalna N709 (nid. "Provinciale weg 709") – droga prowincjonalna w Holandii, w prowincji Flevoland. Przebiega od skrzyżowania z drogami N708 i N710 w Biddinghuizen do skrzyżowania z drogą N309.

</doc>
<doc id="2051172" url="https://pl.wikipedia.org/wiki?curid=2051172" title="Sulajman Tony Farandżijja">
Sulajman Tony Farandżijja

Sulajman Tony Farandżijja lub Sulajman Farandżijja, Jr. (arab.: سليمان فرنجيّة) – polityk libański ur. 18 listopada 1965 r., syn Tony' ego, wnuk prezydenta Sulajmana Farandżijji, przewodniczący Ruchu Marada, członek parlamentu libańskiego z okręgu Zgharta-Zawyieh, w przeszłości minister różnych resortów (m.in. zdrowia publicznego, rolnictwa i mieszkalnictwa), maronita.
Zobacz też: Farandżijja

</doc>
<doc id="2051173" url="https://pl.wikipedia.org/wiki?curid=2051173" title="Monika Gibalová">
Monika Gibalová

Monika Gibalová (ur. 1 maja 1960 w Spiskiej Sobocie) – słowacka pielęgniarka i polityk, posłanka do Rady Narodowej.
Życiorys.
W latach 1979–1990 pracowała w uzdrowisku Lučivná jako pielęgniarka, następnie zaś na różnych stanowiskach w instytucjach społecznych, charytatywnych i kościelnych. W 1997 ukończyła studia z dziedziny teologii katolickiej na Uniwersytecie Komeńskiego w Bratysławie, a w latach 1997–2000 odbywała studia doktoranckie na Uniwersytecie Trnawskim w Trnawie.
W wyborach 2006, 2010 i 2012 uzyskiwała mandat posłanki do Rady Narodowej z listy KDH.

</doc>
<doc id="2051174" url="https://pl.wikipedia.org/wiki?curid=2051174" title="Lauralee Bell">
Lauralee Bell

Lauralee Kristen Bell (ur. 22 grudnia 1968 w Chicago, w stanie Illinois) – amerykańska aktorka.
Życiorys.
Lauralee Bell jest córką Williama J. Bella i Lee Phillip Bell. Ma dwóch braci – Billa Bella Jr i Bradleya Bella oraz siostrę – Marię Arenę Bell. Lauralee jest najbardziej znana z ról w operach mydlanych. Jej życiową rolą jest rola Christine „Cricket” Blair w operze mydlanej "Żar młodości". W roli Christine Blair pojawiła się również w "Modzie na sukces".
Życie prywatne.
Lauralee Bell ma męża – fotografa, Martina Scotta. Pobrali się 4 października 1997 roku. Mają syna, Christiana Jamesa Martina (urodził się 17 stycznia 2001 r.), i córkę, Samanthę Lee Martin (urodziła się 28 października 2002 r.). Lauralee prowadzi butik, "On Sunset".

</doc>
<doc id="2051175" url="https://pl.wikipedia.org/wiki?curid=2051175" title="OK Mladost Kaštela">
OK Mladost Kaštela

OK Mladost Kaštela - chorwacki męski klub siatkarski z Kaštela. Występuje w najwyższej klasie rozgrywek klubowych w Chorwacji - Superlidze. Przez wiele sezonów brał również udział w Lidze Środkowoeuropejskiej organizowanej przez MEVZA.
Sukcesy.
Puchar Chorwacji:
Mistrzostwo Chorwacji:
Kadra.
Sezon 2018/2019
Sezon 2017/2018
Sezon 2013/2014

</doc>
<doc id="2051178" url="https://pl.wikipedia.org/wiki?curid=2051178" title="Parafia św. Anny w Krasnej Łące">
Parafia św. Anny w Krasnej Łące

Parafia św. Anny w Krasnej Łące – parafia rzymskokatolicka z siedzibą w Krasnej Łące, w diecezji elbląskiej. Założona w XIII wieku.
Kościół parafialny w Krasnej Łące został wybudowany w XIV wieku, przebudowany w XVII–XIX wieku. W miejscowości Cieszymowo znajduje się kościół filialny.
Zasięg parafii.
Do parafii należy 1370 wiernych z miejscowości: Krasna Łąka, Cieszymowo, Balewko, Balewo, Blunaki, Dworek, Linki, Nowe Minięta, Olszak oraz Perklice. Tereny te znajdują się na obszarze powiatu sztumskiego: w gminie Mikołajki Pomorskie, gminie Dzierzgoń i gminie Stary Targ.

</doc>
<doc id="2051181" url="https://pl.wikipedia.org/wiki?curid=2051181" title="Keith Arkell">
Keith Arkell

Keith Charles Arkell (ur. 8 stycznia 1961 w Birmingham) – angielski szachista, arcymistrz od 1995 roku.
Kariera szachowa.
W 1998 r. zdobył tytuł indywidualnego mistrza Wielkiej Brytanii w szachach szybkich, natomiast w 2008 r. zdobył w Liverpoolu tytuł indywidualnego wicemistrza Wielkiej Brytanii (w dogrywce o złoty medal przegrywając ze Stuartem Conquestem). Sukces odniósł również w finale mistrzostw Wielkiej Brytanii w 2001 r. w Scarborough, gdzie podzielił II-VIII m. (za Josephem Gallagherem, wspólnie z m.in. Julianem Hogdsonem, Markiem Hebdenem i Bogdanem Laliciem.
Odniósł szereg sukcesów w turniejach międzynarodowych, m.in.:
W 2014 r. zdobył w Katerini srebrny medal mistrzostw świata seniorów (w kategorii powyżej 50 lat).
Najwyższy ranking w karierze osiągnął 1 lipca 1996 r., z wynikiem 2545 punktów zajmował wówczas 10. miejsce wśród angielskich szachistów.
Życie prywatne.
Żoną Keitha Arkella była angielska arcymistrzyni Susan Lalić.

</doc>
<doc id="2051183" url="https://pl.wikipedia.org/wiki?curid=2051183" title="The Very Best of Bikini">
The Very Best of Bikini

The Very Best of Bikini – album kompilacyjny zespołu Bikini. Został wydany w 2009 roku na 2 CD. Na potrzeby tego albumu zespół ponownie nagrał swoje dawne utwory.

</doc>
<doc id="2051187" url="https://pl.wikipedia.org/wiki?curid=2051187" title="Parafia Podwyższenia Krzyża Świętego w Kwietniewie">
Parafia Podwyższenia Krzyża Świętego w Kwietniewie

Parafia Podwyższenia Krzyża Świętego w Kwietniewie – parafia rzymskokatolicka w diecezji elbląskiej. Erygowana w 1299 roku, reerygowana 15 lipca 1971 roku przez warmińskiego administratora apostolskiego Józefa Drzazgę. 
Do parafii należą wierni z miejscowości: Kwietniewo, Święty Gaj, Dymnik, Protowo, Powodowo, Sójki, Jankowo, Nowe Dolno, Stare Dolno, Świdy. Tereny te znajdują się w gminie Rychliki w powiecie elbląskim w województwie warmińsko-mazurskim. 
W Świętym Gaju, miejscu przypuszczalnej śmierci świętego Wojciecha, znajduje się diecezjalne Sanktuarium świętego Wojciecha. 
Parafia liczy sobie 1640 wiernych. 

</doc>
<doc id="2051188" url="https://pl.wikipedia.org/wiki?curid=2051188" title="Gminy Gwadelupy">
Gminy Gwadelupy

Gminy departamentu Gwadelupa.
Utworzone 22 lutego 2007

</doc>
<doc id="2051190" url="https://pl.wikipedia.org/wiki?curid=2051190" title="Temesvári vasárnap">
Temesvári vasárnap

Temesvári vasárnap (węg. "Niedziela w Timișoarze") – album koncertowy zespołu Bikini. Nagrań dokonano podczas koncertu w Hali Olimpijskiej w Timișoarze w dniach 24–25 lutego 1990 roku. Poza wcześniej znanymi utworami zespół zagrał nowe: "Robog a jövő" i "Temesvári vasárnap". Album został wydany w 1990 roku na LP i MC. W 2005 roku poddano go obróbce cyfrowej w studio "P" i wznowiono wydanie, na CD.

</doc>
<doc id="2051195" url="https://pl.wikipedia.org/wiki?curid=2051195" title="Europride 2010">
Europride 2010



</doc>
<doc id="2051198" url="https://pl.wikipedia.org/wiki?curid=2051198" title="Parafia Wniebowstąpienia Pańskiego w Starym Dzierzgoniu">
Parafia Wniebowstąpienia Pańskiego w Starym Dzierzgoniu

Parafia Wniebowstąpienia Pańskiego w Starym Dzierzgoniu – parafia rzymskokatolicka w diecezji elbląskiej. Erygowana w XIII wieku, reerygowana w 1962 roku przez warmińskiego administratora apostolskiego Tomasza Wilczyńskiego. Do parafii należą miejscowości: Stary Dzierzgoń, Monasterzysko Wielkie, Przezmark, Bądze, Białe Błota, Bucznik, Folwark, Mortąg, Nowy Folwark, Piaski, Protajny, Wartule, Witoszewo, Zakręty. Tereny parafii znajdują się w gminie Stary Dzierzgoń w powiecie sztumskim w województwie pomorskim oraz w gminie Zalewo w powiecie iławskim w województwie warmińsko-mazurskim.
Kościół parafialny w Starym Dzierzgoniu został wybudowany w latach 1350–1360. W 1945 r. spłonął w pożarze. Po odbudowie został
przejęty przez Kościół Rzymskokatolicki w 1958 roku, poświęcony 8 grudnia 1958 roku.
Parafia liczy 2072 wiernych.
W miejscowościach Monasterzysko Wielkie i Przezmark znajdują się kościoły filialne.

</doc>
<doc id="2051204" url="https://pl.wikipedia.org/wiki?curid=2051204" title="Ezt nem tudom másképp mondani">
Ezt nem tudom másképp mondani

Ezt nem tudom másképp mondani (węg. "Nie umiem tego powiedzieć inaczej") – trzeci album zespołu Bikini, wydany w 1985 roku na LP i MC. W 1997 album po obróbce cyfrowej w studio "P" wydano ponownie, na MC i CD.
Przed wydaniem albumu zespół opuścił Feró Nagy, a nowym wokalistą zespołu w jego miejsce został Lajos D. Nagy. Zmienił się także styl muzyczny zespołu, przestano grać punk rocka, a dominującym stylem stał się pop rock.

</doc>
<doc id="2051205" url="https://pl.wikipedia.org/wiki?curid=2051205" title="Parafia Wniebowzięcia Najświętszej Maryi Panny w Myślicach">
Parafia Wniebowzięcia Najświętszej Maryi Panny w Myślicach

Parafia Wniebowzięcia Najświętszej Maryi Panny w Myślicach – parafia rzymskokatolicka w diecezji elbląskiej. Założona w XIV wieku.
Do parafii należą wierni z miejscowości: Myślice, Lubochowo, Gisiel, Kornele, Latkowo, Lipiec, Milikowo, Pronie, Pudłowiec, Skolwity, Tabory. W miejscowości Lubochowo znajduje się kościół filialny.
Parafia liczy sobie 1832 wiernych.

</doc>
<doc id="2051207" url="https://pl.wikipedia.org/wiki?curid=2051207" title="Talal Arslan">
Talal Arslan

Emir Talal Arslan (Erslen) (arab.: الأمير طلال أرسلان; ur. 12 czerwca 1965 w Szueifacie) – libański polityk, syn księcia Madżida z druzyjskiej dynastii Arslan, lider Libańskiej Partii Demokratycznej, deputowany parlamentu libańskiego z dystryktu Alajh. W latach 1990–1992 był ministrem turystyki, w latach 1996–1998 ministrem ds. emigrantów oraz dwukrotnie (2000/2003 i 2003/2004) ministrem stanu, a także ministrem sportu i młodzieży w latach 2008–2009.

</doc>
<doc id="2051208" url="https://pl.wikipedia.org/wiki?curid=2051208" title="Katastrofa kolejowa w Fuzhou">
Katastrofa kolejowa w Fuzhou

Katastrofa kolejowa w Fuzhou do której doszło 23 maja 2010 roku około godz. 2:10 czasu lokalnego (18:10 czasu polskiego) w Fuzhou w prowincji Jiangxi w Chinach. W wypadku zginęło 19 osób, 71 zostało rannych.
Pociąg K859 jadący do Szanghaju z Guilin wykoleił się w połowie trasy, w mieście Fuzhou w prowincji Jiangxi. W zdarzeniu zginęło 19 osób. 71 osób zostało rannych. W sumie pociągiem jechało około 280 osób. Minister Kolejnictwa Chin określił, iż wypadek był spowodowany przez złe warunki atmosferyczne a dokładnie przez obfite opady deszczu. Z zeznań wynika iż pociąg z dużą prędkością wyleciał nagle z szyn. Lokomotywa pociągnęła za sobą kilkanaście wagonów. Pociąg runął z nasypu kolejowego do niewielkiego rowu. Akcja ratunkowa prowadzona była w trudnych warunkach. Gęste błoto, obfite opady deszczu utrudniały akcję ratowniczą. 

</doc>
<doc id="2051212" url="https://pl.wikipedia.org/wiki?curid=2051212" title="Katerina Rohonyan">
Katerina Rohonyan

Katerina Rohonyan (ur. 25 kwietnia 1984 w Mikołajowie jako Kateryna Rohonian) – ukraińska szachistka, reprezentantka Stanów Zjednoczonych od 2006, arcymistrzyni od 2004 roku.
Kariera szachowa.
Wielokrotnie zdobywała medale mistrzostw Ukrainy juniorek w różnych grupach wiekowych, m.in. złote w latach 1995 i 1996 (do 12 lat), 2002 (do 18 lat) oraz 2003 (do 20 lat). Była również wielokrotną reprezentantką kraju na mistrzostwach świata i Europy juniorek, 1997 zdobywając w Tallinnie tytuł wicemistrzyni Europy do 14 lat. W 2000 i 2002 dwukrotnie zdobyła złoty medal drużynowych mistrzostw Europy juniorów do 18 lat.
W roku 2000 zdobyła w Sewastopolu tytuł indywidualnej mistrzyni kraju, natomiast w 2002 w Ałuszcie w finałowym turnieju zajęła III m. (za Tetianą Wasylewycz i Anną Zatonskih) i zdobyła medal brązowy. W latach 2003–2006 zwyciężyła bądź podzieliła I miejsca w czterech międzynarodowych turniejach rozegranych we Lwowie (2003), Sierpuchowie (2003), Mikołajowie (2004) oraz Petersburgu (2006).
Po zmianie obywatelstwa znalazła się w czołówce szachistek Stanów Zjednoczonych. W 2007 zdobyła w Stillwater srebrny, natomiast w 2008 w Tulsie brązowy medal mistrzostw tego kraju. W 2008 wystąpiła w rozegranym w Nalczyku pucharowym turnieju o mistrzostwo świata, w I rundzie eliminując Nataliję Żukową, ale w II przegrywając z Inną Haponenko. W tym samym roku zdobyła w Dreźnie brązowy na szachowej olimpiadzie.
Najwyższy wynik rankingowy w dotychczasowej karierze osiągnęła 1 stycznia 2004; mając 2377 punktów, dzieliła wówczas 58 i 59. miejsce (z Anitą Garą) na światowej liście FIDE, jednocześnie zajmując 6. miejsce wśród szachistek ukraińskich.

</doc>
<doc id="2051213" url="https://pl.wikipedia.org/wiki?curid=2051213" title="Nürnberger Gastein Ladies 2010">
Nürnberger Gastein Ladies 2010

Nürnberger Gastein Ladies 2010 – tenisowy turniej WTA z cyklu Gastein Ladies rozgrywany w dniach 19–25 lipca 2010 roku w Bad Gastein na kortach ziemnych o puli nagród 220 000 dolarów amerykańskich.

</doc>
<doc id="2051214" url="https://pl.wikipedia.org/wiki?curid=2051214" title="Aamne Samne">
Aamne Samne

Aamne Samne (hindi आमने सामने) – bollywoodzki thriller miłosny zrealizowany w 1967 roku przez Suraj Prakasha. W filmie grają Shashi Kapoor, Sharmila Tagore, Prem Chopra, Rajindernathi Madan Puri. Muzykę skomponował Kalyanji Anandji.
Fabuła.
Deepak Kumar (Shashi Kapoor) zostaje z powodu braku dowodów uwolniony na sali sądowej z zarzutu mordu dokonanego na żonie. Wszyscy są jednak przekonani, że jest on winny, więc Deepak wyjeżdża w miejsce, gdzie nikt go nie zna. Tam wyposażony w miliony zabitej żony zaczyna nowe życie pod imieniem Gopal Mittal. Wkrótce już jako Gopal rozkochuje w sobie kolejną dziewczynę Sapnę Mathur (Sharmila Tagore). Mimo tego, że jej brat Pran (Modan Puri) planuje jej małżeństwo ze swoim przyjacielem Premem (Prem Chopra), para bierze ślub w tajemnicy przed wszystkimi i wyjeżdża w podróż poślubną do Kaszmiru. Tam Sapna ledwie uchodzi z życiem. Policjantowi prowadzącemu śledztwo wydaje się podejrzane, że Gopal kolejny raz poślubił dziedziczkę fortuny.
Piosenki.
Piosenki śpiewają Mohammad Rafi, Shakshi i Lata Mngeshkar

</doc>
<doc id="2051215" url="https://pl.wikipedia.org/wiki?curid=2051215" title="OK Mladost Kaštel Lukšić">
OK Mladost Kaštel Lukšić



</doc>
<doc id="2051216" url="https://pl.wikipedia.org/wiki?curid=2051216" title="Zapalenie sutków">
Zapalenie sutków



</doc>
<doc id="2051217" url="https://pl.wikipedia.org/wiki?curid=2051217" title="Fakira">
Fakira

Fakira (फकिरा) to bollywoodzki dramat rodzinno-kryminalny z 1976 roku w reżyserii C.P. Dixitisa. W rolach głównych wystąpili Shashi Kapoor, Shabana Azmi, Asrani, Aruna Irani, Danny Denzongpa i Iftekhar. W 1978 rokupowstał remake w języku telugu zatytułowany "Dongalaku Donga" (1978) z rolą Krishnyi Jayaprada.
Opis fabuły.
Bracia Ajay i Vijay żyją w slumsach razem z ojcem i chorą matką. Pewnego razu ich ojciec, upokorzony przez brutalnego sąsiada − przestępcę, składa na niego skargę na policji. W wyniku tego dom rodziny zostaje podpalony, rodzice chłopców giną. Po ich śmierci bracia zostają rozdzieleni. Mijają lata.
Vijay (Shashi Kapoor) przybiera przezwisko Fakira i staje się znanym w okolicy bandytą, poszukiwanym przez policję. W jego świat wkracza śliczna dziewczyna Geeta (Shabana Azmi), jednak Vijay nie jest pewien czy może jej ufać. Tymczasem życiu Fakira zaczyna grozić niebezpieczeństwo ze strony płatnego zabójcy Toofana (Danny Denzongpa).

</doc>
<doc id="2051218" url="https://pl.wikipedia.org/wiki?curid=2051218" title="Dassara">
Dassara



</doc>
<doc id="2051222" url="https://pl.wikipedia.org/wiki?curid=2051222" title="Parafia Trójcy Przenajświętszej we Frednowach">
Parafia Trójcy Przenajświętszej we Frednowach

Parafia Trójcy Przenajświętszej we Frednowach – parafia rzymskokatolicka w diecezji elbląskiej. Erygowana około 1330 roku, reerygowana 24 maja 1966 roku przez warmińskiego administratora apostolskiego Józefa Drzazgę.
Do parafii należą miejscowości: Frednowy, Franciszkowo, Makowo, Pikus, Prasneta, Przejazd, Sąpy, Stanowo, Wesołowo, Wiewiórki, Wilczany. Tereny te znajdują się w gminie Iława w powiecie iławskim w województwie warmińsko-mazurskim.
Kościół parafialny we Frednowach został wybudowany w 1768 roku dla społeczności ewangelickiej. Po 1945 roku przekazany Kościołowi katolickiemu. Konsekrowany 31 maja 1966 roku.

</doc>
<doc id="2051223" url="https://pl.wikipedia.org/wiki?curid=2051223" title="Zapalenie sutka">
Zapalenie sutka

Zapalenie sutka – stan zapalny tkanek gruczołu mlekowego. Wyróżnia się zapalenie brodawki sutkowej ("thelitis") i zapalenie gruczołów sutkowych ("mastitis").
Zapalenie sutka u człowieka.
Połogowe zapalenie sutka.
Zapalenie w okresie połogu ("mastitis puerperalis") stanowi około 95% przypadków zapalenia sutka. Rozwija się w 2-3 tygodnie od rozpoczęcia karmienia piersią i powstaje bądź jako zakażenie wstępujące po urazach (pęknięciach) w obrębie brodawki sutkowej bądź też jako zapalenie zastoinowe (niedostateczne opróżnianie piersi z pokarmu). W badaniu zwykle widoczne jest zaczerwienione i bolesne miejsce na skórze piersi. W bardziej zaawansowanych postaciach cała pierś jest obrzęknięta i zaczerwieniona. Szybko dochodzi do powiększenia węzłów chłonnych pachowych, ewentualnie z towarzyszącą gorączką i dreszczami. W połogu istotne jest wczesne rozpoznanie, ponieważ w przypadku zaawansowanych zmian z powstaniem ropni konieczne jest szerokie nacięcie ropnia i sączkowanie. Najczęstszym patogenem wywołującym zapalenie piersi w połogu jest gronkowiec złocisty.
Wczesne zmiany leczy się hamując laktację (podając leki hamujące wydzielanie prolaktyny, np. bromokryptynę), stosując niesteroidowe leki przeciwzapalne, oraz antybiotyki. W bardziej zaawansowanych stadiach konieczne może być chirurgiczne zaopatrzenie zmian zapalnych (głównie ropni).
Jeśli zmiany nie wycofują się szybko po leczeniu wówczas należy wykonać badanie histopatologiczne w celu wykluczenia raka sutka (m.in. raka zapalnego – "carcinoma inflammatorium")
Pozapołogowe zapalenie sutka.
Zapalenie piersi poza okresem połogu ("mastitis nonpuerperalis") rozwija się zdecydowanie rzadziej. U kobiet występują 2 szczyty zachorowań: poniżej 30. rż. (około 60%) i między 50. a 60. rż.
U młodych kobiet (poniżej 30. rż.) z reguły występuje okołoprzewodowe zapalenie sutka. Głównym czynnikiem ryzyka jest palenie papierosów. Tego typu zapalenia wywołane są zakażeniem bakteryjnym wstępującym, tzn. rozpoczynającym się w okolicy otoczki. Choroba objawia się bolesnością piersi (u kobiet niezwiązaną z cyklem płciowym), wciąganiem brodawki, wyciekiem z brodawki, guzem zapalnym lub ropniem wyczuwalnym pod otoczką, a także przetoką ropną. W leczeniu stosuje się antybiotyki aktywne wobec bakterii tlenowych i beztlenowych.
Częstszą przyczyną niepołogowego zapalenia sutka są zapalne powikłania zmian mastopatycznych.
Do innych przyczyn należą:
Niepołogowe zapalenia sutka wykazują skłonność do nawrotów. Stosuje się leczenie przyczynowe, leki przeciwzapalne oraz antybiotyki. Gdy zmiany nie wycofują się szybko w trakcie leczeniu wówczas należy wykonać badanie histopatologiczne (także u mężczyzn) w celu wykluczenia raka sutka, a w przypadku zapalenia brodawki sutkowej – wykluczenia raka Pageta.
Noworodkowe zapalenie sutków.
Zapalenie gruczołu sutkowego u noworodka ("mastitis neonatorum") to zakażenie dotyczące gruczołów sutkowych obrzmiałych w wyniku działania hormonów matki podczas ciąży. Występuje rzadko, zwykle u noworodków donoszonych. Zdecydowanie częściej występuje u dziewczynek. U około 50% dzieci z noworodkowym zapaleniem sutków stwierdza się ropień sutka. W każdym przypadku zapalenia tego typu konieczne jest wczesne podanie antybiotyku pozajelitowo, celem uniknięcia zniszczenia tkanki gruczołu.
Ropień Montgomery’ego.
Jest to szczególna postać zapalenia sutka. Zmiany dotyczą jednego z gruczołów Mongomery'ego znajdujących się na brodawce sutkowej. Wokół gruczołu powstaje czyrak, który zwykle przechodzi w ropień. Leczenie polega na chirurgicznym nacięciu zmiany i antybiotykoterapii.

</doc>
<doc id="2051224" url="https://pl.wikipedia.org/wiki?curid=2051224" title="Shivamogga">
Shivamogga

Shivamogga (hindi शिमोगा, dawniej Shimoga) – miasto w indyjskim stanie Karnataka, leżące nad rzeką Tunga. Stolica dystryktu Shivamogga.

</doc>
<doc id="2051227" url="https://pl.wikipedia.org/wiki?curid=2051227" title="International German Open 2010">
International German Open 2010

International German Open 2010 – tenisowy turniej ATP z cyklu International German Open rozgrywany w dniach 19–25 lipca 2010 roku w Hamburgu na kortach ziemnych o puli nagród 1 115 000 euro.

</doc>
<doc id="2051228" url="https://pl.wikipedia.org/wiki?curid=2051228" title="Pinetree Line">
Pinetree Line

Pinetree Line była serią stacji radarowych zainstalowanych na północy (nie licząc Alaski) Stanów Zjednoczonych i na południu Kanady oraz częściowo wzdłuż wybrzeży oceanu Atlantyckiego i oceanu Spokojnego. Dowodzona przez Dowództwo Obrony Północnoamerykańskiej Przestrzeni Powietrznej i Kosmicznej. Stacje były operowane przez Siły Powietrzne Stanów Zjednoczonych (USAF) oraz Królewskie Kanadyjskie Siły Powietrzne (RCAF). Pinetree Line był pierwszym skoordynowanym systemem wykrywania bombowców i rakiet nadlatujących z ZSRR. 
Plany utworzenia sieci radarów powstały w 1946 r. w kanadyjsko-amerykańskiej Stałej Wspólnej Komisji Obrony (PJBD). Koszt projektu w latach powojennych okazał się jednak zbyt wysoki, Kanada skoncentrowała się na stacjach radarowych w Ontario i w Quebecu a USA na środkowym zachodzie i wzdłuż wschodnich wybrzeży. 
Wraz z udanymi próbami budowy bomby atomowej przez ZSRR, plany uległy znaczącej zmianie. W 1949 r. Kongres USA, w porozumieniu z Rządem Kanady zdecydował się na przyznanie 161 milionów dolarów na budowę linii radarów wzdłuż całej południowej granicy Kanady. W październiku 1950 roku rozpoczęły się prace Sił Powietrznych USA i Kanady, których rezultat został przedstawiony w styczniu 1951 roku jako 'Recommendation 51/1 for the Extension of the Continental Radar Defence System' (Rekomendacja 51/1 dla rozszerzenia kontynentalnego systemu obrony radarowej). 
System składał się z 33 głównych stacji i 6 uzupełniających. Większość z nich leżała w linii wzdłuż 53 równoleżnika na zachodzie i wzdłuż 50 równoleżnika na wschodzie. Druga linia wiodła od południowego krańca Nowej Szkocji do południowego krańca Ziemi Baffina. 22 stacje były opłacane przez USAF zarządzając tylko 14 z nich. Utrzymanie pozostałych 11 stacji było opłacane przez RCAF przy jednoczesnym zarządzaniu 16 stacjami. 1 stycznia 1955 r. system został oficjalnie przekazany dowództwu RCAF, a w późniejszym czasie został wzbogacony o 10 dodatkowych stacji. Pinetree line posiadała kilka istotnych wad. Przede wszystkim wykorzystano radary pulsujące , które nie potrafiły wykrywać obiektów znajdujących się tuż nad ziemią. Innym ważnym mankamentem było ulokowanie stacji radarowych zbyt blisko zamieszkanych obszarów, co mogło skutkować zbyt późnym ostrzeżeniem mieszkańców. 
Już w 1951 roku rozpoczęto budowę drugiej linii radarów - Mid-Canada Line opartej już na nowocześniejszych radarach dopplerowskich, dwa lata później rozpoczęto budowę sieci radarów na dalekiej północy Kanady, znanej jako DEW Line. Obie linie były wysunięte dalej na północ przez co zmniejszyły przydatność Pinetree Line. System został stopniowo zmniejszany, aczkolwiek do późnych lat 80 XX wieku wciąż działało kilka stacji, zwłaszcza na wschodnim i zachodnim wybrzeżu.

</doc>
<doc id="2051231" url="https://pl.wikipedia.org/wiki?curid=2051231" title="Alaap">
Alaap

Alaap (hindi अलाप, tzn."Melodia") to wyprodukowany w 1977 roku dramat rodzinny w reżyserii Hrishikesh Mukherjee ("Anand", "Mili"). W rolach głównych Amitabh Bachchan, Rekha, Asrani, Farida Jalal, Om Prakash i A. K. Hangal.
Fabuła.
Alok (Amitabh Bachchan) nie chce takiego życia, jakie zaplanował dla niego jego ojciec Triloki Prasad (Om Prakash). Ojcu udało się uczynić posłuszne narzędzie ze swego starszego syna Ashoka (Vijay Sharma), ale młodszy nie widzi siebie w biurze. Nie chce wzorem ojca zostać adwokatem. Marzy mu się życie wypełnione muzyką i śpiewem. Z zachwytem odkrywa w swoim mieście nauczycielkę śpiewu klasycznego Sarju Bai Baranaswali (Chhlaya Devi). Rozgniewany ojciec doprowadza do tego, że starsza pani, w której Alok widzi matkę, traci dom i zmuszona jest wyjechać do Benaresu. Wzburzony Alok przyjmuje rzucone mu wyzwanie. Opuszcza dom ojca i zaczyna pracować jako woźnica tongi.

</doc>
<doc id="2051234" url="https://pl.wikipedia.org/wiki?curid=2051234" title="Wodospad Dźog">
Wodospad Dźog

Wodospad Dźog (język kannada: ಜೋಗ ಜಲಪಾತ, "Jōga jalapāta"; ang. "Jog Falls") – wodospad w indyjskim stanie Karnataka (dystrykt Shivamogga) na rzece Sharavathi, o wysokości bezpośredniego spadku wody 253 m.al . Stanowi popularną atrakcję turystyczną. Wykazuje bardzo duże różnice pod względem ilości przepływu wody w ciągu roku, najwyższy poziom wód występuje podczas opadów monsunowych.

</doc>
<doc id="2051236" url="https://pl.wikipedia.org/wiki?curid=2051236" title="Alit Ożarów">
Alit Ożarów

Alit Ożarów – polski klub piłkarski, założony w Ożarowie w 1947. 
Historia klubu.
W 1947 w Ożarowie powstał klub o nazwie OMTUR, który rywalizował w klasie C. Jedenaście lat później zespół występował w podokręgu starachowickim i awansował do klasy B, jednak po dwóch latach mając zerowy dorobek punktowy drużyna opuściła tę klasę rozgrywek. W późniejszym okresie klub był uczestnikiem klasy C, lecz był również taki czas, że ożarowianie nie uczestniczyli w mistrzostwach. W sezonie 1995/1996 Alit wywalczył awans do III ligi. Trenerem klubu był wówczas Jacek Zieliński. W debiutanckim meczu na tym poziomie rozgrywek Alit przegrał u siebie z Orlętami Dęblin 1:3. Pierwsze zwycięstwo odniósł w 4. kolejce, kiedy to pokonał 1:0 rezerwy Hetmana Zamość. Alit zakończył swój pierwszy sezon w trzeciej lidze na 18. miejscu, sprawiając po drodze kilka niespodzianek, m.in. bezbramkowo remisując z triumfatorem rozgrywek, Koroną Kielce. 
W sezonie 1997/1998 Alit uplasował się w ligowej tabeli na 5. miejscu, tracąc do zwycięzcy rozgrywek, Orląt Łuków siedem punktów. Gorszy bilans bezpośrednich spotkań z Lublinianką Lublin spowodował, że klub nie zajął wyższego miejsca. W następnych rozgrywkach w stawce 18 zespołów Alit uplasował się na 13. lokacie. Wynik ten oznaczał spadek do IV ligi, gdyż wówczas zdegradowanych zostało sześć ostatnich drużyn. W sezonie 1999/2000 drużyna Alitu walczyła o powrót do III ligi. Klub zajął trzecią lokatę, ale nie dała ona awansu – promocję wywalczyły Pogoń Staszów i Łada Biłgoraj. W następnych rozgrywkach Alit wygrywając 16 meczów, przegrywając 15 spotkań oraz remisując trzy razy, uplasował się w środku tabeli, na ósmym miejscu.
W latach 2001–2008 klub nadal występował w IV lidze, a najbliżej awansu był w sezonie 2001/2002, gdy zajął drugie miejsce za Nidą Pińczów. 7 stycznia 2007 obradujące w Warszawie walne zgromadzenie sprawozdawczo–statutowe Polskiego Związku Piłki Nożnej przyjęło nową strukturę piłkarskich rozgrywek centralnych od sezonu 2008/2009 – cztery ligi centralne, od ekstraklasy przez pierwszą, dwie grupy drugiej do ośmiu grup trzeciej ligi. W wyniku tej reformy w sezonie 2007/2008 z IV ligi spadło osiem drużyn, w tym Alit.
W sezonie 2009/2010 występował w IV lidze, plasując się w niej na 5. miejscu. Funkcję trenera pełnił Paweł Rybus, który był również wiceprezesem ds. szkolenia Świętokrzyskiego Związku Piłki Nożnej.
Piłkarze.
W Alicie występowało kilkunastu zawodników, którzy grali także w Ekstraklasie. W ożarowskim klubie piłkarską karierę rozpoczynał m.in. Paweł Strąk, który ma za sobą występy w europejskich pucharach. Piłkarzem Alitu był także Dariusz Sajdak – strzelec 35 goli w I lidze. W barwach tego zespołu grali także związani przez większość kariery z KSZO Ostrowiec Św. Tomasz Dymanowski i Marcin Wróbel. Występował w nim także Marek Franczuk, który w 1991 sięgnął z GKS-em Katowice po puchar Polski.

</doc>
<doc id="2051237" url="https://pl.wikipedia.org/wiki?curid=2051237" title="Beauceville">
Beauceville

Beauceville – miasto w Kanadzie, w prowincji Quebec, w regionie Chaudière-Appalaches i MRC Robert-Cliche. Położone jest nad rzeką Chaudière. Nazwa miasta pochodzi od regionu historycznego Beauce, na obszarze którego się ono znajduje.
Liczba mieszkańców Beauceville wynosi (2016).

</doc>
<doc id="2051238" url="https://pl.wikipedia.org/wiki?curid=2051238" title="Shivamogga (dystrykt)">
Shivamogga (dystrykt)

Shivamogga (dawniej Shimoga) – dystrykt w zachodniej części indyjskiego stanu Karnataka. Jego stolicą jest miasto Shivamogga. Dystrykt znajduje się w większości na terenie Ghatów Zachodnich, skąd wypływa większość rzek Karnataki. Słynie z wielu wodospadów, z których najbardziej znany jest Wodospad Dźog.

</doc>
<doc id="2051240" url="https://pl.wikipedia.org/wiki?curid=2051240" title="Kategorie stadionów UEFA">
Kategorie stadionów UEFA

Kategoryzacja stadionów UEFA – system klasyfikacji stadionów piłkarskich w Europie, stworzony przez UEFA. Obecnie obowiązująca wersja systemu klasyfikacyjnego została zatwierdzona 24 marca 2010, a obowiązuje od 1 maja 2010. Zastąpiła ona regulacje obowiązujące od 1 czerwca 2007 do 30 kwietnia 2010. Zgodnie z aktualnymi przepisami, stadion może zostać zakwalifikowany – w porządku rosnącym – do jednej z 4 kategorii (1, 2, 3 lub 4) lub nie otrzymać żadnej z nich. Otrzymanie danej kategorii jest uzależnione od spełnienia określonych wymagań. Obecna klasyfikacja zastąpiła dawny system z najwyższym oznaczeniem "Elite", który zastąpił klasyfikację 5 gwiazdek (szeregując rosnąco) z 2006. Przynależność stadionów do odpowiedniej kategorii wymagana jest do uczestnictwa w Lidze Mistrzów, Lidze Europy, mistrzostwach Europy oraz w eliminacjach do nich.
Kryteria.
Kategorie stadionów dopuszczonych do poszczególnych rund eliminacyjnych:
Na mecze finałowe przeznaczone są specjalnie stadiony wybrane przez UEFA spośród 4 kategorii. Chociaż minimalna pojemność określona w regulacjach UEFA dla 4 kategorii wynosi 8000, jak dotychczas żaden stadion poniżej 40 000 nie został wybrany do organizacji finałów Ligi Europy UEFA, ani żaden stadion o pojemności mniejszej niż 60 000 nie został wybrany do organizacji finałów Ligi Mistrzów, od czasu wprowadzenia nowych zasad w 2006. Dotychczas najmniejszym obiektem dopuszczonym do finałów Ligi Mistrzów jest Ernst-Happel-Stadion o pojemności 50 865.
Po finałach Ligi Mistrzów w 2007, prezydent UEFA Michel Platini zarządził nową pojemność stadionów podczas finałów Ligi Mistrzów, Ligi Europy oraz mistrzostw Europy na średnim poziomie 70 000 widzów ze względów bezpieczeństwa. Zarówno Santiago Bernabéu oraz Wembley, goszczące odpowiednio finały Ligi Mistrzów w 2010 i 2011 posiadają pojemności większe niż 70 000 jak również Stadio Olimpico w Rzymie we Włoszech goszczący finały Ligi Mistrzów w 2009 mieści 90 000 widzów. Arena finałów w 2012 Allianz Arena mieści 69 000 widzów.
Jeżeli ruchomy dach jest zamontowany na stadionie, jego użycie będzie bezpośrednio konsultowane między delegaturą UEFA a przypisanym głównym arbitrem.
W 2009 na świecie istniały 23 stadiony skategoryzowane jako Elite.
Kryteria szczegółowe.
Oprócz wyżej wymienionych regulacji istnieją elementarne wymagania wspólne dla wszystkich 4 kategorii.

</doc>
<doc id="2051243" url="https://pl.wikipedia.org/wiki?curid=2051243" title="Waldir Villas Boas">
Waldir Villas Boas

Waldir, właśc. Waldir Villas Boas (ur. 3 czerwca 1925 w Rio de Janeiro) - piłkarz brazylijski, występujący na pozycji obrońcy.
Kariera klubowa.
Karierę piłkarską Waldir rozpoczął we CR Flamengo w 1947 roku. W 1950 roku był zawodnikiem Fluminense FC. W 1951 i 1954 roku występował w São Cristóvão Rio de Janeiro. W 1952 roku występował w klubie Bonsucesso Rio de Janeiro.
Kariera reprezentacyjna.
W 1952 roku Waldir uczestniczył w Igrzyskach Olimpijskich w Helsinkach. Na turnieju Waldir wystąpił we wszystkich trzech meczach reprezentacji Brazylii z Holandią i Luksemburgiem oraz RFN w ćwierćfinale.

</doc>
<doc id="2051248" url="https://pl.wikipedia.org/wiki?curid=2051248" title="Józef Ziemian">
Józef Ziemian

Józef Ziemian (ur. 7 marca 1902 w Tarnowie – zm. 26 grudnia 1984 w Warszawie) – polski piłkarz występujący na pozycji obrońcy, a później trener.
Był wychowankiem Tarnovii Tarnów, której barwy reprezentował do 1922 i od 1924 do 1926. W 1927 podpisał kontrakt z Legią Warszawa, w której zadebiutował 2 października 1927 w spotkaniu przeciwko 1. FC Katowice. 27 listopada 1932 przeciwko ŁKS Łódź rozegrał swój ostatni mecz w barwach Legii. W 1934 został zawodnikiem Warszawianki i barwy tego klubu reprezentował do 1937, gdy zakończył karierę piłkarską.
Od 17 lutego do 5 lipca 1957 był - wspólnie z Henrykiem Reymanem i Feliksem Dyrdą - trenerem reprezentacji Polski. 
Jest pochowany na cmentarzu Powązkowskim (kwatera 216-6/1-16 i 17).

</doc>
<doc id="2051255" url="https://pl.wikipedia.org/wiki?curid=2051255" title="World Series of Poker 1973">
World Series of Poker 1973

IV. edycja World Series of Poker odbyła się w 1973 r. w Horseshoe Casino.
Turniej Główny.
W turnieju głównym wzięło udział 13 graczy. Wpisowe wynosiło $10,000.
Linki zewnętrzne.
Oficjalna strona WSOP

</doc>
<doc id="2051256" url="https://pl.wikipedia.org/wiki?curid=2051256" title="Alfons Skowronek">
Alfons Skowronek

Alfons Józef Skowronek (ur. 26 stycznia 1928 w Piekarach Śląskich, zm. 18 grudnia 2020) – polski ksiądz katolicki, kapłan archidiecezji katowickiej, profesor teologii.
Życiorys.
Święcenia kapłańskie przyjął 29 czerwca 1954. W 1964 obronił pracę doktorską na Katolickim Uniwersytecie Lubelskim. W 1970 habilitował się na Uniwersytecie w Münster i w tym samym roku został pracownikiem Akademii Teologii Katolickiej w Warszawie. Tytuł profesora nadzwyczajnego otrzymał w 1977, tytuł profesora zwyczajnego w 1985.
Był przez wiele lat kierownikiem Katedry Teologii Ekumenicznej ATK oraz członkiem Komisji Episkopatu Polski ds. Ekumenizmu (1977–1996) i Podkomisji ds. Dialogu z Kościołami zrzeszonymi w Polskiej Radzie Ekumenicznej (1978–1996). Od 1970 należał do redakcji pisma „Concilium”. W 1996 został duszpasterzem gminy niemieckojęzycznej w Warszawie.
Od 2013 był pensjonariuszem Domu Księży Emerytów archidiecezji warszawskiej w Kiełpinie.

</doc>
<doc id="2051259" url="https://pl.wikipedia.org/wiki?curid=2051259" title="Stefan Schabenbeck">
Stefan Schabenbeck

Stefan Schabenbeck (ur. 1940 w Zakopanem) – polski reżyser filmów animowanych.
Życiorys.
Absolwent Wydziału operatorskiego PWSFTviT. Zadebiutował w łódzkim Se-ma-forze filmem animowanym "Wszystko jest liczbą", który otrzymał wiele nagród. Jako jedyny w historii operator – przedstawiciel animacji otrzymał prestiżową nagrodę im. Andrzeja Munka.
Aktywność artystyczna Schabenbecka trwała tylko pięć lat, następnie wyjechał za granicę i zajął się pracą pedagogiczną na uczelniach filmowych.

</doc>
<doc id="2051263" url="https://pl.wikipedia.org/wiki?curid=2051263" title="Gunde Jhallumandi">
Gunde Jhallumandi

Gunde Jhallumandi ("Serce drży") to tollywoodzka komedia miłosna z 2008 roku w reżyserii Madhavan ("Pellaina Kottalo"). Grają Uday Kiran i Aditi Sharma.
Fabuła.
Balaraju (Kiran Uday) nie może stać się wójtem wioski bez wyższego wykształcenia, zostaje więc wysłany przez rodzinę do Hajdarabadu, do college'u. Tam jego naiwność i nieobycie czynią z niego pośmiewisko studentów. Współczucie Neelu (Aditi Sharma) zamienia się w przyjaźń, potem w miłość, ale na przeszkodzie stoi wymyślony przez dziewczynę jej wyimaginowany Rajesh...

</doc>
<doc id="2051264" url="https://pl.wikipedia.org/wiki?curid=2051264" title="Jérémie Rénier">
Jérémie Rénier



</doc>
<doc id="2051267" url="https://pl.wikipedia.org/wiki?curid=2051267" title="Zapalenie piersi">
Zapalenie piersi



</doc>
<doc id="2051270" url="https://pl.wikipedia.org/wiki?curid=2051270" title="Puggy Pearson">
Puggy Pearson

Walter Clyde Pearson (ur. 29 stycznia 1929, zm. 12 kwietnia 2006) – amerykański pokerzysta zawodowy. Najbardziej znany ze zwycięstwa w World Series of Poker 1973 Main Event.
Kariera.
Przed 1949 r. wszystkie gry pokerowe były grami pieniężnymi (ang.Cash Games). Pearson wpadł wtedy na pomysł rozgrywania turniejów typu freezeout i przedstawił swój pomysł Nickowi Dandalosowi, z kolei ten przekazał to właścicielowi kasyna Benny'emu Binionowi, który z kolei ufundował World Series of Poker w 1970.
Pearson wygrał WSOP 1973 kiedy jego A♠ 7♠ pokonało K♥ J♠ Johnny'ego Mossa. Z jego czterech wygranych bransoletek podczas tej imprezy dwie pochodzą z turniejów w Seven-card stud, co jest dowodem na jego świetną grę w tej odmianie pokera.
W 1983 r. Pearson został włączony do Poker Hall of Fame.
Linki zewnętrzne.
Profil gracza
Profil na wsop.com

</doc>
<doc id="2051271" url="https://pl.wikipedia.org/wiki?curid=2051271" title="Indalecio Prieto Tuero">
Indalecio Prieto Tuero



</doc>
<doc id="2051273" url="https://pl.wikipedia.org/wiki?curid=2051273" title="Prajopawesa">
Prajopawesa

Prajopawesa (w sanskrycie: "Decyzja o śmierci przez zagłodzenie", ang. Prayopavesa) – forma samobójstwa w hinduizmie, polegająca na dobrowolnym zagłodzeniu się na śmierć. Stosowana jest także jako forma eutanazji w przypadku śmiertelnej choroby lub znacznego kalectwa. Podobna praktyka istnieje wśród wyznawców dżinizmu i nazywana jest przez nich "santhara".
Pochodzenie.
Hinduizm stanowczo podkreśla świętość każdego życia. Szczególnie cenione jest życie człowieka, które umożliwia wiecznej duszy ("atmanowi") osiągnięcie wyzwolenia ("moksza" etc.) i którego zazdroszczą ludziom nawet bogowie. Hinduizm potępia wszelkie formy zabójstwa, w tym także samobójstwo osób "niespełnionych", tj. takich, które nie przeżyły wszystkiego, co im było przeznaczone. Takie samobójstwa są uważane za przeszkodę na drodze rozwoju duszy i za źródło złej karmy.
Różnica między prajopawesą a samobójstwem.
Hinduizm uznaje, że prajopawesa nie jest samobójstwem, ponieważ nie stosuje przemocy i dokonana jest naturalnymi metodami. W odróżnieniu od typowego nagłego samobójstwa jest procesem długotrwałym i stopniowym, który pozwala danej osobie i jej otoczeniu przygotować się na śmierć. Ponadto stosowana jest tylko wtedy, kiedy przychodzi właściwy czas na zakończenie życia tzn. kiedy ciało wypełniło swoje zadanie i stało się tylko ciężarem. Podczas gdy samobójstwo wiąże się z frustracją, depresją lub gniewem, prajopawesa jest pogodzeniem się z losem. Z powyższych powodów prajopawesa nie jest również uważana za formę eutanazji, czyli zabójstwa w rozumieniu chrześcijańskim.
Warunki i reguły prajopawesy.
Prajopawesa podlega ścisłym regułom; może być dokonana wyłącznie przez osobę, która nie ma już żadnej ambicji ani celu oraz nie posiada żadnych zobowiązań w swoim życiu. Taka decyzja musi być ogłoszona publicznie ze znacznym wyprzedzeniem czynu. Określone są też przypadki stosowania prajopawesy: niemożność utrzymania ciała w czystości, nieunikniona śmierć, lub wyjątkowo złe warunki egzystencji (które wymagają potwierdzenia przez lokalną społeczność).

</doc>
<doc id="2051274" url="https://pl.wikipedia.org/wiki?curid=2051274" title="Udupi">
Udupi

Udupi (język kannada: ಉಡುಪಿ) – miasto w indyjskim stanie Karnataka, stolica dystryktu Udupi. Ludność wynosi 119 tysięcy osób. Najczęściej używanym językiem w mieście jest tulu, a także kannada i konkani. Miasto słynie ze świątyni Kryszny, szeregu popularnych świąt, jak paryaya czy "rathotsav", czyli procesji wozów świątynnych ratha, a także odrębnej lokalnej tradycji kulinarnej, tzw. kuchni Udupi.

</doc>
<doc id="2051275" url="https://pl.wikipedia.org/wiki?curid=2051275" title="Simone Vagnozzi">
Simone Vagnozzi

Simone Vagnozzi (ur. 30 maja 1983 w Ascoli Piceno) – włoski tenisista.
Kariera tenisowa.
Status profesjonalisty otrzymał w roku 1999. Wygrywał w przeciągu całej kariery turnieje z serii ITF Men's Circuit. W rozgrywkach rangi ATP Challenger Tour zwyciężył pod koniec czerwca 2010 roku w niemieckim Marburgu. W pojedynku finałowym pokonał Czecha Ivo Minářa.
W grze podwójnej w połowie lipca 2010 roku Vagnozzi doszedł wspólnie z Andreasem Seppim do finału turnieju rangi ATP World Tour w Båstad. Pojedynek finałowy włoski debel przegrał 4:6, 5:7 z parą Robert Lindstedt-Horia Tecău.
Najwyżej sklasyfikowany w rankingu singlistów był na 161. miejscu 7 listopada 2011 roku, natomiast w zestawieniu deblistów na 74. pozycji 4 kwietnia 2011 roku.

</doc>
<doc id="2051279" url="https://pl.wikipedia.org/wiki?curid=2051279" title="Zamek Cagliostro">
Zamek Cagliostro

 – japoński pełnometrażowy film animowany z 1979 roku w reżyserii Hayao Miyazakiego. Stanowi część serii filmów i seriali telewizyjnych, których głównym bohaterem jest złodziej i poszukiwacz przygód Arsène Lupin III, wnuk Arsène'a Lupina, słynnej postaci literackiej stworzonej przez francuskiego pisarza Maurice'a Leblanca. Lupin III był w latach 70. popularną postacią japońskiej popkultury, a Miyazaki pracował wcześniej przy poświęconych temu bohaterowi produkcjach telewizyjnych.
Film należy do grupy wczesnych dzieł Miyazakiego, zrealizowanych jeszcze przed założeniem przez niego słynnej wytwórni Studio Ghibli. Mimo to, można go znaleźć w niektórych retrospektywnych kolekcjach filmów Studia, wydawanych m.in. na DVD.
Opis fabuły.
Słynny złodziej Lupin po jednym ze skoków zauważa, że cała zrabowana przez niego gotówka to znakomicie wykonane falsyfikaty. Postanawia ustalić, skąd pochodzą i kto wypuszcza je na rynek. Tak trafia do maleńkiego państwa, Księstwa Cagliostro, którego władcę - osobę bardzo szanowaną na światowych salonach - uważa za możliwego szefa fałszerskiego procederu. Przy okazji wikła się w pomoc księżniczce, córce poprzedniego władcy, którą obecny regent chce poślubić wbrew jej woli. 
Obsada.
i inni
Produkcja.
Postać Lupina III po raz pierwszy pojawiła się na kartach mangi autorstwa Monkey Punch'a. Tytułowy bohater jest uznawany za wnuka Arsène'a Lupina - wykreowanego przez Maurice'a Leblanc'a przebiegłego dżentelmena-włamywacza, który parał się również pracą detektywa. Oprócz imienia, odziedziczył po przodku również talent do kradzieży i dżentelmeńską postawę. Jest znany z tego, że przed kradzieżą wysyła wizytówkę właścicielom przedmiotów mających być jego celem. Zanim powstał "Zamek Cagliostro" można było obejrzeć dwie serie anime - "Lupin III" (1971-1972) i "Lupin III Part Two" (1977-1980), a także film "" (1978). "Zamek Cagliostro" powstał głównie ze względu na sukces finansowy pierwszego filmu.
"Zamek Cagliostro" jest uznawany za pierwszy pełnometrażowy film wyreżyserowany przez Miyazakiego. Wcześniej zdarzyło mu się współpracować przy odcinkach z pierwszej serii anime. W rok po wyjściu filmu był scenarzystą i reżyserem kolejnych dwóch. Używał wtedy pseudonimu Telecom (tak nazywała się firma, w której ówcześnie pracował). Ponieważ jest to jedyny film, w którym bohater nie jest tak bezwzględny, a jego osobowość mocno koliduje z pozostałymi przedstawieniami, określa się tam Lupina jako „dorastającego” do swojej roli.
Oprócz reżyserii, Miyazaki zajmował się również scenarzystą, projektantem i artystą scenorysu. Produkcję rozpoczęto w maju 1979 r. wraz z powstaniem historii i scenorysu. Miyazaki rozpoczął od malowania scenerii z lotu ptaka, zanim ukończył samą historię. Zaczął tworzyć pełne storyboardy w momencie, gdy szkic scenariusza powrócił do niego bez jakichkolwiek zmian. Początkowo film podzielono na cztery części, jednak gdy zakończono pracę nad trzecią okazało się, że należy wprowadzić zmiany, by zmieścić się w przewidzianym na film czasie. Prace animacyjne rozpoczęto w lipcu, gdy storyboardy były gotowe w jednej czwartej - Miyazaki kończył je już podczas produkcji. Prace zakończono pod koniec listopada, z kolei premiera filmu miała miejsce 15 grudnia. Film powstał więc w około siedem i pół miesiąca, przy czym produkcja trwała tylko pięć miesięcy.
Film był inspirowany wieloma źródłami. McCarthy pisał, że ekipa nie czuła przymusu nigdzie podróżować, ponieważ szkicownik, którego używał Miyazaki przy tworzeniu Heidi był wystarczającym źródłem inspiracji dla scenerii. Sam Miyazaki wspominał, że inspirował się książką "Italian Mountain Cities and the Tiber Estuary" wydawnictwa Kagoshima. Film odwoływał się również do elementów dzieł o oryginalnym Lupinie, m.in. "La Justice d'Arsène Lupin" autorstwa Boileau-Narcejac (motyw fałszowania pieniędzy przez Niemców podczas I wojny światowej, by zdestabilizować francuską ekonomię). W "Zielonookiej pannie" Leblanc'a również pojawia się zatopiony skarb. Mechanizmy, tajne tunele i oplecenie fabuły wokół piękna jest inspirowana opowiadaniem Ranpo Edogawy pt. "Ghost Tower". Zamek czerpie inspirację z pierwszego, niewydanego filmu "The Shepherdess and the Chimney Sweep" z 1952 r. (film został wydany ze zmianami w 1953 r. i w Polsce nosi tytuł Król i ptak). Lupin porusza się Fiatem 500, tak jak główny animator - Yasuo Ōtsuka. Z kolei samochód, którym w scenie pościgu jechała Clarisse to Citroen 2CV - pierwszy samochód Miyazakiego. W filmie została użyta letnia kolorystyka, którą McCarthy uznaje za pasującą do scenerii i postaci, z kolei ciemne i jasne kolory podkreślają ciemne i jasne strony Caligostro.
Postacie w "Zamku Cagliostro" zostały dopasowane do wizji bohatera Miyazakiego - miało to służyć pozbyciu się apatii z opowieści. Dzięki temu Lupin był optymistą i szczęśliwym złodziejem, który podróżuje razem z przyjacielem Fiatem 500. Kontrastowało to z oryginałem, który był intrygujący i bezwzględny, a jego pojazdem był Mercedes-Benz SSK, tylko dlatego, że był „ulubionym [samochodem] Hitlera”. Również postacie drugoplanowe zostały zmodyfikowane: Jigen i Goemon stali się przyjaźni, a femme fatale Fujiko została ugrzeczniona.
Styl Miyazakiego.
W pierwszym pełnometrażowym filmie Miyazakiego doskonale widać jego styl. Dani Cavalarro dostrzega charakterystyczne dla niego szczegóły oraz to jak wpływa to na przedstawienie historii. Cagliostro – kraj i sceneria – jest przedstawione szczegółowo, nie ogranicza go architektura, geografia czy kultura. Można użyć pojęcia „akogare no Paris” (Paryż naszych marzeń), czyli to, w jaki sposób Europę widzą twórcy wschodni. Użycie niekonwencjonalnych i unikatowych kątów kamery, a także dbałość o indywidualne ruchy postaci to charakterystyczne cechy stylu Miyazakiego. Widać to już w scenie napadu, która rozpoczyna film i przy okazji charakteryzuje Lupina i pozwala widzom lepiej go poznać. W "Zamku Cagliostro" charakter niektórych postaci zostały zmienione. Lupin stał się bezinteresownym bohaterem, Jigen był przyjazny, Goemon – zabawny, a Fujiko nie emanowała już seksapilem. Początkowo nie spodobało się to fanom. Surat z Otaku USA stwierdził, że "Zamek Cagliostro" jest jak "film o Jamesie Bondzie, w którym [Bond] zatrzymał się w Motelu 6, a jego pojazdem była Toyota Camry".
Wydania.
W Japonii film trafił do kin 15 grudnia 1979 roku. Rok później Tokyo Movie Shinsha chcąc zbadać odbiór, rozpoczęło testy w Ameryce Północnej. Film wyświetlono na The World Science Fiction Convention i przeprowadzono ankietę marketingową. W późniejszych latach film był pokazywany na innych festiwalach, w tym na FILMEX 82 w Los Angeles. Mimo ogromnego rozgłosu, wiele pokazów zakończyło się niepowodzeniem. Fred Patten uważał, że przyczyną tego stanu rzeczy było to, że film był „tylko” animowany. W 2008 roku film wydano na Blu-Ray. W 2014 roku Lupin powrócił do japońskich kin, w zremasterowanej cyfrowej wersji HD. Film można było później zakupić indywidualnie lub jako część kolekcji "The Collected Works of Hayao Miyazaki" zawierającej wszystkie filmy Miyazakiego. W 2019 roku VAP wydał wersję 4K UHD.
W Ameryce film trafił do kin 3 kwietnia 1991 roku, a na sprzęt domowy – w październiku 1992 roku. 25 kwietnia 2000 r. pojawiło się kolejne wydanie z nowym dubbingiem, bliższym oryginalnemu. 29 sierpnia 2006 roku wydano edycję specjalną na DVD. W 2015 r. film ponownie wydano na DVD i Blu-Ray w wersji rozszerzonej zawierającej m.in. wersję dubbingową dla najmłodszych czy notatki dotyczące procesu tłumaczenia. 
W Wielkiej Brytanii film wydano 10 czerwca 1996 roku. W 2012 r. film można było zakupić na DVD i Blu-ray.
W Polsce film można obejrzeć od 15 maja 2018 r. na platformie Netflix. Nie istnieje oficjalny polski dubbing, napisy powstały na bazie amerykańskiej edycji specjalnej z 2006 roku.
Ścieżka dźwiękowa.
Muzyka do filmu została skomponowana przez głównego kompozytora serii - Yuji Ohno. Zawiera w sobie elementy jazzowe, romansowe i muzykę orkiestrową. Jeden z utworów to wariacja na temat motywu telewizyjnego Lupina III. Wykonanie przypadło zespołowi You &amp; The Explosion Band, który pracował również przy drugiej serii anime. Główna piosenka „Fire Treasure” została wykonana przez Bobby'ego (właśc. Toshie Kihara) i została wydana jako singiel LP. Pierwsze wydanie ścieżki dźwiękowej nosiło tytuł "Lupin the 3rd The Castle of Cagliostro Original Soundtrack BGM Collection" i zawierało rozszerzone wersje wybranych singli. Pierwotnie wydany jako winyl i kaseta (w 1983 r.), w 1985 r. wydano go na CD z kolejnymi dodatkami. W 2003 r. ścieżkę dźwiękową wydano ponownie pod tytułem "Lupin the 3rd: The Castle of Cagliostro – Music File." Zawierała ona 13 nowych singli.
Odbiór.
Film w japońskich kinach zarobił 610 milionów jenów. W 2007 i 2017 roku odbyły się zagraniczne pokazy (m. in. we Włoszech i Stanach Zjednoczonych), dzięki którym film zarobił 295,200 dolarów brutto.
Chociaż film nie był sukcesem kasowym, zyskał popularność. Na portalu Rotten Tomatoes na 21 opinii 95% z nich jest pozytywna, a widownia przyznała ocenę na poziomie 88%. Portal Metacritic zebrał siedem recenzji krytyków, a średnia ocen filmu to 72 na 100. Oceny użytkowników przyniosły ocenę na poziomie 8.1. Na polskim portalu Filmweb film oceniany jest na 7.3 na 10.
Chociaż sam Steven Spielberg uważał, że "Zamek Cagliostro" jest jednym z najlepszych filmów wszech czasów, fani Lupina III zarzucali ekranizacji Miyazakiego to, że bohater nie jest „prawdziwym” Lupinem. Pierwowzór jest bezwzględnym kryminalistą, gdy bohater filmu wydaje się być bardziej nieudolny. Sam Monkey Punch (autor mangi) stwierdził, że film jest doskonały, jednak to nie jest „jego” Lupin.
W 1980 roku film wygrał nagrodę Ōfuji Noburō Award na festiwalu filmowym Mainichi Film Awards. W styczniu 2001 roku japoński magazyn Animage przyznał mu dziewiąte miejsce w plebiscycie na najlepsze produkcje anime wszech czasów. W maju 2001 roku "Zamek Cagliostro" był najlepiej sprzedającym się filmem na DVD. W czerwcu tego samego roku był na miejscu trzecim. Japońska Agencja ds. Kultury Umieściła go na piątym miejscu listy najlepszych anime. W 2009 roku magazyn Kinema Junpo uznał film za „Najlepszy japoński film animowany wszech czasów”. W 2020 roku Screen Rant uznało, że jest to najlepszy film nakręcony przez Miyazakiego, a CBR.com ogłosiło, że to najlepszy film o Lupinie.
Ciekawostki.
W dubbingu z 1992 r., ze względu na prawa autorskie, Lupin jest określany jako „Wolf” (wilk).
W dubbingu z 1992 r. Inspektor Zenigata przedstawia się jako inspektor Keibu Zenigata. Jest to błąd ponieważ Keibu nie jest imieniem, a japońskim słowem oznaczającym inspektor.

</doc>
<doc id="2051281" url="https://pl.wikipedia.org/wiki?curid=2051281" title="Agulo">
Agulo

Agulo - gmina położona na północnym wybrzeżu wyspy La Gomera, w prowincji Santa Cruz de Tenerife na Wyspach Kanaryjskich. 
Statystyka.
Populacja gminy liczy 1221 osób (ISTAC, 2003), gęstość zaludnienia 47.6 osoby/km2, całkowita powierzchnia 25.65 km 2.

</doc>
<doc id="2051285" url="https://pl.wikipedia.org/wiki?curid=2051285" title="Blue (film 2009)">
Blue (film 2009)

Blue (hindi ब्लू tj. "Niebieski") – bollywoodzka komedia kryminalna z 2009 roku. W rolach głównych Akshay Kumar, Sanjay Dutt, Lara Dutta i Zayed Khan. Reżyseria debiutant Anthony D’Souza - Muzyka - A.R. Rahman. W filmie występuje w piosence Kylie Minogue.
Fabuła.
Dwóch braci: Sameer, który woli, by mówić do niego Sam oraz Sagar nie widziało się od 5 lat. Sam zbuntowawszy się przeciwko starszemu brat wyjechał do Bangkoku, by żyć na własny rachunek. Zarabia zakładami, w których ryzykuje życiem w nielegalnych wyścigach motocyklowych i przyjmuje dwuznaczne prace bez pytania, o co chodzi, szczególnie, gdy pośrednikiem jest piękna dziewczyna. Jednak to ostatnie zlecenie może go kosztować życie i ścigany przez groźnych przestępców Sam szuka schronienia na wyspach Bahama u żyjącego z połowów brata. Osaczony długami u gangsterów próbuje namówić Sagara, by ten zaryzykował wyprawę do zatopionego statku, który kryje w sobie skarb, który po 1947 roku Brytyjczycy zdecydowali się oddać Indiom. Wspiera go w tych planach przyjaciel Sagara, Aarav Malhotra. Prześladowany jednak koszmarnymi wspomnieniami z przeszłości, leczący się z nich w szczęśliwym małżeństwie z Moną, Sagar nie chce podjąć się niebezpiecznego zadania. Pewnego dnia, gdy na wyspie pojawia się zagrażający życiu Sama gangster Gulshan, cała trójka zostaje zmuszona podjąć ryzyko podwodnej wyprawy...
Obsada.
Opracowano na podstawie materiału źródłowego.

</doc>
<doc id="2051286" url="https://pl.wikipedia.org/wiki?curid=2051286" title="Most Dworcowy">
Most Dworcowy



</doc>
<doc id="2051287" url="https://pl.wikipedia.org/wiki?curid=2051287" title="Scalops breweri">
Scalops breweri



</doc>
<doc id="2051288" url="https://pl.wikipedia.org/wiki?curid=2051288" title="Tom Erikson">
Tom Erikson

Tom Erikson (ur. 6 lipca 1964) − amerykański zapaśnik, zawodnik mieszanych sztuk walki (MMA) i K-1 wagi superciężkiej.
Sportowa kariera.
Zapasy.
Podczas studiów z sukcesami trenował zapasy. W trakcie nauki w college'u, był dwukrotnie mistrzem NJCAA (1984, 1985). Następnie przez dwa lata reprezentował barwy Oklahoma State University w NCAA Division I. 
W 1997 roku został mistrzem USA w zapasach w stylu wolnym w kategorii 130 kg. W tym samym roku zajął czwarte miejsce na mistrzostwach świata w Krasnojarsku. Pierwszy w Pucharu Świata w 1992 i drugi w 1998 roku.
Mieszane sztuki walki.
Profesjonalną karierę MMA rozpoczął w listopadzie 1996 roku, gdy wystartował w 8-osobowym turnieju Martial Arts Reality Superfighting (MARS). Reguły walki były zbliżone do vale tudo, m.in. nie było limitu wagi ani podziału na rundy. Dwóch pierwszych rywali pokonał przed czasem, awansując do finału, w którym zmierzył się z mistrzem brazylijskiego jiu-jitsu, Murilo Bustamante. Mimo zdecydowanej przewagi wzrostu, wagi (niemal 50 kg) i siły Erikson nie był w stanie znokautować ani poddać Brazylijczyka i po 40 minutach boju sędziowie ogłosili remis.
W czerwcu 1997 roku wystartował w 4-osobowym turnieju Brazil Open' 97. W półfinale pokonał przez techniczny nokaut miejscowego zawodnika, aby w walce o tytuł zmierzyć się z innym utytułowanym amerykańskim zapaśnikiem, Kevinem Randlemanem. Erikson znokautował go w 71 sekund ciosem podbródkowym. Niecałe pół roku później zadebiutował w Japonii podczas zawodów Vale Tudo Japan 1997, gdy równie szybko pokonał Holendra Eda de Kruijfa (TKO w 37. sekundzie).
Przez następne dwa lata Erikson nie walczył, zajmując się trenowaniem zapaśników w Purdue University. Do MMA powrócił w listopadzie 1999 roku, gdy podpisał kontrakt z japońską organizacją PRIDE FC. W debiucie na gali "PRIDE 8" pokonał przez jednogłośną decyzję Gary'ego Goodridge'a. Rok później doznał swej pierwszej porażki w profesjonalnej karierze, gdy podczas "PRIDE 11" poddał się Heathowi Herringowi na skutek duszenia zza pleców. W ciągu dwóch następnych lat stoczył jedynie dwie walki − obie wygrane przez poddanie, w tym z Mattem Skeltonem. W starciu z nim ("PRIDE 17") Erikson wykorzystał nietypowe duszenie z dosiadu, gniotąc jedną ręką krtań Skeltona. Technika ta została po walce zabroniona w regulaminie organizacji.
Mimo że legitymował się bilansem walk 9-1-1 i był uznawany ówcześnie za jeden z najbardziej obiecujących talentów w MMA, walczył rzadko, gdyż promotorzy mieli nieustanne problemy z zakontraktowaniem mu przeciwników. Jego umiejętności zapaśnicze, mocny cios i warunki fizyczne odstraszały wielu potencjalnych rywali. Zniechęcony Erikson postanowił podpisać kontrakt z K-1 i spróbować swych sił w kick-boxingu.
Starty w MMA wznowił dopiero w 2005 roku, gdy na gali "PRIDE 29" został pokonany przez Fabricio Werduma przez duszenie zza pleców. Ponad 40-letni już Erikson stoczył potem jeszcze tylko dwie walki − z Antonio Silvą (2006) i Alexandru Lungu (2008) − obie przegrane przed czasem.
K-1.
Erikson zadebiutował w K-1 22 września 2002 roku podczas GP Japonii. Będąc typowym zapaśnikiem, dysponował skromnymi umiejętnościami bokserskimi i jeszcze bardziej ograniczonym arsenałem technik nożnych. Pomimo to organizacja K-1 wyznaczyła na jego pierwszego rywala Mike'a Bernardo − jednego z czołowych zawodników w tej formule walki, będącego również byłym mistrzem świata WBF w boksie. Erikson zaskoczył faworyzowanego przeciwnika, przypuszczając na niego od pierwszego gongu chaotyczny atak. Efektem tego były dwa szybkie nokdauny reprezentanta RPA. Bernardo zdołał jednak opanować kryzys i znokautował Amerykanina na 30 sekund przed końcem pierwszej rundy. W swoich dwóch kolejnych walkach Erikson również zmierzył się z doświadczonymi bokserami. Najpierw w kwietniu 2003 roku został znokautowany przez Hiromiego Amadę, a niecały rok później ten sam los spotkał go z rąk Shannona Briggsa. Jedyne zwycięstwo w K-1 odniósł w czerwcu 2004 roku, podczas World GP w Nagoi, gdy znokautował w 55 sekund Jana Nortje.
Osiągnięcia.
Mieszane sztuki walki:
Zapasy:

</doc>
<doc id="2051291" url="https://pl.wikipedia.org/wiki?curid=2051291" title="Most Teatralny">
Most Teatralny



</doc>
<doc id="2051292" url="https://pl.wikipedia.org/wiki?curid=2051292" title="Ulica Północna w Lublinie">
Ulica Północna w Lublinie

Ulica Północna - ulica w Lublinie o łącznej długości 3,7 km. Leży równolegle do lubelskiej Alei Solidarności, po stronie północnej. Ulica jest jednojezdniowa i posiada po jednym pasie w każdą stronę. Składa się z dwóch części nie mających bezpośredniego połączenia. Część wschodnia ciągnie się od skrzyżowania ulic: Kazimierza Jaczewskiego, Bolesława Prusa i Mieczysława Biernackiego do skrzyżowania z ul. Bolesława Ducha. Część zachodnia (do 1991 r. nosząca imię Pawła Findera) od ul. Bolesława Ducha do skrzyżowania z ul. Zdrojową w pobliżu Ogrodu Botanicznego UMCS. Przy ulicy Północnej położone są między innymi: Instytut Medycyny Wsi im. Witolda Chodźki, Komenda Miejska Policji, hotel "Hampton", hotel "Locomotiva", hotel "Royal Botanic" i stacja paliw.
Początek numeracji ulicy: 51.25558N, 22.56366W, koniec: 51.26171N, 22.51781W
Pochodzenie nazwy.
Nazwa ulicy pochodzi od położenia - kiedyś była najbardziej na północ położoną ulicą w mieście.
Komunikacja miejska.
Ulicą kursują następujące linie autobusowe MPK Lublin:

</doc>
<doc id="2051295" url="https://pl.wikipedia.org/wiki?curid=2051295" title="Udupi (dystrykt)">
Udupi (dystrykt)

Dystrykt Udupi (język tulu i kannada: ಉಡುಪಿ ಜಿಲ್ಲೆ) - dystrykt w indyjskim stanie Karnataka, stworzony w 1997 roku przez wydzielenie go z dystryktu Dakszina Kannada. Stolicą dystryktu jest miasto Udupi. Podstawowym językiem mieszkańców jest język tulu. Dystrykty Udupi i Dakszina Kannada tworzą razem kulturowy region zwany Tulu Nadu.

</doc>
<doc id="2051299" url="https://pl.wikipedia.org/wiki?curid=2051299" title="Vallehermoso, Santa Cruz de Tenerife">
Vallehermoso, Santa Cruz de Tenerife

Vallehermoso - gmina położona w południowo-zachodniej i północno-zachodniej części wyspy La Gomera, w prowincji Santa Cruz de Tenerife, na Wyspach Kanaryjskich. Jej stolicą jest miasto Vallehermoso znajdujące się na północnym wybrzeżu. Przez miasto przebiega główna droga okrążająca wyspę.
Statystyka.
Populacja wynosi 3141 osób (ISTAC, 2005), przy gęstości zaludnienia 47.6 osoby/km2, a całkowita powierzchnia 109.11 km2. Vallehermoso jest drugą co do wielkości gminą na wyspie.

</doc>
<doc id="2051301" url="https://pl.wikipedia.org/wiki?curid=2051301" title="Most Chrobrego">
Most Chrobrego



</doc>
<doc id="2051304" url="https://pl.wikipedia.org/wiki?curid=2051304" title="Międzynarodowa Federacja Jeździecka">
Międzynarodowa Federacja Jeździecka

Międzynarodowa Federacja Jeździecka (ang. "International Federation for Equestrian Sports", fr. "Fédération Équestre Internationale", FEI) – międzynarodowa organizacja powstała w 1921 roku, zajmującą się sportem jeździeckim. Jej podstawowym celem jest wspieranie rozwoju światowego sportu jeździeckiego poprzez promocję i regulowanie zawodów w tradycyjnych dyscyplinach jeździeckich oraz pilnowanie humanitarnego obchodzenia się z końmi. 
Obecnie FEI wspiera następujące dyscypliny:
Zarząd FEI ma siedzibę w Lozannie w Szwajcarii.

</doc>
<doc id="2051307" url="https://pl.wikipedia.org/wiki?curid=2051307" title="Kroniki Imaginarium Geographica">
Kroniki Imaginarium Geographica

Kroniki Imaginarium Geographica – seria książek fantasy autorstwa Jamesa A. Owena.
Fabuła.
Seria opowiada o przygodach trójki przyjaciół – Johna (J.R.R. Tolkien), Jacka (Clive Staples Lewis) i Charlesa (Charles Williams). Bohaterowie są opiekunami tajemniczego atlasu o nazwie Imaginarium Geographica. Atlas zawiera mapy wysp znajdujących się w świecie zwanym Archipelagiem Snów. W ich przygodach pomaga im ich poprzednik Bert, zwany Obieżyświatem (H.G. Wells), Juliusz Verne, Edgar Allan Poe oraz wielu innych.
Akcja pierwszego tomu rozpoczyna się w 1917 roku podczas I wojny światowej w Londynie. Przeciwnikiem bohaterów jest Zimowy Król – Mordred, który pod koniec pierwszej części zostaje wrzucony w otchłań na krawędzi Archipelagu, co wiąże się z bliskim końcem wojny w 1918.
W tomie drugim i czwartym wrogiem bohaterów staje się cień Mordreda. Akcja drugiego tomu jest osadzona w 1928, a czwartego – w 1936. Pod koniec czwartego tomu cień Mordreda zostaje zniszczony.
Akcja tomu trzeciego ma miejsce w roku 1931. Wrogiem Opiekunów znów jest Mordred – lecz w innym czasie. Jak się okazuje, brat bliźniak Mordreda i autor atlasu Imaginarium Geographica (Kartograf) był gorszy od brata i to przez niego Mordred stał się zły. Za swoje przewinienia trafił do Wieży Czasu.
Akcja tomu piątego dzieje się w roku 1945, tuż po śmierci Charlesa w maju 1945. W tym tomie Madoc – Mordred okazuje się tajemniczym Uczniem smoka Samarantha i twórcą jednego ze smoczych statków – Czarnego Smoka. Wrogami sprzymierzonych Opiekunów i Imperialnego Towarzystwa Kartograficznego stają się pradawne cienie – Echtroi, a nowymi sprzymierzeńcami – Sekretarianie.
Książki.
Jak do tej pory ukazały się w Polsce:
Kolejne tomy noszą nazwy: "The Dragons of Winter" (2012) i "The First Dragon" (2013).
W Polsce książki tej serii zostały wydane przez wydawnictwo Nasza Księgarnia, a tłumaczenie wszystkich tomów zostało wykonane przez Maciejkę Mazan. Ilustracje we wszystkich tomach pochodzą od autora serii – Jamesa Owena.

</doc>
<doc id="2051308" url="https://pl.wikipedia.org/wiki?curid=2051308" title="FEI">
FEI



</doc>
<doc id="2051313" url="https://pl.wikipedia.org/wiki?curid=2051313" title="Światowy Rok Fizyki">
Światowy Rok Fizyki



</doc>
<doc id="2051316" url="https://pl.wikipedia.org/wiki?curid=2051316" title="Wydział Socjologii Uniwersytetu Warszawskiego">
Wydział Socjologii Uniwersytetu Warszawskiego

Wydział Socjologii Uniwersytetu Warszawskiego – wydział Uniwersytetu Warszawskiego kształcący w trybie dziennym na kierunku socjologia. Siedziba Wydziału znajduje się w budynku przy ul. Karowej 18.
Wydział Socjologii powstał w 2020 (wcześniej był to Wydział Filozofii i Socjologii). Jest jednym z najważniejszych w Polsce ośrodków kształcenia i badań w zakresie socjologii. Pracownicy instytutu są autorami lub współautorami licznych publikacji z wielu dziedzin socjologii, w tym podstawowych podręczników z zakresu antropologii, metodologii i statystyki, historii myśli socjologicznej i współczesnych teorii socjologicznych czy socjologii systematycznej.
Kierunki kształcenia.
Dostępne kierunki:
Władze Wydziału.
W kadencji 2020–2024:

</doc>
<doc id="2051319" url="https://pl.wikipedia.org/wiki?curid=2051319" title="Gegowie">
Gegowie

Gegowie – jedna z dwóch największych (obok Tosków) albańskich grup etnicznych, zamieszkujących obszar Kosowa, południowej Czarnogóry, zachodniej Macedonii Północnej i Albanii na północ od rzeki Shkumbin. Posługuje się dialektem gegijskim języka albańskiego (gegërishtja). Społeczność gegijska jest dwuwyznaniowa – większość wyznaje islam, grupę mniejszościową stanowią katolicy. Albański działacz narodowy i pisarz Pashko Vasa w XIX w. pisał o pochodzeniu nazwy Gegów, wywodząc je od słów: Gjiant, Gegant, Gigand, oznaczających olbrzymów. Nawiązywał też do słów Homera, który w "Iliadzie" pisał, że ziemia za Górami Akrokeraunijskimi jest zamieszkana przez olbrzymów.
Constantin Chekrezi opisywał Gegów jako bałkańskich Cyklopów, uznając ich za najwyższych mieszkańców Bałkanów w odróżnieniu od Tosków, którzy nie odznaczali się tak imponującym wzrostem.
W opinii Thomasa Gordona charakterystyczną cechą Gegów było noszenie czerwono-zielonych kaftanów. O stroju gegijskim pisał także podróżnik i geograf Henry Fanshawe Tozer. Wyróżniał charakterystyczne elementy gegijskiego stroju męskiego, za które uważał czerwone kamizelki i krótkie białe spodnie. W 1871 Zef Jubani zebrał i wydał w Trieście pierwszy zbiór tekstów folkloru Gegów.
W okresie rządów osmańskich Gegowie, zamieszkujący niedostępne tereny północnej Albanii, zachowywali daleko idącą niezależność wobec Imperium Osmańskiego, a także klanową strukturę społeczeństwa. Ich życie codzienne regulowały zasady prawa zwyczajowego. Większość Gegów utrzymywała się z pasterstwa i uprawy roli. Polityka centralizacji państwa osmańskiego i wprowadzenia stałych podatków na obszarach gegijskich powodowała, że stali się oni siłą napędową antyosmańskich wystąpień ludności albańskiej w XIX w. Do zakończenia II wojny światowej Gegowie dominowali w albańskiej elicie politycznej. W czasie II wojny światowej uznawani przez Niemców za rasę aryjską, byli rekrutowani do 21 Dywizji Górskiej SS Skanderbeg. 
Po przejęciu władzy przez komunistów rolę dominującą zdobyli pochodzący z południowej Albanii – Toskowie. Po śmierci Envera Hodży jego miejsce zajął wywodzący się z Gegów – Ramiz Alia. Z jego inicjatywy we władzach partii pojawili się przedstawiciele młodej generacji polityków pochodzących z północnej części kraju. Po obaleniu systemu komunistycznego politycy z północnej Albanii zdominowali nową elitę polityczną, aż do Rewolucji Piramidowej w 1997. Maria Koinova podkreśla poparcie Gegów dla Albańczyków w Kosowie, co odróżniało ich w latach 90. od Tosków.

</doc>
<doc id="2051321" url="https://pl.wikipedia.org/wiki?curid=2051321" title="Tuluva">
Tuluva

Tuluva (tulu: ತುಳುವೆ, l.mn. ತುಳುವೆರ್ "Tuluver") – grupa etniczna w zachodniej części indyjskiego stanu Karnataka, zwłaszcza w tzw. Tulu Nadu. Posługują się drawidyjskim językiem tulu. W przeszłości rządzili ogromnym imperium Widźajanagaru. Osobliwością Tuluva jest system dziedziczenia z wuja na siostrzeńca.

</doc>
<doc id="2051323" url="https://pl.wikipedia.org/wiki?curid=2051323" title="Naczynia przodujące">
Naczynia przodujące

Naczynia przodujące ("vasa previa")– stan, w którym naczynia płodu biegną w pobliżu lub nad wewnętrznym ujściem kanału szyjki macicy. Naczynia biegną w błonach płodowych (nie należą ani do sznura pępowinowego ani do łożyska) i mogą ulec rozerwaniu w momencie pęknięcia podtrzymujących je błon płodowych.
Naczynia przodujące mogą występować w przypadku błoniastego przyczepu pępowiny, istnienia dodatkowego płata łożyska (biegnąc od płata dodatkowego do głównej masy łożyska). Innymi czynnikami ryzyka jest ciąża wielopłodowa, stan po zapłodnieniu pozaustrojowym.
Naczynia przodujące należą do krążenia płodowego i w razie ich przerwania dochodzi do skrwawiania się płodu. W przypadku nierozpoznanych naczyń przodujących i rozpoczęcia porodu (lub przedwczesnego pęknięcia błon płodowych) dochodzi do zgonu płodu.
Diagnozę rzadko stawia się przed porodem. Metodą potwierdzającą istnienie naczyń przodujących jest badanie usg głowicą dopochwową z wykorzystaniem funkcji color- Doppler.

</doc>
<doc id="2051327" url="https://pl.wikipedia.org/wiki?curid=2051327" title="Kurbaan">
Kurbaan

Kurbaan (tj. "Poświęcony" (hindi: क़ुरबान, urdu: قربان)) – bollywoodzki thriller z 2008 roku wyreżyserowany przez debiutanta Ranzila Sivę, scenarzysty ("Rang De Basanti", "Aks", "Luck"). W rolach głównych Kareena Kapoor, Saif Ali Khan. W drugoplanowych Vivek Oberoi, Om Puri, Dia Mirza, Kirron Kher, Kulbhushan Kharbanda. Zdjęcia Hemant Chaturvedi ("Positive", "Company"). Muzyka duet braci Salim-Suleiman ("Krrish", "Dhoom", "Ab Tak Chhappan") "15 Park Avenue"). Dialogi: Niranjan Iyengar ("Kal Ho Naa Ho", "Wake Up Sid","Fashion", "Paap"). Akcja filmu rozgrywa się w Nowym Jorku w środowisku muzułmańskich terrorystów.
Fabuła.
Avantika Ahuja (Kareena Kapoor), hinduska żyjąca w Ameryce gościnnie prowadzi cykl zajęć z psychologii w delhijskim college'u. Nowo zatrudniony wykładowca, Ehsaan Khan (Saif Ali Khan) wzbudziwszy antypatię podczas pierwszego spotkania z czasem oczarowuje Avantikę. Mimo wątpliwości ojca (Aakash Khurana) niezbyt zachwyconego zięciem – muzułmaninem zakochani decydują się na ślub. Ehsaan gotów jest nawet wyjechać za swoją żoną do Nowego Jorku. W Nowym Jorku cieszą się sobą szczęśliwi. Ehsaan zaczyna na uczelni wykładać wpływ islamu w nowoczesnym świecie Zachodu. Avantika zachodzi w ciążę. Jednak szczęście odwraca się od zakochanej pary w chwili, gdy Avantika próbuje wystąpić w obronie bitej żony muzułmanina z sąsiedztwa. Jej życiu zaczyna grozić niebezpieczeństwo, gdy wychodzi na jaw, że podsłuchała rozmowę na temat planowanego wybuchu bomby w samolocie. Podczas tego wybuchu ginie narzeczona (Diya Mirza) dziennikarza Riyaza Masooda (Vivek Oberoi). Zrozpaczony Riyaz na własną rękę szuka zemsty na terrorystach. W tym celu wykorzystując swoje muzułmańskie pochodzenie próbuje pozyskać ich zaufanie.

</doc>
<doc id="2051328" url="https://pl.wikipedia.org/wiki?curid=2051328" title="Randers HK">
Randers HK

Randers HK (pełna nazwa: Randers Håndbold Klub A/S), duński klub piłki ręcznej kobiet, powstały w 1996 r. z bazą w Randers. Obecnie występuje w rozgrywkach GuldBageren Ligaen.
Największy sukces klub odniósł w sezonie 2011/12, zdobywając mistrzostwo Danii.

</doc>
<doc id="2051329" url="https://pl.wikipedia.org/wiki?curid=2051329" title="Takashi Matsuoka">
Takashi Matsuoka

Takashi Matsuoka (ur. 10 stycznia 1947 w Japonii) – pisarz pierwszego pokolenia japońsko-amerykańskiego, dorastał w USA. 
Obecnie mieszka w Honolulu, na Hawajach. Pracował w buddyjskiej świątyni zen, zanim stał się pełnoetetowym pisarzem. Jego książki o amerykańskich misjonarzach odwiedzających Japonię często są porównywane do "Shōguna" i innych dzieł brytyjskiego powieściopisarza historycznego Jamesa Clavella. 
Matsuoka był scenarzystą filmu "Blada krew" ("Pale Blood"; 1990).

</doc>
<doc id="2051330" url="https://pl.wikipedia.org/wiki?curid=2051330" title="Dudzik">
Dudzik



</doc>
<doc id="2051332" url="https://pl.wikipedia.org/wiki?curid=2051332" title="Borucki">
Borucki



</doc>
<doc id="2051333" url="https://pl.wikipedia.org/wiki?curid=2051333" title="Mathieu Montcourt">
Mathieu Montcourt

Mathieu Montcourt (ur. 4 marca 1985 w Paryżu, zm. 6 lipca 2009 w Boulogne-Billancourt) – francuski tenisista.
Karierę tenisową rozpoczął w roku 2002. W grze pojedynczej wygrał trzy turnieje rangi ATP Challenger Tour oraz trzy imprezy rangi ITF Men's Circuit. Najwyżej sklasyfikowany w rankingu singlistów był w czerwcu 2009 na 104. miejscu, natomiast w zestawieniu gry podwójnej pod koniec lipca 2007 zajmował 314. pozycję.
Dnia 6 lipca 2009 roku został znaleziony martwy przez swoją dziewczynę na zewnątrz swojego domu w Boulogne-Billancourt. Autopsja wykazała, że przyczyną śmierci Montcourta było nagłe zatrzymanie krążenia. Dnia 5 listopada 2009 roku kort nr 3 w kompleksie kortów im. Rolanda Garrosa w Paryżu, został nazwany jego imieniem.

</doc>
<doc id="2051337" url="https://pl.wikipedia.org/wiki?curid=2051337" title="Australia na Letnich Igrzyskach Olimpijskich 2000">
Australia na Letnich Igrzyskach Olimpijskich 2000

Australię na Letnich Igrzyskach Olimpijskich 2000 reprezentowało 632 zawodników, 349 mężczyzn i 283 kobiety.

</doc>
<doc id="2051338" url="https://pl.wikipedia.org/wiki?curid=2051338" title="Adriaen van de Venne">
Adriaen van de Venne

Adriaen van de Venne (ur. 1589 w Delfcie, zm. 12 listopada 1662 w Hadze) – holenderski malarz, grafik, ilustrator i poeta.
Życiorys.
Wszechstronny artysta pochodzący z Delftu, był aktywny w Antwerpii, Middelburgu i Hadze, gdzie w 1625 wstąpił do gildii św. Łukasza. Początkowo malował i rysował sceny historyczne, portrety osobistości i alegorie. W połowie lat dwudziestych XVII wieku w jego twórczości nastąpił radykalny przełom, zaczął tworzyć tzw. grisaille, ograniczył paletę do odcieni szarości i brązów i skoncentrował się na tematyce rodzajowej. Przedstawiał najczęściej pospólstwo, chłopów, żebraków i ludzi z marginesu społecznego, często nawiązywał do przysłów i ludowych sentencji. W 1625 zilustrował "Houwelijck", moralizatorskie dzieło poety Jacoba Catsa, który był jego przyjacielem.
Adriaen van de Venne osiągnął za życia znaczny sukces artystyczny i społeczny, od 1637 był dziekanem gildii św. Łukasza w Hadze, był członkiem założycielem "Confrerie Pictura", stowarzyszenia zrzeszającego artystów. Uzyskał również tytuł oficjalnego malarza Dynastii orańskiej.
Największe zbiory prac van de Venne posiada Rijksmuseum w Amsterdamie. W Muzeum Narodowym w Warszawie znajduje się kilka obrazów malarza, m.in. "Zabawa chłopska" i "Scena na targu". Dwa inne o niepewnej atrybucji były również przypisywane temu artyście.

</doc>
<doc id="2051339" url="https://pl.wikipedia.org/wiki?curid=2051339" title="Vejen EH">
Vejen EH

Vejen EH (pełna nazwa: Vejen Elite Håndbold), duński klub piłki ręcznej kobiet, powstały w 2005 r. z bazą w Koldingu. Obecnie występuje w rozgrywkach GuldBageren Ligaen. Do 2013 klub nosił nazwę KIF Vejen. W lipcu 2013 dyrektor klubu Henrik Schmidt-Ebbesen zaprezentował nowe logo drużyny.

</doc>
<doc id="2051340" url="https://pl.wikipedia.org/wiki?curid=2051340" title="(113001) 2002 RT38">
(113001) 2002 RT38

(113001) 2002 RT38 – planetoida z pasa głównego. Odkryto ją 5 września 2002 w ramach programu LINEAR.
(113001) 2002 RT38 krąży wokół Słońca z okresem 4 lat i 105 dni po lekko spłaszczonej orbicie (mimośród ok. 0,08). Jej odległość maksymalna wynosi ok. 2,84 j.a., a minimalna 2,44 j.a.

</doc>
<doc id="2051341" url="https://pl.wikipedia.org/wiki?curid=2051341" title="RTON Góra Parkowa">
RTON Góra Parkowa

RTON Góra Parkowa, Radiowo-Telewizyjny Ośrodek Nadawczy – wieża o wysokości 88 m. Znajduje się w Kudowie-Zdroju, usytuowana jest na Górze Parkowej.
Ośrodek nadaje nie tylko programy telewizyjne i radiowe, ale także zapewnia zasięg sieci telekomunikacyjnych (GSM i UMTS).
Wieża ta jest głównym obiektem nadawczym dla Kudowy-Zdroju i pobliskich miejscowości w promieniu 5-15 km.
Nienadawane analogowe programy telewizyjne.
Programy telewizji analogowej wyłączone 22 kwietnia 2013 r.

</doc>
<doc id="2051345" url="https://pl.wikipedia.org/wiki?curid=2051345" title="102 Pułk Piechoty">
102 Pułk Piechoty

Austro-węgierskie pułki piechoty:
Niemieckie pułki piechoty:
Rosyjskie pułki piechoty:

</doc>
<doc id="2051349" url="https://pl.wikipedia.org/wiki?curid=2051349" title="Parafia Matki Bożej Królowej Polski w Rudzienicach">
Parafia Matki Bożej Królowej Polski w Rudzienicach

Parafia Matki Bożej Królowej Polski w Rudzienicach – parafia rzymskokatolicka w diecezji elbląskiej. Erygowana w 1350 roku, reerygowana 22 września 1952 roku przez warmińskiego administratora apostolskiego warmińskiego wikariusza kapitulnego Wojciecha Zinka.
Na obszarze parafii leżą miejscowości: Rudzienice, Gromoty, Kałduny, Mątyki, Tynwałd. Tereny te znajdują się w gminie Iława w powiecie iławskim w województwie warmińsko-mazurskim.
Kościół parafialny w Rudzienicach został wybudowany w latach 1857-1860.

</doc>
<doc id="2051351" url="https://pl.wikipedia.org/wiki?curid=2051351" title="Saajan">
Saajan

Saajan (hindi: साजन, urdu: ساجن) – bollywoodzki dramat miłosny z 1991 roku wyreżyserowany przez Lawrence’a D’Souzę. W rolach głównych Sanjay Dutt, Madhuri Dixit i Salman Khan. Trójkąt miłosny w relacji braterskiej z motywem z "Cyrano de Bergerac".
Fabuła.
Aman od dziecka musi mierzyć się z bezsilnością i samotnością. Okulawiony, wyśmiewany przez rówieśników sierota znalazł obrońcę w pogodnym, ufnym Akashu. Rodzice Akasha widząc przyjaźń łączącą chłopców adoptują Amana. Gdy chłopcy dorastają, spokojny, wrażliwy i odpowiedzialny Aman (Sanjay Dutt) staje się dumą rodziców. Akash (Salman Khan), kochany i rozpieszczany żyje wciąż wypatrując kolejnej dziewczyny, z którą może flirtować, którą może przytulać. Mimo to swoją promiennością zawsze potrafi rozbroić rodziców i Amana. Kalectwo uczyniło Amana kimś, kto mimo miłości rodziców i brata, ma w sobie ból oddzielenia od innych ludzi, doświadcza samotności. Przelewa swoje doświadczenia na papier w tajemnicy przed wszystkimi wydając wiersze. Pod pseudonimem Sagar. Jego poezja zdobywa serce wrażliwej, młodziutkiej właścicielki księgarni w Ooty. Piszą do siebie coraz bardziej płomienne listy. Jednak gdy Aman poznaje Pooję (Madhuri Dixit) osobiście, nie śmie wyjawić, że jest jej ukochanym Sagarem. Poświęca swoją miłość, gdy okazuje się, że lekkomyślny Akash pierwszy raz w życiu naprawdę kogoś pokochał. Aman podsuwa mu pomysł zdobycia serca Pooji – ma przedstawić się dziewczynie jako jej wytęskniony Sagar.

</doc>
<doc id="2051354" url="https://pl.wikipedia.org/wiki?curid=2051354" title="Parafia bł. Emiliana Kowcza w Ornecie">
Parafia bł. Emiliana Kowcza w Ornecie

Parafia błogosławionego Emiliana Kowcza w Ornecie – parafia greckokatolicka w Ornecie, w dekanacie elbląskim eparchii olsztyńsko-gdańskiej. Założona w 1995. Mieści się przy ulicy Młynarskiej.

</doc>
<doc id="2051355" url="https://pl.wikipedia.org/wiki?curid=2051355" title="Parafia św. Jana Nepomucena i Matki Bożej Różańcowej w Biskupcu">
Parafia św. Jana Nepomucena i Matki Bożej Różańcowej w Biskupcu

Parafia św. Jana Nepomucena i Matki Bożej Różańcowej w Biskupcu – parafia rzymskokatolicka w diecezji elbląskiej. Erygowana w 1325 roku, reerygowana w 1895 roku przez biskupa warmińskiego Andreasa Thiela. Do parafii należą miejscowości: Biskupiec, Fitowo i Słupnica. Tereny te znajdują się w gminie Biskupiec w powiecie nowomiejskim w województwie warmińsko-mazurskim.
Kościół parafialny w Biskupcu został wybudowany w latach 1892–1894 roku dla społeczności ewangelickiej. Po 1945 roku przekazany Kościołowi katolickiemu. W roku 2012 przeszedł remont (posadzka i ogrzewanie podłogowe).

</doc>
<doc id="2051360" url="https://pl.wikipedia.org/wiki?curid=2051360" title="Parafia św. Jerzego w Morągu">
Parafia św. Jerzego w Morągu

Parafia Świętego Jerzego w Morągu – parafia greckokatolicka w Morągu, w dekanacie elbląskim eparchii olsztyńsko-gdańskiej. Założona w 1992. Mieści się przy ulicy Dąbrowskiego.

</doc>
<doc id="2051361" url="https://pl.wikipedia.org/wiki?curid=2051361" title="Jakszagana">
Jakszagana

Jakszagana (język tulu / kannada: ಯಕ್ಷಗಾನ, trl. "yakṣagāna") - muzyczno-taneczna forma teatralna, popularna w zachodniej części indyjskiego stanu Karnataka, porównywana niekiedy do opery. Aktorzy występują w wymyślnych kostiumach i fryzurach. Tradycyjne przedstawienie trwało przez całą noc. Tematem są opowieści zaczerpnięte ze starożytnych eposów i puran.

</doc>
<doc id="2051363" url="https://pl.wikipedia.org/wiki?curid=2051363" title="Parafia Najświętszego Serca Pana Jezusa w Karasiu">
Parafia Najświętszego Serca Pana Jezusa w Karasiu

Parafia Najświętszego Serca Pana Jezusa w Karasiu – parafia rzymskokatolicka w diecezji elbląskiej. Erygowana w 1 lipca 1997 roku przez biskupa elbląskiego Andrzeja Śliwińskiego.
Na obszarze parafii leżą miejscowości: Karaś, Stradomno, Wikielec, Radomek, Szeplerzyzna. Tereny te znajdują się w gminie Iława w powiecie iławskim w województwie warmińsko-mazurskim.
Kościół parafialny w Karasiu został wybudowany w latach 1982-1990.

</doc>
<doc id="2051369" url="https://pl.wikipedia.org/wiki?curid=2051369" title="Międzynarodowy Rok Fizyki">
Międzynarodowy Rok Fizyki



</doc>
<doc id="2051371" url="https://pl.wikipedia.org/wiki?curid=2051371" title="Taurus">
Taurus



</doc>
<doc id="2051373" url="https://pl.wikipedia.org/wiki?curid=2051373" title="Val-des-Sources">
Val-des-Sources

Val-des-Sources (do 2020 "Asbestos") – miasto w Kanadzie, w prowincji Quebec, w regionie Estrie i MRC Les Sources. Dzisiejszy krajobraz miasta został ukształtowany w wyniku odkrycia w XIX wieku sporych złóż azbestu. Mine Jeffrey jest jedną z największych kopalni azbestu na świecie.
Od początku swojego istnienia miejscowość nosiła nazwę "Asbestos", od angielskiego słowa oznaczającego azbest. Nazwa związana była z odkryciem w 1879 olbrzymich złóż azbestu, eksploatowanych od 1881 przez firmę Canadian Johns-Manville. W 1884 powstał urząd pocztowy, a następnie w 1899 oficjalnie ustanowioną wieś o nazwie "Asbestos", podniesioną do rangi miasta w 1937. W 2006 r. burmistrz miasta zaproponował zmianę miasta, jednak wniosek został odrzucony wówczas w lokalnym referendum. W związku wynikami badań dowodzącymi szkodliwego wpływu azbestu na zdrowie, popyt na minerał zaczął znacząco maleć. Doprowadziło to do strat finansowych i ostatecznie zamknięcia kopalni w 2012. Chcąc zmienić swój wizerunek i odciąć się od negatywnych skojarzeń z azbestem, miasto zorganizowało w 2020 roku ponownie referendum nad zmianą nazwy. W wyniki referendum dokonano 2 stycznia 2021 oficjalnej zmiany nazwy miasta na Val-des-Sources (fr. "Dolina Źródeł").
Liczba mieszkańców Val-des-Sources wynosi 6 819. Język francuski jest językiem ojczystym dla 97,0%, angielski dla 1,2% mieszkańców (2006). W mieście rozwinął się przemysł chemiczny, włókienniczy oraz drzewny.

</doc>
<doc id="2051375" url="https://pl.wikipedia.org/wiki?curid=2051375" title="Hu Angang">
Hu Angang

Hu Angang (ur. 27 kwietnia 1953) – chiński ekonomista, profesor wielu uczelni (w tym Uniwersytetu Keiō w Tokio i Uniwersytetu Harvarda).
Kształcił się między innymi na Uniwersytecie Naukowo-Technicznym w Pekinie (Politechnice Pekińskiej) i Uniwersytecie Yale. Obecnie pełni funkcję dyrektora Centrum Studiów Chińskich w Szkole Spraw Publicznych i Zarządzania na Uniwersytecie Tsinghua. 
Jest laureatem wielu prestiżowych nagród i wyróżnień.

</doc>
<doc id="2051377" url="https://pl.wikipedia.org/wiki?curid=2051377" title="Parafia Narodzenia św. Jana Chrzciciela w Elblągu">
Parafia Narodzenia św. Jana Chrzciciela w Elblągu

Parafia Narodzenia Świętego Jana Chrzciciela w Elblągu – parafia greckokatolicka w Elblągu, w dekanacie elbląskim eparchii olsztyńsko-gdańskiej. Założona w 1959 roku. Mieści się przy ulicy R. Traugutta.

</doc>
<doc id="2051378" url="https://pl.wikipedia.org/wiki?curid=2051378" title="Diecezja kurlandzka">
Diecezja kurlandzka



</doc>
<doc id="2051379" url="https://pl.wikipedia.org/wiki?curid=2051379" title="Parafia Matki Bożej Częstochowskiej w Lasecznie">
Parafia Matki Bożej Częstochowskiej w Lasecznie

Parafia Matki Bożej Częstochowskiej w Lasecznie – parafia rzymskokatolicka w diecezji elbląskiej. Erygowana ok. 1312 roku, reerygowana w 26 kwietnia 1972 roku przez warmińskiego administratora apostolskiego Józefa Drzazgę.
Na obszarze parafii leżą miejscowości: Laseczno, Mózgowo, Jędrychowo, Gulb, Nejdyki, Skarszewo, Trupel. Tereny te znajdują się w gminie Iława w powiecie iławskim w województwie warmińsko-mazurskim.
Kościół parafialny w Lasecznie został wybudowany ok. 1750 roku dla społeczności ewangelickiej. Po 1945 roku przekazany Kościołowi katolickiemu.

</doc>
<doc id="2051380" url="https://pl.wikipedia.org/wiki?curid=2051380" title="Mark Strong">
Mark Strong

Mark Strong, właśc. Marco Giuseppe Salussolia (ur. 5 sierpnia 1963 w Londynie) – angielski aktor. Najbardziej kojarzony z rolami w filmach: "Sherlock Holmes", "RocknRolla", "Młoda Wiktoria", "W sieci kłamstw", "Gwiezdny pył", "Robin Hood" i "John Carter".
Życiorys.
Urodził się w Londynie jako syn Austriaczki Waltraud D. (z domu Schrempf) i Włocha Giuseppe’a A. Salussolii. Został wychowany w wierze rzymskokatolickiej. Mówi płynnie po niemiecku. Jego nazwisko nie jest pseudonimem scenicznym, lecz zostało zmienione prawnie, by pomóc mu dopasować się do rówieśników.
W 2016 za rolę Eddiego Carbone w sztuce Arthura Millera "Widok z mostu" zdobył Laurence Olivier Award i nagrodę Theatre World oraz był nominowany do Drama Desk i Tony Award.

</doc>
<doc id="2051383" url="https://pl.wikipedia.org/wiki?curid=2051383" title="Niebo na ziemi (film 2008)">
Niebo na ziemi (film 2008)

Niebo na ziemi ("Heaven on Earth", inaczej Videsh) to kanadyjski film indyjskiej reżyserki Deepy Mehty ("Fire", "Water"). Zrealizowany w 2008 roku z indyjskimi aktorami – Preity Zinta i debiutantem Vansh Bhardwajem w roli małżonków. Grają oni zaaranżowane w Indiach małżeństwo z NRI z Kanady.
Fabuła.
Chand (Preity Zinta) ma wkrótce wyjechać z Pendżabu do Kanady, by poślubić tam nieznanego sobie mężczyznę Rocky'go (Vansh Bhardwaj). Przed wyjazdem matka przypomina jej opowieść o kobrze, której słowa ma sobie zapamiętać wyjeżdżając między obcych ludzi: „możesz bronić się nikogo nie krzywdząc”. W Kanadzie Chand nie może odnaleźć się, w żyjącej razem licznej rodzinie. Matka Rocky’ego (Balinder Johar) swoim przyjazdem do hotelu, gdzie młoda para po obejrzeniu Niagary ma przeżywać swą podróż poślubną, rozpoczyna dramat młodziutkiego małżeństwa. Chandu bita o byle co przez sfrustrowanego brakiem pracy męża, codziennie haruje w fabryce. Zarobki jej przesyłane są bezpośrednio do męża. Nie stać jej nawet na telefon do matki. Pociesza się opowiadając sobie wymyślone historie, w których udaje jej się uciec do matki. Widząc jej rozpacz pracująca z nią w fabryce czarnoskóra Rosa daje jej magiczny korzeń, który zjedzony przez męża rozpali w nim miłość do niej. Przerażona mocą magicznego eliksiru Chand wylewa go w ogrodzie. Niedługo potem Rocky z wielką troskliwością i czułością rozmawia z nią o jej tęsknocie za matką. Radości Chandu nie gasi niepokój, że w lustrze zamiast męża widzi odbicie kobry.

</doc>
<doc id="2051384" url="https://pl.wikipedia.org/wiki?curid=2051384" title="Parafia Narodzenia Najświętszej Maryi Panny w Pasłęku">
Parafia Narodzenia Najświętszej Maryi Panny w Pasłęku

Parafia Narodzenia Najświętszej Maryi Panny w Pasłęku – parafia greckokatolicka w Pasłęku, w dekanacie elbląskim eparchii olsztyńsko-gdańskiej. Założona w 1959.

</doc>
<doc id="2051385" url="https://pl.wikipedia.org/wiki?curid=2051385" title="Nationalliga A w piłce siatkowej mężczyzn (2010/2011)">
Nationalliga A w piłce siatkowej mężczyzn (2010/2011)

Nationalliga A siatkarzy 2010/2011 – 55. sezon rozgrywek o mistrzostwo Szwajcarii organizowany przez Swiss Volley. Zainaugurowany został 2 października 2010 roku i trwał do 16 kwietnia 2011 roku.
Liczbę drużyn biorących udział w rozgrywkach zwiększono do ośmiu.
W sezonie 2010/2011 w Pucharze CEV Szwajcarię reprezentowały i , natomiast w Pucharze Challenge – i .
System rozgrywek.
W fazie zasadniczej 8 zespołów rozegra mecze system każdy z każdym, mecz i rewanż. Trzy drużyny z największą liczbą punktów awansują do fazy play-off. Zespoły z miejsc 4-7 w drugiej rundzie utworzą pary według klucza 4 z 7, 5 z 6 i będą rywalizować do dwóch wygranych. Zwycięzcy awansują do fazy kwalifikacyjnej play-off, a przegrani dołączą do ostatniej drużyny fazy zasadniczej i rywalizować będą o miejsca 6-8.
Faza kwalifikacyjna play-off rozgrywana będzie systemem kołowym. Zespoły zagrają ze sobą po dwa spotkania. Dwie najlepsze drużyny rozegrają mecze finałowe o mistrzostwo Szwajcarii do trzech zwycięstw. Zespoły z miejsc 3-4 zmierzą się w meczach o 3. miejsce do dwóch zwycięstw. Ostatnia drużyna fazy play-off sklasyfikowana zostanie na 5. miejscu.
Faza zasadnicza.
Tabela wyników.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Faza kwalifikacyjna play-off (miejsca 1-5).
Tabela wyników.
 
 
 
 
 
 
 
 
 
 
Faza play-out.
Tabela wyników.
 
 
 

</doc>
<doc id="2051388" url="https://pl.wikipedia.org/wiki?curid=2051388" title="Szwajcarska Liga Siatkówki (2009/2010)">
Szwajcarska Liga Siatkówki (2009/2010)



</doc>
<doc id="2051389" url="https://pl.wikipedia.org/wiki?curid=2051389" title="Parafia Podwyższenia Krzyża Świętego w Piotrowicach">
Parafia Podwyższenia Krzyża Świętego w Piotrowicach

Parafia Podwyższenia Krzyża Świętego w Piotrowicach – parafia rzymskokatolicka w diecezji elbląskiej. Erygowana przed 1331 rokiem, reerygowana w 24 września 1989 roku przez biskupa warmińskiego Edmunda Piszcza.
Na obszarze parafii leżą miejscowości: Piotrowice, Podlasek Duży, Podlasek Mały, Piotrowice Małe. Tereny te znajdują się w gminie Biskupiec w powiecie nowomiejskim w województwie warmińsko-mazurskim.
Pierwszy kościół parafialny w Piotrowicach został wybudowany w 1360 roku. W okresie Reformacji przejęli go protestanci. Obecny kościół pobudowano w roku 1860 ale dopiero w 1965 został przekazany Kościołowi katolickiemu.

</doc>
<doc id="2051393" url="https://pl.wikipedia.org/wiki?curid=2051393" title="Góra Libek">
Góra Libek



</doc>
<doc id="2051394" url="https://pl.wikipedia.org/wiki?curid=2051394" title="Libek">
Libek



</doc>
<doc id="2051396" url="https://pl.wikipedia.org/wiki?curid=2051396" title="Parafia Świętej Trójcy w Braniewie">
Parafia Świętej Trójcy w Braniewie

Parafia Świętej Trójcy w Braniewie – parafia greckokatolicka w Braniewie, w dekanacie elbląskim eparchii olsztyńsko-gdańskiej. Założona w 1992. Mieści się przy ulicy Moniuszki.

</doc>
<doc id="2051397" url="https://pl.wikipedia.org/wiki?curid=2051397" title="Parafia Zesłania Ducha Świętego w Ząbrowie">
Parafia Zesłania Ducha Świętego w Ząbrowie

Parafia Zesłania Ducha Świętego w Ząbrowie – parafia rzymskokatolicka w diecezji elbląskiej. Erygowana w 1375roku, reerygowana w 1962 roku przez warmińskiego administratora apostolskiego Tomasza Wilczyńskiego.
Na obszarze parafii leżą miejscowości: Ząbrowo, Piotrkowo, Gałdowo, Chełmżyca, Gardzień, Grabowiec, Kamionka Duża, Segnowy, Szymbark, Starzykowo, Szczepkowo. Tereny te znajdują się w gminie Iława i gminie Susz w powiecie iławskim w województwie warmińsko-mazurskim.

</doc>
<doc id="2051398" url="https://pl.wikipedia.org/wiki?curid=2051398" title="Parafia św. Jana Apostoła w Iławie">
Parafia św. Jana Apostoła w Iławie

Parafia Świętego Jana Apostoła w Iławie – parafia greckokatolicka w Iławie, w dekanacie elbląskim eparchii olsztyńsko-gdańskiej. Założona w 1990.

</doc>
<doc id="2051399" url="https://pl.wikipedia.org/wiki?curid=2051399" title="Układ w Wielkim Waradynie">
Układ w Wielkim Waradynie

Układ w Wielkim Waradynie − tajne porozumienie pomiędzy dwoma rywalami do korony węgierskiej, Ferdynandem I Habsburgiem i Janem Zápolyą, podpisany w Wielkim Waradynie 24 lutego 1538 roku. W dokumencie tym Ferdynand uznawał Zápolyę za dożywotniego króla Węgier, panującego w ok. ⅔ kraju, w zamian za zapewnienie swojemu rodowi i bezpośrednio sobie następstwa tronu. Część habsburską zwano od tej pory Węgrami Królewskimi, w odróżnieniu od wschodniej, zwanej za Zápolyów Wschodnim Królestwem Węgier, które po roku 1570 przekształciło się w Księstwo Siedmiogrodu.
W dwa lata po zawarciu traktat został złamany, bowiem po śmierci Jana Zápolyi szlachta węgierska obwołała królem jego nowo narodzonego syna, Jana II. Wdowa po Janie, Izabela Jagiellonka, i wspierające ją stronnictwo z Jerzym Utiešenoviciem na czele, odwołali się do pomocy sułtana Sulejmana, który zaangażował się militarnie. W rezultacie kampanii wojennej doszło do podziału Węgier na trzy części: zachodnią habsburską, środkowo-południową osmańską i wschodnią w rękach Jana II.

</doc>
<doc id="2051404" url="https://pl.wikipedia.org/wiki?curid=2051404" title="Ağaçören">
Ağaçören

Ağaçören – miasto w Turcji, w prowincji Aksaray, stolica dystryktu Ağaçören. Liczy 4 983 mieszkańców. Położone w krainie Kapadocja.

</doc>
<doc id="2051406" url="https://pl.wikipedia.org/wiki?curid=2051406" title="Parafia Zesłania Ducha Świętego w Dzierzgoniu">
Parafia Zesłania Ducha Świętego w Dzierzgoniu

Parafia Zesłania Ducha Świętego w Dzierzgoniu – parafia greckokatolicka w Dzierzgoniu, w dekanacie elbląskim eparchii olsztyńsko-gdańskiej. Założona w 1957. Mieści się przy ulicy 1 Maja.

</doc>
<doc id="2051408" url="https://pl.wikipedia.org/wiki?curid=2051408" title="Eskil">
Eskil



</doc>
<doc id="2051409" url="https://pl.wikipedia.org/wiki?curid=2051409" title="Katy Kurtzman">
Katy Kurtzman

Katy Kurtzman (ur. 16 września 1965 w Waszyngtonie) – amerykańska aktorka, producentka, reżyserka i scenarzystka.
Dorastała w San Fernando Valley. Mając dwanaście pojawiła się po raz pierwszy na srebrnym ekranie w jednym z odcinków seriali: ABC "Ledwo dozwolone" ("ABC Afterschool Specials", 1977) u boku Melissy Sue Anderson oraz NBC "Domek na prerii" ("Little House on the Prairie", 1977) z udziałem Michaela Landona. Wystąpiła potem także w miniserialu NBC "Kraina obudzonych nadziei" ("The Awakening Land ", 1978) z Jane Seymour. Rola Lindsay Blaisdel, córki Claudii (Pamela Bellwood) i Matthew (Bo Hopkins) w operze mydlanej ABC "Dynastia" ("Dynasty", 1981) przyniosła jej nominację do Nagrody Młodych Artystów.
W 1983 roku ukończyła James Monroe High School. Uczęszczała do SWAS (School Within A School) w Monroe. Debiutowała na dużym ekranie w komediodramacie "Bóg, seks i szarlotka" ("God, Sex &amp; Apple Pie", 1998) obok Grega Wranglera. W 2001 roku wyreżyserowała 14-minutowy film krótkometrażowy "The Pool Boy" na podstawie swojego scenariusza, gdzie również wystąpiła jako psycholog.

</doc>
<doc id="2051410" url="https://pl.wikipedia.org/wiki?curid=2051410" title="Eskil (Turcja)">
Eskil (Turcja)

Eskil − miasto w Turcji, w prowincji Aksaray, stolica dystryktu Eskil. Liczy 22 125 mieszkańców. Położone w krainie Kapadocja.

</doc>
<doc id="2051411" url="https://pl.wikipedia.org/wiki?curid=2051411" title="Kody odpowiedzi HTTP">
Kody odpowiedzi HTTP



</doc>
<doc id="2051413" url="https://pl.wikipedia.org/wiki?curid=2051413" title="Parafia Ofiarowania Najświętszej Maryi Panny w Ostródzie">
Parafia Ofiarowania Najświętszej Maryi Panny w Ostródzie

Parafia Ofiarowania Najświętszej Maryi Panny – parafia greckokatolicka w Ostródzie, w dekanacie elbląskim eparchii olsztyńsko-gdańskiej. Założona w 1993. Mieści się przy Błogosławionego Emiliana Kowcza 1.

</doc>
<doc id="2051416" url="https://pl.wikipedia.org/wiki?curid=2051416" title="Toskowie">
Toskowie

Toskowie – jedna z dwóch największych (obok Gegów) albańskich grup etnicznych, zamieszkujących obszar północnej Grecji, południowo-zachodniej Macedonii Północnej i Albanii na południe od rzeki Shkumbin. Posługuje się dialektem toskijskim języka albańskiego (toskërishtja), stanowiącym podstawę kodyfikacji współczesnego języka literackiego Albanii. Wśród Tosków powszechna jest znajomość języka greckiego. Społeczność toskijska jest dwuwyznaniowa – większość wyznaje islam w odmianie sunnickiej i bektaszyckiej, grupę mniejszościową stanowią wyznawcy prawosławia.
Albański historyk i publicysta Constantin Chekrezi doszukiwał się pochodzenia nazwy Tosków od Etrusków. Macedoński historyk nacjonalistyczny Petar Popovski szuka etymologii tego pojęcia w Toskanii, skąd mieli w jego opinii przybyć w przeszłości Toskowie. W XIX wieku używano także wersji Toxides.
Wśród Tosków wyróżnia się trzy podgrupy językowe: Myzeqarów (zamieszkujących okolice Myzeqe), Labów i Czamów. Efektem migracji z kręgu toskijskiego są się dwie inne albańskie grupy etniczne: Arwanici i Arboresze. Z terenów toskijskich wywodzi się także większość albańskiej diaspory muzułmańskiej w Stanach Zjednoczonych.
W przeciwieństwie do drugiej pod względem wielkości albańskiej grupy etnicznej – Gegów, Toskowie rzadko zajmowali się pasterstwem, a podstawą ich utrzymania była uprawa roli i handel. W czasach osmańskich ziemie należące do Tosków były bardziej dostępne komunikacyjnie niż tereny Gegów, z tego też powodu w większym stopniu doświadczali ucisku podatkowego ze strony Imperium Osmańskiego, ale mieli także większe możliwości kontaktu ze światem zewnętrznym (największe porty albańskie znajdowały się na terenach toskijskich). W przeciwieństwie do Gegów, już w XIV w. wśród Tosków przestała funkcjonować trybalna organizacja społeczeństwa. Typowe dla gospodarki południowej Albanii były wielkie majątki ziemskie (çiftliki), działające w systemie przypominającym feudalizm.
Toskijscy działacze niepodległościowi byli inspiratorami deklaracji niepodległości z 1912 roku, ale w okresie międzywojennym zostali zmajoryzowani przez elitę polityczną wywodzącą się z grupy gegijskiej. Przejęcie władzy przez komunistów w 1944 oznaczało przejęcie kontroli nad państwem przez polityków wywodzących się z grupy toskijskiej. Władzę pełnili do 1992, kiedy to wraz z przejęciem władzy przez Demokratyczną Partię Albanii elita państwowa została zdominowana przez Gegów.

</doc>
<doc id="2051424" url="https://pl.wikipedia.org/wiki?curid=2051424" title="Katedra św. Salwatora w Wiedniu">
Katedra św. Salwatora w Wiedniu



</doc>
<doc id="2051425" url="https://pl.wikipedia.org/wiki?curid=2051425" title="Wyższa Szkoła Turystyki i Ekologii w Suchej Beskidzkiej">
Wyższa Szkoła Turystyki i Ekologii w Suchej Beskidzkiej

Wyższa Szkoła Turystyki i Ekologii w Suchej Beskidzkiej (WSTiE) – niepubliczna wyższa uczelnia z siedzibą w zamku suskim zwanym Małym Wawelem. Powstała w 2001 roku i prowadzi studia na trzech wydziałach: Turystyki i Rekreacji, Informatyki oraz Nauk Społecznych, w systemie stacjonarnym i niestacjonarnym. Rektorem uczelni jest dr Marek Łabajl, kanclerzem Maria Grzechynka.
Edukacja.
Wydział Turystyki i Rekreacji, kierunek Turystyka i Rekreacja
studia I stopnia – licencjackie specjalności:
studia II stopnia – magisterskie specjalności:
Wydział Informatyki, kierunek Informatyka
studia I stopnia – inżynierskie specjalności:
Wydział Nauk Społecznych, kierunek Politologia
studia I stopnia – licencjacie specjalności:
Studia podyplomowe kwalifikacyjne:
Studia podyplomowe doskonalące: 
Praktyki i staże.
WSTiE powołała Akademickie Biuro Karier, które zajmuje się kompleksową organizacją praktyk krajowych i zagranicznych, zarówno obowiązkowych, przewidzianych w programie studiów (w tym w ramach Erasmusa), jak i dodatkowych – dla studentów, którzy chcą zdobyć większe doświadczenie zawodowe. ABK oferuje praktyki zawodowe w renomowanych firmach branży turystycznej, informatycznej i public relations w kraju i za granicą, m.in. w USA, Niemczech, Francji, Wielkiej Brytanii, Hiszpanii, Irlandii, Grecji, we Włoszech, Bułgarii, Egipcie i na Cyprze. Studenci odbywają też staże w Parlamencie Europejskim w Brukseli. Dzięki wyjazdom, które gwarantuje Uczelnia, studenci mają niezwykłą okazję podniesienia swoich kwalifikacji językowych, poznania nowych kultur, zwiedzenia ciekawych zakątków świata. Przebywając w międzynarodowym towarzystwie, zdobywają nie tylko cenne doświadczenie życiowe, ale budują swoją drogę do kariery zawodowej. Pracują w najatrakcyjniejszych ośrodkach turystycznych, gdzie wykorzystują szanse nawiązania cennych kontaktów z pracodawcą, co pozwala na ponowny wyjazd w kolejnych latach, dłuższy staż po studiach, a nawet pracę w polskim przedstawicielstwie firmy.
Program Study&amp;Work.
Kluczowym elementem programu jest rozwijanie współpracy z biznesem mającej na celu zagwarantowanie studentom WSTiE możliwości podjęcia pracy zawodowej w trakcie studiów lub praca po studiach. Ten innowacyjny model studiów skierowany jest do osób, które – są zainteresowane edukacją na najwyższym poziomie i jednocześnie zdobyć niezbędne praktyczne doświadczenie zawodowe.
Projekty unijne.
WSTiE obecnie realizuje program Nowe specjalności, staże i warsztaty szansą na wzmocnienie i rozwój potencjału dydaktycznego WSTiE, współfinansowany ze środków europejskich. Projekt jest odpowiedzią na zapotrzebowanie lokalnego i regionalnego rynku pracy i wpisuje się w strategię rozwoju uczelni. Przedsięwzięcie obejmuje nowe specjalności: Zarządzanie promocją regionalną i lokalną oraz Zarządzanie turystyką zrównoważoną.

</doc>
<doc id="2051427" url="https://pl.wikipedia.org/wiki?curid=2051427" title="J.J. Band">
J.J. Band

J.J. Band - polska grupa bluesowa. Zespół powstał w sierpniu 2001. W tym miesiącu wokalista i gitarzysta grupy, Jacek Jaguś (od którego inicjałów pochodzi nazwa zespołu), wziął udział w warsztatach bluesowych "Blues nad Bobrem" w Bolesławcu, gdzie poznał harmonijkarza Bartka Łęczyckiego, któremu zaproponował udział we własnym projekcie.
W 2002 zespół wystąpił na kilku festiwalach bluesowych, zdobywając Grand Prix festiwalu Olsztyńskie Noce Bluesowe oraz Festiwalu Muzycznego im. Ryszarda Riedla w Tychach.
W 2003 ukazała się debiutancka płyta zespołu "Good Day For The Blues".
Grupa wielokrotnie brała udział w szeregu głównych festiwali bluesowych w Polsce, takich jak m.in.: Rawa Blues Festival, Olsztyńskie Noce Bluesowe, Festiwal Muzyczny im. Ryszarda Riedla, Jesień z Bluesem, "Bluestracje", "Blues nad Bobrem".
Dyskografia.
Dyskografię zespołu uzupełnia bootleg "Feelin' Alright. JJ Band Live in Ostrzeszów" oraz utwory wydane na kompilacji "Skazani na bluesa" (Omerta.Art, 2002).

</doc>
<doc id="2051428" url="https://pl.wikipedia.org/wiki?curid=2051428" title="Jan Teraszkiewicz">
Jan Teraszkiewicz

Jan Teraszkiewicz (ur. 5 maja 1793 w Księżpolu, zm. 1 marca 1863 w Chełmie) – duchowny greckokatolicki.
Życiorys.
Do 1809 kształcił się w gimnazjum w Zamościu, po czym przeniósł się do Przemyśla, gdzie w 1811 ukończył gimnazjum. W 1817 ukończył studia na Wydziałach: Teologicznym i Filozoficznym Uniwersytetu Lwowskiego.
Od 1819 wykładowca greckokatolickiego seminarium diecezjalnego w Chełmie. Święcenia kapłańskie uzyskał w 1825, zostając jednocześnie wicerektorem seminarium. W 1832 został rektorem seminarium. Prałat kustosz katedry chełmskiej (1837).
Mianowany biskupem sufraganem eparchii chełmskiej (15 września 1841), zachowując urząd rektora seminarium do 1851, konsekrowany na biskupa 21 maja 1843. Lojalny wobec władz carskich. Po śmierci biskupa Szumborskiego (1851) administrator eparchii chełmskiej.
Pochowany na cmentarzu unickim (obecnie rzymskokatolickim) w Księżpolu.

</doc>
<doc id="2051430" url="https://pl.wikipedia.org/wiki?curid=2051430" title="Cerkiew Świętej Trójcy w Hajnówce">
Cerkiew Świętej Trójcy w Hajnówce



</doc>
<doc id="2051431" url="https://pl.wikipedia.org/wiki?curid=2051431" title="JJ Band">
JJ Band



</doc>
<doc id="2051433" url="https://pl.wikipedia.org/wiki?curid=2051433" title="Mylsk">
Mylsk

Mylsk () – wieś w rejonie rożyszczeńskim obwodu wołyńskiego na Wołyniu. Ludność w roku 2001 wynosiła 466 osób.
Założony w 1812. Za II RP w Polsce, w województwie wołyńskim, w powiecie łuckim, w gminie Rożyszcze.
W 1941 w Mylsku urodziła się Helena Majdaniec, polska piosenkarka nazywana „królową twista”.

</doc>
<doc id="2051434" url="https://pl.wikipedia.org/wiki?curid=2051434" title="Biskupstwo Kurlandii">
Biskupstwo Kurlandii



</doc>
<doc id="2051436" url="https://pl.wikipedia.org/wiki?curid=2051436" title="Zofia Amundsen">
Zofia Amundsen



</doc>
<doc id="2051437" url="https://pl.wikipedia.org/wiki?curid=2051437" title="Świat Zofii">
Świat Zofii

Świat Zofii () – powieść norweskiego pisarza Josteina Gaardera z 1991 roku, napisana w języku norweskim. Przekład polski ukazał się w 1995 roku. Książka stanowi pewnego rodzaju wprowadzenie do filozofii. Stała się ona światowym bestsellerem, została przetłumaczona na 53 języki i sprzedana w 26 mln egzemplarzy. W 1999 roku książka doczekała się ekranizacji.
Fabuła.
Główną bohaterką jest Zofia Amundsen. Jest czternastoletnią dziewczynką, mieszkającą w Norwegii. Jej najbliższą przyjaciółką jest Jorunn.
Zofia prowadzi zwyczajne życie aż do momentu, gdy niespodziewanie zaczyna otrzymywać listy zagłębiające ją w tajniki historii filozofii. Poza tym w tajemniczy sposób dostarczane są jej kartki z życzeniami urodzinowymi i listy adresowane do niejakiej Hildy (zarówno Zofia, jak i Hilda obchodzą urodziny tego samego dnia).
Po kilku korespondencyjnych lekcjach filozofii dziewczyna osobiście poznaje swojego nauczyciela – Alberto Knoxa, który w bardzo oryginalny sposób wprowadza ją w coraz bardziej zaawansowaną filozofię, oddając przy tym ducha epoki i obrazując sposób rozumowania poszczególnych myślicieli.
Zofię intryguje, jakim sposobem otrzymuje wiadomości przeznaczone dla Hildy. Rozwiązanie następuje, gdy Hilda dostaje od ojca na urodziny książkę, w której Zofia i Alberto Knox są bohaterami opowieści napisanej przez ojca Hildy specjalnie na tę okazję. Następnie Hilda czyta, jak Alberto wraz z Zofią odkrywają, iż są postaciami książki.

</doc>
<doc id="2051439" url="https://pl.wikipedia.org/wiki?curid=2051439" title="Jacek Jaguś">
Jacek Jaguś

Jacek Jaguś (ur. 15 marca 1975 w Jeleniej Górze) – polski wokalista i gitarzysta bluesowy. Członek i współzałożyciel grupy J.J. Band, której nazwa pochodzi od jego inicjałów.
Jacek Jaguś był kilkakrotnie wybierany najlepszym polskim gitarzystą bluesowym według czytelników pism "Twój Blues" i "Gitara i Bas". Wraz ze swoim zespołem występował na szeregu festiwali bluesowych w Polsce. Współpracował z Leszkiem Cichońskim i Philem Guyem. Prowadzi warsztaty gitarowe oraz wykłady o tematyce muzycznej.
Dyskografia.
Dyskografię zespołu J.J. Band uzupełnia bootleg "Feelin' Alright. JJ Band Live in Ostrzeszów" oraz utwory wydane na składance "Skazani na bluesa" (Omerta.Art, 2002).

</doc>
<doc id="2051440" url="https://pl.wikipedia.org/wiki?curid=2051440" title="Felix, Net i Nika oraz Teoretycznie Możliwa Katastrofa (film)">
Felix, Net i Nika oraz Teoretycznie Możliwa Katastrofa (film)

Felix, Net i Nika oraz Teoretycznie Możliwa Katastrofa – film science fiction, będący ekranizacją bestselerowej książki z serii Felix, Net i Nika o tym samym tytule. Premiera filmu została przesunięta z jesieni 2011 roku na 28 września 2012 roku. Prapremiera filmu miała miejsce na Festiwalu Polskich Filmów Fabularnych w Gdyni 7 maja 2012 o godz. 1200 i 8 maja 2012 o godz. 1700.
Fabuła.
Film opowiada o przygodach trójki gimnazjalistów – Felixa (zdolnego wynalazcy), Neta (świetnego informatyka) i Niki, która ma zdolności paranormalne. Wspólnie z programem AI, Manfredem, dokończonym przez Neta dziełem jego ojca, odbywają podróże w czasie, podczas których ich odwaga, wiedza i przyjaźń są wystawiane na próbę.
Różnice.
Przekładając powieść na scenariusz konieczne były zmiany, ponieważ bez nich film musiałby trwać około ośmiu godzin. Usunięto kilka scen z książki (m.in. sceny w Warszawie z przyszłości), pojawią się jednak nowe postacie.
Obsada.
Reżyseria: Wiktor Skrzynecki
Scenariusz: Rafał Kosik, Wiktor Skrzynecki
Zdjęcia: Grzegorz Kędzierski
Producent: Włodzimierz Niderhaus
Produkcja: Wytwórnia Filmów Dokumentalnych i Fabularnych (Warszawa)
Kierownik produkcji: Jan Kaczmarski
Koprodukcja: Media Group, Lightcraft Warsaw, Studio Filmowe OKO, Instytucja Filmowa Silesia-Film
Dystrybucja: Phoenix Film Distribution

</doc>
<doc id="2051442" url="https://pl.wikipedia.org/wiki?curid=2051442" title="Kiwaczek">
Kiwaczek

Kiwaczek lub Czeburaszek (ros. Чебурашка, "Czeburaszka") – bohater opowiadań autorstwa Eduarda Uspienskiego oraz cyklu radzieckich animowanych filmów lalkowych w reżyserii Romana Kaczanowa. Pierwsze wzmianki o Kiwaczku pojawiły się we wstępie do książki Eduarda Uspienskiego "Krokodyl Giena i przyjaciele". Książkowy Kiwaczek jest tropikalnym zwierzątkiem, które do dużego miasta trafiło przez przypadek. Zasnęło w skrzyni z pomarańczami, która z kolei trafiła w ręce dyrektora rosyjskiego sklepu. To właśnie ów dyrektor nazwał zwierzątko Kiwaczkiem, ponieważ zwierzątko ciągle się przewracało. Główna fabuła bajki to poszukiwanie przez Kiwaczka swojego miejsca w radzieckiej rzeczywistości.
Według wyjaśnienia przedstawionego w przedmowie do książki "Krokodyl Giena i przyjaciele", Kiwaczek był zabawką, którą w dzieciństwie bawił się autor. Zabawka przedstawiała dziwne zwierzę: ni to niedźwiedzia, ni to zająca z dużymi uszami:
Kiwaczek w kulturze.
Cykl filmów o Kiwaczku.
W sumie powstały cztery różnej długości filmy o Kiwaczku:
Głosu postaciom udzielili Wasilij Liwanow (Krokodyl Giena), Kłara Rumianowa (Kiwaczek), Władimir Fierapontow (milicjant, listonosz, wykonawca "Piosenki Krokodyla Gieny", kłusownik Pietia, dyrektor fabryki), T. Dmitrijewa (pionierzy), Gieorgij Burkow (sprzedawca), Irina Mazing (Szapoklak).
W 1971 roku film "Kiwaczek" został uznany za najlepszy film animowany na Wszechzwiązkowym Festiwalu Filmowym.
Wersja polska.
Czeburaszek – seria czterech filmów animowanych, która została wydana z polskim dubbingiem dnia 25 maja 2010 roku przez firmę "SDT Film".
Wersja polska: GMC STUDIO
Bohaterom głosów użyczyli:
Tłumaczenie: Krystyna Łozowska
Dialogi polskie: Walentyna Trzcińska
Reżyseria: Jerzy Euzebiusz
Kiwaczek w literaturze.
Kiwaczek stał się popularny w ZSRR. Jest bohaterem licznych kawałów. 
Kiwaczek w sporcie.
Został wybrany maskotką reprezentacji rosyjskiej na Letnich Igrzyskach Olimpijskich w Atenach w 2004 roku. Podczas Zimowych Igrzysk Olimpijskich w 2006 roku w Turynie futerko Kiwaczka przybrało biały kolor. Na Letnich Igrzyskach Olimpijskich w 2008 roku w Pekinie bohater miał czerwone futerko, zaś podczas Zimowych Igrzysk Olimpijskich w 2010 roku w Vancouver Kiwaczek był koloru niebieskiego.
Gry komputerowe.
Kiwaczek jest bohaterem gier komputerowych:
Urodziny Kiwaczka.
Od 2003 roku w Moskwie corocznie, w drugi lub trzeci weekend sierpnia, urządzana jest akcja charytatywna „Urodziny Kiwaczka”, której celem jest niesienie pomocy sierotom. W 2005 roku w związku z organizacją danej akcji, Eduard Uspienski ogłosił, że oficjalnym dniem urodzin Kiwaczka jest 20 sierpnia.

</doc>
<doc id="2051447" url="https://pl.wikipedia.org/wiki?curid=2051447" title="Kuranda">
Kuranda



</doc>
<doc id="2051448" url="https://pl.wikipedia.org/wiki?curid=2051448" title="Zuzanna Szadkowski">
Zuzanna Szadkowski

Zuzanna Szadkowski (ur. 22 października 1978 w Warszawie) – amerykańska aktorka polskiego pochodzenia. Najbardziej znana z roli Doroty w serialu "Plotkara".
Życiorys.
Urodziła się w Warszawie, ale dorastała już w Fort Wayne w stanie Indiana. W 1997 roku ukończyła R. Nelson Snider High School w Fort Wayne. Uczęszczała także do Blackhawk Middle School. Po ukończeniu szkoły, zaczęła pracę w teatrze w Nowym Jorku, a także w teatrach w Warszawie i Moskwie. W 2007 roku rozpoczęła karierę aktorską. Zadebiutowała w serialu "Rodzina Soprano" jako Elżbieta. Następnie pojawiła się w serialu "Prawo i porządek: Zbrodniczy Zamiar" jako Olga. Jednak największą sławę przyniosła jej rola w młodzieżowym serialu "Plotkara", gdzie wciela się w postać Doroty - opiekunki dla rozpieszczonej Blair Waldorf (w tej roli Leighton Meester).

</doc>
<doc id="2051454" url="https://pl.wikipedia.org/wiki?curid=2051454" title="Valle Gran Rey">
Valle Gran Rey

Valle Gran Rey – gmina znajdująca się na południowo-zachodnim wybrzeżu wyspy La Gomera, w prowincji Santa Cruz de Tenerife na Wyspach Kanaryjskich. Obszar nazywany przez Guanchów Orone. Za czasów hiszpańskich nosił nazwę Arure od miejscowości, będącej siedzibą gminy. Od 1930 roku stolicą Valle Gran Rey jest miasto La Calera. Gmina połączona jest z resztą wyspy główną szosą okrążająca La Gomerę. Do Valle Gran Rey zawija prom kursujący między Playa Santiago, San Sebastian de La Gomera i Los Cristianos.
Populacja gminy wynosi 4745 osób (ISTAC, 2004), przy gęstości zaludnienia 144,22osoby/km2, a całkowita powierzchnia 32,9 km2. Valle Gran Rey jest całkowicie otoczona przez Vallehermoso od wschodu. W pogodne dni można dostrzec La Plamę i El Hierro na zachodzie.

</doc>
<doc id="2051455" url="https://pl.wikipedia.org/wiki?curid=2051455" title="Beniamin Julian">
Beniamin Julian

Beniamin Julian FSC, "Vicente Alonso Andrés" (ur. 27 października 1908 w Jaramillo de la Fuente w prowincji Burgos, zm. 9 października 1934 w Turón; Asturia) – święty Kościoła katolickiego, hiszpański zakonnik, ofiara prześladowań religijnych poprzedzających wybuch hiszpańskiej wojny domowej.
W 1920 roku wstąpił do lasalianów. W zakonie przyjął imiona Beniamin Julian. Pierwsze śluby zakonne złożył 15 maja 1926 roku. Podjął pracę jako nauczyciel w Santiago de Compostela, gdzie zyskał zaufanie rodziców wychowanków do tego stopnia, że kiedy skierowany został do kolegium Zgromadzenia Braci Szkół Chrześcijańskich pod wezwaniem Matki Bożej z Covadonga w Turónie próbowali wpłynąć na zmianę tej decyzji.
Śluby wieczyste złożył 30 sierpnia 1933, a 5 października 1934 roku razem z grupą ośmiu towarzyszy został uwięziony. Przetrzymywani w „domu ludowym” zostali wkrótce rozstrzelani na podstawie wyroku wydanego przez komitet rewolucyjny.
Br. Beniamin Julian beatyfikowany został przez papieża Jana Pawła II 29 kwietnia 1990 r., a kanonizacja odbyła się 21 listopada 1999 r. w bazylice św. Piotra na Watykanie.
Dniem, w którym wspominany jest w Kościele katolickim jest dzienna rocznica śmierci, 9 października.

</doc>
<doc id="2051456" url="https://pl.wikipedia.org/wiki?curid=2051456" title="Vicente Alonso Andrés">
Vicente Alonso Andrés



</doc>
<doc id="2051457" url="https://pl.wikipedia.org/wiki?curid=2051457" title="Hermigua">
Hermigua

Hermigua – gmina położona na północno-wschodnim wybrzeżu wyspy La Gomera, w prowincji Santa Cruz de Tenerife na Wyspach Kanaryjskich. Park Narodowy Garajonay znajduje się 7 km na wschód od miasta Hermigua.
Populacja gminy wynosi 2176 osób (ISTAC, 2004), przy gęstości zaludnienia 47,6 osoby/km2 i całkowitej powierzchni 39.12 km2.

</doc>
<doc id="2051458" url="https://pl.wikipedia.org/wiki?curid=2051458" title="Alajeró">
Alajeró

Alajeró – gmina położona na południowym wybrzeżu wyspy La Gomera, w prowincji Santa Cruz de Tenerife na Wyspach Kanaryjskich. Siedzibą gminy jest osada Alajeró.
Populacja gminy wynosi 2142 (ISTAC, 2007) osoby, przy gęstości zaludnienia 43,33 osoby/km2 i całkowitym obszarze 49,43 km2.

</doc>
<doc id="2051459" url="https://pl.wikipedia.org/wiki?curid=2051459" title="Alajero">
Alajero



</doc>
<doc id="2051463" url="https://pl.wikipedia.org/wiki?curid=2051463" title="Bulwar Józefa Zwierzyckiego we Wrocławiu">
Bulwar Józefa Zwierzyckiego we Wrocławiu

Bulwar Józefa Zwierzyckiego we Wrocławiu – bulwar położony na północnym brzegu jednego z ramion bocznych Odry Północnej, w obrębie osiedla Nadodrze. Obejmuje obszar zawarty między korytem Odry Północnej a budynkami Archiwum Państwowego i Uniwersytetu Wrocławskiego. Przy bulwarze znajduje się także budynek dawnej siedziby Komitetu Wojewódzkiego PZPR. Bulwar stanowi pieszy łącznik pomiędzy ulicą Pomorską a placem Maksa Borna i ulicą Stanisława Dubois. Położony jest nad korytem rzeki, które w tym miejscu początkowo biegnie na zachód a następnie łukiem zmienia kierunek na północny – bulwar biegnie po wewnętrznej stronie tego łuku. Bulwar ten jest jednym z ciągu bulwarów nad Odrą Północną: bulwar Józefa Zwierzyckiego, ulica Strażnicza, bulwar Słoneczny.
W ramach Wrocławskiego Budżetu Obywatelskiego, jako instalacja edukacyjna, na terenie Bulwaru powstały 2 trzymetrowe Zwierciadła Akustyczne.
Nazwa bulwaru została ustalona uchwałą XXII/124/91 Rady Miejskiej Wrocławia z dnia 8 maja 1991 roku w sprawie ustalenia nazw ulic i placów na terenie m. Wrocławia. Upamiętnia ona postać profesora Józefa Zwierzyckiego, polskiego geologa, badacza Archipelagu Malajskiego i Nowej Gwinei oraz jednego z twórców Instytutu Nauk Geologicznych Uniwersytetu Wrocławskiego.
Z bulwaru rozciąga się widok na wyspę Kępa Mieszczańska. Sam bulwar biegnie wzdłuż nabrzeża rzeki wykonanego jako pionowa ściana murowana, stanowiąca konstrukcję oporową, oblicowana płytami kamiennymi. Na zwieńczeniu tej ściany zamontowana jest stalowa balustrada z murowanymi, kamiennymi filarami. Tylko na odcinku przy placu Maksa Borna brzeg stanowi skarpa umocniona brukiem kamiennym. Aleje spacerowe bulwaru osadzone są drzewami, w tym między innymi platanami. Stwierdzono tu występowanie niezwykle rzadkiego w warunkach polskich owada. Jest to pluskwiak z rodziny prześwietlikowatych (Tingidae), "Corythucha ciliata", który występuje głównie właśnie na platanach. 

</doc>
<doc id="2051464" url="https://pl.wikipedia.org/wiki?curid=2051464" title="Skała (Beskid Sądecki)">
Skała (Beskid Sądecki)

Skała (773 m) – szczyt w Paśmie Jaworzyny w Beskidzie Sądeckim. Znajduje się w bocznym grzbiecie odbiegającym od głównej grani tego pasma w południowo-zachodnim kierunku i oddzielającym dolinę Głęboczanki od doliny Jaworzyny. W grzbiecie tym kolejno od dołu do góry znajdują się: Bystra (520 m), Dermanowski Wierch (562 m), Cycówka (593 m), Skała (773 m) i Zadnie Góry (814, 831, 968 m). 
Znajduje się na obszarze miejscowości Kokuszka. Wierzchołek jest zalesiony, ale duża część stoków jest bezleśna, zajęta przez pola uprawne i zabudowania tej miejscowości. Znajdują się tutaj przysiółki Fiedorek, Górny Koniec i Skała
Przez Skałę nie prowadzi żaden szlak turystyczny, ale gmina Piwniczna-Zdrój w swoich planach rozwoju turystyki planuje wyznakowanie takiego szlaku.

</doc>
<doc id="2051465" url="https://pl.wikipedia.org/wiki?curid=2051465" title="Mariusz Mielczarek">
Mariusz Mielczarek

Mariusz Mielczarek (ur. 1 lipca 1965 w Koszalinie) – polski saksofonista, muzyk sesyjny. Członek Polskiej Akademii Filmowej. Występował w zespole Woobie Doobie oraz orkiestrze Adama Sztaby i Musicology Band jak również prowadzi własną grupę Mariusz „Fazi” Mielczarek Group.
Życie osobiste.
Jest mężem aktorki i piosenkarki, Anny Mamczur, którą poznał podczas pracy nad musicalem "Metro".

</doc>
<doc id="2051470" url="https://pl.wikipedia.org/wiki?curid=2051470" title="Michał Łuczewski">
Michał Łuczewski

Michał Szymon Łuczewski (ur. 29 listopada 1979) – polski socjolog, specjalizujący się m.in. w socjologii narodu i pamięci. Adiunkt w Instytucie Socjologii Uniwersytetu Warszawskiego.
Życiorys.
Absolwent Międzywydziałowych Indywidualnych Studiów Humanistycznych (magisterium z socjologii i psychologii).
Prowadził badania etnograficzne w Żmiącej, najdłużej badanej wsi na świecie, na podstawie których obronił w 2007 roku pracę doktorską "Doświadczenie narodowe w życiu codziennym. Monografia problemowa społeczności lokalnej. Żmiąca: 1370-2007". Praca ta była podstawą książki "Odwieczny naród. Polak i katolik w Żmiącej" (wyd. 2012).
"Visiting scholar" na Columbia University (2005–2006). Stypendysta m.in. Collegium Invisibile (2000), Fundacji Nauki Polskiej (2009), Fundacji Fulbrighta (2005), stypendium im. Józefa Tischnera w Instytucie Nauk o Człowieku w Wiedniu. Przewodniczący Collegium Invisibile w latach 2004-2006.
Członek kolegium redakcyjnego czasopisma 44 / Czterdzieści i Cztery. Publicysta m.in. Arcana, Wprost, Res Publica, Polska The Times, współtwórca telewizyjno-prasowego cyklu "System 09".
W 2013 otrzymał Nagrodę im. księdza Józefa Tischnera za książkę "Odwieczny naród. Polak i katolik w Żmiącej".
W 2015 został członkiem Narodowej Rady Rozwoju powołanej przez prezydenta Andrzeja Dudę.
W 2018 uzyskał habilitację na podstawie książki "Kapitał moralny. Polityki historyczne w późnej nowoczesności".
W latach 2013–2019 zastępca dyrektora Centrum Myśli Jana Pawła II. Członek klubu Polska – Rosja w Fundacji im. Stefana Batorego.

</doc>
<doc id="2051471" url="https://pl.wikipedia.org/wiki?curid=2051471" title="Triumph Motorcycles">
Triumph Motorcycles

Triumph – największy brytyjski producent motocykli, założony w 1983 roku przez Johna Bloora po upadku Triumph Engineering.

</doc>
<doc id="2051478" url="https://pl.wikipedia.org/wiki?curid=2051478" title="Marko Semren">
Marko Semren

Marko Semren (ur. 19 kwietnia 1954 w Bili) – biskup pomocniczy diecezji Banja Luka (Bośnia i Hercegowina) od 2010.
Życiorys.
Urodził się w miejscowości Bila w Bośni i Hercegowinie. W 1973 roku wstąpił do nowicjatu zakonu franciszkanów. Studiował filozofię i teologię w instytucie franciszkańskim w Sarajewie. W latach 1974-1975 odbył obowiązkową służbę wojskową. Śluby wieczyste złożył 13 kwietnia 1980, a 29 czerwca 1981 przyjął święcenia kapłańskie. Następnie kontynuował studia na papieskim uniwersytecie „Antonianum” w Rzymie, gdzie w 1986 uzyskał tytuł doktora duchowości franciszkańskiej. Pełnił funkcję magistra nowicjatu i ojca duchownego, proboszcza i gwardiana w konwencie franciszkańskim w Gorycja – Livno. Wykładał w instytucie teologicznym w Sarajewie. 15 lipca 2010 mianowany przez papieża Benedykta XVI biskupem pomocniczym Banja Luki, otrzymując jako tytularną diecezję Abaradira. 18 września 2010 otrzymał sakrę biskupią z rąk biskupa Franjo Komarica, a współkonsekratorami byli kardynał Vinko Puljić i arcybiskup Alessandro D’Errico.

</doc>
<doc id="2051479" url="https://pl.wikipedia.org/wiki?curid=2051479" title="Wóz asenizacyjny">
Wóz asenizacyjny

Wóz asenizacyjny – maszyna rolnicza służąca do samoczynnego pobierania, transportu i rozlewania gnojówki i gnojowicy na pola uprawne i pastwiska w celu ich nawożenia.

</doc>
<doc id="2051484" url="https://pl.wikipedia.org/wiki?curid=2051484" title="August Andrzej">
August Andrzej

August Andrzej FSC, "Ramón Martín Fernández" (ur. 6 maja 1910 w Quintana de los Prados w prowincji Burgos, zm. 9 października 1934 w Turón; Asturia) – święty Kościoła katolickiego, hiszpański zakonnik, ofiara prześladowań religijnych poprzedzających wybuch hiszpańskiej wojny domowej.
Był synem wojskowego, co wpłynęło na jego charakter. Jego zamiarom podjęcia życia zakonnego początkowo sprzeciwiała się matka, ale ciężka choroba dziecka wpłynęła na zmianę jej decyzji. Po wyzdrowieniu rozpoczął nowicjat lasalianów w Bujedo (prowincja Burgos). W zakonie przyjął imiona August Andrzej. Pierwsze śluby zakonne złożył 15 sierpnia 1927 roku. Podjął pracę w kolegium Zgromadzenia Braci Szkół Chrześcijańskich pod wezwaniem Matki Bożej z Covadonga w Turónie na rok przed śmiercią i nie zdążył złożyć ślubów wieczystych.
5 października 1934 roku razem z grupą ośmiu towarzyszy został uwięziony. Przetrzymywani w „domu ludowym” zostali wkrótce rozstrzelani na podstawie wyroku wydanego przez komitet rewolucyjny.
Br. August Andrzej beatyfikowany został przez papieża Jana Pawła II 29 kwietnia 1990 r., a kanonizacja odbyła się 21 listopada 1999 r. w bazylice św. Piotra na Watykanie.
Dniem, w którym wspominany jest w Kościele katolickim jest dzienna rocznica śmierci 9 października.

</doc>
<doc id="2051485" url="https://pl.wikipedia.org/wiki?curid=2051485" title="Ramón Martín Fernández">
Ramón Martín Fernández



</doc>
<doc id="2051486" url="https://pl.wikipedia.org/wiki?curid=2051486" title="Instytut Technologii Paliw i Energii">
Instytut Technologii Paliw i Energii

Instytut Technologii Paliw i Energii - ITPE (do 23 czerwca 2022 Instytut Chemicznej Przeróbki Węgla) – polski instytut badawczy z siedzibą w Zabrzu (dzielnica Biskupice). Zakres działalności ITPE obejmuje dostarczanie wiedzy dla przedsiębiorstw działających w obszarze karbochemii, energetyki, górnictwa i przetwarzania odpadów. Instytut opracowuje rozwiązania technologiczne związane z użytkowaniem paliw kopalnych oraz odnawialnych i alternatywnych źródeł energii. Podlega ministrowi, w którego gestii znajduje się gospodarka złożami kopalin.
Zarządzający.
Dyrektorzy
Przewodniczący Rady Naukowej

</doc>
<doc id="2051487" url="https://pl.wikipedia.org/wiki?curid=2051487" title="Laodika I">
Laodika I

Laodika I (gr. "Λαοδίκη", "Laodíkē") (zm. po 242 p.n.e.) – córka Achajosa Starszego z dynastii Seleucydów, brata Antiocha I Sotera, pierwsza żona brata stryjecznego Antiocha II Theosa, króla państwa Seleucydów, syna Antiocha I Sotera.
W czasie II wojny syryjskiej (258-248 p.n.e.) jej mąż Antioch II Theos, jako sprzymierzeniec Macedonii walczył przeciwko Egiptowi. W wyniku tej wojny Antioch II zawarł porozumienie z królem Egiptu Ptolemeuszem II Filadelfem w r. 250 p.n.e. Miał się wyprzeć żony Laodiki I i wspólnych z nią dzieci, a poślubić jego córkę Berenikę oraz zdeklarować się uczynić przyszłego ich syna swoim spadkobiercą na tronie syryjskim.
Na podstawie Euzebiusza z Cezarei Laodika była córką Achajosa, prawdopodobnie także ojca Antiochis, matki Attalosa I Sotera, króla Pergamonu. Kiedy Ptolemeusz II Filadelfos zmarł w 246 p.n.e., Antioch II Theos przyjął z powrotem Laodikę I, ale zmarł niedługo od tego czasu (mówi się o niej, że otruła męża). Laodika argumentowała, że jej najstarszy syn Seleukos został uczyniony spadkobiercą tronu syryjskiego przez Antiocha II na łożu śmierci. Potem kazała synowi zamordować macochę Berenikę i jej syna Antiocha, a swego brata przyrodniego, mającego mniej niż cztery lata. To wydarzenie spowodowało wybuch III wojny syryjskiej (246-239 p.n.e.) (znanej także, jako wojna laodycejska) między niedawno ukoronowanym Seleukosem II Kallinikosem a królem Egiptu Ptolemeuszem III Euergetesem, bratem Bereniki.
W czasie tej wojny Laodika postanowiła zapewne przejąć kontrolę nad państwem Seleucydów poprzez naleganie na syna Seleukosa II, by uczynił młodszego brata Antiocha Hieraksa współwładcą i dał mu w posiadanie seleukidzkie terytorium w Anatolii. W r. 241 p.n.e. Antioch wykorzystując okazję natychmiast ogłosił niezależność i zaczął wojnę o całą władzę ze swym bratem. Ta wojna domowa, tzw. braterska, bardzo poważnie osłabiła państwo Seleucydów.
Nie ma żadnej informacji, co do śmierci Laodiki I. Wydaje się, że zmarła po 242 r., a przed r. 236 p.n.e.
Z mężem Antiochem II Theosem miała oprócz dwóch synów, Seleukosa II Kallinikosa i Antiocha Hieraksa, jeszcze trzy córki: Apamę, Stratonikę oraz Laodikę.

</doc>
<doc id="2051490" url="https://pl.wikipedia.org/wiki?curid=2051490" title="Laodika II">
Laodika II

Laodika II (gr. "Λαοδίκη", "Laodíkē") – córka Andromacha, syna Achajosa Starszego, brata króla państwa Seleucydów Antiocha I Sotera, żona króla państwa Seleucydów Seleukosa II Kallinikosa, siostra Achajosa, pretendenta do tronu seleudzkiego w latach 221-213 p.n.e.
Z mężem miała troje dzieci: przyszłych królów syryjskich Seleukosa III Sotera Keraunosa, Antiocha III Wielkiego oraz córkę Antiochis, przyszłą żonę Kserksesa, króla Armenii.

</doc>
<doc id="2051492" url="https://pl.wikipedia.org/wiki?curid=2051492" title="Laodika (córka Mitrydatesa II z Pontu)">
Laodika (córka Mitrydatesa II z Pontu)

Laodika (gr. "Λαοδίκη", "Laodíkē") – córka króla Pontu Mitrydatesa II i królowej Laodiki, córki króla państwa Seleucydów Antiocha II Theosa i jego pierwszej żony Laodiki I.
Życiorys.
Laodika przed małżeństwem przebywała u Selgeów, mieszkańców Pizydii (obecna część Turcji), pod opieką Logbasisa, obywatela tego miejsca, który otrzymał ją od przyjaciela Antiocha Hieraksa oraz wychowywał jak własną córkę. Laodika później poślubiła krewnego Achajosa, pretendenta do tronu państwa Seleucydów. Miała siostrę Laodikę III, żonę Antiocha III Wielkiego, króla państwa Seleucydów. W r. 221 p.n.e. mąż Achajos po ogłoszeniu się królem, objął na kilka lat władzę nad Anatolią. W r. 213 p.n.e. Antiochowi III udało się w końcu odebrać Achajosowi niemal wszystkie terytoria, a jego samego zamknąć w oblężeniu Sardes. Zamek był dobrze umocniony, ale Achajos dał się podstępnie złapać w pułapkę i został wydany w ręce króla, który go skazał na śmierć. Antioch nadal oblegał zamek, by go zdobyć. Oblężeni podzielili się na dwa obozy i jedni przyłączyli się do Ariobazosa, a drudzy do Laodiki. Oba obozy, nie ufając względem siebie, postanowiły poddać się Antiochowi.

</doc>
<doc id="2051496" url="https://pl.wikipedia.org/wiki?curid=2051496" title="Andżelina Biełakowska">
Andżelina Biełakowska

Andżelina Biełakowska, ros. Ангелина Белаковская, ang. Anjelina Belakovskaia (ur. 17 maja 1969 w Odessie) – ukraińska szachistka, reprezentantka Stanów Zjednoczonych od 1994, arcymistrzyni od 1993 roku.
Kariera szachowa.
W 1990 zdobyła tytuł drużynowej mistrzyni świata studentów, reprezentując Związek Radziecki. W 1991 startowała w rozegranym w Leningradzie turnieju strefowym (eliminacji mistrzostw świata). W tym samym roku po raz pierwszy zagrała w Stanach Zjednoczonych, w turnieju "World Open" w Filadelfii. Trzy lata później na arenie międzynarodowej reprezentowała już barwy tego kraju, należąc do ścisłej czołówki amerykańskich szachistek. W 1995 brała udział w rozegranym w Kiszyniowie turnieju międzystrefowym, zajmując miejsce w połowie stawki liczącej 52 zawodniczki. Trzykrotnie (1995, 1996, 1999) zdobyła tytuły indywidualnej mistrzyni Stanów Zjednoczonych, była również wicemistrzynią kraju (1997). Pomiędzy 1994 a 1998 trzykrotnie (w tym dwa razy na I szachownicy) uczestniczyła w szachowych olimpiadach. Była również trzykrotną mistrzynią Nowego Jorku. W 1999 zakończyła profesjonalną karierę szachową.
W 1993 zagrała epizodyczną rolę w filmie "Szachowe dzieciństwo".
Najwyższy ranking w karierze osiągnęła 1 stycznia 1998, z wynikiem 2385 punktów dzieliła wówczas 32-35. miejsce na światowej liście FIDE, jednocześnie zajmując 3. miejsce (za Jeleną Donaldson-Achmyłowską i Iriną Lewitiną) wśród amerykańskich szachistek.
Edukacja i życie zawodowe.
W Odessie ukończyła Akademię Rolniczą z dyplomem w dziedzinie rachunkowości i księgowości. Po emigracji pracowała w branży walutowej. W 1999 rozpoczęła studia na Uniwersytecie Nowojorskim, które ukończyła w 2001 z tytułem magistra matematyki finansowej. Aktualnie jest agentem (ang. "Real Estate Agent") w branży nieruchomości.

</doc>
<doc id="2051497" url="https://pl.wikipedia.org/wiki?curid=2051497" title="Laodika III">
Laodika III

Laodika III (gr. "Λαοδίκη", "Laodíkē") – córka króla Pontu Mitrydatesa II i królowej Laodiki, córki króla państwa Seleucydów Antiocha II Theosa i jego pierwszej żony Laodiki I.
Ok. r. 222 p.n.e. poślubiła swego krewnego Antiocha III Wielkiego, wkrótce po jego wstąpieniu na tron państwa Seleucydów. Po zawarciu małżeństwa mąż udał się do Antiochii, gdzie ogłosił ją królową. Potem zajął się przygotowaniami wojennymi przeciwko strategowi Medii Molonowi, który zgłaszał pretensje do tronu w latach 222-220 p.n.e. Podczas jego nieobecności w czasie tej wyprawy Laodika III wydała mu na świat najstarszego syna. Potem urodziła mu jeszcze sześcioro dzieci, w tym trzy córki:

</doc>
<doc id="2051499" url="https://pl.wikipedia.org/wiki?curid=2051499" title="Rivière des Creoles">
Rivière des Creoles



</doc>
<doc id="2051500" url="https://pl.wikipedia.org/wiki?curid=2051500" title="Laodika Thea Filadelf">
Laodika Thea Filadelf

Laodika Thea Filadelf lub Laodika VII Thea Filadelf (gr. "Λαοδίκη", "Laodíkē") (ur. po 122 p.n.e., zm. ?) – córka króla państwa Seleucydów Antiocha VIII Epifanesa Filometora Kallinikosa (Gryposa) i jego pierwszej żony Tryfajny, córki króla Egiptu Ptolemeusza VIII Euergetesa II (Fyskona).
Laodika poślubiła Mitrydatesa, księcia i przyszłego króla Kommageny. Ojcowie Laodiki i Mitrydatesa umówili się, by ich dzieci wzięły ślub, jako część przymierza między ich królestwami. Ok. r. 100 p.n.e. po śmierci Samosa Theosebesa Dikajosa, jego syn objął tron jako Mitrydates I Kallinikos, dzięki czemu Laodika stała się królową Kommageny. Małżeństwo ich miało tylko jednego syna Antiocha, przyszłego króla Kommageny i zapewne dwie córki: Isias II Filostorgos, przyszłą żonę brata oraz Filadelfię.

</doc>
<doc id="2051503" url="https://pl.wikipedia.org/wiki?curid=2051503" title="Sezon snookerowy 1992/1993">
Sezon snookerowy 1992/1993

Poniższa tabela przedstawia wyniki finałów najważniejszych turniejów snookerowych rozgrywanych w sezonie 1992/93.

</doc>
<doc id="2051506" url="https://pl.wikipedia.org/wiki?curid=2051506" title="Ferenc Demjén">
Ferenc Demjén

Ferenc Demjén (ur. 21 grudnia 1946 roku w Diósgyőr) – węgierski muzyk, wokalista, basista, autor piosenek. Były członek zespołów Bergendy oraz V’Moto-Rock, obecnie kontynuujący karierę solową. Miał wkład w około 150 albumów.
Życiorys.
Ferenc Demjén urodził się 21 grudnia 1946 roku w Diósgyőr. Jego ojciec był inżynierem w Hucie Diósgyőr, ale ze względów politycznych został zwolniony i rodzina przeniosła się do Budapesztu, gdzie został mianowany księdzem. Ferenc Demjén, ukończył szkołę jako technik chemik i inspirowany talentem muzycznym ojca rozpoczął studia muzyczne, w dużej mierze na własną rękę.
Demjén zaczął grać amatorsko jako basista w takich zespołach jak Dogs, Meteor i Tűzkerék, po czym w 1970 roku spotkał Istvána Bergendy, który zaprosił go do gry w jego zespole. Jako autor tekstów zadebiutował piosenką "Jöjj vissza vándor". Następnie występował w popularnych klubach E-Klub i Ifjúsági Park. Grupa zdobyła ogólnokrajową popularność występem w Magyar Televízió w Sylwestra 1970 roku. Ich pierwszy koncert "otwarty" miał miejsce w 1971 roku na Kisstadionie. W 1972 roku zdobyli drugie miejsce w festiwalu Táncdalfesztivál piosenką "Úgy szeretném".
Demjén postanowił opuścić zespół. W 1977 roku założył zespół V’Moto-Rock, gdzie przy nagrywaniu płyt współpracował z Klári Katoną i Kati Kovács. Jego piosenka do filmu "Szerelem első vérig" (1987) znajdowała się na topie węgierskiej listy przebojów przez 8 miesięcy. Po rozpadzie V’Moto-Rock w 1988 roku Demjén postanowił kontynuować karierę solową.
W 1996 roku otrzymał Krzyż Oficerski Orderu Zasługi Republiki Węgierskiej.

</doc>
<doc id="2051509" url="https://pl.wikipedia.org/wiki?curid=2051509" title="Rosemère">
Rosemère

Rosemère – miasto w Kanadzie, w prowincji Quebec, w regionie Laurentides i MRC Thérèse-De Blainville. Leży nad rzeką Rivière des Mille Îles. Nazwa miasta pochodzi z języka angielskiego, a nie z francuskiego („rose” znaczy po francusku "róża", a „mère” "matka") i oznacza "różane jezioro" (od „rose” - "róża" i archaicznego „mere” - "jezioro"). Rosemère jest jednym z niewielu miast w Quebecu z oficjalnym statusem miasta dwujęzycznego (obowiązują języki francuski i angielski).
Liczba mieszkańców Rosemère wynosi 14 173. Język francuski jest językiem ojczystym dla 76,3%, angielski dla 14,4% mieszkańców (2006).

</doc>
<doc id="2051510" url="https://pl.wikipedia.org/wiki?curid=2051510" title="Wyższa Szkoła Pedagogiczna im. T. Kotarbińskiego w Zielonej Górze">
Wyższa Szkoła Pedagogiczna im. T. Kotarbińskiego w Zielonej Górze



</doc>
<doc id="2051515" url="https://pl.wikipedia.org/wiki?curid=2051515" title="Fonográf">
Fonográf

Fonográf – węgierska grupa muzyczna działająca w latach 70. i 80., grająca głównie country rock. Zespół został założony w sylwestra 1973 roku i wziął swoją nazwę od gazety, w której pracował János Bródy. Jego członkami zostali byli muzycy grup Illés oraz Tolcsvayék és a Trió. Rozpadł się w 1985 roku.
Skład zespołu.
Przez cały okres działalności Fonográf grał w niezmienionym składzie:

</doc>
<doc id="2051516" url="https://pl.wikipedia.org/wiki?curid=2051516" title="Order Świętych Cyryla i Metodego">
Order Świętych Cyryla i Metodego

Order Świętych Cyryla i Metodego (bułg. "Орден Св.Св. Кирил и Методий") – bułgarskie wysokie odznaczenie państwowe, ustanowione w 1909.
Nie należy go mylić z katolickim orderem o tej samej nazwie, założonym przez delegata apostolskiego i arcybiskupa Sofii-Płowdiw Roberto Menini w 1906 i nadawanym za dobroczynność i z przyznawanym przez arcybiskupa prawosławnej diecezji białostocko- gdańskiej orderem św. św. Braci Cyryla i Metodego.
Historia.
Carstwo (Królestwo) Bułgarii.
Order, którego patronami byli święci Cyryl i Metody, został ustanowiony 18 maja 1909 przez cara Bułgarów Ferdynanda I Koburga, ku czci misjonarzy Słowian, których imię nosi, oraz na pamiątkę ogłoszenia Bułgarii królestwem i całkowitego uniezależnienia się kraju od Imperium Osmańskiego. W Królestwie Bułgarii (do 1946) było to najwyższe odznaczenie państwowe bez podziału na klasy, nadawane na wielkiej wstędze lub łańcuchu, którego wielkim mistrzem był aktualnie panujący władca. Był on przyznawany jedynie głowom państw i najwyższym dostojnikom państwowym, zarówno Bułgarom, jak i cudzoziemcom, za wybitne zasługi oddane ludzkości. Liczba bułgarskich kawalerów orderu królewskiego nie mogła przekroczyć 15 osób, ale w sumie odznaczono nim jedynie sześciu Bułgarów poza osobami z rodziny królewskiej.
1 lutego 1946 rozstrzelano wszystkich trzech członków rady regencyjnej, księcia Cyryla Koburga, premiera Bogdana Fiłowa i generała Nikołę Michowa, pod pretekstem kolaboracji z nazistowskimi Niemcami, a 16 września 1946 wygnano nieletniego króla Symeona II Koburga (wraz z matką Joanną Sabaudzką i ciotką Eudoksją Koburg), który jako wielki mistrz i suweren wszystkich bułgarskich orderów zachował jako ordery domowe trzy z nich, „śś. Cyryla i Metodego”, „św. Aleksandra” i „Czerwonego Krzyża”, które pozostały nimi do czasów współczesnych.
Ludowa Republika Bułgarii.
W okresie dyktatury komunistycznej Ludowej Republiki Bułgarii nadawano odznaczenie o podobnej nazwie (usunięto z niej słowo „Święci”), jednak w zupełnie innym kształcie (jako medal), podzielone na trzy klasy (właściwie stopnie) i przeznaczono dla bułgarskich i zagranicznych obywateli, za wybitne osiągnięcia w dziedzinach nauki, edukacji i kultury. Był on częścią nowego systemu orderowo-odznaczeniowego ustanowionego w 1950, który zniósł wszystkie poprzednie bułgarskie odznaczenia (oprócz zreformowanych orderów „Cyryla i Metodego” i „za Waleczność”). Do 1981 został on przyznany 37 065 razy. Zniesiony 21 marca 1991.
Republika Bułgarii.
Jako odznaczenie dynastyczne order oficjalnie przestał być nadawany kiedy były król Symeon II został w 2001 ósmym premierem Republiki Bułgarii, a order 13 czerwca 2003 został odnowiony w Republice Bułgarii jako drugie w kolejności starszeństwa odznaczenie państwowe (po Orderze Stara Płanina, a przed równorzędnymi orderami Zasługi Cywilnej, Zasługi Wojskowej i Jeźdźca z Madary). Odtąd nadawany jest przez prezydenta Bułgarii i podzielony na trzy klasy (podobnie jak order z czasów komunistycznych):
Przeznaczony jest (podobnie jak order z czasów komunistycznych) dla bułgarskich i zagranicznych obywateli, którzy wnieśli znaczący wkład w rozwój kultury, sztuki, edukacji i nauki.
Opis odznaki.
Wersja królewska.
Odznaką orderu jest błękitny emaliowany złoty krzyż trójlistny, pomiędzy którego ramionami znajdują się płomienie z czerwonej emalii, a na nich złota lilia heraldyczna. Pośrodku krzyża widnieje okrągły medalion z portretem świętych Cyryla i Metodego na szafirowym tle. Dookoła napis w języku łacińskim: EX ORIENTE LUX ("Światło ze wschodu"). Rewers odznaki przedstawia ukoronowany monogram fundatora orderu Ferdynanda I i łaciński napis: XVIII MAJUS MDCCCCIX ("18 maja 1909").
Gwiazda orderowa to złoty krzyż maltański, pomiędzy którego ramionami znajdują się płomienie z czerwonej emalii, a na nich srebrna lilia heraldyczna. Pośrodku gwiazdy znajduje się głowa serafina w naturalnych barwach otoczona sześcioma skrzydłami z czerwonej emalii. Wstęga orderowa ma kolor pomarańczowy w odcieniu jasnoczerwonym.
Istnieje także sporo drobnych różnic kolorystycznych i graficznych pomiędzy poszczególnymi odznakami i gwiazdami orderu wytwarzanymi na przestrzeni ostatniego stulecia.
Wersja republikańska.
Order w wersji prezydenckiej różni się kilkoma detalami od orderu królewskiego, m.in. nie posiada lilii heraldycznych na płomieniach pomiędzy ramionami krzyża, a na rewersie w miejscu monogramu Ferdynanda I widnieje przepaska w kolorach narodowych Bułgarii. Napisy na awersie i rewersie orderu prezydenckiego są w języku bułgarskim: "„Св.Св. Кирил и Методий/Република България”" ("Św. Cyryl i Metody/Republika Bułgarii").
Odznaczeni.
Wśród odznaczonych królewskim Orderem Świętych Cyryla i Metodego znaleźli się m.in. Bułgarzy:
oraz głowy państw zagranicznych:

</doc>
<doc id="2051518" url="https://pl.wikipedia.org/wiki?curid=2051518" title="Pol-Skone">
Pol-Skone

Pol-Skone – firma w branży stolarki otworowej z siedzibą w Lublinie. Producent drzwi wewnętrznych, zewnętrznych, technicznych, antywłamaniowych i okien drewnianych.
Założona w 1990 r., zatrudnia prawie 1000 pracowników. Posiada 2000 punktów sprzedaży na terenie całej Polski, a także eksportuje swoje wyroby do wielu państw Europy. Posiada cztery zakłady produkcyjne: dwa w Lublinie, jeden w Niemcach oraz jeden w Biłgoraju.
Certyfikaty i nagrody.
W 2000 r. Pol-Skone uzyskało w placówce certyfikującej Rheinisch-Westfälischer TÜV e.V. certyfikat na System Zapewnienia Jakości zgodny z normą ISO 9001, zaś w 2003 r. przeszło pozytywnie audyt na zgodność z normą PN EN ISO 9001:2001. Posiada międzynarodowy certyfikat FSC (Forest Stewardship Council) o numerze BV-COC-063372 świadczący o odpowiedzialnym zarządzaniu gospodarką leśną. Ponadto zostało dwukrotnie uhonorowane Polskim Godłem Promocyjnym Teraz Polska za serię drzwi wewnątrzlokalowych w 2001 r. oraz za drzwi techniczne przeciwpożarowe systemu Pol-Skone FR w 2002 r. Przedsiębiorstwo jest także posiadaczem Złotego Certyfikatu „Przedsiębiorstwo Fair Play”.

</doc>
<doc id="2051519" url="https://pl.wikipedia.org/wiki?curid=2051519" title="Katastrofa kolejowa w Sainthii">
Katastrofa kolejowa w Sainthii

Katastrofa kolejowa w Indiach do której doszło 19 lipca 2010 roku na stacji kolejowej w miejscowości Sainthia we wschodnich Indiach. 
Do katastrofy doszło około 2:00 czasu lokalnego na stacji kolejowej w mieście Sainthia około 200 kilometrów od Kolkaty nieopodal granicy z Bangladeszem. W pociąg stojący przy peronie uderzył jadący z dużą prędkością ekspres. Świadkowie zdarzenia próbowali ratować uwięzionych we wrakach jeszcze przed pojawieniem się na miejscu ratowników z ciężkim sprzętem. Według zeznań wynika, że służby ratownicze przybyły na miejsce po około 3 godzinach od chwili zderzenia. W katastrofie zginęło łącznie 66 osób. Wiele osób było uwięzionych we wrakach obu składów.
Koleje Indyjskie należą do najniebezpieczniejszych na świecie. Infrastruktura kolejowa jest przestarzała, co mogło być jedną z przyczyn wypadku. Minister kolejnictwa Indii, Mamata Banerjee nie wyklucza również aktu sabotażu, gdyż takowy zamach miał miejsce dwa miesiące wcześniej – sprawcami katastrofy ekspresu w Gyaneshwari byli prawdopodobnie maoistowscy rebelianci.

</doc>
<doc id="2051520" url="https://pl.wikipedia.org/wiki?curid=2051520" title="Dortmund Universität">
Dortmund Universität



</doc>
<doc id="2051525" url="https://pl.wikipedia.org/wiki?curid=2051525" title="Analiza biznesowa">
Analiza biznesowa

Analiza biznesowa – dyscyplina zajmująca się określaniem potrzeb biznesowych i dostarczaniu rozwiązań problemów biznesowych, które przynoszą wartość interesariuszom. Rozwiązania te mogą zawierać komponenty oparte na oprogramowaniu i danych cyfrowych, ale również obejmować zmiany organizacyjne, takie jak poprawa procesów, opracowanie nowych polityk i planowanie strategiczne.
Opis.
Osoba, która wykonuje to zadanie nazywana jest analitykiem biznesowym lub BA (od ang. "business analyst"). Analitycy, którzy pracują wyłącznie nad rozwojem oprogramowania i systemów komputerowych, mogą być nazywani analitykami biznesowymi IT, technicznymi analitykami biznesowymi lub również analitykami systemów (choć zakres obowiązków analityka systemów bywa nieco odmienny, bowiem skupia się na nie tyle na zbieraniu i analizie wymagań biznesowych, co modelowaniu na ich podstawie wymagań systemowych). 
Analiza biznesowa może dotyczyć również wprowadzenia na rynek nowych produktów.

</doc>
<doc id="2051526" url="https://pl.wikipedia.org/wiki?curid=2051526" title="Budućnost Podgorica (piłka ręczna)">
Budućnost Podgorica (piłka ręczna)

ŽRK Budućnost T-Mobile (pełna nazwa: Ženski Rukometni Klub Budućnost T-Mobile), czarnogórski klub piłki ręcznej kobiet, powstały w 1949 r. z bazą w Podgoricy pod nazwą Budućnost Titograd. Budućnost występuje też w rozgrywkach Liga Regionalna.
W latach 2013-17 w klubie występowała reprezentantka Polski Kinga Achruk.

</doc>
<doc id="2051528" url="https://pl.wikipedia.org/wiki?curid=2051528" title="Richmond (Quebec)">
Richmond (Quebec)

Richmond – miasto w Kanadzie, w prowincji Quebec, w regionie Estrie i MRC Le Val-Saint-François. Leży nad rzeką Saint-François. Jest uważane za jedną z najstarszych gmin w Kantonach Wschodnich, zostało zasiedlone około 1798 roku przez osadników z Nowej Anglii, Montrealu i doliny rzeki Richelieu. Miasto w dzisiejszych granicach zostało utworzone 29 grudnia 1999 roku poprzez połączenie ówczesnego miasta Richmond, leżącego na prawym brzegu Saint-François, ze wsią Melbourne, położoną nad lewym rzegiem rzeki.
Liczba mieszkańców Richmond wynosi 3 336. Język francuski jest językiem ojczystym dla 70,3%, angielski dla 26,5% mieszkańców (2006).

</doc>
<doc id="2051531" url="https://pl.wikipedia.org/wiki?curid=2051531" title="Podróż na wschód">
Podróż na wschód

Podróż na wschód – polski film psychologiczny z 1994 roku w reżyserii Stefana Chazbijewicza.

</doc>
<doc id="2051533" url="https://pl.wikipedia.org/wiki?curid=2051533" title="Lista hrabstw w stanie Iowa">
Lista hrabstw w stanie Iowa

Stan Iowa podzielony jest na 99 hrabstw.

</doc>
<doc id="2051534" url="https://pl.wikipedia.org/wiki?curid=2051534" title="Step (zespół muzyczny)">
Step (zespół muzyczny)

Step – nieistniejąca już węgierska grupa muzyczna.
Historia.
Zespół założyli w 1987 roku Flipper Öcsi i Gábor Kisszabó, wcześniejsi członkowie odpowiednio Dolly Roll i Első Emelet. Dołączyli do niego następnie Gábor Zsoldos (Dolly Roll), Attila Fehér (V.M. Band) i Péter Popper (Citrom). Menedżerem zespołu został István Tereh, ówcześnie również menedżer Első Emelet. Jednakże wkrótce potem Tereh opuścił zespół i menedżerem został Miklós Fenyő. W styczniu 1989 roku Gábora Kisszabó, który wrócił do Első Emelet, zastąpił Tamás Mester z zespołu Charme. W tym czasie zespół zrezygnował z usług Miklósa Fenyő. W marcu 1990 roku zespół rozpadł się.

</doc>
<doc id="2051536" url="https://pl.wikipedia.org/wiki?curid=2051536" title="Zbór Kościoła Chrześcijan Baptystów &quot;Wspólnota Wody Żywej&quot; w Częstochowie">
Zbór Kościoła Chrześcijan Baptystów &quot;Wspólnota Wody Żywej&quot; w Częstochowie



</doc>
<doc id="2051544" url="https://pl.wikipedia.org/wiki?curid=2051544" title="Wojciech Cwojdziński">
Wojciech Cwojdziński

Wojciech Cwojdziński (ur. 23 kwietnia 1897 w Pacholewie w Wielkopolsce, zm. wiosną 1940 w Twerze) – starszy posterunkowy Policji Państwowej.
Był synem Walentego i Stanisławy Wiśniewskiej. Walczył w powstaniu wielkopolskim i na wojnie z bolszewikami w 1920 roku. W latach 1922–1934 pełnił służbę na posterunku w Hadyćkowcach w powiecie kopyczynieckim. Następnie, do września 1939, pełnił służbę na posterunku w Kopyczyńcach.
Został aresztowany i wywieziony przez NKWD do obozu w Ostaszkowie w kwietniu 1940 roku i w tym samym miesiącu został przewieziony do Tweru, gdzie został zamordowany. Pochowany w Miednoje.
Pośmiertnie awansowany na stopień aspiranta 10 listopada 2007 w .

</doc>
<doc id="2051545" url="https://pl.wikipedia.org/wiki?curid=2051545" title="Liga Regionalna piłkarek ręcznych">
Liga Regionalna piłkarek ręcznych

Liga Regionalna piłkarek ręcznych (ang. Women’s Regional Handball League), rozgrywki ligowe w piłce ręcznej kobiet, funkcjonujące od sezonu 2008/2009. Liga Regionalna powstała za zgodą sześciu Federacji: austriackiej, bośniackiej, chorwackiej, czarnogórskiej, serbskiej i słoweńskiej.
W pierwszym sezonie rozgrywek o mistrzostwo rywalizowało 6 drużyn. W sezonie 2009/10 w Lidze udział wzięło 8 drużyn.

</doc>
<doc id="2051547" url="https://pl.wikipedia.org/wiki?curid=2051547" title="Pieter Mulier">
Pieter Mulier

Pieter Mulier znany także jako Il Cavaliero Tempesta lub Pietro Tempesta (ur. ok. 1637 w Haarlemie, zm. 29 czerwca 1701 w Mediolanie lub Wenecji) – holenderski malarz barokowy, aktywny we Włoszech.
Jego nauczycielem był ojciec Pieter Mulier starszy (ok. 1615–1670), uczeń marynisty Simona de Vliegera. Początkowo pracował w Antwerpii, ostatnie 30 lat życia przebywał we Włoszech, głównie w Rzymie, Genui i Wenecji. Malował przede wszystkim dramatyczne mariny, obrazy o tematyce fantastycznej i pejzaże. Jego ulubionym motywem była najczęściej nadciągająca burza lub sztorm. Według części źródeł spędził 16 lat życia w więzieniu oskarżony o morderstwo.
Dorobek Muliera uległ rozproszeniu i znajduje się obecnie głównie w kolekcjach prywatnych. Jeden jego obraz jest w zbiorach polskich, w Muzeum im. Johanna Gottfrieda Herdera w Morągu, oddziale Muzeum Warmii i Mazur w Olsztynie. 
30 marca 2015 w domu aukcyjnym w Mediolanie znaleziono obraz Muliera, który eksponowany był w muzeum we Wrocławiu, a zaginął pod koniec II wojny światowej.

</doc>
<doc id="2051548" url="https://pl.wikipedia.org/wiki?curid=2051548" title="Jan Skoczyński">
Jan Skoczyński

Jan Henryk Skoczyński (ur. 1946 w Brzozowie) – polonista i filozof, historyk filozofii zajmujący się historiografią idei oraz dziejami polskiej myśli filozoficznej i społecznej w XIX i XX wieku. 
Życiorys.
Urodził się w 1946, w Brzozowie jako jedno z czworga dzieci Marii z Mleczków (1916-2008) i Henryka Skoczyńskiego (1915-1958). W 1948 rodzice przenieśli się do Sanoka, gdzie ukończył szkołę podstawową i Liceum Ogólnokształcące Męskie (1964). W latach 1964-1970 studiował polonistykę i filozofię na Uniwersytecie Jagiellońskim, z rocznym epizodem na Wydziale Handlu Zagranicznego SGPiS w Warszawie (1965/66). W latach 1970-1974 pracował jako polonista w Technikum Poligraficzno-Księgarskim w Krakowie. Od 1974 starszy asystent w Instytucie Filozofii UJ. Doktor nauk humanistycznych od 1981. Doktor habilitowany nauk humanistycznych w zakresie filozofii (1992) na podstawie rozprawy pt. "Idee historiozoficzne Feliksa Konecznego". Członek Rady Wydziału Filozoficznego UJ. Pracownik naukowy Instytutu Filozofii; wicedyrektor instytutu ds. dydaktycznych w latach 1993-1999. Powołał do życia pierwszy po wojnie Zakład Filozofii Polskiej, którym kierował do przejścia na emeryturę w 2018. 
Współzałożyciel i pełnomocnik rektora UJ ds. utworzenia Państwowej Wyższej Szkoły Zawodowej w Sanoku i jej pierwszy rektor w latach 2001-2002. Decyzją Senatu Uniwersytetu Jagiellońskiego w 2002 został profesorem nadzwyczajnym UJ. Postanowieniem z 18 października 2004 Prezydenta RP Aleksandra Kwaśniewskiego otrzymał tytuł naukowy profesora. Był członkiem zarządu Ośrodka Myśli Politycznej w Krakowie, członkiem Komisji Kultury Słowian PAU (do 2011). 
Pozostaje w Radzie Naukowej pisma „Historyka”. Zredagował i opatrzył wstępem pamiętniki swego nauczyciela prof. Józefa Stachowicza pt. "Miniony czas" (1994), książkę Sybiraka inż. Kazimierza Buczka pt. "Wspomnienia z lat 1946-2016" (2017), tom poezji "44 wiersze" autorstwa Heleny Kapri (2021). W przeszłości współpracował z pismami: „Tygodnik Powszechny” (od 1976), „Czas Krakowski”, „Tygodnik Solidarność Małopolska”, „Nowe Państwo” „Tygodnik Sanocki” (w tym „Dodatek Kulturalny” wydawany przez Korporację Literacką w Sanoku), „Korso Sanockie”. Od kilku lat jest stałym felietonistą portalu internetowego „Studio Opinii”.

</doc>
<doc id="2051549" url="https://pl.wikipedia.org/wiki?curid=2051549" title="Żywice jonowymienne">
Żywice jonowymienne



</doc>
<doc id="2051551" url="https://pl.wikipedia.org/wiki?curid=2051551" title="Tatarkiewicz">
Tatarkiewicz



</doc>
<doc id="2051557" url="https://pl.wikipedia.org/wiki?curid=2051557" title="Allen &amp; Unwin">
Allen &amp; Unwin

Allen &amp; Unwin – australijskie wydawnictwo, do 1990 jedno z największych brytyjskich wydawnictw z siedzibą w Londynie, założone w 1871 roku, zajmuje się wydawnictwem książek w Wielkiej Brytanii i dystrybucją w Australii. Początkowo firma nazywała się George Allen and Sons, jednak w 1914 roku zmieniono jej nazwę na George Allen and Unwin. W 1986 roku połączyło się z Bell &amp; Unwin Hyman tworząc Hyman Limited
Wydawnictwo opublikowało wiele książek J.R.R. Tolkiena i Thora Heyerdahla.

</doc>
<doc id="2051558" url="https://pl.wikipedia.org/wiki?curid=2051558" title="Jezioro Matagami">
Jezioro Matagami



</doc>
<doc id="2051561" url="https://pl.wikipedia.org/wiki?curid=2051561" title="Pożegnanie z Marią (film)">
Pożegnanie z Marią (film)

Pożegnanie z Marią – polski film dramatyczny z 1993 w reżyserii Filipa Zylbera. Film jest swobodną adaptacją opowiadania Tadeusza Borowskiego o tym samym tytule.
Kompozytorem (i współwykonawcą) muzyki do filmu był Tomasz Stańko. Muzyka wydana została na CD "A Farewell to Maria" (Pożegnanie z Marią).

</doc>
<doc id="2051562" url="https://pl.wikipedia.org/wiki?curid=2051562" title="Richard Spaight Donnell">
Richard Spaight Donnell

Richard Spaight Donnell (ur. 20 września 1820 w New Bern, Karolina Północna, zm. 3 czerwca 1867 w New Bern, Karolina Północna) – amerykański prawnik i polityk związany z Partią Wigów.
W latach 1847–1849 był przedstawicielem stanu Karolina Północna w Izbie Reprezentantów Stanów Zjednoczonych.
Jego dziadek, Richard Dobbs Spaight był również przedstawicielem stanu Karolina Północna w Izbie Reprezentantów Stanów Zjednoczonych, a także gubernatorem tego stanu.

</doc>
<doc id="2051563" url="https://pl.wikipedia.org/wiki?curid=2051563" title="Kupermajczak Kaczor">
Kupermajczak Kaczor



</doc>
<doc id="2051565" url="https://pl.wikipedia.org/wiki?curid=2051565" title="Odeonsplatz">
Odeonsplatz



</doc>
<doc id="2051568" url="https://pl.wikipedia.org/wiki?curid=2051568" title="Rozmowa z człowiekiem z szafy">
Rozmowa z człowiekiem z szafy

Rozmowa z człowiekiem z szafy – polski film dramatyczny z 1994 roku w reżyserii Mariusza Grzegorzka, na podstawie opowiadania Iana McEwana pod tym samym tytułem.

</doc>
<doc id="2051574" url="https://pl.wikipedia.org/wiki?curid=2051574" title="Rivière du Berger">
Rivière du Berger

Rivière du Berger – rzeka we wschodniej Kanadzie, dopływ rzeki Saint-Charles. W dolnym biegu przepływa przez miasto Québec, w jego granicach wpada również do Saint-Charles. Ze względu na miejskie otoczenie w swoim dolnym biegu rzeka jest mocno zanieczyszczona. Strefą punktowa silnego skażenia bakteriologicznego jest obszar dawnego ogrodu zoologicznego w dzielnicy Charlesbourg.

</doc>
<doc id="2051577" url="https://pl.wikipedia.org/wiki?curid=2051577" title="Kościół św. Teresy z Ávili w Wyśmierzycach">
Kościół św. Teresy z Ávili w Wyśmierzycach

Kościół św. Teresy z Ávili w Wyśmierzycach – rzymskokatolicki kościół parafialny w mieście Wyśmierzyce. Mieści się przy ulicy Kościelnej.
Historia.
Jego budowa została ukończona w 1856. Był to kościół murowany. Jego fundatorem był Zenon Korwin-Krasowski, właściciel wsi Grzmiąca. Okazało się jednak że świątynia jest za mała. W latach 1868-1879 świątynia została rozbudowana dzięki funduszom Teresy z Brochowskich Witkowskiej. W 1920 po raz kolejny powiększono świątynię, dobudowując fronton. W takim stanie kościół zachował się do dzisiaj.
Wyposażenie.
Wyposażenie świątyni pochodzi głównie z epoki baroku. Są to m.in. obrazy Trójcy Świętej i Pokłonu Trzech Króli pochodzące z XVII wieku oraz sprzęt i szaty liturgiczne z XVII-XVIII wieku.

</doc>
<doc id="2051578" url="https://pl.wikipedia.org/wiki?curid=2051578" title="Stephen Lybrook Neal">
Stephen Lybrook Neal

Stephen Lybrook Neal (ur. 7 listopada 1934 w Winston-Salem, Karolina Północna) – amerykański polityk związany z Partią Demokratyczną.
W latach 1975–1995 przez dziesięć kadencji Kongresu Stanów Zjednoczonych był przedstawicielem stanu Karolina Północna w Izbie Reprezentantów Stanów Zjednoczonych.

</doc>
<doc id="2051583" url="https://pl.wikipedia.org/wiki?curid=2051583" title="Grabinka (dopływ Wisłoki)">
Grabinka (dopływ Wisłoki)

Grabinka ("Grabinianka", "Grabianka", w górnym biegu "Czarna", w środkowym biegu Czarnianka}) – rzeka, lewy dopływ Wisłoki o długości 34,09 km.
Rzeka płynie w województwie małopolskim i podkarpackim. Przepływa m.in. przez Straszęcin. Pod nazwą Grabinianka zaczyna się w miejscowości Głowaczowa. Uchodzi do Wisłoki na granicy Dębicy i Zawierzbia.
Grabinianka jest wąską rzeką górską o szybkim nurcie, z dużą liczbą zapór i progami wodnymi.

</doc>
<doc id="2051584" url="https://pl.wikipedia.org/wiki?curid=2051584" title="Jan Henckel-Gaschin von Donnersmarck">
Jan Henckel-Gaschin von Donnersmarck

Jan (Hans) Henckel-Gaschin von Donnersmarck, właściwie "Jan (Hans) Maria Łazarz Amand Antoni Henckel-Gaschin von Donnersmarck" (ur. 23 grudnia 1899 w Kietrzu, zm. 15 czerwca 1993 w São Paulo, Brazylia) – graf von Henckel-Gaschin magnat śląski.
Życiorys.
Urodził się 23 grudnia 1899 roku w Kietrzu. jako syn Edgara i Karoline zu Windisch-Graetz.
21 stycznia 1939 roku w Biby (Szwecja) poślubił Anne-Sophie von Celsing. Mieli 2 córki: Cecilie Mathilde Anna, Anne-Sophie Margarethe Elisabeth. 1 kwietnia 1928 r. został patronem kościoła w Krowiarkach. Jesienią tego samego roku rozpoczął elektryfikację wsi, którą w całości sfinansował. Pod koniec II wojny światowej uciekł ze swojego majątku w Krowiarkach na rowerze. Był ostatnim panem pałacu w Krowiarkach.
Zmarł 15 czerwca 1993 roku w São Paulo.

</doc>
<doc id="2051586" url="https://pl.wikipedia.org/wiki?curid=2051586" title="Jan Henckel von Donnersmarck">
Jan Henckel von Donnersmarck



</doc>
<doc id="2051587" url="https://pl.wikipedia.org/wiki?curid=2051587" title="Hans Henckel von Donnersmarck">
Hans Henckel von Donnersmarck



</doc>
<doc id="2051588" url="https://pl.wikipedia.org/wiki?curid=2051588" title="Ignacio Carrasco de Paula">
Ignacio Carrasco de Paula

Ignacio Carrasco de Paula (ur. 25 października 1937 w Barcelonie) – kapłan katolicki, teolog specjalizujący się w sprawach rodziny i bioetyki. Z wykształcenia jest doktorem medycyny. Jest księdzem numerariuszem Opus Dei.
Życiorys.
W 1962 ukończył studia medyczne, specjalizując się w chirurgii. 8 sierpnia 1966 przyjął w Rzymie święcenia kapłańskie. W latach 1984-1994 był rektorem Papieskiego Uniwersytetu św. Krzyża. W latach 1994-2002 był dziekanem wydziału teologii moralnej Papieskiego Uniwersytetu św. Krzyża. W latach 2002-2009 był profesorem bioetyki na wydziale medycznym Uniwersytetu Sacro Cuore w Rzymie. Był doradcą Papieskiej Rady ds. Rodziny oraz Papieskiej Rady ds. Duszpasterstwa Służby Zdrowia.
W 2005 został sekretarzem Papieskiej Akademii Życia, a 1 lipca 2010 jej przewodniczącym.

</doc>
<doc id="2051589" url="https://pl.wikipedia.org/wiki?curid=2051589" title="Hans Henckel-Gaschin von Donnersmarck">
Hans Henckel-Gaschin von Donnersmarck



</doc>
<doc id="2051591" url="https://pl.wikipedia.org/wiki?curid=2051591" title="Ram Chandra Poudel">
Ram Chandra Poudel

Ram Chandra Poudel (ur. w październiku 1944) – nepalski polityk, były minister i wicepremier, przewodniczący Izby Reprezentantów w latach 1994-1999. Wiceprzewodniczący Kongresu Nepalskiego od 2007. Prezydent Nepalu od 13 marca 2023.
Życiorys.
Ram Chandra Poudel w 1967 ukończył literaturę nepalską na Tribhuvan University w Katmandu w stopniu licencjata, a trzy lata później zdobył stopień magistra. W czasie nauki i studiów w 1962 założył Ruch Wolnych Studentów. Był przewodniczącym samorządów studenckich, a w 1970 współzałożycielem Związku Studentów Nepalskich. Wszedł w skład jego Komitetu Centralnego.
W życie polityczne zaangażował się już w wieku 16 lat. Po rozwiązaniu przez króla demokratycznego rządu w 1960, przystąpił do ruchów mających na celu obalenie autorytarnej władzy monarchy i przywrócenie demokracji. Od 1962 do 1992 spędził w sumie 13 lat w areszcie z powodu swojej działalności politycznej. W 1961 współpracował ze Zbrojnym Ruchem Powstańczym.
W 1977 został członkiem komitetu Kongresu Nepalskiego w dystrykcie Tanahu, a dwa lata później jego wiceprzewodniczącym. W 1987 wszedł w skład Komitetu Centralnego partii i rozpoczął pracę w jej Biurze Politycznym.
W 1990, w czasie pierwszych od 30 lat demokratycznych wyborów, dostał się po raz pierwszy do parlamentu z dystryktu Tanahu. 29 maja 1991 został mianowany ministrem rozwoju lokalnego w pierwszym rządzie premiera Giriji Prasad Koirali. W 1992 objął dodatkowo tekę ministra rolnictwa. W wyborach parlamentarnych w 1993 oraz 1997 odnawiał mandat deputowanego. W latach 1994-1999 zajmował stanowisko przewodniczącego Izby Reprezentantów, niższej izby parlamentu. Od 2000 do 2001 był wicepremierem oraz ministrem spraw wewnętrznych i telekomunikacji w trzecim gabinecie Koirali.
W latach 2006-2007 pełnił funkcję przewodniczącego Sekretariatu ds. Pokoju, wielopartyjnego ciała powołanego do przywrócenia w kraju pokoju po wojnie domowej. W 2007 objął urząd ministra ds. pokoju i odbudowy w czwartym rządzie premiera Koirali. W tym samym roku został wiceprzewodniczącym Kongresu Nepalskiego. W 2008 został wybrany do Zgromadzenia Konstytucyjnego w okręgu Tanahu. W czerwcu 2009 objął stanowisko przewodniczącego klubu parlamentarnego Kongresu Narodowego.
W lipcu 2010 Kongres Narodowy zgłosił jego kandydaturę do stanowiska szefa rządu w czasie głosowania w Zgromadzeniu Konstytucyjnym. W 17 turach głosowań organizowanych od lipca 2010 do lutego 2011 nie zdołał jednak uzyskać wymaganego poparcia deputowanych. Ostatecznie 3 lutego 2011, dzięki poparciu ze strony Komunistycznej Partii Nepalu (Maoistowskiej), nowym szefem rządu został Jhala Nath Khanal.
28 sierpnia 2011 był ponownie kandydatem Kongresu Nepalskiego na urząd szefa rządu. W głosowaniu w Zgromadzeniu Konstytucyjnym przegrał jednak z kandydatem maoistów, Baburamem Bhattaraiem, stosunkiem głosów 340 do 235.
9 marca 2023 wybrany na prezydenta Nepalu, pokonując Subasa Nembanga. Zaprzysiężony 13 marca .
Ram Chandra Poudel jest żonaty, ma pięcioro dzieci.

</doc>
<doc id="2051592" url="https://pl.wikipedia.org/wiki?curid=2051592" title="Max-Weber-Platz">
Max-Weber-Platz



</doc>
<doc id="2051593" url="https://pl.wikipedia.org/wiki?curid=2051593" title="Hungária">
Hungária

Hungária – nieistniejąca już węgierska rockowa grupa muzyczna. W latach 1985–1989 grupa występowała pod nazwą Modern Hungária.
Historia.
Zespół został założony w 1967 roku przez Miklósa Fenyő. W 1968 roku piosenka „Nem bújok én többé már a subába” zwyciężyła w konkursie „Ki mit tud?”. Pierwotnie w skład zespołu wchodzili Miklós Fenyő, Péter Csomós, László Klein, József Tóth, Péter Láng i Miklós Matlakovszky. W 1969 roku Kleina i Matlakovszkyego zastąpili Tamás Barta i Péter Sípos. W 1971 roku Barta odszedł do Locomotiv GT, a Csomós i Sípos do grupy Juventus. Wtedy do grupy wrócił Klein, przyszli także Gyula Fekete, Gábor Fekete i Antal Gábor Szűcs. W 1973 roku Szűcs i Gábor Fekete odeszli jednak do Skorpió. Nowymi członkami zespołu zostali więc Róbert Szikora i Zoltán Kékes, ponadto do zespołu wrócił Sípos. W 1980 roku Sípos opuścił zespół, ale do zespołu wrócił Gyula Fekete, a nowymi członkami Hungárii zostali Gábor Novai i wokalistka Mária Renczi (ps. "Dolly"). Dwa lata później z zespołu odszedł Szikora. Fenyő zatrudnił więc w zespole Bélę Tibora Jeszenszkyego (ps. "Flipper Öcsi") i Gábora Zsoldosa (ps. "Dedy"). W 1983 roku zespół rozpadł się, a wszyscy jego członkowie z wyjątkiem Fenyő utworzyli zespół Dolly Roll.
Fenyő chciał jednak reaktywować zespół. W tym celu w 1985 roku założył zespół Modern Hungária, w którym grali jeszcze Attila Bodnár, Ilona Csordás (ps. "Plexi") i Beatrix Jován (ps. "Frutti"). „Nowa” Hungária grała jednak zupełnie odmienny styl od „starej”, ponieważ dominującym stylem muzycznym w miejsce rocka został pop i disco. Modern Hungária rozpadła się w 1989 roku. W 1995 roku „stara” Hungária (w składzie z lat 1979–1982) zjednoczyła się, by udzielić koncertu.

</doc>
<doc id="2051595" url="https://pl.wikipedia.org/wiki?curid=2051595" title="W ciemności">
W ciemności

W ciemności – film wojenny z 2011 roku w reżyserii Agnieszki Holland, zrealizowany w polsko-niemiecko-kanadyjskiej koprodukcji na podstawie scenariusza Davida F. Shamoona i poświęcony tematyce Zagłady Żydów podczas II wojny światowej. Film jest adaptacją powieści "In The Sewers of Lvov" ("W kanałach Lwowa") autorstwa Roberta Marshalla; oparto się również na wspomnieniach jednej z bohaterek filmu, Krystyny Chiger, opisanych w książce "Dziewczynka w zielonym sweterku".
Film opowiada o wojennych losach rodziny Chigerów oraz kilkunastoosobowej grupki Żydów ukrywających się przez czternaście miesięcy w lwowskich kanałach dzięki pomocy lwowskiego kanalarza Leopolda Sochy (Robert Więckiewicz). Socha początkowo żądał od Żydów zapłaty za pomoc, jednak kiedy po pewnym okresie nie mogli już mu niczym zapłacić, zdecydował się ich chronić dobrowolnie, z narażeniem życia. Osią fabularną filmu jest narastający konflikt interesów między Sochą a dawnym ukraińskim przyjacielem Bortnikiem (Michał Żurawski), w momencie rozpoczęcia akcji filmu członkiem Ukraińskiej Policji Pomocniczej oraz apologetą faszyzmu.
Holland, podjąwszy się realizacji "W ciemności", nakłoniła aktorów do nauki różnych języków i gwar, aby odwzorować ulegającą stopniowemu zanikowi wielojęzyczność populacji Lwowa. Za zdjęcia do filmu odpowiadała Jolanta Dylewska. "W ciemności" odniósł sukces artystyczny, zbierając przeważnie pozytywne recenzje zarówno w Polsce, jak i za granicą. Z pochwałami spotkała się niejednoznaczna kreacja Sochy w wykonaniu Więckiewicza, a także sprawna realizacja filmu. Nie brakowało jednak głosów, że film mimowolnie wybiela Polaków jako Sprawiedliwych, nie zaś jako współsprawców Zagłady. Pomimo tych wątpliwości film Holland został nagrodzony trzema Orłami za zdjęcia Dylewskiej oraz role Więckiewicza i Kingi Preis (ekranowej żony Sochy), a także ośmioma statuetkami w konkursie głównym Festiwalu Polskich Filmów Fabularnych (w tym dla najlepszego filmu). "W ciemności" cieszył się również powodzeniem w Stanach Zjednoczonych, wchodząc do ścisłej czołówki filmów nominowanych do Oscara dla najlepszego filmu nieanglojęzycznego.
Fabuła.
Dwaj lwowscy kanalarze, Leopold Socha i Szczepek Wróblewski, parają się szabrownictwem. Po udanym napadzie na kwaterę zamieszkaną przez członka młodzieżowej Hitlerjugend oraz jego polską kochankę Socha i Szczepek uciekają przez las, gdzie stają się świadkami rozstrzelania Żydówek przez hitlerowców. Wróciwszy do swojego mieszkania, uprawia miłość ze swoją żoną Wandą. Tymczasem w getcie lwowskim trwają prześladowania Żydów, poniżanych przez niemieckich esesmanów oraz kolaborującą z nimi ukraińską policję; pod murami getta powszechne stają się nielegalny handel oraz prostytucja. Jednym z paserów parających się owym handlem jest Mundek Margulies.
Pewnego dnia, gdy Socha i Szczepek pracują w kanałach, dostrzegają grupę Żydów, którzy wykopali dziurę w kanałach celem przedostania się na aryjską stronę Lwowa. Jeden z nich, Ignacy Chiger, daje Sosze zegarek, mając nadzieję na pomoc ze strony kanalarzy. Leopold dla pewności wkracza do mieszkania, gdzie dostrzega żonę Ignacego, Paulinę, wraz z jej dziećmi. Socha mimo obaw ze strony Szczepka zgadza się pomóc w ukryciu rodziny Chigerów za pieniądze. Po naradzie Żydzi akceptują propozycję. Potem Socha i Szczepek spotykają się w karczmie z funkcjonariuszem Ukraińskiej Policji Pomocniczej, Bortnikiem, który głośno wychwala poczynania hitlerowców: „Niemcy to jest najlepsze, co się przydarzyło Ukrainie”. Gdy kanalarze wracają do swej roboty, słyszą nagle dźwięki wystrzałów; trwa likwidacja getta lwowskiego oraz masowe rozstrzeliwanie Żydów. Wówczas do kanałów ucieka Paulina Chiger wraz z mężem i dziećmi. Z tłumu Żydów w ciemność schodzą też między innymi Mundek, Klara Keller i jej mocno przeżywająca zejście w ciemność siostra Mania. Ewakuację współorganizują Socha, Szczepek, Mundek oraz porzucający żonę i dzieci (na rzecz swej kochanki Chai) Janek Grossman.
Wychodząc z kanałów, Socha zostaje zabrany przez Ukraińców współuczestniczących w rozstrzelaniu Żydów. Bortnik jednak puszcza go wolno. Zatajając przed Wandą fakt ukrywania Żydów, Socha bierze kąpiel i dyskutuje z żoną o słuszności prześladowania ludzi wyznania mojżeszowego. Wanda wówczas mimochodem stwierdza, że nawet Jezus był Żydem. Z czasem Socha orientuje się, że sklepikarka, u której kupuje on zwykle towary, wie o ukrywaniu przezeń Żydów. Zszedłszy do kanału i dostarczywszy Żydom żywności, Socha dowiaduje się, że Mania uciekła do getta. Po konsternacji Socha licytuje się z Żydami co do możliwości pomieszczenia ich wszystkich w podziemiach.
Niedługo potem Socha dostrzega przed swoim mieszkaniem Bortnika, który informuje go o donosie ze strony sklepikarki i prosi go o wskazanie miejsca przebywania Żydów. Kanalarz przejściowo usypia jego czujność. Jednak w trakcie kolacji w domu Sochów Szczepek mimochodem wspomina Wandzie o zegarku zdobytym od ukrywanych Żydów. Gdy Leopold potwierdza, że kryje uciekinierów, Wandę ogarnia panika. Bortnik coraz częściej wyraża zwątpienie w uczciwość tego, co mówi mu Socha. Tymczasem ukrywani Żydzi wdają się we wzajemne awantury, obawiając się o zamiary Sochy. Ostatecznie Leopold decyduje się nie pobierać więcej opłaty od ukrywających się Żydów. Jednak dowiedziawszy się, że Janek wraz z dwoma innymi mężczyznami uciekł z kanałów, rozważa zadenuncjowanie reszty Gestapo. Idąc nocą ulicą, wdaje się też w bójkę ze Szczepkiem, po czym obaj zrywają ze sobą współpracę.
Pewnego zimowego poranka Socha, dostrzegłszy esesmana mierzącego z karabinu do znajdującego się na powierzchni Mundka, podstępem wyrywa mu broń i zabija go z pomocą żydowskiego pasera. Dowiaduje się później od ukraińskiej handlarki, że za śmierć esesmana powieszono dziesięciu Polaków, wśród nich Szczepka. Niebawem nowy współpracownik Sochy, penetrując kanały, przypadkiem dostrzega ukrywających się Żydów i z przerażeniem ucieka z zamiarem donosu. Socha, widząc całe zajście, natychmiast przenosi ocaleńców w bezpieczniejsze miejsce, znajdujące się pod budynkiem kościelnym. Z trudem przez ciemny zakamarek przedostaje się ciężarna (wskutek uprzedniej kopulacji z Jankiem) Chaja. Rodzi ona dziecko, jednakże niebawem dusi je z obawy przed tym, że wierni w kościele mogą usłyszeć krzyk niemowlęcia. Wkrótce Mundek i Leopold odnajdują trupy Janka i jego współpracowników. Socha zgadza się przeprowadzić Mundka na aryjską stronę, by ten spróbował odnaleźć Manię w pobliskim obozie janowskim; chowa też po kryjomu martwe dziecko Chai. Po pewnym czasie Mundkowi udaje się odnaleźć osadzone w obozie Manię i Grossmanową, jednak te giną od kul strażników; Mundek wkrótce zostaje przeszmuglowany z powrotem do podziemnej kryjówki.
Pewnej wiosennej nocy, gdy córka Sochy uczestniczy w swej pierwszej Komunii świętej, rzęsisty deszcz zalewa kanały. Socha wyrusza ratować ukrywanych Żydów, za nim zaś – nabierający podejrzeń Bortnik. Leopold mu umyka, lecz kiedy napierająca nań woda nagle wypływa z kanałów, traci przytomność. Obudziwszy się, napotyka na zwłoki Bortnika, po czym wydostaje się na powierzchnię. Gdy Sowieci wkraczają do Lwowa, ocaleli Żydzi wychodzą z kanałów.
Film puentuje napis końcowy:
„Leopold Socha zginął 12 maja 1946 roku, ratując córeczkę spod kół rozpędzonej ciężarówki Armii Czerwonej. Na jego pogrzebie ktoś powiedział: «To kara boska za pomaganie Żydom». Jakbyśmy potrzebowali Boga, by karać się nawzajem”.
Produkcja.
Podstawą dla książki Roberta Marshalla "W kanałach Lwowa", na podstawie której powstał "W ciemności", był zbiór wspomnień lwowskiej Żydówki Krystyny Chiger, która uniknęła losu większości mieszkańców getta lwowskiego dzięki kryjówce w miejskich kanałach, ocalona wraz ze swoją rodziną przez Leopolda Sochę ("Dziewczynka w zielonym sweterku", 2008, wydanie polskie 2011). Ekranizację książki Marshalla koproducenci z Polski, Niemiec i Kanady zaproponowali Agnieszce Holland, która była dla Chiger wymarzoną kandydatką na reżyserkę filmu opartego częściowo na jej wspomnieniach.
Holland zdecydowała się zerwać z poprawnościowym politycznie ujęciem Holocaustu, jakie prezentowały hollywoodzka "Lista Schindlera" (1993) Stevena Spielberga oraz również kręcony w koprodukcji "Pianista" (2002) Romana Polańskiego. Holland, optując za ukazaniem wielości żydowskich postaw w obliczu Zagłady, dążyła zarazem ku ukazaniu wielojęzyczności i wielonarodowego charakteru Lwowa: postacie w filmie rozmawiają w języku polskim, ukraińskim, jidysz, niemieckim, rosyjskim, a także w lwowskiej gwarze zwanej bałakiem. Ową decyzję Holland tłumaczyła następująco:
Angielski jest jednym z elementów, który mnie najbardziej drażni w filmach o Zagładzie, angielski wszystko teatralizuje. Za jego sprawą ekranowa rzeczywistość staje się sztuczna, a w momencie, gdy jest sztuczna, staje się też bardziej znośna. Trudniej wtedy o takie poczucie, że obcujemy z tamtą koszmarną sytuacją bez zbędnych filtrów, łączników i ułatwień.
Rolę Sochy Holland powierzyła doświadczonemu polskiemu aktorowi Robertowi Więckiewiczowi. Więckiewicz przyznawał, że jego bohater nie przechodzi widocznej wewnętrznej przemiany, ponieważ sam aktor nie mógł sobie takowej wyobrazić: „Nie wierzę w cudowne przemiany. Nie można odciąć się nagle od poprzedniego życia, to jest zawsze jakiś proces”"." Wielu aktorów odgrywających swe role w filmie musiało nauczyć się języków, w których mówili na planie zdjęciowym. Jak sama Holland relacjonowała: „To była prawdziwa językowa Wieża Babel. [...]. Marcin Bosak i Julia Kijowska nauczyli się mówić w języku jidysz. Michał Żurawski po ukraińsku. Niemieccy aktorzy – Maria Schrader i Benno Fürmann – po polsku. A Robert Więckiewicz, Krzysztof Skonieczny i Kinga Preis doskonale opanowali gwarę lwowskiej ulicy”.
Za zdjęcia do "W ciemności" odpowiadała Jolanta Dylewska. Obejrzawszy dotychczasowe filmy o Zagładzie Żydów oraz zapoznawszy się z dokumentacją topografii Lwowa, Dylewska zrozumiała, że „w filmie najciemniejsze muszą być właśnie sceny schodzenia do kanałów. Chciałam, by wraz z bohaterami zeszli tam widzowie filmu i doświadczyli wszechogarniającej ciemności oraz uczucia całkowitej bezradności”. Żeby zobrazować, jakim szokiem było dla lwowskich Żydów zejście do podziemi miasta, Dylewska wzięła pod uwagę zapisane w pamiętniku Ignacego Chigera spostrzeżenie, że „w tym nikłym świetle, dodatkowo zmiękczonym przez wilgoć kanałów, twarze wyglądają jak postaci z obrazów XVII-wiecznych malarzy. Poszłam tym tropem i zobaczyłam ludzi w kanałach takimi, jakimi namalowałby ich Rembrandt, Caravaggio czy Georges de La Tour”.
Zdjęcia do filmu rozpoczęły się 25 stycznia 2010 roku i trwały do 1 kwietnia. Film był kręcony na Starym Mieście w Piotrkowie Trybunalskim, w Łodzi (Księży Młyn oraz ulice Włókiennicza i Nowomiejska), w Warszawie, Twierdzy Modlin, Berlinie oraz Lipsku. Dofinansowanie filmu wsparły Polski Instytut Sztuki Filmowej, Deutsche Filmförderfonds, Filmförderungsanstalt, Hessen Invest, Medienboard Berlin-Brandenburg oraz Mitteldeutsche Medienförderung.
Muzyka.
Muzykę do filmu "W ciemności" skomponował wieloletni współpracownik Holland, Antoni Łazarkiewicz. Swoją twórczość Łazarkiewicz opisywał następująco: „Choć jestem kompozytorem wszechstronnym, chętnie eksperymentującym z różnymi stylami narracji muzycznej w filmie, moje ostatnie projekty ewoluowały wokół tematu współczesnej historii i walki jednostki z terrorem wywołanym przez społeczeństwo i politykę. Lubię badać podświadomość i przedstawiać poprzez muzykę to, co ukryte jest głęboko w duszy bohatera”. Oprócz autorskiej muzyki Łazarkiewicza w filmie znalazły się również utwory Johanna Straussa oraz Johanna Sebastiana Bacha, wykonywane w momencie prześladowań Żydów na powierzchni Lwowa oraz likwidacji getta lwowskiego. Jak pisze Elias Berner, szczególnie wykorzystywane w filmie utwory "Nad pięknym modrym Dunajem" oraz "Marsz Radetzky’ego" zostały użyte ironicznie; obie partie były od 1939 roku regularnie wykonywane w Wiedeńskiej Filharmonii z inicjatywy samego Josepha Goebbelsa i odtąd współtworzyły tożsamość narodową Austriaków oraz Niemców (również po wojnie).
Wydanie.
Światowa premiera filmu miała miejsce 2 września 2011 roku podczas 38. Festiwalu Filmowego w Telluride. Następnie został zaprezentowany na 36. Międzynarodowym Festiwalu Filmowym w Toronto w dniu 11 września 2011 roku w sekcji „Special Presentations”. W dniu 20 września tego samego roku "W ciemności" otworzył Przegląd Filmu Polskiego w Parlamencie Europejskim w Brukseli. Polska premiera filmu nastąpiła 9 września 2011 w warszawskim kinie Kultura; wraz z dniem 5 stycznia 2012 roku spółka Kino Świat wprowadziła film do dystrybucji kinowej na terenie Polski. 10 maja 2012 roku Kino Świat rozpoczęło dystrybucję "W ciemności" na płytach DVD oraz Blu-ray. Do egzemplarzy płytowych dołączana była książka z informacjami o powstawaniu filmu i fotosami z planu.
Odbiór.
Według szacunków portalu Box Office Mojo "W ciemności" na całym świecie zarobił blisko 10 milionów dolarów z wyświetleń w kinach, przy czym po uwzględnieniu inflacji dochody wyniosły 16,7 miliona dolarów (szacunki The Numbers z 2020 roku). W Polsce łącznie film szacunkowo obejrzało w kinach około 1,1 miliona widzów.
Film został wyselekcjonowany jako oficjalny kandydat Polski do Oscara za najlepszy film nieanglojęzyczny podczas 84. ceremonii wręczenia Oscarów. W niedługim czasie film znalazł się na skróconej liście dziewięciu filmów, opublikowanej przez Amerykańską Akademię Filmową, które nadal mogły się ubiegać o nominację do Oscara. Wraz z dniem 24 stycznia 2012 roku jako dziewiąty w historii pełnometrażowy reprezentant Polski film uzyskał nominację do Oscara.
Recepcja krytyczna w Polsce.
W Polsce film "W ciemności" spotkał się przeważnie z pozytywnym odbiorem. Michał Walkiewicz z portalu Filmweb chwalił Holland za zniuansowany portret głównego bohatera filmu: „choć Holland prowadzi historię w zgodzie z wyznacznikami hollywoodzkiego kanonu, opiera się pokusie odlania Sochy w brązie. Jego przemiana z interesownego szabrownika [...] w narażającego własne życie altruistę odbywa się bez wielkich deklaracji i monumentalnych scen-symboli”. Jakub Majmurek z „Krytyki Politycznej” w podobnym tonie pisał o filmowym Sosze: „Zaskakuje przede wszystkim brak bohatera reprezentującego hegemoniczną, inteligencką, postszlachecką, heroiczno-insurekcyjną polskość”. Majmurek podkreślał klasową sytuację Sochy, twierdząc że w filmie Holland brakuje „szlachetnego żołnierza AK, pięknego młodzieńca z granatami i prozą Conrada (czy poezją Słowackiego) w chlebaku [...]. Leopold Socha jest plebejuszem mówiącym ciężko zrozumiałą dla współczesnych widzów gwarą lwowską, byłym więźniem i drobnym złodziejaszkiem”. Tadeusz Sobolewski w felietonie dla „Kina” odczytywał film Holland jako przejaw „chrześcijaństwa bezwyznaniowego”, jednocześnie podkreślając odmienność utworu od innych filmów o Zagładzie: „Filmy o ratowaniu Żydów często zawierają ułatwienie: pomoc, poświęcenie, dobro są w nich czymś tak naturalnym i oczywistym, ze widzowi wydaje się, że sam z pewnością stanąłby po dobrej stronie. Niezwykłość filmu Holland, jego czystość, polega na tym, że na chłodno bada fenomen dobra. Przemawia ono w końcu jakby samo, odarte z towarzyszącej mu często w kinie sentymentalno-sadystycznej aury, przywrócone realności”.
Także w kręgach katolickich "W ciemności" spotkał się z uznaniem, choć z innych powodów. Zdaniem księdza Andrzeja Lutra „oryginalność Holland polega na pokazaniu nam innej twarzy Holocaustu, bez martyrologii i politycznej poprawności, co było widoczne w "Liście Schindlera" Spielberga”. Edward Kabiesz z „Gościa Niedzielnego” pisał, iż „Socha, podobnie jak jego żona, jest głęboko wierzącym katolikiem, który ma za sobą niezbyt krystaliczną przeszłość”, a Żydzi reprezentują szereg różnych postaw wobec okupacji: „Są wśród nich także ludzie słabi, niektórzy w nadziei ocalenia porzucają swoje rodziny, innych opętała nienawiść do całego świata, a nawet do tych, którzy niosą im pomoc”. Jedynie prawicowy publicysta Piotr Zychowicz, piszący ówcześnie dla „Rzeczpospolitej”, miał pretensje do Holland o to, że w jej filmie „Polacy to po prostu masa prymitywnych ludzi o grubej fizjonomii, starających się jakoś przetrwać okupację”, a także o pominięcie rzekomej prawdziwej przyczyny zagłady wielokulturowego Lwowa w postaci wtargnięcia wojsk Armii Czerwonej.
Niezależnie od opcji politycznej chwalono "W ciemności" za stronę inscenizacyjną. Ksiądz Luter pisał, iż Holland „wraz ze znakomitą operatorką Jolantą Dylewską wykreowała świat ciemny, ten podziemny i naziemny; obydwa były tak samo okrutne i bezlitosne”. Walkiewicz zachwycał się fakturą zdjęć: „Wizualną tożsamość filmu wyznaczają efektowne kontrasty: klaustrofobiczne kanały i zadymione ulice, rozproszone światło i mrok gęsty jak smoła, dramatyczne zbliżenie na zastygłą w otępieniu twarz Julii Kijowskiej i dynamicznie zmontowana scena tortur na nagich Żydówkach w leśnych ostępach”. Majmurek również cenił sobie Holland za to, że pod względem warstwy wizualnej reżyserka „konsekwentnie przyjmuje tu realistyczny, naturalistyczny klucz”.
Bardziej sceptyczny głos w sprawie "W ciemności" zabrał socjolog Tomasz Żukowski, który zarzucił Holland – mimo wszystko – wybielanie wizerunku Polaków w kontekście polskiego antysemityzmu okresu wojennego: „Widzimy Polaków, którzy zabierają z pustego getta zakrwawione ubrania, i sklepikarkę, która podnosi ceny, kiedy zaczyna podejrzewać, że klient przechowuje Żydów. To dużo, jak na Polskę bardzo dużo, ale [...] rola prawdziwego demona przypada Ukraińcowi. [...] «Wojna polsko-polska o Żydów»? Nie u Holland”. Podobny zarzut stawiał Jakub Socha na łamach „Dwutygodnika”, przekonując iż przemiana protagonisty jest dla polskiego widza przewidywalna, a film rzekomo unieważnia wszelką dyskusję wokół zbrodni w Jedwabnem: „Oto po batalii wokół Grossa, po opisywanych przez niego w "Złotych żniwach" wiejskich poszukiwaczach złota, pojawia się poszukiwacz, który okazuje się wybawcą. Może nie świętym, ale jednak…” Piotr Czerkawski wytykał reżyserce z kolei tworzenie „negatywnego obrazu Ukraińców”, których personifikacją staje się otwarcie faszyzujący zwolennik hitlerowców Bortnik. Holland odżegnywała się jednak od stereotypizacji Ukraińców, twierdząc że chodziło jej o „pokazanie skomplikowanej sytuacji narodowościowej w konkretnym miejscu i czasie”.
Recepcja krytyczna poza Polską.
W Stanach Zjednoczonych "W ciemności" przyjęto podobnie jak w Polsce. Lisa Schwarzbaum z magazynu „Entertainment Weekly” pisała pod wrażeniem filmu, że reżyserka „wymaga od widzów wejścia w pustkę oraz zmierzenia się z Sochą i jego Żydami jako prawdziwymi, pełnymi wad ludźmi, zachowującymi się irracjonalnie w dusznych warunkach”. Piszący dla „Philadelphia Inquirera” Steven Rea stwierdzał, że wydarzenia przedstawiane w filmie prowokują widza do zadawania pytań „o nas samych, o naszą egzystencję, o naturę człowieka i o naturę Boga – lub czy w ogóle istnieje Bóg. "W ciemności" zadaje te pytania. Odpowiedzi są niepokojące, inspirujące, przerażające, prawdziwe”. Timothy Snyder w recenzji dla „The New Yorkera” ocenił "W ciemności" jako „niezwykłe dzieło sztuki, które przybliża nas do rzeczywistości Holokaustu bardziej, niż pozwala nam na to wygoda”. Snyder podkreślał przy tym budowanie emocjonalnej więzi między widzem a Żydami: „ich szczególna zbiorowa gehenna jest tak realistycznie przedstawiona, ale [...] również oni sami są tak realistycznie przedstawieni: pełni wad, jak my”.
Z drugiej strony, pojawiały się również recenzje mniej entuzjastyczne wobec filmu. A.O. Scott z „The New York Timesa” twierdził, że film Holland wpisuje się wręcz w osobny gatunek filmów o Holokauście: „Jest pełen napięcia, przerażający i czasami silnie poruszający. Ale łatwość, z jaką wywołuje te reakcje wśród publiczności, jest bardziej przyziemna niż wnikliwa”. Roger Ebert z kolei argumentował, że „"Lista Schindlera" powiedziała wszystko, co ten film ma do powiedzenia, i to o wiele więcej. Była lepiej wyreżyserowana, lepiej napisana, lepiej zagrana, a co za tym idzie, bardziej interesująca”. Polemizując z głosem Eberta, Michael Atkinson z „The Village Voice” zauważał, że "W ciemności", odwrotnie niż w ubóstwiającej aryjskiego przemysłowca "Liście Schindlera", skupia się bardziej na drastyczności walki Żydów o przetrwanie. Jednak zarazem Atkinson wyrażał zmęczenie już wcześniej wyeksploatowaną tematyką Holokaustu i w takim też duchu odczytywał film Holland – jako powielenie istniejącej formuły.
We Francji przeważały głosy pozytywne. Pierre Vavasseur z pisma „Le Parisien” opisywał swoje uczucia z seansu następująco: „Wychodzisz zeń znokautowany, ale z uczuciem, że widziałeś – a to nie zdarza się co dzień – niezapomniane dzieło”. Thomas Sotinel w recenzji dla „Le Monde” z uznaniem twierdził, że: „W przeciwieństwie do filmu Spielberga, polska reżyserka nie zamierza pouczać młodego pokolenia, ale raczej stawia pytania swoim rówieśnikom – a przede wszystkim rodakom – o ich własną pamięć”. Christophe Carrière z pisma „L’Express” dowodził, że reżyserka „bierze temat na swe barki, nie tonąc w patosie, oddaje głos każdej ze swoich postaci, nie popadając w kliszę i filmuje stres oraz strach z wielkim wdziękiem. To zdecydowanie jej najlepszy film”.

</doc>
<doc id="2051596" url="https://pl.wikipedia.org/wiki?curid=2051596" title="Joe Delaney">
Joe Delaney

Joe Delaney (ur. 4 sierpnia 1972 w Dublinie, Irlandia) – irlandzki snookerzysta.
Kariera zawodowa.
Joe Delaney w gronie profesjonalistów grywa od 1991 roku.
Wystąpił w fazie zasadniczej turnieju UK Championship 2003, podczas którego przegrał już w pierwszej rundzie z Walijczykiem Dominic'iem Dale’em 3-9.
Wywalczył także awans do fazy zasadniczej Mistrzostw świata 2007. W kwalifikacjach pokonał kolejno: Iana Preece'a 10-7, Barry’ego Pinchesa 10-9 i Alana McManusa 10-9. W fazie zasadniczej Mistrzostw świata przegrał jednak już w pierwszej rundzie, przegrywając z Matthew Stevensem 2-10.
Godny uwagi jest mecz rozegrany podczas kwalifikacji do Mistrzostw świata 2010. W pierwszym meczu kwalifikacyjnym pokonał Sama Bairda 10-0.

</doc>
<doc id="2051598" url="https://pl.wikipedia.org/wiki?curid=2051598" title="The Nona Tapes">
The Nona Tapes

The Nona Tapes – krótkometrażowy mockument amerykańskiego zespołu muzycznego Alice in Chains w reżyserii Rocky’ego Schencka, opublikowany 12 grudnia 1995 nakładem wytwórni Columbia i Sony. Procesem produkcji zajął się Toby Wright.
Mockument "The Nona Tapes" jest historią początkującej dziennikarki Nony Weisbaum (Jerry Cantrell), która wraz z kierowcą jeździ kabrioletem ulicami Seattle, poszukując tamtejszych „gwiazd rocka”. Weisbaum przeprowadza w żartobliwym tonie wywiady z muzykami zespołu Alice in Chains – kolejno z Seanem Kinneyem, Mikiem Inezem oraz z Layne’em Staleyem. Opinie co do filmu były zróżnicowane; z jednej strony krytykowano pomysł realizacji wideo utrzymanego w humorystycznym tonie, argumentując, że obniża to wiarygodność zespołu, z drugiej chwalono taką inicjatywę, uznając ją za ciekawą i dobrą rozrywkę.
W 2006 mockument został po raz pierwszy wydany na nośniku DVD, dołączonym do dwupłytowej kompilacji "The Essential Alice in Chains". W 2013, przy okazji promocji piątego albumu studyjnego "The Devil Put Dinosaurs Here", zespół zrealizował mockument "" (reż. Peter Darley Miller).
Geneza.
24 września 1995 reżyser Rocky Schenck udał się do Seattle w stanie Waszyngton, by wykonać sesję zdjęciową muzyków Alice in Chains, a także zrealizować film prasowy, w związku z wydaniem przez zespół nowego albumu studyjnego. W trakcie prac wspomniany film został przekształcony w humorystyczny mockument w stylu Spinal Tap. Schenck przeprowadził z każdym z muzyków rozmowę na temat tego, jak chciałby zostać przedstawiony w filmie. Jerry Cantrell – który przeszedł najbardziej radykalną zmianę wyglądu na potrzeby roli Nony Weisbaum – w początkowych scenach został ukazany jako mężczyzna odgarniający obornik na farmie. Kathryn Shaw, producentka Schencka, przeprowadza z muzykiem krótki wywiad, w trakcie którego Cantrell przyznaje, że przeszedł na muzyczną emeryturę, jednak w ostatnim czasie z zespołem skontaktowała się wytwórnia Sony i zaproponowała wydanie nowego albumu, przez co wraca on do rock and rolla.
W rozmowie z francuskim magazynem branżowym „Hard Force” gitarzysta przyznawał, że "The Nona Tapes" było „pierwszym krokiem w promowaniu przełamania ciszy” ze strony zespołu. Jak zaznaczał, nieudzielanie wywiadów prasie przez ostatnie półtora roku wiązało się z coraz większą ingerencją dziennikarzy w sprawy prywatne muzyków, co – w jego ocenie – „robiło się głupie i sensacyjne”.
Fabuła i zawartość.
Mockument "The Nona Tapes" to zapis krótkiej historii początkującej dziennikarki Nony Weisbaum (granej przez Cantrella). Jeździ ona z kierowcą ulicami Seattle i próbuje odnaleźć „miejscowe gwiazdy rocka”. Przez cały czas trwania materiału Weisbaum przeprowadza wywiady z członkami Alice in Chains – w pierwszej kolejności rozmawia z Seanem Kinneyem (którego stojącego na rogu ulicy porywa do samochodu). Okazuje się, że w czasie nieaktywności zespołu perkusista został animatorem dla dzieci, przebierającym się za klauna na wzór Bozo. Następnie dziennikarka rozmawia z basistą Mikiem Inezem. Wyjawia on, że zdecydował dołączyć się do zespołu tylko dlatego, ponieważ pozostali członkowie uprowadzili jego rodzinę. Przyznaje też, że odkąd przeczytał w gazecie o rozpadzie grupy, przestał chodzić na próby i otworzył stoisko z hot-dogami na First Avenue. Ostatnim rozmówcą jest wokalista Layne Staley, którego Weisbaum, wraz z wcześniejszymi rozmówcami, spotyka w jednej z alejek przed śmietnikiem, kiedy ten spożywa wino.
Wieczorem, zakończywszy filmowanie scen w jeżdżącym ulicami kabriolecie, ekipa realizująca udała się do miejscowego baru. „Znaleźliśmy się w barze, dość pijani i w dobrym nastroju. W tym czasie zostałem tylko ja, kamera i grupa. Sean, wciąż w swoim kostiumie klauna, ledwo wyczołgał się z baru z kawałkiem papieru toaletowego strategicznie przymocowanym do jego nogi, a ja wyszedłem za nim na zewnątrz. Wieczór dopiero zaczynał nabierać rozpędu, ale zdecydowałem, że uchwycone klatki wystarczyły i przestałem filmować” – wspominał Schenck. Kilka scen z baru zostało wykorzystanych w mockumencie.
Wydawnictwo zawiera również zdjęcia z planu, krótki reportaż, wywiad przeprowadzony z zespołem przy okazji promocji trzeciego albumu studyjnego, rozmowę Staleya z dziennikarką, w której wokalista opowiada m.in. o procesie tworzenia płyty i jego ulubionych utworach zawartych na niej. "The Nona Tapes" jest materiałem czysto satyrycznym, stanowiącym parodię filmu dokumentalnego. Wydawnictwo wyposażono też w teledysk do utworu „Grind”, odrzucone zdjęcia z wideoklipu „Heaven Beside You” oraz krótkie fragmenty „Brush Away”, „Over Now”, „Grind”, „Head Creeps” i „Heaven Beside You”.
Schenck przyznawał, że "The Nona Tapes" to „jedno z moich ulubionych doświadczeń z Alice”. Z kolei Cantrell wspominał, że „dobrze się przy tym bawiliśmy”.
Obsada i personel.
Opracowano na podstawie materiału źródłowego:
 Obsada
Produkcja
Produkcja.
W trakcie realizacji mockumentu, na planie omal nie doszło do śmiertelnego wypadku. Podczas gdy Schenck i kamerzysta siedzieli na przednim siedzeniu kabrioletu, inżynier dźwięku znajdował się w bagażniku pojazdu. Ukończywszy zdjęcia reżyser zorientował się, że jego asystent nie odpowiada na zadawane pytania. Gdy otworzono bagażnik ekipa zobaczyła, że inżynier dźwięku zemdlał po inhalacji dwutlenku węgla. Ideą Staleya było to, by ruchy jego warg i ust nie pasowały do odpowiedzi na pytania podczas wywiadu. Przed kamerą wokalista wypowiedział jedną kwestię, a po zakończeniu dograł wideo z nagraniem dźwiękowym na zupełnie inne pytanie.
Wydanie i promocja.
Premiera 15-minutowego wideo odbyła się w Londynie dla wybranego grona dziennikarzy. Pierwotnie mockument był zatytułowany i wyświetlany jako "A Day in the Life of Jerry Cantrell, Layne Staley, Sean Kinney and Mike Inez". Z początku publiczność nie miała świadomości, że w rolę Weisbaum wcielił się Cantrell. „Jest jakby Pierwszą damą z kiepskim wyczuciem ubioru” – charakteryzował swoją postać gitarzysta, dodając, że „noszenie sukienki to coś, czego nie chcesz robić jako mężczyzna. Ale przynajmniej jeśli ten rock and roll się skończy, mam zagwarantowaną karierę w branży porno”.
„Kerrang!” tytuł artykułu poświęconego "The Nona Tapes" opatrzył nagłówkiem „Alice in Chains w filmie o transwestycie”. Ten sam magazyn podkreślał, że zespół „otrząsnął się ze swojej «ponurej» reputacji poprzez zabawny nowy teledysk, który został nakręcony z okazji premiery ich nowego albumu”. „Rolling Stone” zwracał uwagę, że charakteryzacja muzyków w tym filmie przypomina klimat Halloween. Cantrell otrzymał od pisma symboliczną nagrodę za najlepszy strój. W uzasadnieniu napisano: „Za mrożącą krew w żyłach wersję swojego "alter ego"”.
Początkowo przedstawiciele wytwórni Columbia byli przeciwni realizacji mockumentu, uważając całe przedsięwzięcie za „marnowanie pieniędzy”. Gdy materiał wzbudził zainteresowanie wśród fanów zespołu, szefowie wytwórni zmienili podejście i postanowili opublikować "The Nona Tapes" jako osobne wydawnictwo, mimo protestów ze strony muzyków. 12 grudnia 1995 materiał ukazał się na nośniku VHS.
W 2006 przedsiębiorstwo Best Buy, specjalizujące się w sprzedaży detalicznej, wydało specjalną edycję "The Nona Tapes" w formacie DVD, które było dołączone do dwupłytowej kompilacji "The Essential Alice in Chains".
Odbiór.
Krytyczny.
Anne Leighton w recenzji opublikowanej na łamach „Hit Paradera” wyraziła negatywną opinię na temat filmu, uznając, że „zmniejsza on wiarygodność Alice in Chains jako zespołu z genialnymi tekstami i zamienia ich w grupę facetów bawiących się alkoholem i laskami”. Dan Silver z brytyjskiego magazynu „Q” polecił materiał "The Nona Tapes" wszystkim fanom grupy, rekomendując go jako „nieoczekiwaną przyjemność, naprawdę zabawną oraz wartą obejrzenia”. Autor wyróżniał rolę Kinneya, przyznając, że jego kreacja pijanego klauna „skradła show”.
Komercyjny.
Mockument "The Nona Tapes" został odnotowany na dwóch zestawieniach opracowywanych przez tygodnik „Billboard”; 13 stycznia 1996, pod nazwą "Nona Weisbaum", dotarł on do 18. miejsca listy Top Music Videos. 3 lutego album zadebiutował na 23. lokacie w podsumowaniu sprzedaży Top Video Sales.
Lista muzyczna.
W mockumencie, podczas poszczególnych scen, wykorzystano następujące fragmenty utworów:

</doc>
<doc id="2051599" url="https://pl.wikipedia.org/wiki?curid=2051599" title="Modern Hungária">
Modern Hungária



</doc>
<doc id="2051600" url="https://pl.wikipedia.org/wiki?curid=2051600" title="Richard-Strauss-Straße">
Richard-Strauss-Straße



</doc>
<doc id="2051602" url="https://pl.wikipedia.org/wiki?curid=2051602" title="Kłodzińscy herbu Łada">
Kłodzińscy herbu Łada

Kłodzińscy – polski ród szlachecki pieczętujący się herbem Łada, który wziął swoje nazwisko od Kłodna w Ziemi warszawskiej.
Adam Boniecki w swoim herbarzu stwierdził, iż Kłodzińscy stanowią jeden dom z Kłodnickimi herbu Łada.
W zaborze austriackim wylegitymował się ze szlachectwa (nie podając herbu) w 1782 r. przed Trembowelskim Sądem Grodzkim Stanisław Kłodziński, syn Józefa i Barbary Dunin-Łabędzkiej, wnuk Stanisława i Zofii Zabielskiej.
Od XVIII w. do II wojny światowej jedna z linii rodu Kłodzińskich zamieszkiwała w powiecie tłumackim.

</doc>
<doc id="2051604" url="https://pl.wikipedia.org/wiki?curid=2051604" title="Nordfriedhof">
Nordfriedhof



</doc>
<doc id="2051605" url="https://pl.wikipedia.org/wiki?curid=2051605" title="Kembé">
Kembé

Kembé – miasto w Republice Środkowoafrykańskiej w prefekturze Basse-Kotto. Miasto jest ośrodkiem administracyjnym podprefektury Kembé. Według danych statystycznych w 2003 r. miasto wraz z całą podprefekturą zamieszkiwało ok. 30 tys. mieszkańców.

</doc>
<doc id="2051606" url="https://pl.wikipedia.org/wiki?curid=2051606" title="Synagoga w Wyśmierzycach">
Synagoga w Wyśmierzycach

Synagoga w Wyśmierzycach – synagoga została wybudowana w XIX wieku. Mieściła się przy ulicy Zdrojowej. W czasie II wojny światowej została zniszczona przez hitlerowców. Po wojnie synagogi nie odbudowano. Pozostał po niej pusty plac.

</doc>
<doc id="2051611" url="https://pl.wikipedia.org/wiki?curid=2051611" title="Hungaria">
Hungaria



</doc>
<doc id="2051614" url="https://pl.wikipedia.org/wiki?curid=2051614" title="Półciągłość">
Półciągłość



</doc>
<doc id="2051616" url="https://pl.wikipedia.org/wiki?curid=2051616" title="Münchner Freiheit">
Münchner Freiheit



</doc>
<doc id="2051618" url="https://pl.wikipedia.org/wiki?curid=2051618" title="Westfriedhof">
Westfriedhof



</doc>
<doc id="2051622" url="https://pl.wikipedia.org/wiki?curid=2051622" title="Dołżańscy herbu Sas">
Dołżańscy herbu Sas

Dołżańscy – polski ród szlachecki pieczętujący się herbem Sas, którego pochodzenie dotychczas nie zostało gruntownie zbadane.
Najwcześniejsza znana wzmianka pochodzi z 1697 r., w którym to Stanisław Dołżański podpisał elekcję z województwem mińskim - niewątpliwie obiór króla Augusta Mocnego. 
W zaborze austriackim wylegitymowali się ze szlachectwa:
Z nich - za Sewerynem Uruskim - Michał i Józef byli synami Michała i Anastazji Sieleckiej, zaś Teodor był synem Jakuba, a wszyscy - wnukami Jana i Katarzyny Ilnickiej.
Od XVIII w. do II wojny światowej jedna z linii rodu Dołżańskich zamieszkiwała w powiecie tłumackim.

</doc>
<doc id="2051623" url="https://pl.wikipedia.org/wiki?curid=2051623" title="Colón (stacja metra)">
Colón (stacja metra)

Colón – stacja metra w Madrycie, na linii 4. Znajduje się na granicy dzielnic Chamberí i Centro, w Madrycie i zlokalizowana jest pomiędzy stacjami Serrano i Alonso Martínez. Została otwarta 23 marca 1944.

</doc>
<doc id="2051624" url="https://pl.wikipedia.org/wiki?curid=2051624" title="Krysznaloka">
Krysznaloka

Krysznaloka – subtelny wymiar egzystencji po śmierci lub sfera w zaświatach w hinduizmie, niebo Krishny. 
Dla wyznawców krysznaizmu jest to niebiańska planeta w świecie duchowym, gdzie przebywa Kryszna. Równocześnie zamieszkują krysznalokę bhaktowie. Towarzyszenie bogu w jego niebie to nagroda wynikła z zasług dla najdoskonalszych z jego wielbicieli.

</doc>
<doc id="2051626" url="https://pl.wikipedia.org/wiki?curid=2051626" title="Kościół pw. Najświętszej Marii Panny w Krowiarkach">
Kościół pw. Najświętszej Marii Panny w Krowiarkach



</doc>
<doc id="2051627" url="https://pl.wikipedia.org/wiki?curid=2051627" title="Kościół Narodzenia NMP w Krowiarkach">
Kościół Narodzenia NMP w Krowiarkach



</doc>
<doc id="2051628" url="https://pl.wikipedia.org/wiki?curid=2051628" title="Alonso Martínez">
Alonso Martínez

Alonso Martínez – stacja metra w Madrycie, na linii 4, 5 i 10. Znajduje się na granicy dzielnic Chamberí i Centro, w Madrycie i zlokalizowana jest pomiędzy stacjami Colón, Bilbao (linia 4), Rubén Darío, Chueca (linia 5) oraz Gregorio Marañón i Tribunal. Została otwarta 23 marca 1944.

</doc>
<doc id="2051630" url="https://pl.wikipedia.org/wiki?curid=2051630" title="Stare Karpno">
Stare Karpno

Stare Karpno (dodatkowa nazwa w j. kaszub. Stôré Karpno) – osada kaszubska, w Polsce w województwie pomorskim, w powiecie kościerskim, w gminie Lipusz.
Osada nad jeziorem Karpno, wchodzi w skład sołectwa Lipusz. Jest siedzibą leśnictwa Karpno. Osada usytuowana przy prowadzącej do Lipusza, podłużnej ulicy "Nowe Karpno" i Starego Karpna, które styka z drogą wojewódzką nr 235.
W latach 1975–1998 należała do województwa gdańskiego.
W Starym Karpnie znajduje się sezonowa Harcerska Baza Obozowa Hufca ZHP Gdańsk-Portowa, wymieniona w XIX w Słowniku Geograficznym Królestwa Polskiego jako osada wsi Lipusz. 

</doc>
<doc id="2051643" url="https://pl.wikipedia.org/wiki?curid=2051643" title="Anicet Adolf">
Anicet Adolf

Anicet Adolf FSC, "Manuel Seco Gutiérrez" (ur. 4 października 1912 w Celada Marlantes, zm. 9 października 1934 w Turón; Asturia) – święty Kościoła katolickiego, hiszpański zakonnik, ofiara prześladowań religijnych poprzedzających wybuch hiszpańskiej wojny domowej.
Wychowywany był przez owdowiałego ojca i tak jak dwaj jego bracia wstąpił do zakonu lasalianów, gdzie przyjął imiona Anicet Adolf. Pierwsze śluby zakonne złożył 2 lutego 1930 roku. W 1933 roku uzyskał uprawnienia nauczycielskie i podjął pracę w Valladolid. Przeniesiony został później do kolegium Zgromadzenia Braci Szkół Chrześcijańskich pod wezwaniem Matki Bożej z Covadonga w Turónie.
5 października 1934 roku razem z grupą ośmiu towarzyszy został uwięziony. Przetrzymywani w „domu ludowym” zostali wkrótce rozstrzelani na podstawie wyroku wydanego przez komitet rewolucyjny. Zapamiętany został z pogody ducha zachowanej w obliczu śmierci. Był najmłodszym z zamordowanych braci. W chwili śmierci miał ukończone 22 lata.
Br. Anicet Adolf beatyfikowany został przez papieża Jana Pawła II 29 kwietnia 1990 r., a kanonizacja odbyła się 21 listopada 1999 r. w bazylice św. Piotra na Watykanie.
Dniem w którym wspominany jest w Kościele katolickim jest dzienna rocznica śmierci 9 października.

</doc>
<doc id="2051645" url="https://pl.wikipedia.org/wiki?curid=2051645" title="Milion dolarów">
Milion dolarów

Milion dolarów (lub 1 000 000 $) – polski film komediowy z 2010 roku w reżyserii Janusza Kondratiuka.
Fabuła.
Bożena (Kinga Preis), urzędniczka z wielkiego banku wierzy, że naprawdę żyje tylko ten, kto kupuje. A pieniędzy ciągle brak! Następnym powodem frustracji Bożeny jest jej mąż, Stasinek (Tomasz Karolak), który powinien być „szatańskim kochankiem najpiękniejszej kobiety świata", a w rzeczywistości jest zwykłym leniem i niedojdą. I oto pewnego razu trafia jej się tzw. gratka, czyli szansa życiowa. Los sprawia, że sąsiadka Bożeny, pani Marysia, samotnie żyjąca staruszka, dziedziczy milion dolarów, a następnie umiera. Bożena i Stasinek już czują się milionerami.

</doc>
<doc id="2051646" url="https://pl.wikipedia.org/wiki?curid=2051646" title="Albufeira (stacja kolejowa)">
Albufeira (stacja kolejowa)

Albufeira (port: "Estação Ferroviária de Albufeira") – stacja kolejowa położona pomiędzy Albufeira i Ferreiras, w dystrykcie Faro, w Portugalii, na Linha do Algarve. Została otwarta w 1889. Jest obsługiwana przez Comboios de Portugal.

</doc>
<doc id="2051647" url="https://pl.wikipedia.org/wiki?curid=2051647" title="München-Heimeranplatz">
München-Heimeranplatz



</doc>
<doc id="2051648" url="https://pl.wikipedia.org/wiki?curid=2051648" title="Manuel Seco Gutiérrez">
Manuel Seco Gutiérrez



</doc>
<doc id="2051650" url="https://pl.wikipedia.org/wiki?curid=2051650" title="Wilmer Mizell">
Wilmer Mizell

Wilmer David Mizell (ur. 13 sierpnia 1930, zm. 21 lutego 1999) – amerykański baseballista i polityk związany z Partią Republikańską.
W latach 1949–1963 był profesjonalnym zawodnikiem baseballa występującym na pozycji miotacza. Występował w drużynach St. Louis Cardinals, Pittsburgh Pirates oraz New York Mets. Z drużyną z Pittsburgha w 1960 roku wygrał World Series, zdobywając w ten sposób mistrzostwo profesjonalnej ligi MLB.
W latach 1969–1975 przez trzy kadencje Kongresu Stanów Zjednoczonych był przedstawicielem stanu Karolina Północna w Izbie Reprezentantów Stanów Zjednoczonych.

</doc>
<doc id="2051652" url="https://pl.wikipedia.org/wiki?curid=2051652" title="Vinegar Bend Mizell">
Vinegar Bend Mizell



</doc>
<doc id="2051653" url="https://pl.wikipedia.org/wiki?curid=2051653" title="Andrej Burić">
Andrej Burić

Andrej Burić (ur. 6 lutego 1989 w Rijece) – chorwacki biegacz narciarski, olimpijczyk.
Uczestnik Mistrzostw Świata juniorów w biegach narciarskich – w 2007 roku był 87. w biegu na 10 km, w 2008 roku zajął 86. miejsce w sprincie i 78. w biegu na 10 km stylem klasycznym, w 2009 roku był 64. w sprincie i 84. w biegu na 10 km. Brał udział w Mistrzostwach Świata seniorów w 2009 roku, gdzie zajął 99. pozycję w sprincie. Startował także na Zimowych Igrzyskach Olimpijskich w Vancouver w 2010 roku. W biegu indywidualnym stylem dowolnym na 15 km zajął 75. miejsce wśród 95. sklasyfikowanych zawodników.
Osiągnięcia.
Puchar Świata.
Miejsca na podium.
Burić nigdy nie stał na podium indywidualnych zawodów Pucharu Świata.

</doc>
<doc id="2051657" url="https://pl.wikipedia.org/wiki?curid=2051657" title="Port lotniczy Lokichogio">
Port lotniczy Lokichogio

Port lotniczy Lokichogio (IATA: LKG, ICAO: HKLK) – port lotniczy położony w Lokichogio, w prowincji Rift Valley, w Kenii.

</doc>
<doc id="2051658" url="https://pl.wikipedia.org/wiki?curid=2051658" title="Kościół św. Stanisława w Świątnikach Górnych">
Kościół św. Stanisława w Świątnikach Górnych

Kościół św. Stanisława – rzymskokatolicki kościół parafialny w mieście Świątniki Górne, w województwie małopolskim. Mieści się przy ulicy księdza Stanisława Koniecznego.
Historia.
Z dniem 17 maja 1846 r. Konsystorz Tarnowski ustanowił w Świątnikach Górnych kapelanię lokalną, niezależną od parafii w Mogilanach. Pierwszym kapelanem wybranym na drodze konkursu był ks. Józef Nowakowski. Prace nad budową kościoła rozpoczęły się 9 czerwca 1846 roku. Dnia 3 września 1847 r. został wmurowany kamień węgielny poświęcony przez księdza Stanisława Osuchowskiego, dziekana wielickiego i proboszcza parafii w Bieżanowie. W 1855 r. został przywieziony dzwon zakupiony przez kupców świątnickich na Węgrzech. Poświęcenie świątyni i pierwsze nabożeństwo miało miejsce w dniu 8 grudnia 1856 r. - mszę odprawił ks. Osuchowski, a kazanie wygłosił ks. Kompreda. 27 czerwca 1858 r. został konsekrowany ołtarz główny podczas wizytacji ks. Józefa Alojzego Pukalskiego, biskupa tarnowskiego. Podczas konsekracji umieszczone zostały w ołtarzu relikwie świętych Fortunata i Felicyta. Nadano patrona w postaci św. Stanisława, biskupa i męczennika. Od roku 1880 kapelania powróciła do archidiecezji krakowskiej.
Kapelania lokalna istniała w Świątnikach do roku 1888, kiedy to zarządzeniem cesarza Franciszka Józefa I niektóre kapelanie zostały przekształcone w parafię. W tym samym czasie do kościoła trafił prywatny neogotycki ołtarzyk po ks. Karolu Telidze, wykonany z przyciemnianego dębu. Około roku 1905 świątnicy wawelscy przywieźli dwa marmurowe ołtarze dłuta Francesco Placidiego w stylu barokowym, usunięte z katedry krakowskiej podczas jej generalnej renowacji.
Podczas I wojny światowej wojska austriackie zarekwirowały dzwony kościelne: większy 350 kg w 1915 roku i mniejszy 185 kg płacąc ekwiwalent odpowiednio 1400 i 692 koron. Po wojnie zakupiono ze składek parafian nowe dzwony: „Józef” ważący 185 kg i „Jan Ewangelista” ważący 100 kg, które zostały poświęcone uroczyście 1 września 1921 przez ks. Anatola Nowaka, biskupa sufragana krakowskiego. Dzwony te w 1943 roku zabrały wojska niemieckie, udało się jedynie zachować XVIII-wieczną sygnaturkę, gdyż w jej miejsce umieszczono dzwon szkolny.
W latach 1925-1927 trwał generalny remont kościoła zarówno wewnątrz, jak i na zewnątrz. Podniesiono wieże kościelne o 3.5 metra i zmieniono pokrycie dachowe. Wykonano nową polichromię i witraż autorstwa i projektu Mieczysława Różańskiego.
W latach 1983-1984 został przeprowadzony kolejny remont kościoła: nowa polichromia wykonana przez malarza Zygmunta Wiglusza, odnowienie ołtarza głównego, wymiana ławek i konfesjonałów (zniszczone zostały konfesjonały wawelskie), nowe pokrycie dachowe i nowe zegary na wieżach. Ustanowiono drugiego patrona w osobie królowej Jadwigi.

</doc>
<doc id="2051661" url="https://pl.wikipedia.org/wiki?curid=2051661" title="Nina Broznić">
Nina Broznić

Nina Broznić (ur. 19 lutego 1991 w Rijece) – chorwacka biegaczka narciarska, olimpijka.
Startowała na igrzyskach olimpijskich w Vancouver. W sprincie indywidualnym kobiet stylem klasycznym zajęła 52. miejsce wśród 54. sklasyfikowanych zawodniczek.
Osiągnięcia.
Puchar Świata.
Miejsca na podium.
Broznić nie stała na podium indywidualnych zawodów Pucharu Świata.

</doc>
<doc id="2051674" url="https://pl.wikipedia.org/wiki?curid=2051674" title="Linia kolejowa Genova – Ventimiglia">
Linia kolejowa Genova – Ventimiglia

Linia kolejowa Genua – Ventimiglia – linia kolejowa biegnąca wzdłuż wybrzeża Ligurii, we Włoszech. Oddana został do użytku jako linia jednotorowa między Genuą i Savoną w 1868 roku, a między Savoną i Ventimiglią w 1872.
Linia jest w trakcie rozbudowy, a nawet budowane są nowe odcinki linii, ponieważ często przebiega on przez miejscowości, w których nie ma miejsca dla drugiego toru. Nowa linia zwiększa maksymalną prędkość od 100 do 180 km/h. Linia znajduje się głównie w tunelach: 61 km z 74 km linii między Ospedaletti i Finale Ligure jest pod ziemią, a reszta linii ma podobne rozmiary. Najdłuższy tunel to Caponero-Capoverde (13.135 km). Tunel ten obejmuje nową stację Sanremo.
Nowa linia ma mniej stacji niż stara, pozostawiając niektóre miasta bez dostępu do ruchu kolejowego. Kolejną wadą jest to, że nowa linia biegnie głównie w tunelu i nie oferuje turystom przepięknych widoków na Riwierę Włoską, tak jak to miało miejsce na starej linii.
Od 2007 roku budowane jest 18 kilometrowy odcinek nowej dwutorowej linii (San Lorenzo-Andora) i 32 km jest na etapie planowania (Andora-Finale Ligure).

</doc>
<doc id="2051677" url="https://pl.wikipedia.org/wiki?curid=2051677" title="Klinikum Großhadern">
Klinikum Großhadern



</doc>
<doc id="2051678" url="https://pl.wikipedia.org/wiki?curid=2051678" title="Air One Nine">
Air One Nine

Air One Nine – libijska czarterowa linia lotnicza z siedzibą w Trypolisie.
Flota.
Flota Air One Nine

</doc>
<doc id="2051683" url="https://pl.wikipedia.org/wiki?curid=2051683" title="Jewhen Stankowycz">
Jewhen Stankowycz

Jewhen Stankowycz, ukr. Євген Федорович Станкович (ur. 19 września 1942) – ukraiński kompozytor, pedagog, Narodowy Artysta Ukrainy, Bohater Ukrainy.
W latach 1965-1970 uczęszczał do Konserwatorium Kijowskiego, studiując kompozycję u Borysa Latoszyńskiego i Myrosława Skoryka. Był redaktorem w wydawnictwie "Ukraina Muzyczna" (1970-1976), prezes zarządu Związku kompozytorów Ukrainy (1990-1993), z 1988 - profesor w Narodowej Akademii Muzycznej Ukrainy, kierownik katedry kompozycji.
Jest autorem 6 symfonii і 9 symfonii kameralnych, opery "Gdy kwitnie paproć", 5 balety, koncertów instrumentalnych, muzyki filmowej i innych dzieł.

</doc>
<doc id="2051684" url="https://pl.wikipedia.org/wiki?curid=2051684" title="Slaven Krajačić">
Slaven Krajačić

Slaven Krajačić (ur. 14 września 1980 w Zagrzebiu) – chorwacki bobsleista i lekkoatleta, trzykrotny olimpijczyk.
Startował na Letnich Igrzyskach w Sydney, Zimowych Igrzyskach w Turynie oraz Zimowych Igrzyskach w Vancouver.
Kariera lekkoatletyczna.
Reprezentant kraju w zawodach pucharu Europy. Wielokrotny mistrz Chorwacji. W 1998 wystąpił w mistrzostwach świata juniorów we francuskim Annecy, po wygraniu biegu na 100 metrów w pierwszej rundzie eliminacyjnej, z czasem 10,47 (wynik ten jest aktualnym rekordem Chorwacji w kategorii juniorów), w kolejnej rundzie zanotował słabszy rezultat (10,80) i odpadł z dalszej rywalizacji. Rok później wziął udział w mistrzostwach Europy juniorów w Rydze, gdzie zajął 5. miejsce w biegu na 100 metrów, osiągając najlepszy rezultat w karierze – 10,44. Wynik ten nie jest jednak uznawany za oficjalny, ponieważ siła wiatru podczas biegu wynosiła + 3,3 m/s, a maksymalny dopuszczalny wiatr pozwalający na uznanie rezultatu za oficjalny to + 2,0 m/s. 29 lipca 2000 chorwacka sztafeta 4 × 100 metrów z Krajačicem na pierwszej zmianie ustanowiła, wynikiem 39,76 aktualny rekord kraju w tej konkurencji. Dwa miesiące później Krajačić zadebiutował w igrzyskach olimpijskich – sztafeta 4 × 100 metrów z jego udziałem zajęła 6. miejsce w swoim biegu eliminacyjnym (z czasem 39,87).
Kariera bobslejowa.
W 2006 roku startował w konkurencji bobslejowych czwórek, w której zajął 23. miejsce, nie kwalifikując się do 4. ślizgu. W 2010 roku ponownie wystartował w konkurencji bobslejowych czwórek. Razem z Andrásem Haklitsem, Igorem Mariciem i Ivanem Šolą został sklasyfikowany na 20. pozycji.

</doc>
<doc id="2051687" url="https://pl.wikipedia.org/wiki?curid=2051687" title="Tydzień Jacka Żakowskiego">
Tydzień Jacka Żakowskiego

Tydzień Jacka Żakowskiego – dziennikarski podsumowujący program publicystyczny Jacka Żakowskiego nadawany w TVP Info od 3 stycznia 2010 do 2 stycznia 2011 w niedzielę o 20:00 trwający w przybliżeniu 25 minut. Od 2 maja 2010 program (wraz z "Antysalonem Ziemkiewicza") był nadawany w nieco zmienionym studiu głównym TVP Info.
Na program składały się skróty najważniejszych wydarzeń z tygodnia oraz komentarze publicystów w studiu.
Goście programu.
Gośćmi programu byli polscy publicyści lub eksperci. Niektórzy z nich byli to m.in. Waldemar Kuczyński i Dominika Wielowieyska. Gościem ostatniego odcinka był premier Donald Tusk.

</doc>
<doc id="2051689" url="https://pl.wikipedia.org/wiki?curid=2051689" title="Parafia św. Włodzimierza i Olgi w Nowym Sączu">
Parafia św. Włodzimierza i Olgi w Nowym Sączu

Parafia Świętych Włodzimierza i Olgi w Nowym Sączu – parafia greckokatolicka w Nowym Sączu, w dekanacie krakowsko-krynickim archieparchii przemysko-warszawskiej. Założona w 1927 i reaktywowana w 1983 roku. Mieści się przy ul. generała Długoszowskiego.

</doc>
<doc id="2051691" url="https://pl.wikipedia.org/wiki?curid=2051691" title="Ivan Šola">
Ivan Šola

Ivan Šola (ur. 12 grudnia 1961 w Splicie) – chorwacki bobsleista, trzykrotny olimpijczyk.
Startował w konkurencji bobslejowych czwórek na Igrzyskach Olimpijskich w Salt Lake City, Turynie oraz Vancouver. W 2002 roku zajął 26. miejsce, w 2006 był 23., a w 2010, razem z Andrásem Haklitsem, Igorem Mariciem i Slavenem Krajačiciem został sklasyfikowany na 20. pozycji.

</doc>
<doc id="2051692" url="https://pl.wikipedia.org/wiki?curid=2051692" title="Parafia Przemienienia Pańskiego w Gorlicach">
Parafia Przemienienia Pańskiego w Gorlicach

Parafia Przemienienia Pańskiego w Gorlicach – parafia greckokatolicka w Gorlicach, w dekanacie krakowsko-krynickim archieparchii przemysko-warszawskiej. Założona w 1984. Mieści się przy ulicy Kopernika.

</doc>
<doc id="2051700" url="https://pl.wikipedia.org/wiki?curid=2051700" title="Igor Marić">
Igor Marić

Igor Marić (ur. 15 sierpnia 1982 w Splicie) – chorwacki bobsleista, olimpijczyk.
Startował na Zimowych Igrzyskach Olimpijskich w Vancouver. W konkurencji bobslejowych czwórek, razem z Andrásem Haklitsem, Ivanem Šolą i Slavenem Krajačiciem, został sklasyfikowany na 20. pozycji.

</doc>
<doc id="2051701" url="https://pl.wikipedia.org/wiki?curid=2051701" title="Maximilian Bresowsky">
Maximilian Bresowsky

Maximilian Nikolai Gustav Bresowsky (ros. Максимилиан Вильгельмович Брезовский, ur. w Rydze, zm. 16 października 1945 w Kempten) – estoński lekarz psychiatra i neurolog.
Syn oficera Wilhelma Bresowsky’ego i jego żony Alexandrine Grödinger. Uczęszczał do gimnazjum w Rydze, następnie od 1895 do 1901 studiował medycynę na Uniwersytecie w Tartu. W 1902 roku ukończył studia. W 1904/05 roku brał udział w wojnie rosyjsko-japońskiej. Następnie specjalizował się w psychiatrii. Od 1902 do 1904 był lekarzem w prywatnej klinice neurologicznej Athasen braci Maxa i Leopolda Schönfeldtów. Od 1905 do 1914 asystent w klinice neurologicznej Uniwersytetu w Tartu. W latach 1906–1907 i 1909 uzupełniał studia w Berlinie, w 1909 jako asystent-wolontariusz u Theodora Ziehena. W 1918 roku został profesorem na katedrze psychiatrii. Wyjeżdżał kilkukrotnie jeszcze do Berlina i Wiednia (1911, 1912, 1914, 1921), w Wiedniu uczył się u Heinricha Obersteinera.
Od 1941 do 1945 pracował naukowo w Poznaniu. Zginął w wypadku 16 października w Kempten, Allgäu.

</doc>
<doc id="2051702" url="https://pl.wikipedia.org/wiki?curid=2051702" title="Luís Trochillo">
Luís Trochillo

Luizinho, właśc. Luís Trochillo (ur. 7 marca 1930 w São Paulo - zm. 17 stycznia 1998 w São Paulo) - piłkarz brazylijski, występujący podczas kariery na pozycji ofensywnego pomocnika.
Kariera klubowa.
Prawie ałą piłkarską karierę Luizinho spędził w Corinthians Paulista, gdzie występował w latach 1951–1961 i 1964-1966. Podczas tego trzykrotnie zdobył mistrzostwo stanu São Paulo - Campeonato Paulista w 1951, 1952 i 1954 roku oraz trzykrotnie wygrał "Turniej Rio-São Paulo" w 1951, 1953, 1954 roku. Łącznie w Corinthians rozegrał 603 mecze i strzelił 175 bramek. W latach 1961–1964 występował w klubie Juventus São Paulo.
Kariera reprezentacyjna.
W reprezentacji Brazylii Luizinho zadebiutował 20 września 1955 w wygranym 2-0 meczu z reprezentacją Chile, którego stawką było Copa O'Higgins 1955. W 1956 roku Luizinho uczestniczył w Copa América 1956, na której Brazylia zajęła czwarte miejsce. Na turnieju Luizinho wystąpił w czterech meczach z: Paragwajem, Peru, Argentyną (bramka) i Urugwajem. Ostatni raz w reprezentacji Luizinho wystąpił 10 lipca 1957 w wygranym 2-0 meczu z reprezentacją Argentyny. Ogółem w reprezentacji Brazylii wystąpił 11 razy i strzelił 1 bramkę.

</doc>
<doc id="2051704" url="https://pl.wikipedia.org/wiki?curid=2051704" title="Związek kompozytorów Ukrainy">
Związek kompozytorów Ukrainy

Narodowy Związek Kompozytorów Ukrainy, ukr. Національна спілка композиторів України - organizacja zrzeszająca zawodowych kompozytorów i muzykologów Ukrainy. 
Utworzony został w 1932 roku jako "Związek Muzyków Radzieckich Ukrainy" na podstawie uchwały KC KPZR "O przebudowie organizacji literacko-artystycznych" w miejsce zlikwidowanego Ogólnoukraińskego Towarzystwa Muzyki Rewolucyjnej. 
Organizacja podzielona jest na 10 oddziałów: Kijowski, Lwowski, Iwanofrankowski, Odeski, Krymski (w Symferopolu), Dniepropietrowski, Charkowski, Doniecki i Zakarpacki i na 5 ośrodków: Połtawski, Drohobycki, Wołyński, Mikołajowski i Ługański. Do związku należy ponad 440 osób (w tym 280 kompozytorów).
Najbardziej znaną inicjatywą Związku jest festiwal muzyki współczesnej akademickiej "Kyiv Music Fest" organizowany od 1991 roku przez kompozytora Iwana Karabica.

</doc>
<doc id="2051709" url="https://pl.wikipedia.org/wiki?curid=2051709" title="Parafia Świętych Apostołów Piotra i Pawła w Krynicy-Zdroju">
Parafia Świętych Apostołów Piotra i Pawła w Krynicy-Zdroju

Parafia Świętych Apostołów Piotra i Pawła – greckokatolicka parafia znajdująca się w Krynicy-Zdroju. Parafia należy do dekanatu krakowsko-krynickiego i archieparchii przemysko-warszawskiej. Założona w XV w.; reaktywowana 1982 r.

</doc>
<doc id="2051711" url="https://pl.wikipedia.org/wiki?curid=2051711" title="Kada Akkar">
Kada Akkar

Kada Akkar (arab. محافظة عكار) – dystrykt w muhafazie Dystrykt Północny, na północy Libanu. Stolicą dystryktu jest Halba.

</doc>
<doc id="2051712" url="https://pl.wikipedia.org/wiki?curid=2051712" title="Ivan Ratkić">
Ivan Ratkić

Ivan Ratkić (ur. 22 lutego 1986 w Zagrzebiu) – chorwacki narciarz alpejski, olimpijczyk.
Kariera.
Po raz pierwszy na arenie międzynarodowej pojawił się 24 listopada 2001 roku w Val Thorens, gdzie w zawodach CIT zajął 31. miejsce w slalomie. W 2003 roku wystąpił na mistrzostwach świata juniorów w Briançonnais, zajmując 49. miejsce w supergigancie i 50. miejsce w zjeździe. Jeszcze trzykrotnie startował na imprezach tego cyklu, zajmując między innymi 26. miejsce w supergigancie podczas mistrzostw świata juniorów w Québecu w 2006 roku.
W zawodach Pucharu Świata zadebiutował 29 listopada 2007 roku w Beaver Creek, gdzie nie ukończył pierwszego przejazdu w superkombinacji. Pierwsze punkty wywalczył 4 grudnia 2009 roku w Beaver Creek, zajmując 30. miejsce w tej samej konkurencji. Nigdy nie stanął na podium zawodów tego cyklu. W sezonie 2009/2010 zajął 154. miejsce w klasyfikacji generalnej.
Startował na igrzyskach olimpijskich w Turynie w 2006 roku, gdzie zajął 36. miejsce w supergigancie, a kombinacji i slalomu giganta nie ukończył. Na rozgrywanych cztery lata później igrzyskach w Vancouver zajął 26. miejsce w supergigancie, 41. w zjeździe, a superkombinacji nie ukończył. Zajął też między innymi trzynaste miejsce w superkombinacji na mistrzostwach świata w Val d’Isère w 2009 roku.

</doc>
<doc id="2051717" url="https://pl.wikipedia.org/wiki?curid=2051717" title="220P/McNaught">
220P/McNaught

220P/McNaught (także McNaught 1) – kometa krótkookresowa z rodziny komet Jowisza.
Odkrycie.
Kometę tę odkrył astronom Robert McNaught 20 maja 2004 roku. W nazwie znajduje się zatem nazwisko odkrywcy.
Orbita komety i właściwości fizyczne.
Orbita komety 220P/McNaught ma kształt elipsy o mimośrodzie 0,5. Jej peryhelium znajduje się w odległości 1,55 j.a., aphelium zaś 4,68 j.a. od Słońca. Jej okres obiegu wokół Słońca wynosi 5,5 roku, nachylenie do ekliptyki to wartość 8,13˚.
Średnica jądra tej komety to maks. kilka km.

</doc>
<doc id="2051719" url="https://pl.wikipedia.org/wiki?curid=2051719" title="Schwanthalerhöhe">
Schwanthalerhöhe

Schwanthalerhöhe, Stadtbezirk 8 Schwanthalerhöhe – 8. okręg administracyjny Monachium, w Niemczech, w kraju związkowym Bawaria. W 2013 roku okręg zamieszkiwało 29 663 mieszkańców.

</doc>
<doc id="2051725" url="https://pl.wikipedia.org/wiki?curid=2051725" title="Don Polye">
Don Polye

Don Polye (ur. 1 lutego 1967) – papuański polityk, minister robót, transportu i lotnictwa cywilnego w latach 2002-2009 oraz od 2010. 
Życiorys.
Don Polye po raz pierwszy został wybrany do parlamentu w 2002 jako członek Partii Sojuszu Narodowego ("National Alliance Party", NAP) z okręgu Kandep Open w prowincji Enga. Wcześniej przez lata był inżynierem, pracując w sektorze infrastruktury transportowej. 
W sierpniu 2002 objął stanowisko ministra robót, transportu i lotnictwa cywilnego w rządzie premiera Michaela Somare. Jako minister w 2006 wprowadził politykę "otwartej przestrzeni powietrznej", co oznaczało wejście na krajowy rynek innych usługodawców obok narodowego przewoźnika Air Niugini. 
W wyborach parlamentarnych w 2007 uzyskał reelekcję. Jednak 14 sierpnia 2009 został pozbawiony mandatu przed sąd, który dopatrzył się nieprawidłowości wyborczych. Wziął udział w wyborach uzupełniających 9 listopada 2009, ponownie zdobywając mandat deputowanego. 6 stycznia 2010 powrócił na stanowisko ministra robót, transportu i lotnictwa cywilnego.

</doc>
<doc id="2051726" url="https://pl.wikipedia.org/wiki?curid=2051726" title="Danko Marinelli">
Danko Marinelli

Danko Marinelli (ur. 30 maja 1987 w Rijece) – chorwacki narciarz alpejski, olimpijczyk.
Kariera.
Po raz pierwszy na arenie międzynarodowej pojawił się 23 listopada 2002 roku w Val Thorens, gdzie w zawodach CIT zajął 48. miejsce w gigancie. W 2004 roku wystąpił na mistrzostwach świata juniorów w Mariborze, zajmując miejsca w siódmej i ósmej dziesiątce. Jeszcze trzykrotnie startował na imprezach tego cyklu, zajmując między innymi 31. miejsce w slalomie i 32. miejsce w gigancie podczas mistrzostw świata juniorów w Bardonecchii w 2005 roku.
W zawodach Pucharu Świata zadebiutował 6 stycznia 2009 roku w Zagrzebiu, gdzie nie zakwalifikował się do pierwszego przejazdu slalomu. Nigdy nie zdobył punktów w zawodach tego cyklu.
Na igrzyskach olimpijskich w Turynie w 2006 roku wystartował w slalomie, ale nie ukończył rywalizacji. Podczas rozgrywanych cztery lata później igrzysk w Vancouver zajął 32. miejsce w slalomie, a w gigancie został zdyskwalifikowany. Zajął też między innymi 41. miejsce w gigancie na mistrzostwach świata w Åre w 2007 roku.
Osiągnięcia.
Puchar Świata.
Miejsca na podium.
Marinelli nigdy nie stanął na podium zawodów PŚ.

</doc>
<doc id="2051732" url="https://pl.wikipedia.org/wiki?curid=2051732" title="210P/Christensen">
210P/Christensen

210P/Christensen (także Christensen 1) – kometa krótkookresowa z rodziny komet Jowisza, a także obiekt typu NEO.
Odkrycie.
Kometę tę odkrył astronom Eric Christensen 26 maja 2003 roku w ramach projektu Catalina Sky Survey. W nazwie znajduje się nazwisko odkrywcy.
Orbita komety i właściwości fizyczne.
Orbita komety 210P/Christensen ma kształt elipsy o mimośrodzie 0,83. Jej peryhelium znajduje się w odległości 0,53 j.a., aphelium zaś 5,81 j.a. od Słońca. Jej okres obiegu wokół Słońca wynosi 5,65 roku, nachylenie do ekliptyki to wartość 10,24˚.
Średnica jądra tej komety to maks. kilka km.

</doc>
<doc id="2051733" url="https://pl.wikipedia.org/wiki?curid=2051733" title="Dalibor Šamšal">
Dalibor Šamšal

Dalibor Šamšal (ur. 25 grudnia 1985 w Rijece) – chorwacki narciarz alpejski, od października 2014 r. reprezentujący Węgry.
Kariera.
Po raz pierwszy na arenie międzynarodowej pojawił się 11 grudnia 2000 roku w Ratschings, gdzie w zawodach FIS zajęła nie ukończył drugiego przejazdu w gigancie. W 2003 roku wystąpiła na mistrzostwach świata juniorów w Briançonnais, zajmując 67. miejsce w zjeździe i 69. miejsce w supergigancie.
W zawodach Pucharu Świata zadebiutował 22 grudnia 2004 roku we Flachau, gdzie nie zakwalifikował się do pierwszego przejazdu slalomu. Pierwsze punkty wywalczył 6 stycznia 2009 roku w Zagrzebiu, zajmując 22. miejsce w tej samej konkurencji. Nigdy nie stanął na podium zawodów tego cyklu. W sezonie 2008/2009 zajął 134. miejsce w klasyfikacji generalnej.
Podczas igrzysk olimpijskich w Turynie w 2006 roku wystartował w slalomie ale nie ukończył rywalizacji. Taki sam wynik osiągnął w slalomie i gigancie na igrzyskach w Vancouver w 2010 roku. Na rozgrywanych cztery lata później igrzyskach olimpijskich w Soczi uplasował się na 18. pozycji w slalomie. Brał także udział w igrzyskach olimpijskich w Pjongczangu w 2018 roku, gdzie jego najlepszym wynikiem było dziewiąte miejsce w zawodach drużynowych. Zajął też między innymi 27. miejsce w slalomie na mistrzostwach świata w Schladming w 2013 roku.

</doc>
<doc id="2051734" url="https://pl.wikipedia.org/wiki?curid=2051734" title="Freimann">
Freimann

Niemcy:
Osoby:
Inne:
Zobacz też:

</doc>
<doc id="2051737" url="https://pl.wikipedia.org/wiki?curid=2051737" title="Demakijaż (film)">
Demakijaż (film)

Demakijaż – polski film fabularny z 2009 roku z gatunku dramatów obyczajowych. Film składa się z trzech półgodzinnych nowel filmowych wyreżyserowanych przez trzy różne kobiety – reżyserki i scenarzystki. Wszystkie nowele powstały w ramach programu „30 minut” koordynowanego przez Stowarzyszenie Filmowców Polskich – Studio „Młodzi i Film” im. Andrzeja Munka.

</doc>
<doc id="2051738" url="https://pl.wikipedia.org/wiki?curid=2051738" title="José Junqueira de Oliveira">
José Junqueira de Oliveira

Junqueira, właśc. José Junqueira de Oliveira (ur. 26 lutego 1910 w Vargem Grande do Sul - zm. 25 kwietnia 1985 w São Paulo) – piłkarz brazylijski grający na pozycji środkowego obrońcy.
Kariera klubowa.
Junqueira całą karierę piłkarską spędził w klubie Palestra Itália, gdzie grał w nim 1931-1945. Z Palestra Itália ośmiokrotnie zdobył mistrzostwo stanu São Paulo - Campeonato Paulista w 1932, 1933, 1934, 1936, 1938, 1940, 1942 i 1944 roku.
Kariera reprezentacyjna.
Junqueira zadebiutował w reprezentacji Brazylii 18 lutego 1940 w zremisowanym 2-2 meczu z reprezentacją Argentyny, którego stawką było Copa Julio Roca 1939/40. Był to jedyny jego występ w reprezentacji.

</doc>
<doc id="2051739" url="https://pl.wikipedia.org/wiki?curid=2051739" title="Mauzoleum generała Józefa Bema">
Mauzoleum generała Józefa Bema

Mauzoleum generała Józefa Bema – grobowiec zlokalizowany w Parku Strzeleckim w Tarnowie.
Historia.
Józef Bem po śmierci w 1850 spoczął w Aleppo w Turcji (obecnie w Syrii) na muzułmańskim cmentarzu wojskowym Dżebel el Isam. W 1926 zawiązano „Komitet dla sprowadzenia zwłok gen. J. Bema”. Komitet uzyskał poparcie m.in. prezydenta Polski Ignacego Mościckiego oraz marszałka Józefa Piłsudskiego.
Adolf Szyszko-Bohusz jako lokalizację mauzoleum wybrał klomb w Parku Strzeleckim. Podczas obrad Rady Miasta Tarnowa w styczniu 1928 roku część radnych sprzeciwiła się tej lokalizacji. Postanowiono wysłać delegację do autora projektu Adolfa Szyszko-Bohusza w skład której weszli: burmistrz Julian Kryplewski, wiceburmistrz Herman Mütz, radca Józef Jakubowski i dyrektor budownictwa miejskiego Witold Gizbert-Studnicki w celu wyboru innego miejsca pod budowę mauzoleum. Ostatecznie przewodniczący Komitetu podpisał umowę z Szyszko-Bohuszem na budowę mauzoleum na wyspie znajdującej się na stawie. W lutym 1928 roku rozpoczęto prace przy budowie. Najpierw ścięto drzewa rosnące na wysepce i zniwelowano teren. Konstrukcja z żelazobetonu została wylana już w kwietniu. Szyszko-Bohusz projekt mauzoleum przygotował bezpłatnie, co znacznie obniżyło koszty jego wzniesienia
Pochówek na cmentarzu katolickim nie był możliwy z uwagi na przejście Bema na islam. Prostokątny sarkofag wznosi się na sześciu korynckich kolumnach otoczonych kulami, nawiązującymi do macierzystego rodzaju broni generała, artylerii. Łączące je łańcuchy wykonano z brązu armatniego przekazanego przez Ministerstwo Spraw Wewnętrznych. Mają one 150 ogniw. Każde waży 6 kilogramów. Na dłuższych bocznych ścianach sarkofagu widnieją napisy: w języku polskim – I"ózef Bem ("pisane przez I, a nie J, bo tak w XIX wieku zapisywano imię Bema")", w języku węgierskim – "Bem Apó, a Magyar szabadságharc legnagyobb hadvezére 1848–1849" ("Ojczulek Bem, największy wódz walki wolnościowej Węgier 1848–1849"), od strony wschodniej w języku tureckim, pismem arabskim – "Ferik Murad Pasza" oraz daty – 1794 (narodzin), 1850 (śmierci), 1929 (powrotu zwłok do kraju). W czerwcu 1928 roku podczas wizyty Szyszko-Bochusza w Tarnowie podjęto decyzję o doprowadzeniu wody do stawu otaczającego mauzoleum ze zbiornika wodociągowego w Krzyżu. Koszt robót wyniósł 10 tysięcy złotych. W lipcu 1928 roku mauzoleum było ukończone, brakowało tylko łańcuchów, które były odlewane w Krakowie.
Ekshumacji w Aleppo w Syrii z pierwotnego miejsca pochówku dokonano 20 czerwca 1929. Trumna, zanim dotarła do Tarnowa, została wystawiona na widok publiczny w Muzeum Narodowym w Budapeszcie, a następne na Wawelu w Krakowie. Uroczystości pogrzebowe generała Józefa Bema w Tarnowie odbyły się 30 czerwca 1929. Kolejnego dnia trumna po przeniesieniu do budynku Towarzystwa Strzeleckiego została komisyjnie otwarta, a badania antropologiczne przeprowadził profesor UJ Talko-Hryncewicz. Czaszka była zbyt krucha, aby Stanisław Popławski mógł sporządzić odlew gipsowy. 6 lipca rano trumnę po wybudowaniu specjalnego rusztowania wyciągnięto dźwigami do wierzchołka mauzoleum i złożono w sarkofagu, a boczną ściankę zamurowano.

</doc>
<doc id="2051742" url="https://pl.wikipedia.org/wiki?curid=2051742" title="Matea Ferk">
Matea Ferk

Matea Ferk (ur. 8 czerwca 1987 w Rijece) – chorwacka narciarka alpejska, olimpijka.
Kariera.
Po raz pierwszy na arenie międzynarodowej pojawiła się 7 marca 2003 roku w Feldbergu, gdzie w zawodach FIS zajęła 47. miejsce w slalomie. W 2004 roku wystąpiła na mistrzostwach świata juniorów w Mariborze, gdzie nie ukończyła rywalizacji w gigancie i slalomie. Jeszcze dwukrotnie startowała na imprezach tego cyklu, zajmując między innymi piąte miejsce w slalomie podczas mistrzostw świata juniorów w Québecu w 2006 roku.
W zawodach Pucharu Świata zadebiutowała 27 listopada 2004 roku w Aspen, gdzie nie ukończyła pierwszego przejazdu slalomu. Nigdy nie zdobyła punktów w zawodach tego cyklu.
Podczas igrzysk olimpijskich w Turynie w 2006 roku wystartowała w gigancie i slalomie, jednak obu konkurencji nie ukończyła. Na rozgrywanych cztery lata później igrzyskach w Vancouver ponownie nie ukończyła rywalizacji w gigancie, a w slalomie uplasowała się na 34. pozycji. Zajęła też między innymi 40. miejsce w gigancie na mistrzostwach świata w Santa Caterina w 2005 roku.

</doc>
<doc id="2051743" url="https://pl.wikipedia.org/wiki?curid=2051743" title="Twierdzenie Talesa o kącie wpisanym">
Twierdzenie Talesa o kącie wpisanym

Twierdzenie Talesa dla okręgu – szczególny przypadek twierdzenia o kątach wpisanym i środkowym mówiące, że jeśli A, B i C są punktami na okręgu, gdzie odcinek AC jest średnicą, to kąt ABC jest prosty. Twierdzenie to w tej postaci jest przypisywane Talesowi według greckiego pisarza Diogenesa Laertiosa.
Nazwa „twierdzenie Talesa” jest najczęściej używana w krajach anglosaskich, choć Tales nie był pierwszym, który dokonał tego odkrycia. Są fakty świadczące o tym, że z twierdzenia tego korzystali Egipcjanie i Babilończycy, mimo to nie ma przekazów mówiących, że potrafili je udowodnić. Twierdzenie w krajach anglosaskich nosi nazwisko Talesa, ponieważ był on pierwszym, który je udowodnił korzystając z własnych wniosków wskazujących, że kąty przy podstawie trójkąta równoramiennego są równe i suma kątów w trójkącie jest równa kątowi półpełnemu.
Dowód.
Korzystamy z następujących własności:
Niech O jest środkiem okręgu. Ponieważ OA = OB = OC, OAB i OBC są trójkątami równoramiennymi, korzystając z własności, że kąty przy podstawach trójkątów równoramiennych są przystające, OBC = OCB i BAO = ABO. Niech α = BAO i β = OBC. Trzy wewnętrzne kąty trójkąta ABC to α, α + β i β. Ponieważ suma kątów wewnętrznych w trójkącie równa się kątowi półpełnemu zachodzi
co daje
lub prościej
q.e.d.
Twierdzenie odwrotne.
Twierdzenie odwrotne jest również prawdziwe. Mówi ono, że przeciwprostokątna trójkąta prostokątnego jest średnicą okręgu opisanego na nim.
Jeśli połączymy oba twierdzenia (wprost z odwrotnością), to otrzymamy że:
Zastosowanie.
Twierdzenie może być zastosowane do konstrukcji stycznej do danego okręgu, która przechodzi przez zadany punkt (zobacz ilustrację).
Mając dany okrąg "k", o środku "O", i punkt "P" na zewnątrz okręgu, chcemy wyznaczyć (czerwoną) styczną do "k", która przechodzi przez "P". Załóżmy, że (jeszcze nieznana) styczna "t" ma punkt wspólny z okręgiem w "T". Z symetrii jasno wynika, że promień "OT" jest prostopadły do stycznej. Wyznaczając środek "H" odcinka pomiędzy "O" i "P", wykreślamy okrąg o środku "H" zawierający punkty "O" i "P". Na przecięciu się tego okręgu z danym okręgiem "k" otrzymujemy punk "T". Z twierdzenia Talesa dla okręgu wynika, że punkt na "k" tworzy trójkąt prostokątny "OTP".
Ponieważ oba okręgi mają dwa punkty wspólne, wyznaczone zostają obie styczne.
Uogólnienie.
Twierdzenie Talesa dla okręgu jest szczególnym przypadkiem następującego twierdzenia:
Zobacz kąt wpisany. Dowód jest bardzo podobny do dowodu twierdzenia podanego powyżej.

</doc>
<doc id="2051744" url="https://pl.wikipedia.org/wiki?curid=2051744" title="Afganistan na Letnich Igrzyskach Olimpijskich 1956">
Afganistan na Letnich Igrzyskach Olimpijskich 1956

Afganistan na Letnich Igrzyskach Olimpijskich 1956 reprezentowało 12 sportowców – 12 mężczyzn. Wystąpili oni w turnieju hokeja na trawie. Swój udział w olimpiadzie zakończyli na 3. miejscu w fazie grupowej, z dorobkiem 2 pkt (za wygraną ze Stanami 5:1), nie awansując do dalszych rozgrywek.

</doc>
<doc id="2051745" url="https://pl.wikipedia.org/wiki?curid=2051745" title="Giorgio Gomelsky">
Giorgio Gomelsky

Giorgio Sergio Alessandro Gomelsky (ur. 28 lutego 1934 w Tbilisi, zm. 13 stycznia 2016 w Nowym Jorku) – brytyjski impresario, realizator i producent muzyczny.
Zanim zamieszkał w Wielkiej Brytanii (od 1955 w Londynie) mieszkał między innymi w Syrii, Egipcie, Włoszech, Francji i Szwajcarii. W latach 60. był managerem muzycznym, uczestniczył w wypromowaniu między innymi The Kinks, The Animals i The Yardbirds. Giorgio Gomelsky był pierwszym profesjonalnym managerem The Rolling Stones (od lutego do końca kwietnia 1963), Gomelsky prowadził The Richmond Jazz Klub, był fanem muzyki bluesowej, miał rozległe kontakty w świecie klubów muzycznych londyńskiej dzielnicy Richmond, w tym czasie silnie zaangażował się w promocję zespołu (rozwieszanie plakatów, załatwianie koncertów). Gomelsky jednak nie mógł zagwarantować dalszego szybkiego rozwoju zespołu (profesjonalnego kontraktu płytowego, tras koncertowych, odpowiedniej promocji w mediach). Dlatego ówczesny lider zespołu The Rolling Stones – Brian Jones, skorzystał z propozycji i szybko podpisał kontrakt w imieniu zespołu z nowym managerem – Andrew Loog Oldhamem (początek maja 1963).
Miał trójkę dzieci – dwie córki i syna.

</doc>
<doc id="2051747" url="https://pl.wikipedia.org/wiki?curid=2051747" title="Nika Fleiss">
Nika Fleiss

Nika Fleiss (ur. 14 grudnia 1984 w Brežicach, obecna Słowenia) – chorwacka narciarka alpejska, olimpijka, srebrna medalistka mistrzostw świata juniorów.
Kariera.
Po raz pierwszy na arenie międzynarodowej pojawiła się 22 listopada 1999 roku w Tignes, gdzie w zawodach FIS zajęła 32. miejsce w slalomie. W 2000 roku wystąpiła na mistrzostwach świata juniorów w Québecu, zajmując 16. miejsce w gigancie i 32. miejsce w supergigancie. Jeszcze czterokrotnie startowała na imprezach tego cyklu, między innymi zdobywając srebrny medal w slalomie podczas mistrzostw świata juniorów w Mariborze w 2004 roku.
W zawodach Pucharu Świata zadebiutowała 27 października 2001 roku w Sölden, gdzie nie zakwalifikowała się do pierwszego przejazdu giganta. Pierwsze punkty wywalczyła 23 listopada 2002 roku w Park City, zajmując 10. miejsce w slalomie. Nigdy nie stanęła na podium zawodów tego cyklu, najlepszy wynik osiągnęła 12 marca 2005 roku w Lenzerheide, gdzie rywalizację w slalomie ukończyła na szóstej pozycji. W sezonie 2004/2005 zajęła 39. miejsce w klasyfikacji generalnej oraz dziesiąte w klasyfikacji slalomu.
Podczas igrzysk olimpijskich w Salt Lake City w 2002 roku zajęła 12. miejsce w slalomie i 36. miejsce w gigancie. Na rozgrywanych cztery lata później igrzyskach w Turynie była między innymi 19. miejsce w gigancie. Brała także udział w igrzyskach olimpijskich w Vancouver w 2010 roku, gdzie nie ukończyła rywalizacji w gigancie, a w slalomie uplasowała się na 25. pozycji. Zajęła też między innymi ósme miejsce w slalomie na mistrzostwach świata w Sankt Moritz w 2003 roku.
Jej ojciec, Reno Fleiss, jest dyrektorem corocznych zawodów, rozgrywanych od 2005 r. w ramach Pucharu Świata w Zagrzebiu o trofeum "Królowej Śniegu".

</doc>
<doc id="2051750" url="https://pl.wikipedia.org/wiki?curid=2051750" title="Sofija Novoselić">
Sofija Novoselić

Sofija Novoselić (ur. 18 stycznia 1990 w Zagrzebiu) – chorwacka narciarka alpejska, olimpijka.
Kariera.
Po raz pierwszy na arenie międzynarodowej pojawiła się 3 grudnia 2005 roku w San Vigilio, gdzie w zawodach juniorskich zajęła trzecie miejsce w slalomie. W 2006 roku wystąpiła na mistrzostwach świata juniorów w Québecu, jednak nie ukończyła rywalizacji w slalomie i supergigancie. Jeszcze czterokrotnie startowała na imprezach tego cyklu, zajmując między innymi 17. miejsce w slalomie podczas mistrzostw świata juniorów w Altenmarkt w 2007 roku. W tym samym roku zdobyła brązowy medal w gigancie na olimpijskim festiwalu młodzieży Europy w Jace.
W zawodach Pucharu Świata zadebiutowała 11 listopada 2006 roku w Levi, gdzie nie zakwalifikowała się do pierwszego przejazdu slalomu. Pierwsze punkty wywalczyła 4 stycznia 2011 roku w Zagrzebiu, zajmując 25. miejsce w tej samej konkurencji. Nigdy więcej nie punktowała w zawodach tego cyklu. W sezonie 2010/2011 zajęła 121. miejsce w klasyfikacji generalnej.
Na igrzyskach olimpijskich w Vancouver w 2010 roku zajęła 39. miejsce w slalomie. Podczas rozgrywanych cztery lata później igrzysk olimpijskich w Soczi nie ukończyła pierwszego przejazdu slalomu i drugiego przejazdu giganta. Zajęła też między innymi 27. miejsce w slalomie na mistrzostwach świata w Åre w 2007 roku.

</doc>
<doc id="2051752" url="https://pl.wikipedia.org/wiki?curid=2051752" title="Oscar Francisco Nascimento">
Oscar Francisco Nascimento

Oscar Francisco Nascimento (ur. 24 listopada 1909 w São Paulo, zm. 24 sierpnia 1976) – brazylijski piłkarz grający na pozycji bramkarza.
Kariera klubowa.
José Del Nero rozpoczął karierę piłkarską w klubie Palestra Itália i grał w nim do 1934 roku. Z Palestra Itália pięciokrotnie zdobył mistrzostwo stanu São Paulo - Campeonato Paulista w 1932, 1933 i 1934 roku. W latach 1936–1938 był zawodnikiem Fluminense FC. Z Fluminense trzykrotnie zdobył mistrzostwo stanu Rio de Janeiro - Campeonato Carioca w 1936, 1937 i 1938. W latach 1939–1940 grał w CR Vasco da Gama.
Kariera reprezentacyjna.
José Del Nero zadebiutował w reprezentacji Brazylii 10 marca 1940 w wygranym 3-2 meczu z reprezentacją Argentyny, którego stawką było Copa Julio Roca 1939/40. Ostatni raz w reprezentacji wystąpił 31 marca 1940 w zremisowanym 1-1 meczu z reprezentacją Urugwaju, którego stawką było Copa Rio Branco 1940. W reprezentacji wystąpił 3 razy.

</doc>
<doc id="2051754" url="https://pl.wikipedia.org/wiki?curid=2051754" title="Gmina Gorje">
Gmina Gorje

Gorje – gmina w Słowenii. W 2010 roku liczyła 2909 mieszkańców. Stolicą gminy jest wieś Zgornje Gorje.
Miejscowości.
Miejscowości wchodzące w skład gminy Gorje:

</doc>
<doc id="2051757" url="https://pl.wikipedia.org/wiki?curid=2051757" title="Tea Palić">
Tea Palić

Tea Palić (ur. 29 kwietnia 1991 w Zagrzebiu) – chorwacka narciarka alpejska, olimpijka.
Kariera.
Po raz pierwszy na arenie międzynarodowej pojawiła się 2 grudnia 2006 roku w Kaunertal, gdzie w zawodach juniorskich zajęła 27. miejsce w gigancie. W 2009 roku wystąpiła na mistrzostwach świata juniorów w Garmisch-Partenkirchen, zajmując 30. miejsce w slalomie. Jeszcze dwukrotnie startowała na imprezach tego cyklu, zajmując między innymi osiemnaste miejsce w supergigancie podczas mistrzostw świata juniorów w Regionie Mont Blanc w 2010 roku.
W zawodach Pucharu Świata zadebiutowała 4 stycznia 2009 roku w Zagrzebiu, gdzie nie zakwalifikowała się do pierwszego przejazdu slalomu. Nigdy nie zdobyła punktów w zawodach tego cyklu.
Podczas igrzysk olimpijskich w Vancouver w 2010 roku zajęła 36. miejsce w gigancie. Zajęła też między innymi 55. miejsce w tej samej konkurencji na mistrzostwach świata w Garmisch-Partenkirchen w 2011 roku.

</doc>
<doc id="2051765" url="https://pl.wikipedia.org/wiki?curid=2051765" title="Cmentarz katolicki św. Wojciecha w Łodzi">
Cmentarz katolicki św. Wojciecha w Łodzi

Cmentarz rzymskokatolicki św. Wojciecha w Łodzi – cmentarz położony w południowej części Łodzi, przy ulicy Kurczaki 81 – popularnie nazywany „cmentarzem na Kurczakach”.
Historia.
Cmentarz został założony na początku XX wieku. Najstarszy nagrobek tej nekropolii pochodzi z roku 1906, ale inskrypcja na nim jest nieczytelna. Początkowo chowano tu niewielu zmarłych (poniżej stu rocznie), przede wszystkim biedotę z Chojen.
Przy głównej alei cmentarza znajduje się zbiorowa mogiła żołnierzy poległych w 1939 roku.
Podczas II wojny światowej, od 1 czerwca 1942 roku do końca okupacji niemieckiej w Łodzi (19 stycznia 1945 r.), przeznaczony był wyłącznie dla pochówków Polaków. Obok cmentarza przy ul. Rzgowskiej był jednym z dwóch miejsc pochówków Polaków zmarłych na terenie Łodzi. W tym okresie pochowano tu ponad 17 tys. osób, m.in. Marię Wedmanową, członkinię PPR zakatowaną przez łódzkie Gestapo. Chowano tutaj również więźniów zmarłych w więzieniu na Radogoszczu w Łodzi.
Przy głównej alei cmentarza znajduje się okazały – zgodnie z tradycją romską – grobowiec króla Cyganów, Kwieka Bango, z lat 60. XX wieku.
Najwięcej pochówków na tym cmentarzu zaczęto odnotowywać od połowy lat 70. XX w., po wybudowaniu w tym rejonie dużego osiedla mieszkaniowego.

</doc>
<doc id="2051767" url="https://pl.wikipedia.org/wiki?curid=2051767" title="Nikolaus Selnecker">
Nikolaus Selnecker

Nikolaus Selnecker (ur. 5/6 grudnia 1530 w Hersbrucku, zm. 24 maja 1592 w Lipsku) – niemiecki teolog luterański, współtwórca "Formuły zgody", autor wielu pieśni religijnych.
Życiorys.
Nikolaus Selnecker już wcześnie wykazywał talenty muzyczne, jednak najpierw ukończył studia prawnicze na Uniwersytecie w Wittenberdze (1550–1554), a następnie podjął studia teologiczne, podczas których duży wpływ wywarł na niego Filip Melanchton i jego irenistyczne podejście. Przez jakiś czas wykładał filozofię, filologię i teologię. W 1557 roku Melanchton zarekomendował go do objęcia posady trzeciego kapelana nadwornego elektora saskiego Augusta i w styczniu następnego roku Selnecker przeniósł się do Drezna. Rok później powierzono mu też szkolenie nadwornego chóru, był też nauczycielem następcy tronu, Aleksandra (zm. w 1565). Podczas swego pobytu w Dreźnie opublikował komentarze do Księgi Psalmów, Księgi Mądrości i 1. Listu Jana, a także kilka innych dzieł. 
W tym czasie Melanchton zmarł, a Selnecker znalazł się pod wpływem swego teścia, Daniela Greisera, i stał się zaciekłym polemistą. Z tego powodu pojawiła się opozycja względem niego. Przeciwnicy wykorzystali fakt, że w jednym z kazań Selnecker zaatakował zamiłowanie księcia do łowiectwa, i w 1564 roku opuścił on Drezno. Następnego roku przyjął zaproszenie do Jeny, jednak dwa lata później on i jego towarzysze, należący do grupy flipistów, musieli opuścić kraj po objęciu tron przez księcia Jana Wilhelma. Powrócił więc do elektora Augusta, który w 1568 powierzył mu profesurę na Uniwersytecie w Lipsku, został też proboszczem kościoła św. Tomasza i superintendentem. W 1570 roku uzyskał od elektora pozwolenie, na opuszczenie go na dwa lata, i udał się do Wolfenbüttel, gdzie został kaznodzieją nadwornym, radcą kościelnym i superintendentem generalnym. Jednak został tam wciągnięty w liczne spory teologiczne, będąc oskarżany przez filipistów o popieranie poglądów Flaciusa, a przez gnezjoluteranów o przyjaźń z odstępczymi teologami wittenberskimi. Jedynym rozwiązaniem było przedstawienie swych poglądów na piśmie, więc, podczas swego pobytu w Gandersheim, napisał dzieło "Institutio religionis Christianæ". Latem 1573 roku udał się do Oldenburga, gdzie pracował przez kilka miesięcy, próbując wprowadzić luterański porządek kościelny, a następnie został przywołany z powrotem do Lipska, gdzie ponownie objął swe wcześniejsze funkcje.
Drugi pobyt w Lipsku był szczytowym okresem działalności teologicznej Selneckera. Podczas tworzenia "Formuły zgody" zajął pośrednią pozycję pomiędzy filipistami a gnezjoluteranami, choć zdecydowanie odcinał się od kryptokalwinizmu. Jego irenistyczna postawa była źródłem sporów z Jakobem Andreä, który żywił też osobistą urazę, gdyż został pozbawiony urzędu przez elektora saskiego. Jak długo elektor August żył, Selnecker aktywnie udzielał się w działalności teologicznej i duszpasterskiej, w tym w wizytacjach kościelnych. Gdy jednak tron objął Krystian I Wettyn, ponownie wpływy zdobyli kryptokalwiniści. W 1589 roku Selnecker został pozbawiony urzędu, ale jeszcze przez pewien czas mieszkał w Lipsku. Po kilku miesiącach uciekł jednak do Halle, a następnie do Magdeburga, po czym został superintendentem w Hildesheim. W 1591 roku, po śmierci Krystiana, przyjął propozycję powrotu do Lipska, jednak zmarł w wyniku choroby niedługo po przybyciu do miasta.

</doc>
<doc id="2051768" url="https://pl.wikipedia.org/wiki?curid=2051768" title="Wyniosłość">
Wyniosłość

Wyniosłość – fragment terenu wznoszący się ponad otaczający równinny obszar. Charakter wyniosłości mają zazwyczaj ostańce denudacyjne.

</doc>
<doc id="2051770" url="https://pl.wikipedia.org/wiki?curid=2051770" title="Mikołaj Selnecker">
Mikołaj Selnecker



</doc>
<doc id="2051780" url="https://pl.wikipedia.org/wiki?curid=2051780" title="Liceum Ogólnokształcące w Sztumie">
Liceum Ogólnokształcące w Sztumie

Liceum Ogólnokształcące w Sztumie – liceum ogólnokształcące w Sztumie, w województwie pomorskim, w Polsce. Część Zespołu Szkół im. Jana Kasprowicza w Sztumie.
Historia.
Po kilkuletnich staraniach Powiatowej Rady Narodowej w Sztumie, mających na celu utworzenie w tym mieście średniej szkoły ogólnokształcącej, 23 czerwca 1956 Ministerstwo Oświaty podjęło decyzję o przekształceniu Szkoły Podstawowej nr 1 w Szkołę Podstawową i Liceum Ogólnokształcące w Sztumie. Dyrektorem placówki został mianowany Michał Giembicki. Pod jego przewodnictwem odbyło się 25 czerwca 1956 organizacyjne posiedzenie 13-osobowej rady pedagogicznej, a 1 września tego samego roku 46 uczniów w dwóch oddziałach klas VIII rozpoczęło w placówce naukę. Zajęcia odbywały się początkowo przy ulicy Reja, jednak w następnym roku szkoła przeniosła siedzibę na ulicę Kasprowicza, do dawnego budynku wojskowego. Pierwszy egzamin dojrzałości w szkole odbył się w 1960, zdało go 19 osób.
We wrześniu 1966, przy okazji pierwszego zjazdu absolwentów, nadano szkole imię „Brygady Grunwald”. Wręczono również szkole ufundowany przez mieszkańców powiatu sztandar.
W kwietniu 1983 odbyły się obchody 25-lecia LO, przełożone z 1981 m.in. z powodu stanu wojennego. W 1988 odbył się zjazd absolwentów z okazji 30-lecia LO oraz 25-lecia istniejącego w tym samym budynku liceum ekonomicznego. Z powodu remontu szkoły były one także opóźnione o dwa lata. Kolejne obchody rocznicowe szkoły, połączone ze zjazdami absolwentów, odbyły się w 1996, 2001, 2006, 2012 (przełożone z powodu remontu z 2011), 2016 i 2021 (zjazd wirtualny).
W związku z wygaśnięciem imienia LO „Brygady Grunwald”, spowodowanym likwidacją szkół starego typu, 30 października 2006 nadano całemu Zespołowi Szkół imię Jana Kasprowicza.
Absolwenci i pracownicy.
Absolwentami sztumskiego LO są m.in.: kapitan żeglugi wielkiej i malarz Jacenty Lubowiecki (1960), ks. prof. dr hab. Jan Wiśniewski (1969), odznaczony Krzyżem Kawalerskim OOP za działalność opozycyjną w PRL archiwista i bibliotekarz Leszek Koszytkowski (1974), burmistrz Sztumu Leszek Tabor (1977), kujawsko-pomorski kurator oświaty od marca 2016 Marek Gralik (1977), pomorski kurator oświaty od maja 2006 do stycznia 2007 Adam Krawiec (1978) oraz kilkukrotny medalista mistrzostw Polski i Europy juniorów w kajakarstwie Karol Rogoziński (2005).
W latach 1963–1968 kierownikiem internatu, a także nauczycielem języka polskiego i historii, był filolog klasyczny i obecny profesor Marian Szarmach (wykładowca Uniwersytetu Mikołaja Kopernika w Toruniu).
Wyróżnienia.
Liceum Ogólnokształcące w Sztumie czterokrotnie otrzymało dyplom uznania przyznawany przez Komitet Główny Olimpiady Geograficznej i Nautologicznej (1981, 1989, 1994, 2002). W 2004 placówka otrzymała certyfikat „Szkoły z klasą”.

</doc>
<doc id="2051781" url="https://pl.wikipedia.org/wiki?curid=2051781" title="Tęcza Grawitacji">
Tęcza Grawitacji



</doc>
<doc id="2051784" url="https://pl.wikipedia.org/wiki?curid=2051784" title="Jimmy Robertson">
Jimmy Robertson

Jimmy Robertson (ur. 3 maja 1986 w Bexhill-on-Sea) – angielski snookerzysta. Plasuje się na 45 miejscu pod względem zdobytych setek w profesjonalnych turniejach, ma ich łącznie 179.
Kariera zawodowa.
Jimmy Robertson w gronie profesjonalistów grywa od 2002 roku. Był wtedy najmłodszym snookerzystą w Main Tourze.
Ponownie do Main Touru powrócił w sezonie 2007/2008 dzięki sklasyfikowaniu na pierwszym miejscu w Angielskim Rankingu Amatorskim oraz równoczesnym wygraniu EASB pro-Ticket Tour Rankings.
Po raz drugi wygrał EASB pro-Ticket Tour w kwietniu 2009, co zagwarantowało mu miejsce w Main Touru po raz trzeci (w sezonie 2009/2010). Dzięki udanym startom w kwalifikacjach do wszystkich turniejów rankingowych tego sezonu awansował na 63 pozycję w światowym rankingu na sezon 2010/2011. Najlepszy jego występ w tym sezonie miał miejsce podczas turnieju Shanghai Masters 2009, gdzie dotarł do ostatniej, czwartej rundy kwalifikacji, w której przegrał z Graeme'em Dottem 4-5 mimo prowadzenia 4-1 (ostatni, decydujący frame, rozstrzygnął się jednak dopiero na kolorowych bilach).
W sezonie 2018/2019 wygrał pierwszy rankingowy turniej European Masters 2018. W finale wygrał 9:6 z Joem Perrym.
W turnieju Scottish Open 2021, grając przeciwko Lee Walkerowi, zdobył 178 punktów w jednej partii i pobił rekord Dominica Dale'a z 1999 – 167 punktów.

</doc>
<doc id="2051787" url="https://pl.wikipedia.org/wiki?curid=2051787" title="Eura">
Eura

Eura – gmina w Finlandii, w regionie Satakunta. Liczy 12 577 mieszkańców i zajmuje powierzchnię 630,26 km² (z czego 51,3 km² to obszar wodny).

</doc>
<doc id="2051789" url="https://pl.wikipedia.org/wiki?curid=2051789" title="Serafim (Cziczagow)">
Serafim (Cziczagow)



</doc>
<doc id="2051791" url="https://pl.wikipedia.org/wiki?curid=2051791" title="Chain Home">
Chain Home

Chain Home – kodowa nazwa sieci radarów wczesnego wykrywania zbudowanych w Wielkiej Brytanii przed II wojną światową. System był znany również jako AMES Type 1 (w nomenklaturze Air Ministry Experimental Station) i składał się z zestawu anten nadawczych i odbiorczych umieszczanych na masztach (drewnianych lub metalowych). System zapewniał detekcję samolotów na dużych zasięgach (patrz mapka obok). Podstawową wadą systemu był brak pokrycia radarowego (wykrywania samolotów) na niskich wysokościach. Niedogodność tę usunięto, stosując system współpracujący Chain Home Low zwany również AMES Type 2, który mógł wykrywać samoloty na wysokościach powyżej 500 stóp (ok. 170 m)
Historia.
System Chain Home został stworzony przez sir Roberta Watsona-Watta jako sieć prostych radarów z antenami prawie niekierunkowymi. Sir Watson-Watt był pragmatycznym inżynierem, który twierdził, że system nie musi być najlepszy, ale musi być operacyjny w dostatecznie krótkim czasie. System był daleki od doskonałości, podatny na zakłócenia, jednak oddał nieocenione usługi w wykrywaniu formacji niemieckich bombowców. Dodatkowo, ponieważ pracował w zakresie fal krótkich, przez długi czas nie został zidentyfikowany przez Niemców jako sieć radiolokacyjna stwarzająca zagrożenie dla niemieckich bombowców.
W porównaniu z niemieckimi radarami tamtego okresu był mniej zaawansowany technologicznie, ale w czasie bitwy o Anglię był w pełni operacyjny i zapewniał dużo większe pokrycie niż niemiecki system oparty na 8 radarach typu Freya. Pomimo prostoty wykazywał dobre własności operacyjne. Poza zdolnością do określania odległości i namiaru (azymutu) na wykryte samoloty, większość stacji mogła określić również kąt elewacyjny, a na jego podstawie wysokość lotu formacji. Doświadczeni operatorzy potrafili określić wielkość formacji na podstawie siły echa. Wymagało to wprawy w ręcznym operowaniu gałkami do pomiaru azymutu i elewacji.
Chain Home nie przypominał współczesnych radarów – nie było w nim obrotowej anteny i wiązki poszukującej. Stała antena nadawcza składała się z metalowych drutów rozpiętych pomiędzy metalowymi wieżami o wysokości 110 m. Antena, będąca rodzajem dipola, wysyłała energię w strefę szerokości około 100 stopni. Antena odbiorcza zainstalowana była na drewnianych wieżach wysokości 73 m i składała się z dwóch anten dipolowych prostopadłych do siebie. Kierunek nadejścia sygnału określano, składając sygnał z dwóch ortogonalnych dipoli za pomocą indukcyjnego przyrządu zwanego „goniometrem”. Operator, kręcąc gałką goniometru zmieniał proporcje sumowania i odczytywał kierunek przyjścia sygnału. Elewacja odczytywana była w podobny sposób, porównując sygnały z anten „górnych” i „dolnych” Odległość do samolotu odczytywano z opóźnienia między sygnałem nadanym i odebranym – 1 ms oznaczała odległość 150 km.
Radary Chain Home pracowały w paśmie 20-50 MHz, pomiędzy pasmami HF i VHF, najczęściej jednak w zakresie 20-30 MHz (góra pasma HF), co odpowiadało długości fali około 12 metrów. Możliwość zmiany częstotliwości pozwalała na unikanie intencjonalnych zakłóceń. Zakres wykrywania był określony jako 120 mil (192 km), acz zwykle był dużo większy.
Radary Chain Home Low pracowały na częstotliwości 200 MHz (zakres VHF), co odpowiadało długości fali 1,5 metra. Rozwiązania techniczne były jednak zupełnie inne. Radar ten wykorzystywał obracającą się antenę kierunkową.
Radar Freya, który był w tym czasie bardziej zaawansowany technologicznie, pracował w zakresie 2,5 do 2,3 m (120 do 130 MHz) z maksymalnym zasięgiem detekcji 100 mil (150 km). Nie mógł określać wysokości celów.
W okresie maj-sierpień 1939 niemiecki sterowiec LZ130 "Graf Zeppelin II" wykonał loty wzdłuż wybrzeża Wielkiej Brytanii w celu określenia, czy Anglicy posiadają instalacje radarowe i zbadania 100-metrowych wież wzniesionych od Portsmouth do Scapa Flow. Wysiłki Niemców skierowane były na badanie wyższych pasm, i sygnały w paśmie 12 m nie zostały zidentyfikowane jako sygnały radarowe. Tak więc Niemcy nie wiedzieli na początku wojny o prawdziwym obliczu wież radiolokacyjnych.
Niemcy obserwowali impulsy w paśmie 12 m, jednak nie byli w stanie określić ich źródła i przeznaczenia. W czerwcu 1940 Niemiecki Instytut Badań Areonautycznych (DVL) utworzył grupę badawczą pod kierunkiem Professora von Handela i odkrył, że sygnały pochodzą od radarów posadowionych na wybrzeżu Wielkiej Brytanii. Określili oni pozycje wszystkich nadajników Chain Home i określili sposób ich pracy.
Wykorzystanie radarów przez Niemców.
Niemcy opracowali radar pasywny Klein Heidelberg, który pozwalał im wykrywać i śledzić samoloty alianckie, używając impulsów oświetlających z sieci radarów Chain Home. Ponieważ sygnały radarowe Chain Home wysyłane były praktycznie w całą przestrzeń (stosując prawie bezkierunkowe dipole nadawcze), dlatego też stosując kierunkowe anteny Niemcy mogli wykrywać samoloty nadlatujące w kierunku Francji i Niemiec. System pracował jako radar bistatyczny. Antena odbiorcza odbierała najpierw silny sygnał emitowany przez nadajnik Chain Home, a następnie słabe echo pochodzące od samolotu. Opóźnienie tego sygnału określało odległość bistatyczną obiektu – różnicę między sumą odległości nadajnik-samolot i samolot-odbiornik a odległością nadajnik-odbiornik. Odległość bistatyczna określa elipsę, na której znajduje się samolot, zaś ogniska elipsy są miejscami lokalizacji nadajnika i odbiornika, znanymi Niemcom. Kierunkowa antena odbiornika pozwalała określić kierunek przyjścia sygnału echa, a zatem określić położenie samolotu (miejsce geometryczne przecięcia prostej namiarowej z elipsą bistatyczną). System ten pozwalał Niemcom na wykrywanie samolotów na odległościach do 400 km z dokładnością 1 do 2 km i określaniem kierunku z dokładnością około 1 stopnia.

</doc>
<doc id="2051793" url="https://pl.wikipedia.org/wiki?curid=2051793" title="Immobiliser">
Immobiliser



</doc>
<doc id="2051795" url="https://pl.wikipedia.org/wiki?curid=2051795" title="Lothar Berger">
Lothar Berger

Lothar Berger (ur. w 31 grudnia 1900, zm. 5 listopada 1971) – niemiecki oficer Kaiserliche Armee, Reichswehry i Wehrmachtu, generalmajor.
Urodził się 31 grudnia 1900 w Halberstadt. Do wojska trafił pod koniec I wojny światowej, 25 marca 1918 roku; służył początkowo w pułku kawalerii. W czasie walk został ranny, powrócił do służby 30 października. Po zawarciu pokoju wersalskiego został przeniesiony do Reichswehry, gdzie służył do emerytury w 1920 roku. Cztery lata później wrócił do służby w kawalerii. W 1934 roku po raz pierwszy powierzono mu dowodzenie kompanią w pułku kawalerii, a następnie batalionem w 1939 roku.
W latach 1940–1943 dowodził batalionem szkolnym, po czym przeniesiono go na dowódcę pułku grenadierów. Od 23 stycznia do 2 lutego 1945 roku był dowódcą Festung Oppeln i pełnił tę funkcję przez pierwszą fazę obrony Opola. W okresie 30 marca-6 kwietnia był przydzielony do 208, a następnie do 75 Dywizji Piechoty, w obu pełnił funkcję dowódcy.
Z dniem kapitulacji, 8 maja 1945 roku, trafił do radzieckiej niewoli, po czym w listopadzie został przekazany Brytyjczykom. Zwolniony w lipcu 1946 roku.
Zmarł 5 listopada 1971 w Bad Schwartau.

</doc>
<doc id="2051796" url="https://pl.wikipedia.org/wiki?curid=2051796" title="Honda Z600">
Honda Z600



</doc>
