<doc id="2065135" url="https://pl.wikipedia.org/wiki?curid=2065135" title="Paluch (raper)">
Paluch (raper)

Paluch, właściwie Łukasz Paluszak (ur. 1 października 1985 w Poznaniu) – polski raper. Były członek zespołu Aifam. Współtworzy kolektyw DIIL Gang oraz trio Syntetyczna Mafia. Od 2018 roku wspiera ligę DOPE. Raper pochodzi z poznańskiego Piątkowa.
Paluch współpracował ponadto m.in. z takimi wykonawcami jak: Borixon, Bosski Roman, Buczer, Firma, Hemp Gru, Gedz, Kaczor, Kajman, Kali, Kobra, Lukasyno, Miuosh, Mrokas, Onar, O.S.T.R., PTP, Shellerini, Slums Attack, Sobota, Quebonafide, Tau oraz WSRH. Poza działalnością artystyczną prowadzi wytwórnię płytową B.O.R. Records.
Jego albumy rozeszły się w ponad 470 tys. egzemplarzy w Polsce.
Działalność artystyczna.
2004–2009.
Zadebiutował w 2004 roku solowym nielegalem pt. "Życie jest piękne". Wcześniej rapował gościnnie na wydanych w 2003 roku nielegalach: Kubiszewa i Edasa – "Ślad" oraz formacji KnockOut – "Kolejny epizod – druga runda". Po dołączeniu do poznańskiej grupy Aifam, wydał z nią w 2005 r. płytę "Nasza rewolucja". Materiał był promowany teledyskami do utworów „Jak żyjesz” oraz „Przerwa w oddechu”. W międzyczasie gościł na kolejnym albumie KnockOut pt. "Sztuka równowagi". Natomiast rok później rapował na płycie składu Wueska – "Między miłością a nienawiścią". Następnie w 2007 r. Paluch wydał dobrze przyjęty drugi, wyprodukowany przez Julasa nielegal pt. "Biuro ochrony rapu". Do pochodzącego z płyty utworu „Wokół mnie” z gościnnym występem DonGURALesko powstał teledysk. Na płycie gościnnie wystąpili także Bilon z Hemp Gru, Knockout i Waber. W 2009 r. ukazała się pierwsza „legalna” płyta solowa Palucha – "Pewniak". W ramach promocji do utworu tytułowego został zrealizowany teledysk. Materiał został wyprodukowany przez DJ-a Story, Miksera, Julasa i Milera. Natomiast wśród gości na wydawnictwie znaleźli się m.in. Peja, Kaczor i Północny Toruń Projekt. Sam Paluch wystąpił natomiast na czwartym nielegalu KnockOut – "Oby na obe". Z kolei rok później rapował m.in. na płytach WSRH, DJ-a Decksa i Onara.
2009–2011.
Na początku 2009 roku do sprzedaży trafiła kompilacja różnych wykonawców "Jestem stąd". Na płycie znalazł się okolicznościowy utwór „To miasto...” w wykonaniu Palucha, a także m.in. Pelsona i składu WSRH. Piosenka, promowana również teledyskiem, została nagrana z okazji pięciolecia istnienia portalu branżowego Poznanskirap.com. Raper wystąpił ponadto m.in. na drugim solowym albumie Pei – "Na serio" oraz drugim „legalu” Macca Squad – "Prawdziwa historia". W maju 2010 roku ukazał się drugi album Aifam z Paluchem w składzie, zatytułowany "Ponad tym". Wcześniej został wydany mixtape Buczera – "Podejrzany o rap: mixtape Vol.2" na którym znalazła się piosenka z udziałem Palucha pt. „Chcę”. Do utworu powstał również teledysk. W międzyczasie raper założył własną wytwórnię muzyczną specjalizującą się muzyce hip-hop – B.O.R. Records. Kolejne zwrotki w wykonaniu Palucha znalazły się, na wydanych również w 2010 roku płytach: Kobry, Shelleriniego, Bosskiego Romana i Kaczora. Pierwszą produkcją wytwórni należącej do rapera był jego solowy album "Bezgranicznie oddany", który ukazał się 10 października, także 2010 roku. Gościnnie w nagraniach wzięli udział m.in. Bob One, Pih i Bosski Roman. Z kolei produkcji nagrań podjęli się m.in. Donatan, Brahu i Sqra.
Od 2011.
23 kwietnia 2011 roku ukazała się składanka "". Na jej potrzeby Paluch wraz z Mrokasem zarejestrował kompozycję pt. „Poza układem”. 1 października tego samego roku odbyła się premiera czwartej „legalnej” płyty Paluszaka pt. "Syntetyczna mafia". Nagrania zostały zrealizowane m.in. z gościnnym udziałem takich wykonawców jak: Lukasyno, Kali i Junior Stress. Album promowany był kilkoma teledyskami oraz trasą koncertową. Nagrania przysporzyły raperowi pierwszego sukcesu komercyjnego. Album "Syntetyczna mafia" dotarł do 18. miejsca zestawienia OLiS. W międzyczasie raper opuścił skład Aifam. Również w 2011 roku Paluszak wystąpił gościnnie na czternastu albumach w tym, m.in. takich wykonawców jak: Slums Attack, Firma i Sobota. W 2012 roku Paluch nagrał piosenkę „Bierz przykład, daj przykład”, która ukazała się 7 kwietnia na kompilacji "Drużyna mistrzów". Gościł także na wydanej w czerwcu powrotnej płycie, znanego z występów w formacji Wzgórze Ya-Pa 3 – Borixona zatytułowanej "Rap Not Dead". W sierpniu ukazał się teledysk do utworu „Niebo” zwiastujący nowy album solowy rapera. Natomiast we wrześniu zostały opublikowane kolejne wideoklipy do utworów „Za wszystko” i „Ponaddźwiękowy rap”. Premiera piątej płyty Paluszaka zatytułowanej "Niebo" odbyła się 6 października 2012 roku. Wydawnictwo powstało we współpracy z takimi producentami jak: Matheo, Julas, Donatan, O.S.T.R., SoDrumatic i Mikser. Płyta uplasowała się na 8. miejscu zestawienia OLiS. W czerwcu 2013 roku ukazała się wspólna płyta Palucha nagrana wraz z Kalim pt. "Milion dróg do śmierci". Nagrania ukazały się w kooperacji Ganja Mafia Label i B.O.R. Records. Materiał promowany teledyskami do utworów „Milion dróg do śmierci”, „Syntetyczna Ganja Mafia” i „Hip-hop 4 ever” dotarł do 3. miejsca polskiej listy przebojów (OLiS). 20 grudnia 2013 roku ukazał się kolejny solowy album Palucha pt. "Lepszego życia diler". Płyta zadebiutowała na 2. miejscu zestawienia OLiS.
Dyskografia.
Single

</doc>
<doc id="2065142" url="https://pl.wikipedia.org/wiki?curid=2065142" title="Henryk Sobura">
Henryk Sobura

Henryk Sobura (ur. 27 lutego 1960 w Mysłowicach) – polski szachista.
Kariera szachowa.
Największe sukcesy osiągnął w rozgrywkach drużynowych, jako reprezentant Górnika 09 Mysłowice. Trzykrotnie zdobył medale drużynowych mistrzostw Polski: dwa srebrne (Międzybrodzie 1985, Porąbka-Kozubnik 1986) oraz brązowy (Jaszowiec 1984). Oprócz tego był ośmiokrotnym medalistą drużynowych mistrzostw Polski w szachach błyskawicznych: trzykrotnie złotym (Kalisz 1980, Kalisz 1985, Kalisz 1986), trzykrotnie srebrnym (Katowice 1982, Warszawa 1983, Bydgoszcz 1984) oraz dwukrotnie brązowym (Bydgoszcz 1987, Katowice 1988). Startował również w turniejach międzynarodowych, dobre wyniki osiągając m.in. w Mysłowicach (1985, IV m. za Karolem Pinkasem, Alesem Pekarkiem i Gertem-Janem de Boerem) oraz w Berlinie Wschodnim (1989, IV-V m. za Siergiejem Kaliniczewem, Andriejem Kowaliowem i Rajem Tischbierkiem).
Najwyższy ranking w karierze osiągnął 1 lipca 1986 r., z wynikiem 2415 punktów dzielił wówczas 11-13. miejsce (wspólnie z Ignacym Nowakiem i Janem Przewoźnikiem) wśród polskich szachistów.
Od 1999 r. nie uczestniczy w turniejach klasyfikowanych przez Międzynarodową Federację Szachową.

</doc>
<doc id="2065144" url="https://pl.wikipedia.org/wiki?curid=2065144" title="Psalm 2">
Psalm 2

Psalm 2 – jeden z utworów zgromadzonych w biblijnej Księdze Psalmów.
Gatunek literacki i okoliczności powstania.
Psalm 2 ma charakter królewsko-mesjański. Nie jest typowym psalmem królewskim, gdyż występujący w nim król nie ma odpowiednika wśród królów Izraela i Judy występujących w księgach historycznych. Utwór jest oryginalny w swej koncepcji literackiej, a w swojej strukturze nie ma odpowiednika w literaturze biblijnej i starożytnego Wschodu. 
Psalm 2 powstał prawdopodobnie w czasach królewskich, B. Lindars uważał, że utwór odpowiadał najlepiej chwili objęcia władzy przez Jozjasza. 
Utwór wraz z Psalmem 1 otwiera Księgę Psalmów i ma z nim liczne powiązania słowne.
Treść.
Psalm 2 składa się z czterech strof po trzy wiersze.
W pierwszej (Ps 2,1-3) autor przedstawia bunt królów i narodów przeciwko rządom Jahwe oraz jego Mesjasza (pomazańca). Sam Mesjasz został w Psalmie przedstawiony jako król na Syjonie, który jednak stoi w cieniu swojego Pana. 
Druga strofa (wiersze 4-6) przedstawia reakcję Pana (Adonai), który jest spokojny, świadomy swojej potęgi i drwi z buntowników. W wierszu 6 przypomina o namaszczeniu króla na Syjonie - co jest rozmaicie interpretowane: jako ustanowienie instytucji królewskiej lub symbol wystąpienia w dziejach świata. 
W strofie trzeciej (wiersze 7-9) Mesjasz ogłasza buntownikom postanowienie Jahwe. Nawiązuje ono do przymierza (hebr. "berit") zawartego przez Jahwe z Dawidem i jego potomkami, zgodnie z nim mieli oni sprawować wieczne rządy nad Izraelem. Mesjasz dostał obietnicę posiadania wszystkich narodów Ziemi. 
Mesjasz ogłasza postanowienie jako syn Jahwe:
Końcowa strofa (wiersze 10-12) zawiera upomnienie wobec królów i "sędziów Ziemi", aby postępowali rozsądnie, co pozwoli uniknąć gniewu Jahwe.
Psalm kończy się nawiązaniem do Psalmu 1 – i formułą "Szczęśliwi...".
Teologia.
Nowy Testament stoi na stanowisku, że wzmianka o synostwie Bożym Mesjasza (wiersz 7) spełniła się w Jezusie, który był jednorodzonym Synem Boga. W Dziejach Apostolskich do niego odnosi się bunt wszystkich mocy tego świata, które (według 1 Listu do Koryntian) pozornie zwyciężyły, ale ostatecznie przegrały. Pomazaniec, który pokona wszystkich nieprzyjaciół i stanie się "królem królów i panem panów", jest z kolei przedstawiony w Apokalipsie św. Jana.

</doc>
<doc id="2065145" url="https://pl.wikipedia.org/wiki?curid=2065145" title="Grujecznik japoński">
Grujecznik japoński

Grujecznik japoński ("Cercidiphyllum japonicum" Siebold &amp; Zucc.) – gatunek drzewa należącego do rodziny grujecznikowatych. Występuje w Chinach oraz Japonii. Uprawiany jest jako drzewo ozdobne. Ajnowie wykorzystywali grujecznik do wyrobu dłubanek i broni. W Japonii z bardzo trwałego drewna grujeczników wyrabia się meble i panele.
Biologia i ekologia.
Na naturalnych stanowiskach tworzy górne piętro lasu. Rośnie w miejscach wilgotnych i żyznych w górach i na głębokich, żyznych glebach na nizinach. Za młodu rośnie szybko – osiąga 4 m wysokości po 5 latach, 20 m po 50 latach, jest drzewem długowiecznym.
Ma dwie formy liści. Tylko na długopędach liście są naprzeciwległe i pierzasto unerwione. Stanowią one większość. Na krótkopędach natomiast liście stoją skrętolegle, a ich unerwienie jest dłoniaste. Ta różnolistność jest uważana za cechę stosunkowo pierwotną. Podobnie są oceniane cechy kwiatów. Kwiaty są jednopłciowe i rozdzielone na różne osobniki (dwupienność). Kwiaty żeńskie składają się z jednego owocolistka, który przy dojrzewaniu rozwija się w jeden wielonasienny mieszek. Otwiera się on na szwie brzusznym i uwalnia mnóstwo małych, płaskich, oskrzydlonych nasion.
Żółknące liście wydzielają aromat przyprawy do pierników lub karmelu, ale tylko póki są na gałęziach. Gdy opadną, stają się bezwonne. Ten aromat liści nie może być jednak wykorzystany, ponieważ znika podczas suszenia liści. Jego struktura chemiczna nie została poznana.

</doc>
<doc id="2065147" url="https://pl.wikipedia.org/wiki?curid=2065147" title="Trude Gimle">
Trude Gimle

Trude Charlotte Gimle (ur. 2 grudnia 1974 w Aurskog) – norweska narciarka alpejska.
Kariera.
Po raz pierwszy na arenie międzynarodowej pojawiła się w 1991 roku, startując na mistrzostwach świata juniorów w Geilo, gdzie zajęła 42. miejsce w zjeździe i 31. w slalomie. Na rozgrywanych rok później mistrzostwach świata juniorów w Mariborze zajęła 24. miejsce w zjeździe i 15. w gigancie.
W zawodach Pucharu Świata zadebiutowała 23 stycznia 1994 roku w Mariborze, gdzie zajęła piąte miejsce w slalomie. Tym samym już w debiucie zdobyła pierwsze punkty. Na podium zawodów tego cyklu pierwszy raz stanęła 26 lutego 1995 roku w tej samej miejscowości, kończąc rywalizację w slalomie na trzeciej pozycji. W zawodach tych wyprzedziły ją jedynie Vreni Schneider ze Szwajcarii i Słowenia Katja Koren. W kolejnych startach jeszcze jeden raz stanęła na podium: 3 marca 1984 roku w Mont-Sainte-Anne zajęła drugie miejsce w gigancie. W sezonie 1998/1999 zajęła 28. miejsce w klasyfikacji generalnej, a w klasyfikacji kombinacji była trzecia.
Wystartowała na igrzyskach olimpijskich w Lillehammer w 1994 roku, gdzie zajęła 15. miejsce w slalomie. Podczas rozgrywanych cztery lata później igrzysk w Nagano zajęła 16. miejsce w zjeździe i 25. w supergigancie, a slalomu i kombinacji nie ukończyła. Była też między innymi piąta w kombinacji na mistrzostwach świata w Vail/Beaver Creek w 1999 roku.

</doc>
<doc id="2065148" url="https://pl.wikipedia.org/wiki?curid=2065148" title="Geraldine Farrar">
Geraldine Farrar

Geraldine Farrar (ur. 28 lutego 1882 w Melrose, zm. 11 marca 1967 w Ridgefield) – amerykańska śpiewaczka operowa, sopran.
Życiorys.
Urodziła się w rodzinie znanego w tamtych czasach amerykańskiego baseballisty w Melrose (Massachusetts). Studia odbywała w Bostonie, Nowym Jorku, Paryżu i Berlinie u Lilli Lehmann. Jej scenicznym debiutem w 1901 roku była rola Małgorzaty w operze "Faust" Ch. Gounoda w berlińskiej Operze Cesarskiej, gdzie śpiewała do roku 1906, by potem na szesnaście sezonów (do końca kariery) przenieść się do nowojorskiej Metropolitan Opera, występując również na innych znaczących scenach świata i śpiewając wiele znaczących ról, jak choćby Gilda w "Rigoletcie" G. Verdiego razem z Enrico Caruso, czy rola tytułowa podczas premiery w operze "Amica" Pietro Mascagniego, a także operach Pucciniego, Giordano, Thomasa czy Masseneta.
W historii opery, a także kina zapisała się Farrar przede wszystkim rolą "Carmen" w filmie z 1915 roku, którego reżyserem był Cecil De Mile. Jako pierwsza śpiewaczka wystąpiła tym samym na ekranie filmowym. Mimo iż sam film był niemy, fanów, doceniających również aktorski talent śpiewaczki, jej udział w przedsięwzięciu zachęcił do pójścia do kin. Oficjalnie karierę zakończyła w MET 22 kwietnia 1922 roku operą "Zazá" R. Leoncavalla, występując potem tylko w czasach II wojny światowej dla żołnierzy amerykańskich. Po 1922 roku osiadła w Ridgefeld niedaleko Nowego Jorku.

</doc>
<doc id="2065149" url="https://pl.wikipedia.org/wiki?curid=2065149" title="Zbigniew Lech (żużlowiec)">
Zbigniew Lech (żużlowiec)

Zbigniew Lech (ur. 11 listopada 1970 we Wrocławiu) – polski żużlowiec.
Licencję żużlową zdobył w 1988 r. w barwach Sparty Wrocław. Klub ten reprezentował do 1995 r. oraz w 1997 r., w innych latach startował w Unii Tarnów (1996) i JAG Speedway Łódź (1998). Trzykrotnie zdobył tytuły drużynowego mistrza Polski (1993, 1994, 1995), był również medalistą rozgrywek o drużynowy Puchar Polski (1993 – srebrnym, 1997 – brązowym).
Uczestniczył w kilku finałach zawodów z cyklu mistrzostw Polski: młodzieżowych indywidualnych mistrzostw Polski (Toruń 1991 – IX m.), mistrzostw Polski par klubowych (Bydgoszcz 1997 – V m.) oraz turniejów o "Brązowy" (1988 – IX m.) oraz "Srebrny Kask" (1991 – VI m.).

</doc>
<doc id="2065150" url="https://pl.wikipedia.org/wiki?curid=2065150" title="Saga o Egillu">
Saga o Egillu



</doc>
<doc id="2065151" url="https://pl.wikipedia.org/wiki?curid=2065151" title="Zakon Libańskich Maronitów">
Zakon Libańskich Maronitów

Zakon Libańskich Maronitów (skrót: OLM) – libańskie zgromadzenie zakonne założone w 1695 roku w klasztorze Mart Moura w Ehden przez trzech młodych maronitów z Aleppo: Gabriela Haoua, Abdallaha Qaraali i Jusufa al-Bitn. Jest jednym z trzech maronickich zakonów, oprócz antonianów (OAM) i aleppianów (OMM), odwołujących się do reguły św. Antoniego Pustelnika. Główna siedziba władz zgromadzenia mieści się w klasztorze św. Antoniego w Ghazir, w pobliżu Dżuniji.

</doc>
<doc id="2065153" url="https://pl.wikipedia.org/wiki?curid=2065153" title="Diego Ruiz Asín">
Diego Ruiz Asín

Diego Ruiz Asín (ur. 25 czerwca 1977 w Jace, Huesca (prowincja)) – hiszpański biegacz narciarski, zawodnik klubu Montana Guardia Civil.
Kariera.
Pierwszy raz na arenie międzynarodowej Diego Ruiz pojawił się 29 stycznia 1997 roku w koreańskim Muju, gdzie w zawodach Pucharu Kontynentalnego zajął 58. miejsce w biegu na 15 km techniką klasyczną. W Pucharze Świata zadebiutował 28 listopada 1998 roku w Muonio, zajmując 89. miejsce na dystansie 10 km techniką dowolną. Pierwsze pucharowe punkty zdobył ponad pięć lat później - 25 stycznia 2001 2004 w Val di Fiemme, gdzie zajął trzydziestą pozycję na dystansie 70 km klasykiem. W klasyfikacji generalnej najlepiej wypadł w sezonie 2006/2007, który ukończył na 107. miejscu. Jego najlepszym indywidualnym wynikiem olimpijskim jest 23. miejsce w biegu na 50 km stylem dowolnym podczas rozgrywanych w 2006 roku igrzysk w Turynie. Kilkakrotnie startowa na mistrzostwach świata, najlepszy rezultat osiągając podczas MŚ w Oberstdorfie w 2005 roku, gdzie bieg na dystansie 50 km stylem klasycznym ukończył na siedemnastej pozycji. Startował także w zawodach cyklu FIS Marathon Cup, przy czym raz stanął na podium - 10 lutego 2008 roku był trzeci we francuskim maratonie Transjurassienne. W zawodach tych wyprzedzili go jedynie Włoch Marco Cattaneo oraz reprezentant gospodarzy Raphaël Poirée. Ponadto wielokrotnie zdobywał medale mistrzostw Hiszpanii, w tym cztery złote: na 10 km stylem dowolnym i w biegu łączonym na 30 km w 2005 roku, 10 km stylem dowolnym w 2008 roku i w biegu łączonym na 15 km w 2009 roku.
Osiągnięcia.
Puchar Świata.
Miejsca na podium.
Ruiz nigdy nie stał na podium zawodów Pucharu Świata.

</doc>
<doc id="2065156" url="https://pl.wikipedia.org/wiki?curid=2065156" title="Grujecznik">
Grujecznik

Grujecznik ("Cercidiphyllum") – rodzaj roślin należący do monotypowej rodziny grujecznikowatych ("Cercidiphyllaceae"). Rodzaj obejmuje dwa, podobne do siebie, gatunki drzew występujące w Chinach, południowej Korei i Japonii. W całym zasięgu rodzaju spotykany jest grujecznik japoński ("C. japonicum"), podczas gdy grujecznik wspaniały ("C. magnificum") rośnie tylko na obszarach górskich na Honsiu. Grujeczniki rosną na glebach wilgotnych, zwykle na obszarach górskich, grujecznik japoński rośnie także na nizinach, ale wówczas na głębokich, żyznych glebach. Rodzaj ze skamieniałości znany jest także z Europy i Ameryki Północnej. Drzewa szybko rosną za młodu, osiągając po 5 latach ok. 4 m wysokości, po 50 latach ok. 20 m. Znane są bardzo stare okazy grujecznika japońskiego. W Japonii jest to najbardziej okazałe drzewo liściaste. 
Współcześnie grujeczniki bywają uprawiane jako ozdobne i łatwe w uprawie drzewa, zwłaszcza japoński, choć wymagają żyznego, wilgotnego i osłoniętego stanowiska. Ajnowie wykorzystywali grujecznika do wyrobu dłubanek i broni. W Japonii z bardzo trwałego drewna grujeczników wyrabia się meble i panele.
Nazwa łacińska rodzaju, "Cercidiphyllum", oznacza rośliny o liściach podobnych do liści judaszowca ("Cercis").
Systematyka.
Grujecznikowate wraz z siostrzaną rodziną "Daphniphyllaceae" stanowią grupę siostrzaną dla oczarowatych ("Hamamelidaceae") w obrębie rzędu skalnicowców.
Gatunki wymarłe, znane ze skamielin:

</doc>
<doc id="2065157" url="https://pl.wikipedia.org/wiki?curid=2065157" title="Majdan (rejon winnicki)">
Majdan (rejon winnicki)

Majdan (ukr. "Майдан") – wieś na Ukrainie w rejonie winnickim obwodu winnickiego.

</doc>
<doc id="2065158" url="https://pl.wikipedia.org/wiki?curid=2065158" title="Grujecznikowate">
Grujecznikowate



</doc>
<doc id="2065159" url="https://pl.wikipedia.org/wiki?curid=2065159" title="Cercidiphyllaceae">
Cercidiphyllaceae



</doc>
<doc id="2065160" url="https://pl.wikipedia.org/wiki?curid=2065160" title="Cercidiphyllum japonicum">
Cercidiphyllum japonicum



</doc>
<doc id="2065161" url="https://pl.wikipedia.org/wiki?curid=2065161" title="Aquitania (korporacja akademicka)">
Aquitania (korporacja akademicka)

P.K!A. Aquitania - polska korporacja akademicka założona została we Lwowie 3 grudnia 1924 r.
W czasie V Zjazdu Ogólnokorporacyjnego, który miał miejsce w Warszawie w dniach 7-11 maja 1925 r. została przyjęta do Związku Polskich Korporacji Akademickich jako Korporacja kandydująca. Dwa lata później w czasie VII Zjazdu Ogólnokorporacyjnego, który odbył się w Poznaniu w dniach 28 stycznia - 1 lutego 1927 r. została członkiem rzeczywistym ZPK!A, z datą starszeństwa przypadającą na 11 maja 1925 r. Kandydowała do Związku Polskich Korporacji Akademickich przy P.K!A. Lutyco-Venedya. Brała czynny udział w życiu akademickim Lwowa.
Barwy: ciemnobrązowa - ciemnozielona - złota.
Dewiza: "Per aspera ad astra." (łac. "Przez ciernie do gwiazd.").
Dekiel: ciemnobrązowy

</doc>
<doc id="2065162" url="https://pl.wikipedia.org/wiki?curid=2065162" title="Jacopo di Cione">
Jacopo di Cione

Jacopo di Cione (ur. ok. 1325 we Florencji, zm. ok. 1399 tamże) − florencki malarz, rzeźbiarz i architekt, tworzył w okresie późnego średniowiecza.
Życiorys.
Należał do rodziny malarskiej. Jego bracia - Andrea, Benci, Nardo oraz Matteo - również byli malarzami i architektami. Pierwsze szlify malarskie uzyskał od braci we wspólnie prowadzonej pracowni malarskiej. W latach 1366-1368 samodzielnie stworzył szereg fresków w Palazzo dell'Arte dei Giudici e Notai we Florencji. Dla cechu prawniczego, który był właścicielem tej kamienicy Jacopo namalował również obraz do ołtarza "Ukrzyżowania", dzisiaj w National Gallery w Londynie.
Po śmierci brata Andrea Orcagna w 1368 Jacopo dokończył rozpoczętego przez niego prace przeznaczone dla kościoła Orsanmichele we Florencji ("Matka Boża" oraz "Ołtarz Świętego Mateusza"). W 1369 zapisał się do Arte dei Medici e Speziali, jednego z siedmiu italskich cechów rzemieślniczych istniejących w XIV -XVIII wieku. Był konsulem cechu w 1384, 1387 i 1392.
Współpracował z malarzem Niccolò di Pietro Gerinim. W latach 1370-1371 współtworzył z nim poliptyk dla kościoła San Pier Maggiore we Florencji. Dwanaście głównych paneli znajduje się w National Gallery w Londynie. Obrazy predelli uległy rozproszeniu. Wspólnymi dziełami obu artystów są również obraz "Ukoronowanie Maryi Dziewicy" zamówiony przez mennicę florencką z 1372-1373 oraz fresk "Zwiastowanie" zamówiony dla Palazzo dei Priori w Volterra.
Między 1378 a 1380 Jacopo pracował przy budowie florenckiej katedry ze swym bratem Matteo. Po jego śmierci sam wybierał marmury, wykorzystywane do dekoracji świątyni. Prawdopodobnie brał również udział w pracach przy budowie centralnego portalu, który nie zachował się do naszych czasów.
Między 1382 a 1385 wraz z bratem Nardo pracował przy budowie florenckiej Loggii dei Lanzi. W 1386 namalował cztery obrazy na drewnie dla awiniońskiej siedziby kupca z Prato Francesco Datiniego. Ostatnia zapisana informacja dotycząca Jacopo jest z 2 maja 1398.

</doc>
<doc id="2065163" url="https://pl.wikipedia.org/wiki?curid=2065163" title="Małe Kruszłyńce">
Małe Kruszłyńce

Małe Kruszłyńce (ukr. "Малі Крушлинці") – wieś na Ukrainie w rejonie winnickim obwodu winnickiego.

</doc>
<doc id="2065165" url="https://pl.wikipedia.org/wiki?curid=2065165" title="Profesor sztuki">
Profesor sztuki



</doc>
<doc id="2065170" url="https://pl.wikipedia.org/wiki?curid=2065170" title="Samhorodok">
Samhorodok



</doc>
<doc id="2065171" url="https://pl.wikipedia.org/wiki?curid=2065171" title="Ckm wz. 30">
Ckm wz. 30



</doc>
<doc id="2065177" url="https://pl.wikipedia.org/wiki?curid=2065177" title="Skarzyńce (obwód winnicki)">
Skarzyńce (obwód winnicki)

Skarżyńce (ukr. "Скаржинці") – wieś na Ukrainie w rejonie chmielnickim obwodu winnickiego.

</doc>
<doc id="2065178" url="https://pl.wikipedia.org/wiki?curid=2065178" title="Język wachański">
Język wachański

Język wachański (wakhi, wachi, wachni) – język z grupy języków pamirskich, spotykany wzdłuż górnego biegu rzeki Piandż (dawniej nazywanej Wachsz), w północno-wschodnim Afganistanie, na terytorium zwanym Wachanem. Posługują się nim również mieszkańcy przyległego pogranicza Tadżykistanu, Chin i Pakistanu.

</doc>
<doc id="2065181" url="https://pl.wikipedia.org/wiki?curid=2065181" title="Turniej Narodów w skokach narciarskich">
Turniej Narodów w skokach narciarskich



</doc>
<doc id="2065182" url="https://pl.wikipedia.org/wiki?curid=2065182" title="Wachniwka">
Wachniwka

Wachniwka (ukr. Вахнівка, pol. hist. "Wachnówka") – wieś na Ukrainie w rejonie lipowieckim obwodu winnickiego
Historia.
Miejscowość położona nad rzeką Olszanką w powiecie berdyczowskim, guberni kijowskiej. Należała do dóbr Przyłuka, będących przez kilka wieków w posiadaniu spadkowym ks. Zbaraskich, dalej ks. Wiszniowieckich, następnie Warszyckich, Pociejów, Borzęckich. Ostatnią spadkową dziedziczką Wachnówki była Honorata hr. Borzęcka. Na początku XIX wieku od Borzęckiej nabył Wachnówkę generał Romuald Trzecieski. Fundował on tu kościół katolicki pod wezwaniem Przemienienia Pańskiego.
W 1863 Wachnówkę zamieszkiwało 1782 mieszkańców wyznania prawosławnego, 695 katolików oraz 740 Żydów. Oprócz kościoła katolickiego, w miejscowości znajdowała się też drewniana cerkiew pod wezwaniem Bogarodzicy. Gmina Wachnówka składała się z 9 okręgów (starostw) wiejskich i obejmowała 15 miejscowości.
W połowie XIX wieku większą część Wachnówki nabył Piotr January Gromnicki, marszałek szlachty powiatu berdyczowskiego. Podczas Powstania styczniowego w Wachnówce schronienie znalazł oddział powstańców pod dowództwem Platona Krzyżanowskiego, Władysława Padlewskiego i Leona Czekońskiego, który dzięki wsparciu miejscowej ludności zdołał przegonić pościg rosyjski. Za pomoc powstańcom, Piotr Gromnicki został po upadku powstania uwięziony, a według niektórych źródeł nawet zesłany.
Jeszcze w 1862 Piotr Gromnicki poślubił Ewelinę Kotowicz, córkę Jana i Maksymili z Jastrzębskich. Początkowo majątek Gromnickich Wachnówka miał charakter przede wszystkim rolny, hodowano też krowy rasy czerwonej, krzyżowane z francuską rasą Charolaise oraz owce krzyżowane z mięsną rasą angielską.
Stadnina anglo-arabska w Wachnówce.
Jeszcze za życia Piotra zaczęto w majątku hodowlę koni zaprzęgowych. W 1884 majątek odziedziczył najstarszy syn Piotra i Eweliny Gromnickich – Kazimierz, brat Jana Pawła. W 1888 Kazimierz Gromnicki wraz z żoną Zofią z Zdziechowskich zakupili od Czesława Zdziechowskiego ze Starej Przyłuki, stadninę koni wywodzącą się w dużej mierze ze stadniny Dorożyńskich. W ten sposób Kazimierz rozpoczął w Wachnówce anglo-arabską hodowlę koni, która zdobyła duże uznanie wśród hodowców, a jej przychówek występował w wyścigach w całej Rosji.
W ciągu paru lat stadnina osiągnęła liczbę około 60 koni. W 1901 stadnina posiadała 23 matki stadne, w tym 7 pełnej krwi. W stadninie hodowano przede wszystkim wytrzymałe junkiery, wierzchowce oraz folbluty.
Do najważniejszych koni w stadninie można zaliczyć:
Stadnina wraz z całym majątkim Gromnickich została zniszczona podczas Rewolucji październikowej w 1917. Kazimierz Gromnicki zmarł z powodu ciężkiej choroby w 1931 w Wachnówce w chacie jednego z włościan.

</doc>
<doc id="2065188" url="https://pl.wikipedia.org/wiki?curid=2065188" title="Język mundżański">
Język mundżański

Język mundżański (mundżi, mundżani) – język Mundżanu, tj. górnej części doliny rzeki Kokcza w północno-wschodnim Afganistanie, w prowincji Badachszan, należący do grupy języków pamirskich.

</doc>
<doc id="2065189" url="https://pl.wikipedia.org/wiki?curid=2065189" title="Junggarsuchus">
Junggarsuchus

Junggarsuchus – rodzaj niewielkiego krokodylomorfa z grupy Sphenosuchia żyjącego w środkowej jurze na obecnych terenach Azji. Został opisany w 2004 roku przez Jamesa Clarka i współpracowników w oparciu o przednią część szkieletu obejmującą niemal kompletną czaszkę (IVPP V14010). Skamieniałość tę odkryto w dolnych warstwach formacji Shishugou w prefekturze Ałtaj w chińskim regionie autonomicznym Sinciang. Dolne osady formacji Shishugou, znane też jako formacja Wucaiwan, datuje się na baton–kelowej.
"Junggarsuchus" był niewielkim krokodylomorfem, dorastał prawdopodobnie do około 1 m długości. W jego czaszce redukcji uległo okno nadoczodołowe, była też ona niekinetyczna. Powiększone miejsca przyczepu mięśni na łukowatej kości jarzmowej i kości nadkątowej dowodzi zwiększenia rozmiarów mięśnia przywodziciela żuchwy. Budową szkieletu pozaczaszkowego "Junggarsuchus" przypominał inne Sphenosuchia, jednak był jeszcze lepiej przystosowany do lądowego trybu życia. Stopy kończyn przednich były funkcjonalnie trójpalczaste, gdyż pierwszy nie występował, a piąty był stosunkowo mały i nie sięgał podłoża. Układ stawu ramiennego i nadgarstka oraz redukcja zewnętrznych palców stopy sugeruje, że kończyny były wyprostowane i ustawione w płaszczyźnie pionowej. Jego kręgi były małe i nie występowały na nich wyrostki poprzeczne. W przeciwieństwie do wielu krokodylomorfów "Junggarsuchus" nie miał osteoderm.
Według analizy filogenetycznej przeprowadzonej przez Clarka i współpracowników grupa Sphenosuchia jest parafiletyczna, a "Junggarsuchus" jest taksonem siostrzanym kladu Crocodyliformes, obejmującego również współczesne krokodyle. Sugeruje to, że obecne u niego specjalizacje czaszki są stanem przejściowym w ewolucji krokodylomorfów.
Nazwa "Junggarsuchus" pochodzi od Basenu Dżungarskiego w północnym Sinciangu, gdzie odkryto holotyp, oraz zlatynizowanego greckiego słowa "souchos", oznaczającego krokodyla. Nazwa gatunkowa gatunku typowego, "sloani", honoruje Christophera Sloana, znalazcę holotypu.

</doc>
<doc id="2065190" url="https://pl.wikipedia.org/wiki?curid=2065190" title="Junggarsuchus sloani">
Junggarsuchus sloani



</doc>
<doc id="2065191" url="https://pl.wikipedia.org/wiki?curid=2065191" title="Wielki Ostróżek">
Wielki Ostróżek

Wielki Ostróżek (ukr. "Великий Острожок") – wieś na Ukrainie w rejonie chmielnickim obwodu winnickiego.

</doc>
<doc id="2065192" url="https://pl.wikipedia.org/wiki?curid=2065192" title="Herbert (album)">
Herbert (album)

Herbert – autorski projekt muzyczny Karima Martusewicza, firmowany przez jego międzynarodowy zespół Karimski Club. Album stanowi muzyczne rozwinięcie poezji Zbigniewa Herberta, został zarejestrowany między październikiem 2008 a wrześniem 2009 oraz jednorazowo wykonany koncertowo.
Historia powstania.
Rok 2008 uchwałą Sejmu RP ustanowiono rokiem Zbigniewa Herberta. Zainspirowało to Karima Martusewicza do próby muzycznego zilustrowania poezji Herberta. Już wcześniej Martusewicz dwukrotnie uczestniczył w takich przedsięwzięciach w ramach swojej działalności w zespole Voo Voo – przy okazji opracowywania myśli księdza Józefa Tischnera i poezji księdza Jana Twardowskiego.
Do współpracy zaprosił:
Do projektu dołączyli też Gaba Kulka, Adam Nowak, Muniek Staszczyk i Sebastian Karpiel-Bułecka, muzycy sesyjni i chór oraz aktorzy: Maciej Stuhr, Rafał Mohr i zaproszony początkowo przez Staszczyka do wykonania w duecie jednej piosenki, a ostatecznie pełniący rolę narratora całości Jan Nowicki.
12 dni po oddaniu materiału do wydawcy, 20 października 2009 roku odbył się koncert w studiu TVP Lublin, na którym wykonano te utwory w multimedialnej oprawie.
Wydawnictwo ukazało się pierwotnie samodzielnie jako płyta CD, a następnie jako podwójne wraz z płytą DVD zawierającą nagranie koncertu. Obu wydawnictwom towarzyszyła książka z utworami Herberta oraz informacjami o przedsięwzięciu.
Lista utworów i wykonawcy.
Album studyjny.
Karimski Chamber Orchestra w składzie:
Chór „Bornus Consort” w składzie:
Album koncertowy.
Na płycie DVD utwory zatytułowane zostały tak jak oryginalne wiersze Herberta. Dołączony został również reportaż telewizyjny z wypowiedziami artystów o ich udziale w projekcie Martusewicza oraz zdjęcia poety.

</doc>
<doc id="2065195" url="https://pl.wikipedia.org/wiki?curid=2065195" title="Birgit Heeb-Batliner">
Birgit Heeb-Batliner

Birgit Heeb-Batliner (ur. 14 października 1972 w Mauren) – liechtensteińska narciarka alpejska.
Kariera.
Po raz pierwszy na arenie międzynarodowej pojawiła się w 1991 roku, startując na mistrzostwach świata juniorów w Geilo, gdzie zajęła między innymi 10. miejsce w supergigancie i 16. w kombinacji.
W zawodach Pucharu Świata zadebiutowała 22 stycznia 1993 roku w Haus, gdzie zajęła 53. miejsce w zjeździe. Pierwsze punkty wywalczyła 26 listopada 1995 roku w Park City, gdzie zajęła czwarte miejsce w gigancie. Na podium zawodów tego cyklu pierwszy raz stanęła 19 listopada 1998 roku w Park City, kończąc rywalizację w slalomie na trzeciej pozycji. W zawodach tych wyprzedziły ją jedynie Austriaczka Alexandra Meissnitzer i Niemka Martina Ertl. W kolejnych startach jeszcze cztery razy stawała na podium, za każdym razem w slalomie: 28 stycznia 1999 roku w Lienzu była trzecia, 23 stycznia 2000 roku w Cortina d’Ampezzo była druga, 18 marca 2000 roku w Bormio ponownie była trzecia, a 21 listopada 2002 roku w Park City była najlepsza. W sezonie 1999/2000 zajęła 30. miejsce w klasyfikacji generalnej, a w klasyfikacji giganta była siódma.
Wystartowała na igrzyskach olimpijskich w Albertville w 1992 roku, gdzie zajęła 20. miejsce w kombinacji, 30. w supergigancie, a giganta nie ukończyła. Na igrzyskach w Lillehammer w 1994 roku była jedenasta w gigancie. Podczas rozgrywanych cztery lata później igrzysk w Nagano w tej samej konkurencji była dziewiąta. Brała również udział w igrzyskach olimpijskich w Salt Lake City w 2002 roku, gdzie została zdyskwalifikowana w pierwszym przejeździe giganta. Była też między innymi piąta w gigancie na mistrzostwach świata w Sankt Anton w 2001 roku i siódma w tej konkurencji podczas mistrzostw świata w Sierra Nevada w 1996 roku.

</doc>
<doc id="2065199" url="https://pl.wikipedia.org/wiki?curid=2065199" title="Język chorezmijski">
Język chorezmijski

Język chorezmijski – wymarły ok. XIII w. język historycznej krainy Chorezmu. Należy do grupy wschodnioirańskiej. Blisko związany z językiem sogdyjskim.

</doc>
<doc id="2065200" url="https://pl.wikipedia.org/wiki?curid=2065200" title="Starszyzna harcerska">
Starszyzna harcerska



</doc>
<doc id="2065203" url="https://pl.wikipedia.org/wiki?curid=2065203" title="Szaróweczka">
Szaróweczka

Szaróweczka (ukr. Шаровечка, "Szaroweczka") – wieś na Ukrainie w obwodzie chmielnickim, w rejonie chmielnickim, nad rzeką Płoską.
Szaróweczka to jedna z wsi w okolicach dawnego Płoskirowa (obecnie Chmielnicki), założona przez kolonistów z Mazowsza, którzy zaczęli napływać na Podole po odzyskaniu przez Rzeczpospolitą tych ziem z rąk Ottomanów w 1699 r. Inne polskojęzyczne miejscowości to pobliskie Maćkowce oraz Oleksandrówka (założona w 1900 r. przez migrantów z innych wsi „mazurskich”, w tym z Szaróweczki).
Obecnie Szaróweczka jest siedzibą wójtostwa, gromadzącego pięć okolicznych wsi. Wójtem jest Bolesław Bondar.
W Szaróweczce znajduje się rzymskokatolicki kościół Różańca Świętego, którego proboszczem jest ks. Andrzej Kinowski.

</doc>
<doc id="2065204" url="https://pl.wikipedia.org/wiki?curid=2065204" title="Senior ZHP">
Senior ZHP



</doc>
<doc id="2065205" url="https://pl.wikipedia.org/wiki?curid=2065205" title="Herb gminy Żółkiewka">
Herb gminy Żółkiewka

Opis herbu.
W polu błękitnym podkowa srebrna z krzyżem kawalerskim złotym zaćwieczonym na barku i takim samym krzyżem luzem w środku, w klejnocie nad hełmem w koronie trzy pióra strusie.
Wcześniejsza wersja herbu posiadała czerwoną tarczę.

</doc>
<doc id="2065206" url="https://pl.wikipedia.org/wiki?curid=2065206" title="Brigitte Obermoser">
Brigitte Obermoser

Brigitte Obermoser (ur. 2 lipca 1976 w Radstadt) – austriacka narciarka alpejska.
Kariera.
Po raz pierwszy na arenie międzynarodowej pojawiła się w 1994 roku, startując na mistrzostwach świata juniorów w Lake Placid. Zajęła tam 20. miejsce w zjeździe i 11. w supergigancie. Podczas rozgrywanych rok później mistrzostw świata juniorów w Voss była czwarta w zjeździe i dziesiąta w gigancie.
W zawodach Pucharu Świata zadebiutowała 15 grudnia 1995 roku w St. Anton, gdzie zajęła dziewiąte miejsce w zjeździe. Tym samym już w debiucie zdobyła pierwsze pucharowe punkty. Na podium zawodów PŚ po raz pierwszy stanęła 17 lutego 2000 roku w Åre, kończąc giganta na trzeciej pozycji. W zawodach tych wyprzedziły ją jedynie Sonja Nef ze Szwajcarii i rodaczka, Anita Wachter. W kolejnych startach jeszcze osiem razy stanęła na podium, odnosząc przy tym trzy zwycięstwa: 18 marca 2000 roku w Bormio wygrała giganta, 16 grudnia 2000 roku w Sankt Moritz wygrała zjazd, a 2 marca 2003 roku w Innsbrucku była najlepsza w supergigancie. W sezonie 1999/2000 zajęła piąte miejsce w klasyfikacji generalnej. Ponadto w sezonie 2001/2002 była trzecia w klasyfikacji kombinacji.
Wystartowała na igrzyskach olimpijskich w Nagano w 1998 roku, gdzie zajęła jedenaste miejsce w kombinacji. Na rozgrywanych cztery lata później igrzyskach w Salt Lake City była piętnasta w gigancie i osiemnasta w zjeździe. Była też między innymi czwarta w zjeździe podczas mistrzostw świata w Sankt Moritz w 2003 roku, przegrywając walkę o medal ze Szwajcarką Corinne Rey-Bellet i Austriaczką Alexandrą Meissnitzer o 0,16 sekundy.
W 2007 roku zakończyła karierę.

</doc>
<doc id="2065208" url="https://pl.wikipedia.org/wiki?curid=2065208" title="Javier Gutiérrez">
Javier Gutiérrez

Javier Gutiérrez Cuevas (ur. 29 marca 1985 w Santanderze) – hiszpański biegacz narciarski, uczestnik Zimowych Igrzysk Olimpijskich 2010, mistrz Hiszpanii z 2008 roku.
Kariera.
20 stycznia 2008 roku w Sant Joan de Lerm zdobył mistrzostwo Hiszpanii w biegu na 30 kilometrów. Podczas igrzysk w Vancouver w 2010 roku zajął 69. miejsce w biegu na 15 km stylem dowolnym, 40. miejsce w biegu łączonym na 30 km. Wziął udział także w biegu na 50 km, jednak nie ukończył rywalizacji i nie został sklasyfikowany.

</doc>
<doc id="2065210" url="https://pl.wikipedia.org/wiki?curid=2065210" title="Tomasz Byjos">
Tomasz Byjos

Tomasz Byjos (ur. 1 marca 1968 w Sosnowcu) – polski sportowiec, osiągający sukcesy w karate i jujitsu. Od urodzenia zamieszkały w Strzemieszycach Wielkich (obecnie dzielnica Dąbrowy Górniczej).
Wraz z bratem bliźniakiem, Andrzejem Byjosem, rozpoczęli treningi Karate Kyokushin w roku 1979. Następnie od roku 1984 rozpoczęli treningi Karate Shotokan w Klubach KS Zagłębianka Dąbrowa Górnicza, Górnik Wojkowice, a sam Andrzej Byjos także w AZS Uniwersytet Warszawski (pod okiem Shihana Leszka Drewniaka).
Kilkanaście razy stawał na podium w mistrzostwach Polski w karate i jujitsu; sześciokrotny medalista mistrzostw świata w karate i kilkunastokrotny medalista zawodów międzynarodowych. W lutym 2014 roku w obecności komisji egzaminacyjnej w składzie: Shihan Giuseppe Beghetto 8 Dan, Wacław Antoniak 7 Dan, Zbigniew Wojtkowiak 7 Dan, Tadeusz Wójcik 6 Dan, zdał egzamin na stopień 6 Dan Shotokan Karate, posiada także 3 Dan Kobudo.
Jest jednym ze współzałożycieli i głównym trenerem Klubu Sportowego RONIN (1992 jako Bushi od 1996 jako Ronin) w Dąbrowie Górniczej. W 2002 roku wybrany został najlepszym trenerem Mistrzostw Europy we Frankfurcie nad Menem.
Od 2008 posiada również licencję sędziego międzynarodowego karate w federacjach WTKA i WTFSKF. Jest przedstawicielem na Polskę organizacji WTKA (zrzesza 143 kraje) i SKDUN (zrzesza 61 krajów).
Za osiągnięcia sportowe otrzymał tytuł „Dąbrowianin Roku 2002” w roku 2003, otrzymał także w roku 2003 „Srebrne Strzemię" za promocję rodzinnej miejscowości w Europie i na świecie.

</doc>
<doc id="2065212" url="https://pl.wikipedia.org/wiki?curid=2065212" title="Vicenç Vilarrubla">
Vicenç Vilarrubla

Vicenç Vilarrubla (ur. 31 stycznia 1981 w La Seu d’Urgell, Lleida (prowincja)) – hiszpański biegacz narciarski, uczestnik Zimowych Igrzysk Olimpijskich 2006 i 2010.
Kariera.
Po raz pierwszy na arenie międzynarodowej Vicenç Vilarrubla pojawił się w grudniu 1999 roku, podczas zawodów Continental Cup Ulrichen, gdzie zajął 48. miejsce w biegu na 7,5 km techniką klasyczną.
W Pucharze Świata zadebiutował 25 listopada 2001 roku w Kuopio, gdzie zajął 98. miejsce w na dystansie 10 km stylem dowolnym.
Podczas igrzysk w Turynie zajął 66. miejsce w biegu na 15 km stylem klasycznym, 42. miejsce w biegu na 50 km stylem dowolnym i 32. miejsce w biegu na 30 km stylem zmiennym. Cztery lata później w Vancouver zajął 53. miejsce w biegu na 15 km stylem dowolnym, 31. miejsce w biegu łączonym na 30 km oraz 40. miejsce w biegu masowym na 50 km.

</doc>
<doc id="2065213" url="https://pl.wikipedia.org/wiki?curid=2065213" title="Vicenç Vilarrubla Solsona">
Vicenç Vilarrubla Solsona



</doc>
<doc id="2065214" url="https://pl.wikipedia.org/wiki?curid=2065214" title="Fokker D.III">
Fokker D.III

Fokker D.III – niemiecki samolot myśliwski z okresu I wojny światowej, zaprojektowany w wytwórni Fokker Aeroplanbau w Schwerinie.
Historia.
Fokker D.III (oznaczenie fabryczne Fokker M19) stanowił rozwinięcie konstrukcji myśliwca Fokker D.II. Główną różnicę stanowił mocniejszy silnik rotacyjny Oberursel U.III w układzie podwójnej gwiazdy. Poza różnicami w osłonie silnika (dłuższej i charakteryzującej się dodatkowymi otworami wentylacyjnymi z przodu na obwodzie), wygląd samolotu pozostał bardzo podobny do poprzednika. Zrezygnowano poza tym z charakterystycznego wysuniętego do przodu podwozia głównego na rzecz bardziej klasycznego rozwiązania. Poza tym konstrukcja, zwłaszcza skrzydeł, została nieco wzmocniona
Zbudowano 159 samolotów tego typu (spotykane też są w publikacjach inne zbliżone liczby). 
Użycie w lotnictwie.
Fokker D.III wszedł do służby w lotnictwie niemieckim pod koniec 1916 roku, wchodząc w skład eskadr myśliwskich (Jasta). Jego osiągi nie uległy jednak znacznej poprawie w stosunku do Fokkera D.II, a zastosowany silnik był zawodny, więc typ ten został w jednostkach bojowych szybko zastąpiony przez lepsze myśliwce Halberstadt D.II i Albatros D.II i ich wersje. Niemniej, na Fokkerach D.III latało przez krótki okres i odnosiło zwycięstwa wielu znanych lotników, jak Ernst Udet i Oswald Boelcke, latał na nim także Manfred von Richthofen. 
W 1917 roku pozostałe myśliwce skierowano do szkolenia, a 10 sztuk sprzedano w październiku 1917 roku Holandii, gdzie służyły do 1921 roku.
Opis konstrukcji.
Samolot Fokker D.III był jednomiejscowym samolotem myśliwskim, dwupłatem o konstrukcji mieszanej, przeważnie drewnianej. Kadłub stanowiła kratownica spawana z rur stalowych, usztywnianych drutami, obciągnięta płótnem, o pionowych bokach i klinowato schodzących się w stronę ogona płaszczyznach górnej i dolnej (jak w poprzednikach: D.II i E.I–IV). Skrzydła dwudźwigarowe, bez wzniosu, o równej rozpiętości i kształcie trapezowym. Komora płatów z dwoma parami rozpórek po każdej ze stron, usztywniona drutami, górny płat nieco wysunięty do przodu. Skrzydła bez lotek, ze skręcanymi elastycznymi końcówkami. Usterzenie płytowe, bez stateczników – ster kierunku w kształcie przecinka, stery wysokości o kształcie trapezowym (podobne, jak w poprzednich myśliwcach Fokkera). Podwozie klasyczne – stałe, z niedzieloną osią i płozą ogonową.
Napęd – 1 14-cylindrowy silnik rotacyjny Oberursel U.III, o mocy 160 KM (120 kW), w podkowiastej osłonie, otwartej od dołu. Śmigło dwułopatowe, drewniane.
Uzbrojenie:

</doc>
<doc id="2065215" url="https://pl.wikipedia.org/wiki?curid=2065215" title="Petra Haltmayr">
Petra Haltmayr

Petra Haltmayr (ur. 16 września 1975 w Rettenbergu) – niemiecka narciarka alpejska.
Kariera.
Po raz pierwszy na arenie międzynarodowej pojawiła się w 1994 roku, startując na mistrzostwach świata juniorów w Lake Placid. Zajęła tam między innymi czwarte miejsce w kombinacji, ósme w gigancie i dziewiąte w slalomie.
W zawodach Pucharu Świata zadebiutowała 30 grudnia 1994 roku w Meribel, gdzie nie zakwalifikowała się do drugiego przejazdu giganta. Pierwsze pucharowe punkty wywalczyła 23 listopada 1997 roku w Park City, zajmując 14. miejsce w slalomie. Na podium zawodów PŚ po raz pierwszy stanęła 5 marca 2000 roku w Lenzerheide, kończąc zjazd na drugiej pozycji. W zawodach tych rozdzieliła Corinne Imlig ze Szwajcarii oraz Rosjakę Olesię Alijewą i Austriaczkę Renate Götschl. W kolejnych startach jeszcze trzy razy stanęła na podium: 30 listopada 2000 roku w Lake Louise wygrała zjazd, 24 lutego 2001 roku w Lenzerheide była trzecia w tej samej konkurencji, a 1 grudnia 2001 roku w Lake Louise wygrała supergiganta. W sezonie 2000/2001 zajęła 15. miejsce w klasyfikacji generalnej, a w klasyfikacji zjazdu była siódma.
Wystartowała na igrzyskach olimpijskich w Salt Lake City w 2002 roku, gdzie zajęła 23. miejsce w supergigancie, a kombinacji, zjazdu i giganta nie ukończyła. Na rozgrywanych cztery lata później igrzyskach w Turynie była szósta w zjeździe i dziewiąta w supergigancie. Była też między innymi piąta w kombinacji i jedenasta w supergigancie podczas mistrzostw świata w St. Anton w 2001 roku.
W 2007 roku zakończyła karierę.

</doc>
<doc id="2065216" url="https://pl.wikipedia.org/wiki?curid=2065216" title="Paulo Samuel Santos">
Paulo Samuel Santos

Dondon, właśc. Paulo Samuel Santos (ur. 3 marca 1915 w Cataguazes, zm. 14 lipca 1961 w Cataguazes) - piłkarz brazylijski grający na pozycji napastnika.
Kariera klubowa.
Dondon występował w klubie Botafogo FR.
Kariera reprezentacyjna.
W reprezentacji Brazylii Dondon zadebiutował 7 września 1934 w wygranym 10-3 meczu z klubem Galícia Salvador. W rozegranym 30 września 1934 wygranym 3-1 meczu z klubem Santa Cruz Recife, który był jego piątym i ostatnim meczem w reprezentacji, Dondon strzelił swoją jedyną bramkę dla "canarinhos". Dondon nigdy nie zagrał w reprezentacji w meczu międzypaństwowym.

</doc>
<doc id="2065217" url="https://pl.wikipedia.org/wiki?curid=2065217" title="Zamek w Pucku">
Zamek w Pucku

Zamek w Pucku – zamek krzyżacki, który zbudowany został w Pucku (obecnie województwo pomorskie) przez Krzyżaków w końcu XIV lub na początku XV wieku. Zachowany w formie szczątkowych ruin.
Historia.
Początkowo był to murowany dom mieszkalny, siedziba lokalnej administracji zakonu. Budynek był jednopiętrowy, podpiwniczony, z kuchnią i kaplicą oraz poddaszem służącym jako magazyn zbożowy. Wzniesiony na piaszczystym wzniesieniu, w północno-zachodniej części miasta, u zbiegu obecnych ulic Zamkowej i Morskiej. Nie miał własnych fortyfikacji, lecz włączony był w system obrony miasta. Od Pucka oddzielała go fosa ze zwodzonym mostem. Fosa i wał ziemny były też od strony Zatoki Puckiej.
W 1454 zamek, wraz z Pomorzem Gdańskim, przeszedł we władanie królów polskich, jako siedziba starostów niegrodowych. Starostowie z rodów Wejherów i Kostków rozbudowali zamek o nowy budynek mieszkalny, zbrojownię, stajnię, spichlerz i browar. Związane to było, między innymi z ustanowieniem Pucka jako portu polskiej floty wojennej.
W czasie wojny ze Szwecją (1626-1629) w 1626 Puck wraz z zamkiem został zdobyty przez Szwedów. Po wojnie Władysław IV Waza zlecił rozbudowę i umocnienie miasta oraz zamku, ale rozbudowa, zaprojektowana w 1634 przez inżyniera Fryderyka Getkanta, nie została w pełni zrealizowana, ze względu na kłopoty finansowe.
W czasie potopu szwedzkiego (1655-1660) zamek był oblegany przez Szwedów w 1665, lecz obronił się dzięki pomocy wojsk gdańskich.
Z I rozbiorem Polski Puck przypadł Prusom w 1772. Wkrótce później (na początku XIX wieku) zniszczony zamek rozebrano. Do dzisiaj zachowały się niektóre ściany piwnic.
Na terenie ruin pozamkowych wzniesiono poświęcony w 1845 kościół ewangelicki św. Trójcy, który rozebrano w 1956. W okresie międzywojennym świątynia należała do parafii wchodzącej w skład superintendentury (diecezji) Wejherowo Ewangelickiego Kościoła Unijnego.
Wykopaliska archeologiczne.
W czasie prac archeologicznych odsłonięto pełny zarys fundamentów z częściowo zachowanymi gotyckimi piwnicami. Odnaleziono resztki bramy i przedbramia oraz młyn zamkowy. Na dziedzińcu odnaleziono resztki ceglanego pieca, prawdopodobnie z łaźni.
Na podstawie badań dendrochronologicznych pali użytych do umocnienia skarpy stwierdzono, że zamek był rozbudowany w XVI wieku. Oprócz szczątków naczyń glinianych odnaleziono także groty strzał i bełtów, pociski muszkietowe, resztki kafli z pieców i małych szybek okiennych, oprawionych w ołów. Unikatem jest para ceremonialnych ostróg, prawdopodobnie należących do Karola Knutsona, króla szwedzkiego, który opuszczał zamek w pośpiechu.
Wykopaliska prowadzone są od 1991 przez Instytut Archeologii i Etnologii PAN oraz Instytut Archeologii Uniwersytetu Warszawskiego. Obecnie władze miejskie Pucka zamierzają wyeksponować zachowane pozostałości zamku.

</doc>
<doc id="2065221" url="https://pl.wikipedia.org/wiki?curid=2065221" title="Tanja Schneider">
Tanja Schneider

Tanja Schneider (ur. 19 lutego 1974 w Lienzu) – austriacka narciarka alpejska.
Kariera.
Po raz pierwszy na arenie międzynarodowej pojawiła się w 1991 roku, startując na mistrzostwach świata juniorów w Geilo, gdzie zajęła 25. miejsce w supergigancie.
W zawodach Pucharu Świata zadebiutowała 26 lutego 1993 roku w Veysonnaz, gdzie zajęła 29. miejsce w zjeździe. Tym samym już w debiucie zdobyła pierwsze punkty. Na podium zawodów tego cyklu pierwszy raz stanęła 22 stycznia 2000 roku w Cortina d’Ampezzo, kończąc rywalizację w zjeździe na drugiej pozycji. W zawodach tych rozdzieliła Francuzkę Régine Cavagnoud i Mojcę Suhadolc ze Słowenii. W kolejnych startach jeszcze trzy razy stanęła na podium: 16 lutego 2000 roku w Altenmarkt była druga w supergigancie, a 26 lutego 2000 roku w Innsbrucku i 15 grudnia 2001 roku w Val d’Isère zajmowała w tej konkurencji trzecie miejsce. W sezonie 1999/2000 zajęła 10. miejsce w klasyfikacji generalnej, a w klasyfikacji zjazdu i supergiganta była szósta.
Wystartowała na igrzyskach olimpijskich w Salt Lake City w 2002 roku, gdzie nie ukończyła rywalizacji w supergigancie. Podczas rozgrywanych rok wcześniej mistrzostw świata w Sankt Anton w tej samej konkurencji była szesnasta.

</doc>
<doc id="2065222" url="https://pl.wikipedia.org/wiki?curid=2065222" title="Bystra (dopływ Kalnicy)">
Bystra (dopływ Kalnicy)

Bystra – potok górski w Sudetach Zachodnich, w Rudawach Janowickich, w woj. dolnośląskim.
Górski potok, lewy dopływ Kalnicy, należący do dorzecza Bobru i zlewiska Morza Bałtyckiego. Długość potoku wynosi 3,5 km. Źródła położone są w Rudawach Janowickich na obszarze Rudawskiego Parku Krajobrazowego na wysokości 780 m n.p.m. na zachodnim podejściu Przełęczy pod Bobrzakiem na wschód od centrum miejscowości Kowary.
Potok w górnym biegu płynie w kierunku zachodnim przez Rudawski Park Krajobrazowy szeroką doliną Bystrej zalesioną lasem świerkowym regla dolnego, wśród którego znajduje się kilka ciekawych skałek m.in. "Złotniki" i "Kowarska Skała". W dolnej części potok, po przekroczeniu granicy Rudawskiego Parku Krajobrazowego spływa do dość płaskiej doliny Jedlicy nad Kowarami. Na obrzeżu granic miasta Kowar potok opuszcza las oraz Rudawski Park Krajobrazowy i w okolicy Starego Traktu Kamiennogórskiego mija obwodnicę miasta i ostro skręca na południowy zachód, gdzie szeroką doliną wśród łąk płynie w kierunku Radocin do niewielkiego zalewu. Potok opuszczając zalew kieruje się do ujścia, gdzie na północno-zachodnich obrzeżach Kowar, na poziomie ok. 445 m n.p.m. wpada do Kalnicy. Koryto potoku kamienisto żwirowe z małymi progami kamiennymi. Zasadniczy kierunek biegu potoku jest południowo-zachodni. Jest to potok górski zbierający wody z południowo-zachodnich zboczy Rudaw Janowickich. W większości swojego biegu potok jest nieuregulowany, o wartkim prądzie wody, w okresach wzmożonych opadów i wiosennych roztopów stwarza zagrożenie powodziowe. Kilkakrotnie występował z brzegów zalewając przyległe tereny.
Z dolnej części doliny potoku rozciąga się panorama na Karkonosze.

</doc>
<doc id="2065223" url="https://pl.wikipedia.org/wiki?curid=2065223" title="Caroline Lalive">
Caroline Lalive

Caroline Aimee Lalive (ur. 10 sierpnia 1979 w Truckee) – amerykańska narciarka alpejska, mistrzyni świata juniorów.
Kariera.
Po raz pierwszy na arenie międzynarodowej pojawiła się 18 sierpnia 1994 roku w Coronet Peak, gdzie w zawodach FIS zajęła dziewiąte miejsce w gigancie. W 1997 roku wystartowała na mistrzostwach świata juniorów w Schladming, gdzie zajęła 9. miejsce w gigancie, 10. w supergigancie i 21. w zjeździe. Jeszcze dwukrotnie startowała na imprezach tego cyklu, zdobywając złoty medal w kombinacji podczas mistrzostw świata juniorów w Pra Loup w 1999 roku. Na tej samej imprezie była też czwarta w gigancie, piąta w supergigancie, ósma w zjeździe i dwunasta w slalomie.
W zawodach Pucharu Świata zadebiutowała 21 listopada 1996 roku w Park City, gdzie nie ukończyła pierwszego przejazdu giganta. Pierwsze pucharowe punkty wywalczyła 23 stycznia 1998 roku w Cortina d’Ampezzo, 29. miejsce w supergigancie. Na podium zawodów PŚ po raz pierwszy stanęła 12 lutego 2000 roku w Santa Caterina, kończąc kombinację na drugiej pozycji. W zawodach tych rozdzieliła Austriaczkę Renate Götschl i Andrine Flemmen z Norwegii. W kolejnych startach jeszcze cztery razy stanęła na podium: 14 stycznia 2001 roku we Flachau była druga w kombinacji, 6 marca 2002 roku w Altenmarkt była druga w zjeździe, 1 grudnia 2001 roku w Lake Louise była trzecia w supergigancie, a 17 grudnia 2005 roku w Val d’Isère zajęła drugie miejsce w zjeździe. W sezonie 2001/2002 zajęła 21. miejsce w klasyfikacji generalnej. Ponadto w sezonach 1999/2000 i 2000/2001 była druga w klasyfikacji kombinacji.
Wystartowała na igrzyskach olimpijskich w Nagano w 1998 roku, gdzie zajęła siódme miejsce w kombinacji, a giganta nie ukończyła. Na rozgrywanych cztery lata później igrzyskach w Salt Lake City wystartowała w zjeździe, supergigancie i kombinacji, ale żadnej z tych konkurencji nie ukończyła. Była też między innymi dwunasta w supergigancie podczas mistrzostw świata w Santa Caterina w 2005 roku i trzynasta w kombinacji na mistrzostwach świata w Sankt Moritz dwa lata wcześniej.
W 2009 roku zakończyła karierę.

</doc>
<doc id="2065227" url="https://pl.wikipedia.org/wiki?curid=2065227" title="Karin Köllerer">
Karin Köllerer

Karin Köllerer (ur. 8 października 1970 w Oberalm) – austriacka narciarka alpejska.
Kariera.
Po raz pierwszy na arenie międzynarodowej pojawiła się w 1988 roku, startując na mistrzostwach świata juniorów w Madonna di Campiglio. Zajęła tam 13. miejsce w supergigancie, 16. w zjeździe i 20. miejsce w gigancie.
W zawodach Pucharu Świata zadebiutowała 6 stycznia 1989 roku w Schwarzenbergu, gdzie zajęła 25. miejsce w gigancie. Pierwsze punkty (w latach 1980–1991 punktowało 15 najlepszych zawodniczek) wywalczyła 22 grudnia 1990 roku w Morzine, gdzie zajęła trzynaste miejsce w kombinacji. Na podium zawodów tego cyklu pierwszy raz stanęła 28 marca 1993 roku w Åre, kończąc rywalizację w slalomie na drugiej pozycji. W zawodach tych rozdzieliła Vreni Schneider ze Szwajcarii i swoją rodaczkę, Christinę Riegel. W kolejnych startach jeszcze trzy razy stawała na podium, za każdym razem w slalomie: 29 grudnia 1999 roku w Lienzu była trzecia, 14 stycznia 2001 roku we Flachau zajęła drugie miejsce, a 18 lutego 2001 roku w Garmisch-Partenkirchen ponownie była trzecia. W sezonie 2000/2001 zajęła 19. miejsce w klasyfikacji generalnej, a w klasyfikacji slalomu była czwarta.
Wystartowała na mistrzostwach świata w Sierra Nevada w 1996 roku, gdzie zajęła dziewiąte miejsce w slalomie, a giganta nie ukończyła. Była też między innymi szósta w slalomie podczas mistrzostw świata w Vail/Beaver Creek w 1999 roku i mistrzostw w Sankt Anton dwa lata później. Nigdy nie startowała na igrzyskach olimpijskich.
Jej mężem jest Atle Skårdal, mają dwoje dzieci.

</doc>
<doc id="2065231" url="https://pl.wikipedia.org/wiki?curid=2065231" title="Sylviane Berthod">
Sylviane Berthod

Sylviane Berthod (ur. 25 kwietnia 1977 w Salins) – szwajcarska narciarka alpejska, czterokrotna medalistka mistrzostw świata juniorów.
Kariera.
Po raz pierwszy na arenie międzynarodowej pojawiła się 3 grudnia 1994 roku w Saas-Fee, gdzie w zawodach FIS zajęła 18. miejsce w gigancie. W 1995 roku wystartowała na mistrzostwach świata juniorów w Voss, gdzie zdobyła złoty medal w zjeździe. Podczas rozgrywanych rok później mistrzostw świata juniorów w Schwyz zdobyła złoty medal w supergigancie oraz srebrne w kombinacji i zjeździe.
W zawodach Pucharu Świata zadebiutowała 13 stycznia 1996 roku w Garmisch-Partenkirchen, gdzie zajęła 33. miejsce w supergigancie. Pierwsze pucharowe punkty wywalczyła 7 marca 1996 roku w Kvitfjell, zajmując 18. miejsce w tej samej konkurencji. Na podium zawodów PŚ po raz pierwszy stanęła 23 stycznia 1999 roku w Cortina d'Ampezzo, kończąc supergiganta na drugiej pozycji. W zawodach tych rozdzieliła Francuzkę Régine Cavagnoud i Austriaczkę Michaelę Dorfmeister. W kolejnych startach jeszcze pięć razy stanęła na podium, za każdym razem w zjeździe: 8 marca 2001 roku w Åre była trzecia, 30 listopada 2001 roku w Lake Louise była druga , 21 grudnia 2001 roku w Sankt Moritz wygrała, 10 marca 2004 roku w Sestriere była druga, a 3 grudnia 2005 roku w Lake Louise ponownie zajęła drugie miejsce. W sezonie 1998/1999 zajęła 16. miejsce w klasyfikacji generalnej.
Wystartowała na igrzyskach olimpijskich w Salt Lake City w 2002 roku, gdzie zajęła siódme miejsce w zjeździe, a supergiganta nie ukończyła. Na rozgrywanych cztery lata później igrzyskach w Turynie była czternasta w zjeździe i piętnasta w supergigancie. Była też między innymi siódma w supergigancie podczas mistrzostw świata w Vail/Beaver Creek w 1999 roku i jedenasta w zjeździe na mistrzostwach świata w Sankt Moritz cztery lata później.
W 2008 roku zakończyła karierę. Pracowała później jako kierowca karetki, a w 2014 roku ogłosiła, że zaręczyła się ze swą partnerką, Laetitią Calvi.

</doc>
<doc id="2065235" url="https://pl.wikipedia.org/wiki?curid=2065235" title="Scythia (korporacja akademicka)">
Scythia (korporacja akademicka)

P.K!A. Scythia – polska korporacja akademicka założona we Lwowie w 1924 r.
W czasie V Zjazdu Ogólnokorporacyjnego, który miał miejsce w Warszawie w dniach 7-11 maja 1925 r. została przyjęta do Związku Polskich Korporacji Akademickich na członka rzeczywistego, z datą starszeństwa przypadającą na 25 października 1924 r. Kandydowała do Związku Polskich Korporacji Akademickich przy P.K!A. Lutyco-Venedya. Istotnym celem jej pracy była ochrona polskości na kresach wschodnich Rzeczypospolitej.
Barwy: czarna – złota – błękitna.
Dewiza: "Jeden za wszystkich – wszyscy za jednego".
Dekiel: czarny ze złotym haftem i złoto-błękitnym otokiem.

</doc>
<doc id="2065236" url="https://pl.wikipedia.org/wiki?curid=2065236" title="Mącznica">
Mącznica

Mącznica ("Arctostaphylos") – rodzaj roślin należących do rodziny wrzosowatych ("Ericaceae"). Należy tu 50–70 gatunków występujących głównie w Ameryce Północnej, z jednym przedstawicielem w Europie – mącznicą lekarską ("A. uva-ursi") występującą także w Polsce. Rodzaj najbardziej zróżnicowany jest w południowo-zachodniej części Ameryki Północnej. Liczne gatunki to pirofity.
Szereg gatunków kalifornijskich jest uprawianych, aczkolwiek rzadko poza południowo-zachodnią częścią USA. "A. pingens" dostarcza także cenionego, zdobnego drewna. Mącznica lekarska wykorzystywana jest jako roślina lecznicza, garbarska, jej liście służyły do zaparzania naparów i wchodziły w skład mieszanek do palenia.
Systematyka.
"Mairania" Desvaux, J. Bot. Agric. 1: 36. Jan 1813, "Uva-Ursi" Duhamel du Monceau, Traité Arbres Arbust. 2: 371. 1755.
W zależności od ujęcia systematycznego albo jedyny, albo jeden z sześciu rodzajów z podrodziny "Arbutoideae" Niedenzu w obrębie rodziny wrzosowatych ("Ericaceae") z rzędu wrzosowców ("Ericales").

</doc>
<doc id="2065237" url="https://pl.wikipedia.org/wiki?curid=2065237" title="Stina Hofgård Nilsen">
Stina Hofgård Nilsen

Stina Hofgård Nilsen (ur. 24 września 1979 w Bergen) – norweska narciarka alpejska.
Kariera.
Po raz pierwszy na arenie międzynarodowej pojawiła się 24 lutego 1995 roku w Voss, gdzie w zawodach FIS zajęła 35. miejsce w gigancie. W 1997 roku wystartowała na mistrzostwach świata juniorów w Schladming, gdzie zajęła 19. miejsce w supergigancie. Na rozgrywanych rok później mistrzostwach świata juniorów w Megève zajęła 15. miejsce w supergigancie i 32. w slalomie. Była też między innymi siedemnasta w gigancie podczas mistrzostw świata juniorów w Pra Loup w 1999 roku.
W zawodach Pucharu Świata zadebiutowała 28 stycznia 1998 roku w Åre, gdzie nie zakwalifikowała się do pierwszego przejazdu giganta. Pierwsze punkty wywalczyła 8 stycznia 2000 roku w Berchtesgaden, gdzie zajęła 27. miejsce w tej samej konkurencji. Na podium zawodów tego cyklu pierwszy raz stanęła 4 stycznia 2002 roku w Mariborze, kończąc rywalizację w slalomie na trzeciej pozycji. W zawodach tych wyprzedziły ją jedynie Szwajcarka Sonja Nef i Tina Maze ze Słowenii. W kolejnych startach jeszcze dwukrotnie stawała na podium: 19 stycznia 2002 roku w Berchtesgaden była druga w gigancie, a 27 stycznia 2002 roku w Cortina d’Ampezzo była w tej konkurencji najlepsza. W sezonie 2001/2002 zajęła 27. miejsce w klasyfikacji generalnej, a w klasyfikacji giganta była piąta.
Wystartowała na igrzyskach olimpijskich w Salt Lake City w 2002 roku, gdzie nie ukończyła rywalizacji w gigancie. W swojej koronnej konkurencji startowała także na mistrzostwach świata w Sankt Anton w 2001 roku i rozgrywanych dwa lata później mistrzostwach świata w Sankt Moritz, ale także nie kończyła zawodów.

</doc>
<doc id="2065240" url="https://pl.wikipedia.org/wiki?curid=2065240" title="Silvia Berger">
Silvia Berger

Silvia Berger (ur. 7 listopada 1980 w Westendorf) – austriacka narciarka alpejska, dwukrotna medalistka mistrzostw świata.
Kariera.
Po raz pierwszy na arenie międzynarodowej pojawiła się 5 grudnia 1995 roku w Abtenau, gdzie w zawodach FIS zajęła 48. miejsce w gigancie. W 1999 roku wystartowała na mistrzostwach świata juniorów w Pra Loup, gdzie zdobyła srebrne medale w supergigancie i gigancie.
W zawodach Pucharu Świata zadebiutowała 2 stycznia 1999 roku w Mariborze, gdzie zajęła 34. miejsce w supergigancie. Pierwsze pucharowe punkty wywalczyła dzień później w tej samej miejscowości, zajmując 20. miejsce w gigancie. Na podium zawodów PŚ po raz pierwszy stanęła 9 grudnia 1999 roku w Val d’Isère, kończąc giganta na drugiej pozycji. W zawodach tych rozdzieliła swą rodaczkę, Michaelę Dorfmeister i Francuzkę Régine Cavagnoud. W kolejnych startach jeszcze dwa razy stanęła na podium: 11 stycznia 2004 roku w Veysonnaz i 14 stycznia 2005 roku w Cortina d’Ampezzo była trzecia w supergigancie. W sezonie 2003/2004 zajęła 26. miejsce w klasyfikacji generalnej, a w klasyfikacji supergiganta była ósma.
Wystartowała w supergigancie na mistrzostwach świata w Santa Caterina w 2005 roku, gdzie zajęła jedenaste miejsce. Nigdy nie startowała na igrzyskach olimpijskich.

</doc>
<doc id="2065242" url="https://pl.wikipedia.org/wiki?curid=2065242" title="Kościół Matki Boskiej Nieustającej Pomocy w Tarnopolu">
Kościół Matki Boskiej Nieustającej Pomocy w Tarnopolu

Kościół Matki Boskiej Nieustającej Pomocy w Tarnopolu – zniszczona przez władzę radziecką parafialna świątynia rzymskokatolicka w Tarnopolu, niegdyś położona w centrum miasta, przy zbiegu przedwojennych ulic Ruskiej i Mickiewicza, a zbudowana w latach 1903–1908. 
Historia.
Kościół zbudowany został w latach 1903–1908. Powstał dzięki staraniom ówczesnego proboszcza i dziekana tarnopolskiego, ks. infułata Bolesława Twardowskiego, późniejszego arcybiskupa metropolity lwowskiego. 
Projektantem tego neogotyckiego (z wpływami wczesnego modernizmu i secesji) kościoła był znany galicyjski architekt Teodor Talowski. Ks. Twardowski wybrał jeden z jego kilku niewybranych do realizacji projektów konkursowych na budynek kościoła św. Elżbiety we Lwowie i zrealizował go w Tarnopolu.
Konsekrowany przez arcybiskupa lwowskiego Bolesława Twardowskiego w 1933. Od momentu zbudowana do zamknięcia w 1946 kościół parafialny parafii NMP Nieustającej Pomocy w Tarnopolu.
Po wojnie i aneksji Tarnopola wraz z resztą Małopolski Wschodniej przez ZSRR kościół był opuszczony i został wyburzony w 1954 roku. Na jego miejscu wybudowano Centralnyj Uniewiermag - główny dom towarowy. Po upadku ZSRR dla upamiętnienia kościoła na skwerze przed miejscem gdzie się znajdował postawiono jego makietę z napisami w językach ukraińskim, polskim i angielskim.

</doc>
<doc id="2065243" url="https://pl.wikipedia.org/wiki?curid=2065243" title="Arctostaphylos">
Arctostaphylos



</doc>
<doc id="2065244" url="https://pl.wikipedia.org/wiki?curid=2065244" title="Ralbitz-Rosenthal">
Ralbitz-Rosenthal

Ralbitz-Rosenthal (górnołuż. "Ralbicy-Róžant") – miejscowość i gmina w Niemczech, w kraju związkowym Saksonia, w okręgu administracyjnym Drezno, w powiecie Budziszyn, wchodzi w skład związku gmin Am Klosterwasser.
Ralbitz-Rosenthal jest znanym miejscem pielgrzymek, poświęconym Najświętszej Maryi Pannie. Administrowane jest przez zakon cystersów.
Historia.
Historia pielgrzymek do miejscowości sięga XV wieku i wcześniej. W 1516 r. w miejscu drewnianego kościoła zbudowano kamienny, a w 1778 r. świątynia uzyskała obecne oblicze. Od 1680 serbołużyccy parafianie odbywają corocznie cztery duże pielgrzymki do Rosenthal "(Róžant)". Najważniejsza pielgrzymka wyrusza w poniedziałek – drugi dzień Zielonych Świątek. Na czele procesji dziewczęta ubrane w serbołużyckie stroje niosą figurkę Matki Boskiej z Rosenthal, a chłopcy chorągwie kościelne. Przy sanktuarium znajduje się źródełko, którego woda posiada rzekomo uzdrawiającą moc i doprowadziła do wielu cudownych uzdrowień.
Od 1516 r. i wcześniej, kościół w Rosenthal służył także mieszkańcom Crostwitz, aby później stać się ich kościołem filialnym. Od 1754 r. kościół w Rosenthal był administrowany przez klasztor Marienstern. W latach 1834-1913 ponownie należał do parafii Ralbitz. Od 2002 r. klasztor i kościół pielgrzymkowy w Rosenthal oficjalnie zostały przydzielone do parafii rzymskokatolickiej w Ralbitz.
Dzielnice.
Gmina składa się z następujących dzielnic:
Kultura.
W Ralbitz znajduje się łużycka szkoła podstawowa i gimnazjum. Od zamknięcia szkół łużyckich w 2003 r. w Crostwitz wiele dzieci z odległych wiosek przyjeżdża do szkoły w Ralbitz, która należy do jednej ze 190 szkół stowarzyszonych z UNESCO, w Niemczech. Znajduje się tutaj także przedszkole objęte programem "Witaj", dzięki któremu dzieci mogą uczyć się łużyckiego już w przedszkolach.
Współpraca.
Miejscowość partnerska:

</doc>
<doc id="2065245" url="https://pl.wikipedia.org/wiki?curid=2065245" title="Cosme da Silva Campos">
Cosme da Silva Campos

Cosme da Silva Campos (ur. 21 grudnia 1952 w Pedro Leopoldo) – brazylijski piłkarz, występujący podczas kariery na pozycji napastnika.
Kariera klubowa.
Roberto Batata karierę piłkarską rozpoczął w klubie Clube Atlético Mineiro, gdzie grał w latach 1970-1971. Z Atlético Mineiro zdobył mistrzostwo stanu Minas Gerais – Campeonato Mineiro w 1970 oraz mistrzostwo Brazylii 1971. W latach 1971–1972 był zawodnikiem Caxias Joinville, Caldense Poços de Caldas i Nacionalu Manaus. W latach 1972–1976 był występował ponownie w Atlético Mineiro, z którym zdobył drugi tytuł mistrza stanu Minas Gerais w 1976 roku.
W 1976 roku przeszedł do Guarani FC, w którym grał do 1977 roku. Kolejnym jego klubem było Náutico Recife, w którym grał w latach 1977-1979. Na początku lat osiemdziesiątych Campos występował m.in. Américe Belo Horizonte, Santosie FC i Operário Campo Grande, z którym zdobył mistrzostwo stanu Mato Grosso do Sul – Campeonato Sul-Matogrossense w 1981 roku. W ostatnich latach kariery grał w kilku klubach. Największy sukces osiągnął z Operário Várzea Grande, z którym zdobył mistrzostwo stanu Mato Grosso – Campeonato Matogrossense w 1985 roku. Karierę zakończył w klubie São José EC w 1989 roku.
Kariera reprezentacyjna.
Roberto Batata ma za sobą powołania do reprezentacji Brazylii. W 1975 roku wystąpił w Copa América 1975. Na turnieju wystąpił we wszystkich sześciu meczach Brazylii z: reprezentacją Wenezueli (debiut w reprezentacji 30 lipca 1975), Argentyną, Wenezuelą (bramka), Argentyną oraz z Peru (bramka). Ogółem w reprezentacji rozegrał 5 meczów i strzelił 2 bramki.

</doc>
<doc id="2065246" url="https://pl.wikipedia.org/wiki?curid=2065246" title="Geneviève Simard">
Geneviève Simard

Geneviève Simard (ur. 5 listopada 1980 w Montrealu) – kanadyjska narciarka alpejska.
Kariera.
Po raz pierwszy na arenie międzynarodowej pojawiła się 27 listopada 1995 roku w Mont-Sainte-Anne, gdzie w zawodach Nor-Am Cup zajęła 23. miejsce w slalomie. W 1997 roku wystąpiła na mistrzostwach świata juniorów w Schladming, gdzie zajęła 11. miejsce w supergigancie i 32. w zjeździe. Na rozgrywanych rok później mistrzostwach świata juniorów w Megève była ósma w slalomie i dziesiąta w gigancie. Jeszcze dwukrotnie startowała w zawodach tego cyklu, ale plasowała się poza czołową dziesiątką.
W zawodach Pucharu Świata zadebiutowała 19 listopada 1998 roku w Park City, gdzie nie ukończyła pierwszego przejazdu w gigancie. Pierwsze punkty wywalczyła 21 listopada 2001 roku w Copper Mountain, gdzie zajęła piętnaste miejsce w tej samej konkurencji. Na podium zawodów tego cyklu pierwszy raz stanęła 19 stycznia 2002 roku w Berchtesgaden, kończąc rywalizację w gigancie na trzeciej pozycji. W zawodach tych wyprzedziły ją jedynie Austriaczka Michaela Dorfmeister i Stina Hofgård Nilsen z Norwegii. W kolejnych startach jeszcze cztery razy stanęła na podium: 14 stycznia 2004 roku w Cortina d'Ampezzo była najlepsza w supergigancie, a 8 stycznia 2005 roku w Santa Caterina, 29 stycznia 2006 roku w Cortina d’Ampezzo i 18 marca 2006 roku w Åre była druga w gigancie. W sezonie 2005/2006 zajęła 17. miejsce w klasyfikacji generalnej, a w klasyfikacji giganta była piąta.
Wystartowała na igrzyskach olimpijskich w Salt Lake City w 2002 roku, gdzie zajęła 7. miejsce w kombinacji i 18. w supergigancie. Podczas rozgrywanych cztery lata później igrzysk w Turynie była piąta w gigancie i 20. w supergigancie. W międzyczasie zajęła czwarte miejsce w supergigancie podczas mistrzostw świata w Sankt Moritz w 2003 roku. Walkę o medal przegrała tam z Jonną Mendes z USA o 0,27 sekundy. Była też między innymi ósma w gigancie na mistrzostwach świata w Santa Caterina w 2005 roku.

</doc>
<doc id="2065250" url="https://pl.wikipedia.org/wiki?curid=2065250" title="Hanna Mikulska-Bojarska">
Hanna Mikulska-Bojarska

Hanna Mikulska-Bojarska (ur. 25 listopada 1962 w Dobrym Mieście) – polska urzędniczka państwowa i samorządowa, wicewojewoda warmińsko-mazurski (2001–2006).
Życiorys.
Ukończyła studia z dziedziny ekonomiki handlu zagranicznego w Szkole Głównej Planowania i Statystyki, następnie zaś studia podyplomowe z zakresu zarządzania funduszami Unii Europejskiej na Uniwersytecie Warmińsko-Mazurskim.
Od lat 80. zatrudniona w administracji publicznej (rządowej i samorządowej). W latach 2001–2006 była wicewojewodą warmińsko-mazurską, następnie zaś zastępczynią dyrektora w Wojewódzkim Urzędzie Pracy w Olsztynie. W 2009 objęła stanowisko sekretarza miasta Olsztyn, zajmowała je do 2014. Następnie objęła funkcję dyrektora Wydziału Organizacji i Kadr w olsztyńskim urzędzie miasta.
Była członkinią SLD. W wyborach do Parlamentu Europejskiego w 2004 bez powodzenia ubiegała się o mandat poselski z ramienia SLD-UP.

</doc>
<doc id="2065257" url="https://pl.wikipedia.org/wiki?curid=2065257" title="Parafia św. Izydora w Gródkach">
Parafia św. Izydora w Gródkach

Parafia św. Izydora w Gródkach – parafia Kościoła Polskokatolickiego w RP, położona w dekanacie żółkiewskim diecezji warszawskiej. 
Historia.
Parafia św. Izydora w Gródkach została założona w 1928. Przyczyną powstania był konflikt lokalnej społeczności z proboszczem rzymskokatolickim o wysokość opłat kościelnych. 
Obecny budynek kościelny został uroczyście poświęcony 15 lipca 1979 przez biskupów starokatolickich biorących udział w Międzynarodowej Konferencji Biskupów Starokatolickich w Krakowie. Wśród przybył gości znaleźli się abp Marinus Kok z Kościoła Starokatolickiego w Holandii, bp Leon Gauthier z Kościoła Chrześcijańskokatolickiego w Szwajcarii, bp Franciszek Rowiński i bp Józef Niemiński z Polskiego Narodowego Kościoła Katolickiego, bp Maksymilian Rode oraz bp Tadeusz Majewski, obydwaj z Kościoła Polskokatolickiego. Ówcześnie urząd proboszcza tej parafii piastował ks. Jerzy Białas.

</doc>
<doc id="2065259" url="https://pl.wikipedia.org/wiki?curid=2065259" title="Jezioro Świtaź">
Jezioro Świtaź



</doc>
<doc id="2065261" url="https://pl.wikipedia.org/wiki?curid=2065261" title="Henryk Wincenty Zimoń">
Henryk Wincenty Zimoń



</doc>
<doc id="2065272" url="https://pl.wikipedia.org/wiki?curid=2065272" title="Plastusiowy pamiętnik (serial telewizyjny)">
Plastusiowy pamiętnik (serial telewizyjny)

Plastusiowy pamiętnik – polski serial animowany wyprodukowany w 1980 roku na podstawie książki o tej samej nazwie napisanej przez Marię Kownacką. Scenariusz i reżyseria - Zofia Ołdak.
Serial opowiada o Plastusiu – ludziku z plasteliny – ulepionym przez pierwszoklasistkę Tosię (Magda Dembińska), który przeżywa niezwykłe przygody.

</doc>
<doc id="2065275" url="https://pl.wikipedia.org/wiki?curid=2065275" title="Orkiestra Rozrywkowa Polskiego Radia i Telewizji w Łodzi">
Orkiestra Rozrywkowa Polskiego Radia i Telewizji w Łodzi

Orkiestra Rozrywkowa Polskiego Radia i Telewizji w Łodzi (początkowo Orkiestra Łódzkiej Rozgłośni Polskiego Radia) – orkiestra działająca w latach 1950–1991 przy Polskim Radiu Łódź. Występowała w Polsce i za granicą, nagrała 50 płyt i muzykę do ponad 20 filmów. Od 1952 do 1991 kierownikiem artystycznym Orkiestry, jej dyrygentem oraz kompozytorem setek wykonywanych przez nią utworów, był Henryk Debich.
Częstymi gośćmi w studiu Orkiestry byli Zygmunt Gzella, Marek Sart, Ryszard Damrosz, Edward Czerny, Witold Krzemiński, Henryk Czyż, Stefan Rachoń, Miloš Machek, Jerzy Hudeč i Jan Fryda, Vilmoc Koermendi (Węgry), Werner Krumbein (NRD), Marin Hoffmann (NRD), Jurij Silantiew (ZSRR) i Rafael Somavilla (Kuba).
Historia.
W 1949 roku Henryk Debich i Mieczysław Drobner zorganizowali przy Rozgłośni Polskiego Radia w Łodzi zespół wokalno-instrumentalny. Chcieli zorganizować koncert, który przekonałby kierownictwo Polskiego Radia, że łódzka rozgłośnia potrzebuje własnej, stałej orkiestry radiowej. Przygotowaniem 16-osobowego chóru i aranżacjami dla niego zajął się Tadeusz Dobrzyński, a 18-osobową orkiestrą zaopiekował się Henryk Debich.
Pierwszy koncert odbył się w końcu września lub na początku października 1949 roku w hali fabrycznej Zakładów im. J. Strzelczyka. Dyrygentami byli Henryk Debich i Aleksander Tarski.
1 stycznia 1950, po kilku miesiącach działalności, zespół ten stał się etatową Orkiestrą Rozrywkową Łódzkiej Rozgłośni Polskiego Radia. Oficjalnym dyrektorem mianowano Aleksandra Tarskiego.
W 1952 roku, po wyjeździe Aleksandra Tarskiego do Opery Warszawskiej, kierownictwo artystyczne Orkiestry objął Henryk Debich.
1 lipca 1954 na wniosek Towarzystwa Przyjaciół Opery Łódzkiej, uchwałą Prezydium Rady Narodowej utworzono Operę Łódzką (23 sierpnia 1966 zmieniła nazwę na Teatr Wielki w Łodzi). Na jej rzecz oddano radiowy chór, w zamian poszerzając zespół orkiestrowy do 42 osób.
22–24 sierpnia 1967 Orkiestra po raz pierwszy towarzyszyła solistom na Międzynarodowym Festiwalu Piosenki w Sopocie.
13 lipca 1974 jury Festiwalu Piosenki Żołnierskiej w Kołobrzegu nagrodziło Orkiestrę Rozrywkową Polskiego Radia i Telewizji w Łodzi „Złotym Pierścieniem” za osiągnięcia artystyczne. Orkiestra do tamtej pory nagrała 10 tys. utworów, przygotowała 4 tys. koncertów na antenę ogólnopolską, 2 tys. na antenę lokalną, uczestniczyła wielokrotnie w festiwalach w Sopocie, Kołobrzegu i Zielonej Górze.
Orkiestra Rozrywkowa Polskiego Radia i Telewizji w Łodzi znana była również za sprawą telewizyjnego programu rozrywkowego Dobry wieczór, tu Łódź, realizowanego w Teatrze Wielkim w Łodzi.
W 1991 roku Orkiestra została rozwiązana.
Orkiestra Henryka Łódzkiego.
Pierwszą płytą nagraną przez Orkiestrę pod kierunkiem Henryka Debicha, była "Orkiestra Henryka Łódzkiego" wydana nakładem wytwórni płytowej Muza. Debich nie zgodził się na firmowanie płyty swoim nazwiskiem ani nazwą Rozgłośni Polskiego Radia w Łodzi. 30-minutowy album zawierał walce Straussa, Karla Millöckera i Émile Waldteufela. Został nagrany a vista w ciągu trzech dni i trzech nocy w wynajętej sali filharmonii, bez wcześniej przygotowanych aranżacji.

</doc>
<doc id="2065276" url="https://pl.wikipedia.org/wiki?curid=2065276" title="Orkiestra Łódzkiej Rozgłośni Polskiego Radia">
Orkiestra Łódzkiej Rozgłośni Polskiego Radia



</doc>
<doc id="2065277" url="https://pl.wikipedia.org/wiki?curid=2065277" title="Orkiestra Polskiego Radia w Łodzi">
Orkiestra Polskiego Radia w Łodzi



</doc>
<doc id="2065278" url="https://pl.wikipedia.org/wiki?curid=2065278" title="Groń (Beskid Sądecki)">
Groń (Beskid Sądecki)

Groń (822 m) – szczyt w Beskidzie Sądeckim. Znajduje się w Paśmie Jaworzyny w bocznym grzbiecie opadającym na południe od głównej grani tego pasma do Popradu. W grzbiecie tym, oddzielającym dolinę potoku Jaworzyna od doliny Łomniczanki i jej dopływu Mała Łomnicka, kolejno od południa znajdują się: Kicarz (704 m), Granica (714 m), Groń (822 m). 
Groń jest to mało wybitny garb w grzbiecie. Wznosi się nad miejscowościami Kokuszka i Łomnica-Zdrój. Stoki wschodnie są zalesione, grzbiet i stoki zachodnie są częściowo bezleśne. Nazwa groń jest często spotykana w Karpatach. Jest pochodzenia wołoskiego, w gwarze podhalańskiej oznacza "wyniosły brzeg rzeki lub potoku". Przez szczyt prowadzi szlak turystyki pieszej, grzbietem poniżej szczytu szlak rowerowy.

</doc>
<doc id="2065281" url="https://pl.wikipedia.org/wiki?curid=2065281" title="Orkiestra Polskiego Radia i Telewizji w Łodzi">
Orkiestra Polskiego Radia i Telewizji w Łodzi



</doc>
<doc id="2065282" url="https://pl.wikipedia.org/wiki?curid=2065282" title="Orkiestra Polskiego Radia i Telewizji">
Orkiestra Polskiego Radia i Telewizji



</doc>
<doc id="2065284" url="https://pl.wikipedia.org/wiki?curid=2065284" title="Orkiestra Polskiego Radia">
Orkiestra Polskiego Radia



</doc>
<doc id="2065302" url="https://pl.wikipedia.org/wiki?curid=2065302" title="Kurier carski (film 1956)">
Kurier carski (film 1956)

Kurier carski – film przygodowy z 1956 roku zrealizowany według powieści "Michał Strogow" Juliusza Verne’a.

</doc>
<doc id="2065303" url="https://pl.wikipedia.org/wiki?curid=2065303" title="W 80 dni dookoła świata">
W 80 dni dookoła świata



</doc>
<doc id="2065304" url="https://pl.wikipedia.org/wiki?curid=2065304" title="Most w Świerkocinie">
Most w Świerkocinie

Most w Świerkocinie – most drogowy przez rzekę Wartę w Świerkocinie w ciągu drogi wojewódzkiej nr 131 w województwie lubuskim, w powiecie gorzowskim.
Jest to most stalowy, łukowy o konstrukcji łuku Langera wybudowany w 1964 r. Most powstał w miejscu poniemieckiego stalowo-drewnianego mostu zbudowanego w 1929 przez niemieckiego inżyniera Karla Bernharda.
Stary most (1929-1945).
Pierwszy most drogowy nad Wartą koło Świerkocina (niem. Fichtwerder) został zaprojektowany przez dr inż. Karla Bernharda i oddany do użytkowania w grudniu 1929 roku. Most składał się z dwóch części - nurtowej o stalowej ciągłej konstrukcji trzech przęseł i zalewowej o 21 przęsłach konstrukcji żelbetowej. Pomiędzy nimi usypana została krótka grobla umożliwiająca zmianę kierunku osi jezdni - ze względu na warunki lokalne układ przeprawy został zaprojektowany jako załamany w planie.
Całkowita długość części nurtowej wynosiła 140 m, na co składało się jedno najdłuższe przęsło środkowe o rozpiętości 90 m i dwa przęsła boczne po 25 m. Dźwigary główne przęsła środkowego wykonano jako kratownicowe łuki o wyniosłości ok. 10,5 m, zaś w przęsłach zastosowano pełnościenne blachownice. 
W części zalewowej wykonano ciągłą żelbetową konstrukcję płytowo-belkową typu Gerbera. Zastosowano tu 19 przęseł o naprzemiennie zmiennych rozpiętościach 23,8 m i 25,0 m oraz dwa przęsła skrajne o rozpiętościach 20,0 m i 21,0 m. 
Budowa mostu trwała 13 miesięcy, prace w części nurtowej przeprowadziła firma Christoph&amp;Unmack AG z Niesky, zaś w części zalewowej prace wykonywała firma Windschield&amp;Langelott AG z Berlina. 
Most eksploatowany był do stycznia 1945 roku; wtedy zostały wysadzony przez wycofujące się wojska niemieckie.

</doc>
<doc id="2065306" url="https://pl.wikipedia.org/wiki?curid=2065306" title="Kościół Trzech Króli">
Kościół Trzech Króli



</doc>
<doc id="2065307" url="https://pl.wikipedia.org/wiki?curid=2065307" title="Falęcin (powiat piski)">
Falęcin (powiat piski)

Falęcin – uroczysko, dawna miejscowość mazurska położona w województwie warmińsko-mazurskim, w powiecie piskim, w gminie Biała Piska.
Powstała w ramach kolonizacji Wielkiej Puszczy w komturstwie piskim. Wcześniej był to obszar Galindii.
Wieś ziemiańska, dobra służebne w posiadaniu drobnego rycerstwa (tak zwani wolni, ziemianie w języku staropolskim), z obowiązkiem służby rycerskiej (zbrojnej).
W wieku XV i XVI wieś zapisywana pod nazwami: "Fallenczien, Valentzin" i należała do parafii w Piszu.
Dobra Falęcin wymieniane były po raz pierwszy w dokumencie nadania ziemi w Pogorzeli Małej (1484 r.). Dokument lokacyjny dla Falęcina nie zachował się. Kolejna wzmianka o Falęcinie pojawia się w 1515 r., kiedy to prokurator piski Jerzy von Kolbitz sprzedał braciom Maciejowi i Janowi ze wsi Szkody „tyle łanów ile da się wymierzyć”. Było to 8 łanów bez obowiązku służby zbrojnej.
W latach 1975–1998 Falęcin położony był w województwie suwalskim.

</doc>
<doc id="2065309" url="https://pl.wikipedia.org/wiki?curid=2065309" title="Przyrośl">
Przyrośl

Przerośl - uroczysko, dawna miejscowość w Polsce położona w województwie warmińsko-mazurskim, w powiecie piskim, w gminie Pisz.
Dawna wieś – osada służebna, dobra wolnych (wcześniej jako "Przerośl" – „zu Przerosla”). Osada powstała w ramach kolonizacji Wielkiej Puszczy w komturstwie piskim. Wcześniej był to obszar Galindii.
Wieś ziemiańska, dobra służebne w posiadaniu drobnego rycerstwa (tak zwani wolni, ziemianie w języku staropolskim), z obowiązkiem służby rycerskiej (zbrojnej).
Osada lokowana w 1562 r., kiedy to książę Albrecht nadał Abrahamowi Lautterschkowi, jeden łan niejakiemu Wojtkowi Przyrośli (ale tylko na czas jego życia). Nazwa okolicy i pierwotna nazwa osady "Przyrośl" najprawdopodobniej wzięła się od pierwszego właściciela. Dobra Wojtka znajdowały się po drugiej stronie jeziora w stosunku do osady Sowiróg i znajdowały się przy książęcej budzie myśliwskiej zwanej "Przyrośl". W 1579 r. dokumenty odnotowywały tylko budę myśliwską w "Przyrośli" (dawny majątek Wojtka już nie istniał). Osada należała parafii w Piszu.
W serwisie www.meyersgaz.org jako "Przyroscheln", na mapie z początku XX w., zaznaczono kilkanaście budynków, populacja 137 osób.
Na zdjęciach satelitarnych z początku XXI w. w miejscu wsi jest las.

</doc>
<doc id="2065310" url="https://pl.wikipedia.org/wiki?curid=2065310" title="Jan Lenga">
Jan Lenga



</doc>
<doc id="2065313" url="https://pl.wikipedia.org/wiki?curid=2065313" title="Koszmarny Karolek i złowrodzy wrogowie">
Koszmarny Karolek i złowrodzy wrogowie



</doc>
<doc id="2065315" url="https://pl.wikipedia.org/wiki?curid=2065315" title="Javier Fernández (łyżwiarz figurowy)">
Javier Fernández (łyżwiarz figurowy)

Javier „Javi” Fernández López (ur. 15 kwietnia 1991 w Madrycie) – hiszpański łyżwiarz figurowy startujący w konkurencji solistów. Brązowy medalista olimpijski z Pjongczangu (2018) i trzykrotny uczestnik igrzysk olimpijskich (2010, 2014, 2018), dwukrotny mistrz świata (2015, 2016), 7-krotny mistrz Europy (2013–2019), medalista finału Grand Prix oraz 8-krotny mistrz Hiszpanii (2010, 2012–2018). Zakończył karierę amatorską 26 stycznia 2019 roku.
W 2014 roku był chorążym reprezentacji Hiszpanii na zimowych igrzyskach olimpijskich w Soczi.
W 2018 roku został pierwszym hiszpańskim łyżwiarzem figurowym, który zdobył medal zimowych igrzysk olimpijskich.
Życiorys.
Początki.
Urodził się w rodzinie Eriquety i Antonio Fernández, oficera marynarki i mechanika. Ma starszą siostrę Laurę (ur. 1988), która uprawiała łyżwiarstwo figurowe oraz występowała na mistrzostwach Europy i świata, a następnie została pielęgniarką.
Rodzice zabrali Laurę i Javiera na lodowisko Diamond w Aluche, gdy Laura miała 2,5 roku, zaś Javier był niemowlakiem. Sami chętnie chodzili na lodowisko jeszcze w czasach narzeczeńskich i chcieli, aby ich dzieci również nauczyły się jeździć na łyżwach. Fernández rozpoczął naukę łyżwiarstwa w wieku sześciu lat, gdy zobaczył jak jeździ jego siostra Laura. Długo wahał się między wyborem dyscypliny, którą chce trenować, rozważając jeszcze tenis ziemny i piłkę nożną. Jednak po pół roku od wstąpienia Laury do szkoły łyżwiarskiej Majadahonda SC dołączył do niej. Rodzeństwo przeniosło się do miasta Jaca z matką, zaś ojciec został w stolicy. Jednak Javier nie robił tam wystarczających postępów w łyżwiarstwie i był wyśmiewany przez rówieśników, którzy uważali, że „łyżwiarstwo figurowe jest sportem dla gejów”. Javier wylądował swój pierwszy potrójny skok łyżwiarski – potrójnego salchowa mając 12 lat, zaś do 16 roku życia wylądował czysto pierwszego potrójnego axla.
Kariera sportowa.
2005–2008 Pierwsze starty międzynarodowe.
Fernández rozpoczął karierę juniorską w sezonie 2005/2006, gdy zdobył tytuł wicemistrza Hiszpanii juniorów. Rok później został mistrzem Hiszpanii juniorów i zajął czwarte miejsce na Zimowym Olimpijskim Festiwalu Młodzieży Europy 2007 w hiszpańskim mieście Jaca. Ponadto zadebiutował 28. miejscem na mistrzostwach Europy 2007 w Warszawie oraz 35. miejscem na mistrzostwach świata 2007. W kolejnym sezonie zajmował 13. miejsce na mistrzostwach świata juniorów 2008 oraz poprawiał swoje rezultaty na mistrzostwach Europy (17. miejsce) i świata (30. miejsce). 
2008–2011 Debiut olimpijski i treningi u Morozowa.
W 2008 roku Fernández pojechał na letni obóz treningowy do Andory, gdzie jego talent łyżwiarski został dostrzeżony przez rosyjskiego trenera Nikołaja Morozowa, który w 2006 roku doprowadził Shizukę Arakawę do mistrzostwa olimpijskiego. Morozow zaproponował Fernándezowi miejsce w jego grupie szkoleniowej w Stanach Zjednoczonych bez pobierania opłat za treningi. 17-letni Javier przyjął ofertę Morozowa bez konsultacji z rodzicami. Pomimo darmowych treningów inne koszty związane z karierą sportową i życiem w Stanach Zjednoczonych wynosiły od 2 do 3 tysięcy dolarów amerykańskich miesięcznie, zaś Javier nie otrzymał w tym zakresie żadnego wsparcia finansowego od Hiszpańskiej Federacji Łyżwiarskiej. W celu zapewnienia synowi możliwość dalszych treningów, jego rodzice wykorzystali oszczędności, które pierwotnie miały służyć na remont ich mieszkania. Ponadto, aby móc finansować karierę sportową syna podjęli również dodatkowe prace – ojciec zaczął naprawiać helikoptery, a matka zatrudniła się na poczcie. Latem 2009 roku Javier wyjechał do Hackensack w stanie New Jersey i zamieszkał z trenerem Mikelem Garcíą, który pomagał mu z nauką języka angielskiego, gotowaniem i odnalezieniem się w nowym otoczeniu.
W sezonie 2008/2009 Javier zdobył drugi tytuł mistrza Hiszpanii juniorów i poprawił swoje rezultaty na zawodach międzynarodowych. Na mistrzostwach Europy zajął 11. lokatę, zaś na mistrzostwach świata był 19., co pozwoliło na zdobycie kwalifikacji olimpijskiej w konkurencji solistów dla Hiszpanii – po raz pierwszy od 1956 roku. 
W sezonie olimpijskim 2009/2010 zadebiutował w zawodach z cyklu Grand Prix, Trophée Éric Bompard 2009, gdzie zajął 11. miejsce oraz wywalczył pierwszy tytuł mistrza Hiszpanii seniorów. Następnie po raz pierwszy zajął miejsce w pierwszej dziesiątce mistrzostw Europy (8. miejsce). Jego debiut olimpijski był pierwszym występem hiszpańskiego solisty na igrzyskach olimpijskich od 54 lat, od startu Dario Villalby. Na igrzyskach olimpijskich 2010 w Vancouver Fernández zajął finalnie 14. miejsce, zaś jego program dowolny został sklasyfikowany na 10. miejscu. Sezon zakończył 12. miejscem na mistrzostwach świata.
W kolejnym sezonie nie udało mu się obronić tytułu krajowego. Przegrał z Javierem Rayą i zdobył srebrny medal, ale pomimo tego pojechał na mistrzostwa Europy 2011 (9. miejsce), gdyż jego wysoka lokata na poprzednich mistrzostwach zapewniła Hiszpanii możliwość wystawienia dwóch solistów. Na mistrzostwach świata poprawił wynik z poprzedniego sezonu, zajmując 9. miejsce.
2011–2014 Przenosiny do Orsera i początek dominacji w Europie.
W sezonie 2010/2011 trener Morozow przenosił swoją bazę treningową kilkakrotnie, przez co Fernández i reszta jego uczniów przez 18 miesięcy dzieliła cykl treningowy między Moskwę i Dyneburg na Łotwie, mieszkając w hotelach. Ponadto w późniejszych wywiadach Javier przyznał, że odczuwał faworyzowanie przez Morozowa Florenta Amodio, który dołączył przed sezonem do ich grupy szkoleniowej, a w 2011 roku został mistrzem Europy, podczas gdy Javier zajął jedynie 9. lokatę. Z tego powodu w lecie 2011 roku hiszpańska federacja zaaranżowała próbne treningi Fernándeza w Cricket Club w Kanadzie. Javier od początku był pewien, że chce się tam przenieść, ale innego zdania byli kanadyjscy trenerzy. Uważali go za wielki talent, ale widzieli, że Javier ma leniwe podejście do treningów. Ostatecznie postanowili dać mu szansę i Javier rozpoczął treningi u Briana Orsera w Toronto.
Od kolejnego sezonu, 2011/2012, Javier nieprzerwanie zdobywał 7 tytułów mistrza Hiszpanii z rzędu, zaś zmiany w podejściu do treningów sprawiły, że po raz pierwszy stanął na podium zawodów z cyklu Grand Prix, zdobywając srebrne medale na Skate Canada International 2011 i Rostelecom Cup 2011. Stając na podium w Kanadzie, został pierwszym hiszpańskim medalistą zawodów z tego cyklu. Wysokie miejsca w tych zawodach zapewniły mu także pierwszą kwalifikację do finału Grand Prix, również jako pierwszemu Hiszpanowi w historii. Podczas finału w kanadyjskim Quebecu zdobył brązowy medal, przegrywając z Kanadyjczykiem Patrickiem Chanem i Japończykiem Daisuke Takahashim ustanawiając przy tym rekordy życiowe i skacząc czysto aż dwa poczwórne skoki. Javier był jednym z pretendentów do tytułu na mistrzostwach Europy 2012 w Sheffield. Jednakże ze względu na ból uda oraz szyi, po programie krótkim zajmował dopiero czwarte miejsce. Ostatecznie zakończył zawody na 6. miejscu, głównie z powodu problemów z wylądowaniem potrójnych axli i potknięciach przy innych skokach. Na mistrzostwach świata Fernández poprawił swoje miejsce z poprzedniego roku i zajął 9. miejsce.
Sezon 2012/2013 był początkiem pasma sukcesów w karierze Fernándeza. W trakcie przerwy między sezonami pracował z Orserem na obozach letnich oraz ulepszał swoje umiejętności łyżwiarskie, pracując między innymi nad piruetami, potrójnym axlem oraz kombinacją potrójnych skoków ("triple-triple"). W międzyczasie do klubu w Toronto dołączył Japończyk Yuzuru Hanyū, który w poprzednim sezonie zdobył brąz na mistrzostwach świata i miał być konkurencją dla Fernándeza w kolejnych sezonach. Po rozpoczęciu sezonu od brązowego medalu Finlandia Trophy 2012 Fernández po raz pierwszy zwyciężył w zawodach z cyklu Grand Prix, Skate Canada International 2012 pokonując faworyta gospodarzy Patricka Chana, a następnie zajął czwarte miejsce na NHK Trophy 2012. W finale Grand Prix w Soczi zajął czwarte miejsce, przegrywając brązowy medal z Chanem o niespełna 0,04 pkt, pomimo tego, że w programie dowolnym wykonał trzy skoki poczwórne, stając się drugim Europejczykiem w historii, który tego dokonał (pierwszym był Brian Joubert). Po przybyciu Fernándeza na mistrzostwa Europy 2013 do Zagrzebia okazało się, że jego łyżwy zagubiły się na lotnisku przez co nie mógł trenować. Łyżwy odzyskał dopiero dzień przed zawodami, ale nie przeszkodziło mu to w zostaniu pierwszym hiszpańskim mistrzem Europy, pokonując przy tym Francuza Florenta Amodio i Czecha Michala Březinę. Na kończących sezon mistrzostwach świata w kanadyjskim London zdobył brązowy medal za Kanadyjczykiem Patrickiem Chanem i Kazachem Dienisem Tienem, choć po programie krótkim zajmował miejsce siódme, zaś jego program dowolny był czwarty w klasyfikacji.
Sezon olimpijski 2013/2014 rozpoczął od brązowego medalu na Rostelecom Cup 2013 i piątego miejsca na NHK Trophy 2013, przez co nie awansował do finału cyklu. Z kolei na mistrzostwach Europy w Budapeszcie obronił tytuł, zdobywając drugi złoty medal z rzędu. Na Zimowych Igrzyskach Olimpijskich 2014 w Soczi był chorążym reprezentacji Hiszpanii podczas ceremonii otwarcia igrzysk. Tuż przed igrzyskami media obiegły słowa Fernándeza: „lepiej, żeby homoseksualiści trochę mniej się z tym obnosili na igrzyskach” opublikowane przez gazetę "El Mundo" w których odniósł się do braku tolerancji dla homoseksualistów w Rosji. Jego słowa zostały pozbawione kontekstu w przekazie medialnym, przez co został oskarżony o homofobię. Fernández odniósł się do oskarżeń, przepraszając wszystkich kogo te słowa mogły urazić i dodał, że zostały wycięte z kontekstu, a docelowo chodziło mu o „szacunek praw kraju, który się odwiedza” a nie dyskryminację orientacji seksualnej. W zawodach olimpijskich zajmował trzecie miejsce po programie krótkim. W programie dowolnym wykonał poczwórnego toeloopa oraz poczwórnego salchowa w kombinacji, jednak przy kolejnym podejściu do poczwórnego salchowa wykonał tylko trzy obroty, zaś jako ostatni skok w programie ponownie wykonał tylko potrójnego salchowa. Tym samym w swoim programie dowolnym Fernández złamała zasadę Zayaka, przez co sędziowie, z powodu powtórzenia elementu nie przyznali mu za niego punktów. Ostatecznie Fernández zajął czwarte miejsce, tracąc do zajmującego trzecie miejsce Dienisa Tiena jedynie 1,18 pkt. Sezon zakończył wywalczeniem brązowego medalu mistrzostw świata w Saitamie, plasując się za Japończykami, Yuzuru Hanyū i Tatsukim Machidą.
2014–2017 Kolejne tytuły mistrza świata i Europy.
W sezonie 2014/2015 zdobywał medale we wszystkich zawodach, w których brał udział. Sezon Grand Prix rozpoczął od srebrnego medalu Skate Canada International 2014, a następnie zwyciężył w Rostelecom Cup 2014. W finale Grand Prix rozgrywanym w Barcelonie zdobył srebrny medal, przegrywając z Hanyū. Następnie w Sztokholmie wywalczył trzeci tytuł mistrza Europy z przewagą 26,81 pkt nad Rosjaninem Maksimem Kowtunem. Podczas mistrzostw świata 2015 w Szanghaju zdobył pierwszy tytuł mistrza świata i został jednocześnie pierwszym hiszpańskim mistrzem świata w łyżwiarstwie figurowym, wygrywając z Hanyū i Tienem. 
W kolejnym sezonie zwyciężył w obu zawodach z cyklu Grand Prix: Cup of China 2015 i Rostelecom Cup 2015. Podczas finału cyklu Grand Prix, po raz drugi z rzędu zdobył srebrny medal, również przegrywając z Hanyū. Następnie wywalczył czwarty tytuł mistrza Europy. Na mistrzostwach świata zajmował drugie miejsce po programie krótkim ze stratą 12,04 pkt do Hanyū, co było ówcześnie największą przewagą solisty po programie krótkim w historii systemu oceniania Code of Points. W programie dowolnym Japończyk otrzymał ujemne GOE aż w czterech elementach, co dało Javierowi szansę na odrobienie strat. Javier pobił swój rekord życiowy w programie dowolnym 216,41 pkt, co dało mu notę łączną 314,93 pkt i przewagę 19,76 pkt nad srebrnym medalistą, Yuzuru Hanyū. W trakcie mistrzostw Javier borykał się z kontuzją pięty nogi na której lądował skoki. W dniu pomiędzy programem krótkim i dowolnym odczuwał ostry ból przy zgięciu nogi. Następnego dnia zrobiono mu USG stopy i otrzymał środki przeciwzapalne. Program dowolny wykonał ze specjalną wkładką ochronną na piętę umieszczoną w bucie, która zmniejszyła ból.
Sezon 2016/2017 rozpoczął od zwycięstwa w zawodach z cyklu Grand Prix, Rostelecom Cup 2016 i Trophée de France 2016. Zakwalifikował się do finału Grand Prix, ale po wykonaniu kombinacji poczwórny toe loop-potrójny toe loop miał problemy z wylądowaniem poczwórnego salchowa i upadł przy drugim potrójnym axlu. Zawody zakończył na czwartym miejscu, co było jego pierwszym występem na zawodach poniżej podium od igrzysk w 2014 roku. Na mistrzostwach Europy w Ostrawie zdobył piąty tytuł z rzędu, pokonując Rosjanina Maksima Kowtuna o 28,04 pkt. Został tym samym trzecim solistą w historii, który zdobył pięć tytułów mistrza Europy z rzędu po Ondreju Nepeli (1969–1973) i Karlu Schäferze, który wygrywał ośmiokrotnie (1929–1936). Mistrzostwa świata 2017 rozpoczął od bezbłędnego programu krótkiego, za który otrzymał 109,05 pkt. Po tej części zawodów miał ponad czteropunktową przewagę nad drugim Shōmą Uno. W programie dowolnym upadł po drugim poczwórnym salchowie, powtórzył potrójnego flipa i upadł po potrójnym toeloopie. Za program dowolny uzyskał 192,14 pkt co po tej części zawodów było szóstym wynikiem. Ostatecznie zajął miejsce czwarte, tracąc do podium 2,39 pkt.
2017–2019 Medal olimpijski i zakończenie kariery.
Sezon olimpijski 2017/2018 rozpoczął od debiutu w zawodach z cyklu Challenger Series, zwyciężając Autumn Classic International 2017 z przewagą ponad 10 punktów nad drugim Yuzuru Hanyū. Następnie kontynuował starty w zawodach Grand Prix zajmując szóstą lokatę na Cup of China 2017. Po zawodach okazało się, że w trakcie zawodów Fernández borykał się z problemami żołądkowymi. Następnie wystąpił na Internationaux de France 2017, gdzie zdobył złoty medal, pokonując Japończyka Uno o 10,39 pkt. Tuż przed igrzyskami zdobył swój szósty tytuł mistrza Europy, zostając drugim najbardziej utytułowanym solistą w historii mistrzostw po Karlu Schäferze. Następnie Fernández po raz trzeci wystąpił na igrzyskach olimpijskich. W programie krótkim wykonał kombinację poczwórny toe loop-potrójny toe loop, wylądował poczwórnego salchowa, potrójnego axla, a wszystkim elementom technicznym został przyznany czwarty, najwyższy poziom. Ponadto otrzymał od sędziów aż dziewięć najwyższych not za komponenty i z wynikiem 107,58 pkt zajmował drugie miejsce w zawodach za Japończykiem Hanyū. W programie dowolnym wykonał poczwórnego toe loopa, poczwórnego salchowa w kombinacji, dwa potrójne axle i pięć innych potrójnych skoków otrzymując cztery perfekcyjne noty 10,0 za komponenty i 197,66 za ten segment. Ostatecznie z wynikiem 305,24 pkt zdobył brązowy medal olimpijski, ustępując na podium dwóm Japończykom, Yuzuru Hanyū i Shōmie Uno. Tym samym Fernández został pierwszym hiszpańskim łyżwiarzem, który wywalczył medal zimowych igrzysk olimpijskich. Podczas pokazu mistrzów kończącego łyżwiarskie zawody olimpijskie wykonał program "Aerobic Class". Zrezygnował z udziału w kończących sezon mistrzostwach świata. Tuż po zdobyciu medalu olimpijskiego pierwszą osobą, której powiedział o swoim planie zakończenia kariery był jego wieloletni przyjaciel Yuzuru Hanyū. Przekazał mu wtedy informację, że igrzyska były ich ostatnimi wspólnymi zawodami.
Po igrzyskach skupił się na promowaniu łyżwiarstwa figurowego w rodzinnej Hiszpanii i występach w rewii "Revolution On Ice". Pod koniec 2018 roku Fernández potwierdził, że planuje zakończenie kariery podczas mistrzostw Europy 2019, które miały się odbyć pod koniec stycznia w Mińsku. Na początku stycznia 2019 roku Fernández powrócił do Toronto, aby przygotować się do ostatnich zawodów w karierze. Pierwotnie chciał wykonać nowy program krótki, ale ostatecznie zdecydował się na program "Malagueña" z sezonów 2015–2017, zaś jako program dowolny wybrał "Man of La Mancha" z poprzedniego sezonu. Wybierając programy z nawiązaniem do ojczystej kultury, chciał złożyć hołd swojemu państwu i podziękować kibicom. Podczas programu krótkiego Fernández niepewnie wylądował potrójnego axla, dodatkowo sędziowie uznali jego poczwórnego salchowa za niedokręconego. Tym samym po programie krótkim zajmował trzecie miejsce z wynikiem 91,84 pkt i stratą 8,65 pkt do liderującego Rosjanina Michaiła Kolady. W programie dowolnym wylądował dwa poczwórne skoki, dwa potrójne axle i trzy inne potrójne skoki, choć potrójnego flipa wykonał w drugim podejściu. Ponadto otrzymał najwyższe noty za komponenty. Ostatecznie uzyskał 271,59 pkt, co pozwoliło mu na wywalczenie, w swoim ostatnim występie w karierze, siódmego tytułu mistrza Europy z rzędu.

</doc>
<doc id="2065316" url="https://pl.wikipedia.org/wiki?curid=2065316" title="Javier Fernández">
Javier Fernández



</doc>
<doc id="2065319" url="https://pl.wikipedia.org/wiki?curid=2065319" title="Sonia Lafuente">
Sonia Lafuente

Sonia Lafuente Martínez (ur. 7 grudnia 1991 w Las Palmas de Gran Canaria) – hiszpańska łyżwiarka figurowa, startująca w konkurencji solistek. Uczestniczka igrzysk olimpijskich (2010), medalistka zawodów międzynarodowych oraz 6-krotna mistrzyni Hiszpanii (2010, 2012–2016).

</doc>
<doc id="2065320" url="https://pl.wikipedia.org/wiki?curid=2065320" title="Sonia Lafuente Martínez">
Sonia Lafuente Martínez



</doc>
<doc id="2065323" url="https://pl.wikipedia.org/wiki?curid=2065323" title="Medal Wojenny (Imperium Osmańskie)">
Medal Wojenny (Imperium Osmańskie)

Medal Wojenny (tur. Harp Madalyası) – jednoklasowe odznaczenie wojenne Imperium Osmańskiego. W literaturze angielskojęzycznej bardziej znany jako Gwiazda Gallipoli (ang. Gallipoli Star), gdyż najwięcej nadań otrzymali uczestnicy Bitwy o Gallipoli; zaś w literaturze niemieckojęzycznej, jako Żelazny Półksiężyc (niem. Eiserner Halbmond), gdyż był odpowiednikiem pruskiego Krzyża Żelaznego II Klasy. Początkowo w polskich publikacjach wojskowych określany jako Medal Żelaznego Półksiężyca.
Medal został ustanowiony 1 marca 1915 przez sułtana Mehmeda V jako nagroda za czyny męstwa i odwagi wykazane na polu bitwy. Był nadawany zarówno obywatelom osmańskim, jak i żołnierzom państw centralnych walczącym na bliskowschodnim teatrze I wojny światowej. Medal został zniesiony w 1923 roku, w związku z likwidacją imperium i powstaniem Republiki Turcji.
Insygnia.
Odznaczenie składało się z oznaki, wstążki i okuć.
Oznaką medalu była pięcioramienna gwiazda (68 × 53 mm) wykonana z miedzioniklu emaliowanego na czerwono. Końcówki ramion gwiazdy zakończone były kulkami, dodatkowo srebrzone, lub złocone. Pośrodku gwiazdy znajdowała się srebrzona (lub złocona) tugra sułtana Mehmeda V, pod nią data 1333 (AH; czyli 1915 AD). Tugrę i datę otaczał srebrzony (lub złocony) półksiężyc barkiem w dół. Rewers medalu był gładki, bez emalii z przymocowaną agrafą.
Wstążka: czerwona o szerokości 44 mm, z dwoma białymi paskami o szerokości 5 mm oddalonymi o 2,5 mm od krawędzi.Medal ze wstążką o odwróconych kolorach (białą z czerwonymi paskami) nadawano osobom, które nie uczestniczyły bezpośrednio w walkach, ale zasłużyły się dla wysiłku wojennego jako urzędnicy, lub ratując życie (np. lekarze, pielęgniarki).
Na wstążkę mogły być nakładane metalowe okucia w kształcie równoległoboku (56 × 7 mm) pochylonego w prawo, barwy białej z nazwą kampanii (za którą zostały nadane) w kolorze czerwonym, napisaną alfabetem osmańskim:
Noszenie.
Oznakę medalu noszono poniżej prawej kieszeni munduru (żołnierze niemieccy nosili ją na lewej – analogicznie do pruskiego Krzyża Żelaznego I Klasy), ale w ten sposób zakładano ją tylko okazjonalnie. Na co dzień noszono jedynie wstążkę orderową, przeplecioną przez drugą (od góry) dziurkę od guzika munduru (analogicznie do pruskiego Krzyża Żelaznego II Klasy). Z reguły nie noszono okuć za kampanie.
Nie praktykowano również noszenia całych insygniów medalu (oznaki, wstążki i okuć), choć było to możliwe po przepleceniu wstążki przez agrafę oznaki.

</doc>
<doc id="2065325" url="https://pl.wikipedia.org/wiki?curid=2065325" title="Gwiazda Gallipoli">
Gwiazda Gallipoli



</doc>
<doc id="2065326" url="https://pl.wikipedia.org/wiki?curid=2065326" title="Żelazny Półksiężyc">
Żelazny Półksiężyc



</doc>
<doc id="2065329" url="https://pl.wikipedia.org/wiki?curid=2065329" title="Obrona Częstochowy">
Obrona Częstochowy

Obrona Częstochowy – polski, czarno-biały, niemy dramat historyczny z roku 1913 w reżyserii Edwarda Puchalskiego, oparty na powieści "Potop" Henryka Sienkiewicza. Film pozostał nieukończony. Nagrano tylko część zdjęć studyjnych. Do zdjęć plenerowych w Częstochowie nie doszło. Władze rosyjskie nie zgodziły się na udział w nich wojska. Nakręcone materiały wykorzystano w Rosji roku do realizacji filmu „Potop” z 1915 roku w reżyserii Piotra Czardynina z Iwanem Mozżuchinem w roli Kmicica.

</doc>
<doc id="2065332" url="https://pl.wikipedia.org/wiki?curid=2065332" title="Roman Dąbrowski (socjalista)">
Roman Dąbrowski (socjalista)

Roman Dąbrowski, ps. "Czarny", "Faja", "Stary" (ur. 8 sierpnia 1902 w Łomży, zm. 29 sierpnia 1959 w Warszawie) – działacz PPS, dowódca IV batalionu OW PPS im. Jarosława Dąbrowskiego na Żoliborzu. W trakcie powstania warszawskiego w dowództwie Zgrupowania „Żyrafa” AK.
Życiorys.
W 1915 ukończył szkołę miejską, a następnie uczył się zawodu tokarza. W okresie 1917–1919 był członkiem organizacji młodzieży robotniczej „Siła”. W 1920 zmobilizowany do wojska, gdzie służył do 1921. Od 1922 pracował jako tokarz w Warszawie. Był członkiem organizacji młodzieży socjalistycznej „Praca” przy dzielnicy powązkowskiej PPS. Był również członkiem sekcji młodzieżowej Związku Zawodowego Metalowców oraz uczestniczył w pracach sekcji samokształceniowej Klubu Proletariackiego przy ul. Wolskiej 44.
Od 1923 do 1925 odbył służbę wojskową w 21 pułku artylerii lekkiej w Grodnie. W trakcie służby wojskowej był dwukrotnie degradowany za agitację socjalistyczną. Po odejściu z wojska powrócił do Warszawy, gdzie pracował w warsztatach ślusarskich. W 1926 wraz z Henrykiem Jędrzejewskim na Powązkach zorganizował pierwszą „Robotniczą Gromadę Harcerską” będącą początkiem Czerwonego Harcerstwa TUR.
Pod koniec 1928 wstąpił do Polskiej Partii Socjalistycznej. Organizował i kierował milicją porządkową PPS w dzielnicy Powązki. Od 1928 do 1930 pracował jako kierowca a następnie palacz na statkach. W 1930 rozpoczął pracę jako instalator w Społecznym Przedsiębiorstwie Budowlanym na budowie Warszawskiej Spółdzielni Mieszkaniowej. W tym czasie działał w strukturach TUR na Żoliborzu. Od 1932 do 1939 był członkiem władz PPS w Dzielnicy Marymont-Żoliborz i komendantem „Akcji Socjalistycznej”, partyjnej milicji PPS.
We wrześniu 1939 brał udział w wojnie obronnej Polski. Był wzięty do niewoli pod Tomaszowem Mazowieckim, z której zbiegł w październiku.
22 października 1939 otrzymał rozkaz organizowania oddziałów wojskowych PPS-WRN na Żoliborzu. Od 1939 do 1944 był dowódcą organizatorem IV batalionu OW PPS im. Jarosława Dąbrowskiego, wchodzącego od 1942 w skład Żoliborskiego Obwodu Armii Krajowej. Uczestnik powstania warszawskiego. W trakcie powstania początkowo dowodził batalionem OW PPS, zaś od 5 sierpnia był zastępcą dowódcy Zgrupowania „Żyrafa” w stopniu podporucznika czasu wojny.
Po kapitulacji przebywał w obozie jenieckim Altengrabow Stalag XI A i w oflagu XC w Lubece, W połowie września 1945 powrócił do Warszawy. Pracował w SPB i Dyrekcji Budowy Osiedli Robotniczych, a następnie w WSM. Był członkiem „odrodzonej” PPS, a następnie PZPR. W okresie 1950-1957 kończył wieczorowe studia dla pracujących.
Odznaczony m.in. Krzyżem Srebrnym Orderu Virtuti Militari, Krzyżem Kawalerskim Orderu Odrodzenia Polski.
Został pochowany na Cmentarzu Komunalnym na Powązkach (kwatera A28-13-24).

</doc>
<doc id="2065335" url="https://pl.wikipedia.org/wiki?curid=2065335" title="Kamienica Pod św. Anną w Krakowie">
Kamienica Pod św. Anną w Krakowie

Kamienica Pod Św. Anną – zabytkowa kamienica znajdująca się w Krakowie przy Rynku Głównym 14. Jej nazwa wywodzi się od nieistniejącej już figury św. Anny, która zdobiła niegdyś fasadę budynku.
Historia.
Pierwsze pisemne wzmianki o kamienicy w miejscu kamienicy Pod Św. Anną pochodzą z 1373. Do dzisiaj z tego okresu zachowały się gotyckie piwnice, położone na głębokości 5 metrów. Renesansowy wystrój zawdzięcza ona przebudowie w XVI w. W tym okresie kamienica posiadała drewnianą kładkę, która łączyła ją z kamienicą Pod Złotą Głową. Przez następne stulecia znajdowała się w posiadaniu wielu właścicieli, pochodzących przeważnie z krakowskich rodzin kupieckich i rzemieślniczych (Delpacowie, Belli, Orłowscy).
Podczas pożaru miasta w 1850 roku kamienica została doszczętnie strawiona przez ogień. To po tym roku uzyskała obecne wnętrze i klatkę schodową ze zwieńczeniem ozdobionym freskami przedstawiającymi sceny z Chin. Również z tego okresu pochodzą freski i zdobienia ścian Sali Arkadowej na I piętrze.
Podczas ostatniej przebudowy, prowadzonej przez Adolfa Szyszko-Bohusza w 1938 roku, kamienica uzyskała znany dzisiaj wygląd fasady. Wnętrze zostało ostatni raz gruntownie odnowione w latach 1974 – 1978. 22 czerwca 1978 roku nazwa kamienicy została oficjalnie zmieniona na "Dom Polonii".
Do 2005 kamienica posiadała czynne przejścia na każdej kondygnacji do sąsiedniej Kamienicy Celestyńskiej (ul. Grodzka 1).
Pomieszczenia kamienicy.
Piwnice.
W podziemiach budynku, sięgających średniowiecza, obecnie mieści się galeria wystawowa Wspólnoty Polskiej, w której prezentowane są dzieła artystów polskiego pochodzenia z całego świata. Można je podziwiać nieodpłatnie.
Parter.
Na parterze znajdują się: restauracja – we frontowej części budynku i "Sala Na Zadzi" – od strony ogródka, który nie jest jednak użytkowany.Restauracja posiada wystrój wyglądem nawiązujący do lat międzywojennych. Cały barek wykonany jest z drewna; z lady wyrastają kolumny, podtrzymuyjące stylową antresolę.
"Sala Na Zadzi" (nazwa oryginalna) jest pomieszczeniem o przeznaczonym pod organizację imprez, szkoleń czy spotkań towarzyskich. Posiada drewniany sufit z bali dębowych i zdobiące górne części ścian polichromie. Na ścienie z widokiemn na ogród zachowały się renesansowe rzeźbione w pieskowcu ościeża.
I piętro.
Na I piętrze mieszczą się dwie sale o podobnym wykorzystaniu, co "Sala Na Zadzi". Pierwsza z nich, "Sala Arkadowa", znajduje się nad restauracją. Posiada bogate polichromie na całej powierzchni ścian. Przedstawiają one motywy roślinne, mitologiczne i zwierzęce. Na sali zachowały się oryginalne dwa piece kaflowe z XIX wieku. Przez środek biegnie arkada wsparta na jednej kolumnie; od niej powstała nazwa sali.Od strony ogrodu znajduje się "Sala Renesansowa" z podobnymi do "Sali Na Zadzi" ościeżami i oknami. Jest to największe pomieszczenie w budynku – posiada powierzchnię ok. 100m2. Jej wyposażenie stanowią dębowe krzesła ustawione kinowo oraz fortepian, na którym grywane są koncerty Chopinowskie organizowane przez "Wspólnotę Polską". Również w tej sali znajduje się dębowy sufit oraz zachował się piec kaflowy. Mogą odbywać się tutaj również wesela oraz szkolenia. Z sali można wyjść na drewniany balkon z widokiem na ogród.
II piętro.
II piętro mieści część biurową Domu Polonii. Znajdują się tu księgowość, administracja, pokoje dyrektora i prezesa oraz kuchnia z łazienką. W pomieszczeniach od strony frontu kamienicy znajdują się bogato zdobione, wykonane z gipsu, putta. Sale drugiego piętra nie posiadają drewnianych sufitów.
III piętro.
III Piętro to trzy pokoje hotelowe. Dwa z widokiem na Rynek, jedno (apartament) z widokiem na ogród. W apartamencie również znajdują się dębowe sufity, a także zabytkowe meble – kredens, stół, krzesła oraz zegar kurantowy.
Strych.
Powyżej III piętra znajdują się pomieszczenia gospodarcze – kotłownia, składy i magazyny. Wszystko wieńczy lekoospadzisty dach o pokryciu blaszanym.

</doc>
<doc id="2065337" url="https://pl.wikipedia.org/wiki?curid=2065337" title="Matka Boska Śnieżna">
Matka Boska Śnieżna

Matka Boska Śnieżna, Najświętsza Maryja Panna Śnieżna, Matka Boża Śnieżna (łac.) Salus Populi Romani (Ocalenie Ludu Rzymskiego) – wizerunek Marii Panny znajdujący się w bazylice Matki Bożej Większej ("Santa Maria Maggiore") w Rzymie, pierwszej w Europie i największej rzymskiej świątyni pod wezwaniem Matki Bożej.
Cudowny obraz.
Ten najczęściej kopiowany i najpopularniejszy wizerunek Najświętszej Maryi Panny pochodzi z XII wieku. Bizantyński w stylu obraz zdobią greckie litery. Obraz przedstawia Matkę Boską Śnieżną obejmującą prawą ręką dzieciątko Jezus, które trzyma na lewym przedramieniu. Widoczna dłoń ozdobiona jest pierścieniem, zaś na naszyjniku wisi duży krzyż. Dzieciątko trzyma w dłoni Ewangelię. Obraz, otoczony kultem jako cudowny, zdobią papieskie korony.
Geneza.
Zgodnie z przekazami w upalne lato 5 sierpnia 352 r. na rzymskie wzgórze Eskwilin spadł śnieg. Wydarzenie to miały poprzedzić objawienia, w których Najświętsza Maryja ukazała się patrycjuszowi Janowi, wieszcząc mu, iż zostanie ojcem długo oczekiwanego potomka, w zamian za co ma ufundować świątynię oraz papieżowi Liberiuszowi, uprzedzając prośbę Jana, o zgodę na wybudowanie kościoła. Znakiem miejsca, w którym ma zostać wzniesiona budowla, miał być śnieg. Dla upamiętnienia tego wydarzenia nadano świątyni wezwanie Matki Bożej Śnieżnej.
Tradycję podjął papież Sykstus III, rozbudowując świątynię jako wotum upamiętniające ogłoszenie przez sobór w Efezie dogmatu "Theotokos" (o Bożym Macierzyństwie Maryi). Wezwanie przebudowanej bazyliki zmieniono na Santa Maria Maggiore – Matki Bożej Większej, jako jednej z czterech bazylik większych Rzymu.
Paweł V wybudował w bazylice, naprzeciw kaplicy Sykstusa V, wyłożoną marmurami kaplicę (kaplica Borghese), w której na wykładanym agatami, ametystami i lapis lazuli ołtarzu umieszczono wizerunek Matki Boskiej Śnieżnej.
Kult.
Początkowo kult Matki Boskiej Śnieżnej miał charakter lokalny, od XIV wieku objął inne świątynie Rzymu, a za sprawą Piusa V od 1568 upowszechniony został na cały Kościół i przetrwał do czasów nam współczesnych, mimo iż Benedykt XIV chciał znieść wspomnienie.
Szczególnie czci się wizerunek w Rzymie, gdzie nosi on wezwanie "Salus Populi Romani" (Ocalenie Ludu Rzymskiego) i gdzie był obnoszony w procesjach w czasach klęsk. Rzymianie przypisują cudownemu wizerunkowi zażegnywanie niebezpieczeństw.
Istnieją na całym świecie kopie obrazu w setkach świątyń poświęconych Matce Boskiej Śnieżnej, w innych (np. w poświęconym w 1782 r. sanktuarium na Górze Iglicznej) – figury, z których wiele jest koronowanych. W Polsce kilkadziesiąt sanktuariów nosi to wezwanie, a w kilkunastu wizerunki udekorowane są papieskimi koronami.
Kopia obrazu jest jednym z symboli Światowych Dni Młodzieży.
Matka Boska Śnieżna jest patronką kobiet oczekujących poczęcia, ludzi dotkniętych chorobami oczu, sportowców i turystów.
Kościół katolicki obchodzi święto Matki Boskiej Śnieżnej 5 sierpnia, czcząc rocznicę znaku jakim był śnieg na Wzgórzu Eskwilińskim. W kaplicy bazyliki w czasie obchodów dorocznie z kopuły zrzucane są białe płatki róż przypominające śnieg i symbolizujące wyproszone łaski. Warunkiem uzyskania odpustu zupełnego w roku świętym jest pielgrzymka do wszystkich czterech bazylik większych znajdujących się w Rzymie tj. do:

</doc>
<doc id="2065339" url="https://pl.wikipedia.org/wiki?curid=2065339" title="US3">
US3



</doc>
<doc id="2065341" url="https://pl.wikipedia.org/wiki?curid=2065341" title="Bukowiec Mały (Majdan Sieniawski)">
Bukowiec Mały (Majdan Sieniawski)

Bukowiec Mały – część wsi Majdan Sieniawski w Polsce położona w województwie podkarpackim, w powiecie przeworskim, w gminie Adamówka.
W latach 1975–1998 miejscowość administracyjnie należała do województwa przemyskiego.

</doc>
<doc id="2065346" url="https://pl.wikipedia.org/wiki?curid=2065346" title="Cieplice Dolne">
Cieplice Dolne

Cieplice Dolne – część wsi Cieplice w Polsce położona w województwie podkarpackim, w powiecie przeworskim, w gminie Adamówka.
W latach 1975–1998 część wsi administracyjnie należała do województwa przemyskiego.

</doc>
<doc id="2065347" url="https://pl.wikipedia.org/wiki?curid=2065347" title="Cieplice Górne">
Cieplice Górne

Cieplice Górne – część wsi Cieplice w Polsce położona w województwie podkarpackim, w powiecie przeworskim, w gminie Adamówka.
W latach 1975–1998 część wsi administracyjnie należała do województwa przemyskiego.

</doc>
<doc id="2065351" url="https://pl.wikipedia.org/wiki?curid=2065351" title="Bukowiec Wielki (Majdan Sieniawski)">
Bukowiec Wielki (Majdan Sieniawski)

Bukowiec Wielki – część wsi Majdan Sieniawski w Polsce położona w województwie podkarpackim, w powiecie przeworskim, w gminie Adamówka.
W latach 1975–1998 miejscowość administracyjnie należała do województwa przemyskiego.

</doc>
<doc id="2065353" url="https://pl.wikipedia.org/wiki?curid=2065353" title="Kowale (Dobcza)">
Kowale (Dobcza)

Kowale – przysiółek wsi Dobcza w Polsce położony w województwie podkarpackim, w powiecie przeworskim, w gminie Adamówka.
W latach 1975–1998 przysiółek administracyjnie należał do województwa przemyskiego.

</doc>
<doc id="2065354" url="https://pl.wikipedia.org/wiki?curid=2065354" title="Parachówka">
Parachówka

Parachówka – część wsi Ułazów położona w Polsce, w województwie podkarpackim, w powiecie lubaczowskim, w gminie Stary Dzików.
W latach 1975–1998 miejscowość administracyjnie należała do województwa przemyskiego.

</doc>
<doc id="2065355" url="https://pl.wikipedia.org/wiki?curid=2065355" title="Wola Cewkowska">
Wola Cewkowska

Wola Cewkowska – część wsi Cewków położona w Polsce, w województwie podkarpackim, w powiecie lubaczowskim, w gminie Stary Dzików.
W latach 1975–1998 miejscowość administracyjnie należała do województwa przemyskiego.

</doc>
<doc id="2065358" url="https://pl.wikipedia.org/wiki?curid=2065358" title="Końska Ulica">
Końska Ulica

Końska Ulica – część wsi Majdan Sieniawski w Polsce położona w województwie podkarpackim, w powiecie przeworskim, w gminie Adamówka.
W latach 1975–1998 miejscowość administracyjnie należała do województwa przemyskiego.

</doc>
<doc id="2065363" url="https://pl.wikipedia.org/wiki?curid=2065363" title="Osówka Dolna">
Osówka Dolna

Osówka Dolna – część wsi Majdan Sieniawski w Polsce położona w województwie podkarpackim, w powiecie przeworskim, w gminie Adamówka.
W latach 1975–1998 miejscowość administracyjnie należała do województwa przemyskiego.

</doc>
<doc id="2065364" url="https://pl.wikipedia.org/wiki?curid=2065364" title="Osówka Górna">
Osówka Górna

Osówka Górna – część wsi Majdan Sieniawski w Polsce położona w województwie podkarpackim, w powiecie przeworskim, w gminie Adamówka.
W latach 1975–1998 miejscowość administracyjnie należała do województwa przemyskiego.

</doc>
<doc id="2065371" url="https://pl.wikipedia.org/wiki?curid=2065371" title="Singapur na Letnich Igrzyskach Olimpijskich Młodzieży 2010">
Singapur na Letnich Igrzyskach Olimpijskich Młodzieży 2010

Singapur na Letnich Igrzyskach Olimpijskich Młodzieży w 2010 reprezentować będzie 129 sportowców w 26 dyscyplinach. Singapur jest organizatorem pierwszych igrzysk olimpijskich młodzieży.

</doc>
<doc id="2065375" url="https://pl.wikipedia.org/wiki?curid=2065375" title="Bobby Baldwin">
Bobby Baldwin

Bobby Baldwin (ur. w Tulsie, 1950r.) – amerykański pokerzysta zawodowy, a także menedżer w kasynach amerykańskich. Najbardziej znany ze zwycięstwa w turnieju głównym podczas World Series of Poker 1978, wygrywając $210,000, przez co stał się najmłodszym triumfatorem tego turnieju (w 1980 zdetronizował go Stu Ungar).
Oprócz tego rok wcześniej zwyciężył w grze $10,000 Deuce to Seven Draw oraz $5,000 Seven Card Stud.
Podczas WSOP w 1979 wygrał swoją czwartą bransoletkę również w turnieju $10,000 Deuce to Seven Draw.
Wszystkie swoje bransoletki zdobył w ciągu trzech lat. Oprócz turnieju głównego w 1978, był na miejscach płatnych także w latach: 1981 (7. miejsce), 1986 (16.), 1987 (21.), 1991 (29.), 1992 (15.), 1994 (24.), oraz w 2009 (352.). jego wygrane w turniejach wyniosły $830,000. W turniejach z cyklu WSOP wygrał $604,900.
W 2003 r. został wpisany do Poker Hall of Fame.

</doc>
<doc id="2065376" url="https://pl.wikipedia.org/wiki?curid=2065376" title="Druwaith Iaur">
Druwaith Iaur

Druwaith Iaur (sin. "kraj starego dzikiego ludu") – kraina ze stworzonej przez J.R.R. Tolkiena mitologii Śródziemia.
"Druwaith Iaur" znajdował się na zachodnim wybrzeżu Śródziemia, położony pomiędzy Iseną na północy, Belegaerem na zachodzie, Ered Nimrais na południowym wschodzie i Dzikimi Krajami Rohańskimi na wschodzie. Był zasiedlony przez entów, Wosów oraz przez ludzi z Ered Nimrais.

</doc>
<doc id="2065378" url="https://pl.wikipedia.org/wiki?curid=2065378" title="Panschwitz-Kuckau">
Panschwitz-Kuckau

Panschwitz-Kuckau (górnołuż.: "Pančicy-Kukow", wym. ) – gmina w Niemczech, w kraju związkowym Saksonia, w okręgu administracyjnym Drezno, w powiecie Budziszyn, siedziba związku gmin Am Klosterwasser. Jest to miejsce znane z klasztoru Sankt Marienstern.
W Panschwitz-Kuckau mieszka 2144 osoby (2009). W 2001 gminę zamieszkiwana była w około 49,7% przez Serbołużyczan.
Historia.
W miejscowości znajdują się pozostałości wczesnośredniowiecznego grodu ziemnego tzw. „Panschwitzer Schanze”
W XVIII w. mieścił się tu urząd pocztowy związany z trasą Via Regia.
W 2003 wprowadzono zakaz używania języka serbołużyckiego, podczas zajęć służbowych w Domu Opieki Społecznej, prowadzonym przez klasztor Sankt Marienstern. Wywołało to liczne protesty mniejszości serbołużyckiej, gdyż ten zakaz jest sprzeczny z prawem obowiązującym w Saksonii i rażącym naruszeniem praw mniejszości.
W 2007 pobliska szkoła średnia „Šula Ćišinskeho” jako jedna z pięciu działających łużyckich szkół średnich, została zamknięta mimo silnych protestów Serbołużyczan.
Podział administracyjny.
Gmina powstała w 1957 r. z wcześniej samodzielnych jednostek Panschwitz i Kuckau.
W gminie leżą następujące części miejscowości ("Ortsteile"):
Atrakcje turystyczne.
Co roku na Wielkanoc przybywają do Panschwitz-Kuckau tysiące turystów, aby wziąć udział w tradycyjnej kawalkadzie wielkanocnej jeźdźców na koniach wokół klasztoru.

</doc>
<doc id="2065380" url="https://pl.wikipedia.org/wiki?curid=2065380" title="Maria Orsola Bussone">
Maria Orsola Bussone

Maria Orsola Bussone (ur. 2 października 1954 w Vallo Torinese; zm. 10 lipca 1970 w Treporti) – włoska Czcigodna Służebnica Boża Kościoła katolickiego.
Życiorys.
Jej ojciec zajmował się naprawą samochodów, a matka była krawcową. Maria zaangażowana była w działalność Focolari. Bardzo lubiła śpiewać i grać na gitarze. W lipcu 1970 roku wybrała się razem z młodymi ludźmi z jej parafii na wycieczkę w pobliżu Wenecji. Podczas tego pobytu, zmarła w wieku 15 lat z powodu wyładowania elektrycznego susząc włosy uszkodzoną suszarką.
Jej proces beatyfikacyjny rozpoczął się 26 maja 1996, a już 21 grudnia 2000 proces kanoniczny został przeniesiony do Watykanu. 18 marca 2015 papież Franciszek promulgował dekret o heroiczności cnót Marii Orsoli Bussone, odtąd przysługuje jej tytuł Czcigodnej.

</doc>
<doc id="2065381" url="https://pl.wikipedia.org/wiki?curid=2065381" title="Szkolnictwo wojskowe Sił Zbrojnych III RP">
Szkolnictwo wojskowe Sił Zbrojnych III RP

Szkolnictwo wojskowe Sił Zbrojnych III RP
Stan szkolnictwa wojskowego w 1990.
Siły Zbrojne Rzeczypospolitej Polskiej odziedziczyły po Siłach Zbrojnych Polskiej Rzeczypospolitej Ludowej rozbudowany system szkolnictwa wojskowego dostosowany do potrzeb blisko 300 tysięcznego wojska. Wśród szkół różnego typu znajdowało się aż 16 uczelni, w tym 5 akademii wojskowych i 11 wyższych szkół oficerskich. Praktycznie każdy rodzaj wojsk i część służb miały wyższą szkołę oficerską swojej specjalności. Szkoły te prezentowały zróżnicowany poziom, który znacznie odbiegał od standardów cywilnego szkolnictwa wyższego, na co zasadniczy wpływ miała ustawa o wojskowym szkolnictwie wyższym umożliwiająca obsadzanie stanowisk naukowo-dydaktycznych kadrą nie posiadającą odpowiednich stopni i tytułów naukowych. Stąd też, pomimo że szkoły oficerskie funkcjonowały ponad 20 lat, to ich potencjał naukowy był słaby i ograniczał się do 2-3 wojskowych samodzielnych pracowników naukowo-dydaktycznych w szkole. Istniejące niedobory uzupełniano kadrą naukową o "zbliżonych" specjalnościach z uczelni cywilnych.
Szkolnictwo wojskowe posiadało również 21 szkół chorążych, 19 szkół podoficerskich, szkoły podchorążych rezerwy przy wyższych szkołach oficerskich i jednostkach wojskowych oraz centra i ośrodki szkolenia prowadzące różnorodne kursy doskonalące dla kadry zawodowej. Istniało również kilka wojskowych liceów ogólnokształcących przygotowujących potencjalnych kandydatów do zawodowej służby wojskowej.
Reorganizacja szkolnictwa wojskowego w latach 1990-1999.
Już w 1990 wprowadzono pierwsze zmiany w systemie szkolnictwa wojskowego. Rozwiązano Wojskową Akademię Polityczną oraz przekształcono Akademię Sztabu Generalnego w Akademię Obrony Narodowej. Zlikwidowano Wyższą Szkołę Oficerską Wojsk Chemicznych w Krakowie, którą połączono z Wyższą Szkołą Oficerską Wojsk Inżynieryjnych we Wrocławiu i utworzono Wyższą Szkołę Oficerską Inżynierii Wojskowej.
W następnych latach trwały intensywne prace nad koncepcjami reformy szkolnictwa wojskowego. W 1992 rozformowano Wyższą Szkołę Oficerską Wojsk Pancernych w Poznaniu i Wyższą Oficerską Szkołę Samochodową w Pile. Szkolenie oficerów wojsk pancernych przejęła Wyższa Szkoła Oficerska Wojsk Zmechanizowanych we Wrocławiu, a oficerów służby samochodowej Wojskowa Akademia Techniczna w Warszawie.
W 1994, w ramach kompleksowej reorganizacji szkół oficerskich, utworzono Wyższą Szkołę Oficerską im. Stefana Czarnieckiego w Poznaniu i ponownie przeniesiono tam kształcenie oficerów wojsk pancernych. Utworzenie tej szkoły spowodowało likwidację Wyższej Szkoły Oficerskiej Służb Kwatermistrzowskich w Poznaniu. We Wrocławiu połączono Wyższą Szkołę Oficerską Wojsk Zmechanizowanych z Wyższą Szkołą Oficerską Inżynierii Wojskowej tworząc Wyższą Szkołę Oficerską im. Tadeusza Kościuszki. Wyższą Szkołę Oficerską Wojsk Rakietowych i Artylerii przeformowano w Wyższą Szkołę Oficerską im. Józefa Bema. Jednocześnie zlikwidowano Wyższą Szkołę Oficerską Wojsk Obrony Przeciwlotniczej w Koszalinie i Wyższą Oficerską Szkołę Radiotechniczną w Jeleniej Górze. Kształcenie oficerów w tych specjalnościach przejęła Wojskowa Akademia Techniczna. W 1997 rozwiązana została Wyższa Szkoła Oficerska Wojsk Łączności w Zegrzu. Kształcenie oficerów łączności podjęła Wojskowa Akademia Techniczna.
W wyniku zmian przeprowadzonych w latach 90. liczba wojskowych uczelni wyższych zmniejszyła się o połowę z 16 do 8, z tego akademii wojskowych z 5 do 4, a szkół oficerskich z 11 do 4.
Zmiany objęły również szkoły chorążych i podoficerskie szkoły zawodowe. Zmniejszenie liczby szkół oficerskich pociągnęło za sobą likwidację części szkół chorążych. Ich liczba zmniejszyła się o połowę z 21 do 11. Redukcja armii spowodowała rozformowanie części podoficerskich szkół zawodowych. Z 19 szkół zostało tylko 10. Rozwiązano prawie wszystkie licea wojskowe pozostawiając tylko Ogólnokształcące Liceum Lotnicze w Dęblinie.
Reorganizacja szkolnictwa wojskowego w latach 2000-2010.
W 2000 Departament Nauki i Szkolnictwa Wojskowego MON przygotował koncepcję reorganizacji szkolnictwa wojskowego. Polegała
ona likwidacji do 2006 wszystkich akademii i wyższych szkół oficerskich. Zamiast tych szkół miała być utworzona jedna zintegrowana uczelnia – Uniwersytet Obrony Narodowej (UON) z miejscowymi wydziałami strategiczno-obronnym i technicznymi oraz wydziałami zamiejscowymi: lekarskim w Łodzi, wojsk lądowych w Poznaniu, lotniczym w Dęblinie oraz morskim w Gdyni. Koncepcja ta nie została przyjęta do realizacji.
We wrześniu 2002 rozwiązano Wojskową Akademię Medyczną w Łodzi, Wyższą Szkołę Oficerską im. Stefana Czarnieckiego w Poznaniu oraz
Wyższą Szkołę Oficerską im. gen. Józefa Bema w Toruniu. Jednocześnie przekształcono Wyższą Szkołę Oficerską im. Tadeusza Kościuszki
w Wyższą Szkołę Oficerską Wojsk Lądowych we Wrocławiu z wydziałami zamiejscowymi w Poznaniu i Toruniu.
W grudniu 2003 Departament Kadr i Szkolnictwa Wojskowego MON przygotował kolejną koncepcję reformy szkolnictwa. Przewidywała ona
trzy warianty. W pierwszym – struktura i zadania szkolnictwa wojskowego pozostawały bez zmian. W drugim przewidywano
utworzenie wydziału marynarki wojennej w Akademii Obrony Narodowej. W trzecim wyższe szkoły oficerskie i Akademia Marynarki Wojennej
miały zostać przekształcone w centra szkolenia. Wojskowa Akademia Techniczna miała zostać uczelnią cywilną, a Wydział Techniki Wojskowej WAT planowano włączyć do Akademii Obrony Narodowej.
Po wejściu w życie ustawy "Prawo o szkolnictwie wyższym" we wrześniu 2005 rozpoczęto prace nad dalszymi zmianami w szkolnictwie wojskowym. Ustawa ta zniosła rozdzielność szkolnictwa wojskowego i cywilnego wprowadzając jednolite standardy kształcenia. Ponownie powrócono do koncepcji utworzenia Uniwersytetu Obrony Narodowej. Uczelnia ta miała powstać w wyniku połączenia istniejących uczelni wojskowych. Uniwersytet Obrony Narodowej miał zatrudniać ponad 1100 nauczycieli akademickich, w tym: 120 mających tytuł naukowy profesora, 140 stopień naukowy doktora habilitowanego oraz 600 ze stopniem doktora. Miała ona kształcić na 22 kierunkach oraz mieć uprawnienia do nadawania stopnia doktora habilitowanego w trzynastu dyscyplinach, a doktora w osiemnastu. Brak zrozumienia założeń reformy ze strony nowego kierownictwa MON z Ministrem ON Aleksandrem Szczygłą na czele spowodował, że i tym razem została ona odrzucona. W 2007 przyjęto wariant zachowawczy utrzymując trzy akademie i dwie szkoły oficerskie, które nie spełniały większości wymagań "Prawa o szkolnictwie wyższym".
Przeprowadzona w tym czasie kontrola przez Najwyższą Izbę Kontroli stwierdziła fatalną sytuację kadrową. Akademia Obrony Narodowej w 2007 zatrudniała 56 profesorów i doktorów habilitowanych, w tym tylko 10 wojskowych, w Wojskowej Akademii Technicznej było ich odpowiednio 150 i 3, w Akademii Marynarki Wojennej – 50 i 13, w Wyższej Szkole Oficerskiej Sił Powietrznych – 15 i 7, a Wyższej Szkole Oficerskiej Wojsk Lądowych – 9 i 2. Łącznie we wszystkich uczelniach na 280 profesorów i doktorów habilitowanych było zaledwie 35 wojskowych. Pozostałą część kadry dydaktycznej stanowili cywilni pracownicy naukowo-dydaktyczni, w tym część emerytowanych wojskowych, zwłaszcza w akademiach. Sytuacja kadrowa w głównej mierze była rezultatem nieprzemyślanej etatyzacji wojska w 2002 i masowego zwalniania oficerów ze stopniami i tytułami naukowymi. Taki stan przekładał się na poziom działalności dydaktycznej i naukowej. W Wyższej Szkole Oficerskiej Wojsk Lądowych we Wrocławiu analiza wyników kształcenia wykazała niską średnią ocen podchorążych – 3,36. W przypadku absolwentów jednorocznego podyplomowego Studium Oficerskiego ich stopień przygotowania zawodowego oceniono zaledwie na 2,91. W Akademii Obrony Narodowej z 73 tematów prac naukowo-badawczych zrealizowano tylko 45, co stanowiło 61%.
W 2002, w związku z likwidacją korpusu chorążych, rozformowano wszystkie szkoły chorążych. W 2004 rozwiązano szkoły podchorążych rezerwy, które zastąpiono Kursami Szkolenia Rezerw. Zmniejszono też liczbę szkół podoficerskich z 10 do 8.
W grudniu 2010 z czterech podoficerskich szkół wojsk lądowych pozostała tylko jedna w Poznaniu. Rozwiązano też szkołę podoficerską Sił Powietrznych w Koszalinie. Spowodowało to zmniejszenie ogólnej liczby szkół podoficerskich z 8 do 4, które podporządkowano centrom szkolenia.
Stan szkolnictwa wojskowego w 2010.
"Cywilna uczelnia kształcąca także specjalność wojskową".
Stan szkolnictwa wojskowego w 2020.
"Cywilna uczelnia kształcąca także specjalność wojskową".
Plany rozwoju szkolnictwa wojskowego.
W planach MON z 2010 r. przewidywano utrzymanie dotychczasowej liczby uczelni, przy czym Wyższą Szkołę Oficerską Wojsk Lądowych i Wyższą Szkołę Oficerską Sił Powietrznych planowano przekształcić odpowiednio w Akademię Wojsk Lądowych we Wrocławiu i Akademię Sił Powietrznych w Dęblinie. Oznaczało to rezygnację z utworzenia jednej silnej uczelni o randze uniwersytetu i pozostawienie wojskowego szkolnictwa wyższego na poziomie, jaki państwowe zawodowe uczelnie cywilne osiągnęły w latach 70 XX w. Funkcjonowanie 5 akademii wojskowych dla niespełna 100 tysięcznych Sił Zbrojnych RP i ich potrzeb na poziomie 500 oficerów młodszych rocznie stanowiłoby niewątpliwie ewenement w światowym szkolnictwie wojskowym.
Projekty Ministerstwa ON zostały zahamowane w marcu 2011 r. vetem prezydenta Bronisława Komorowskiego, który nie podpisał ustawy o utworzeniu Akademii Sił Powietrznych. W listopadzie 2011 r. w założeniach rozwoju SZ RP do 2022 r. uznano potrzebę konsolidacji szkolnictwa i utworzenie w miejsce istniejących 5 uczelni 1-2 uczelni wojskowych utworzonych na bazie Wojskowej Akademii Technicznej i Akademii Obrony Narodowej. Ta druga, jako Akademia Bezpieczeństwa Narodowego ma kształcić kadry dla wszystkich służb zajmujących się bezpieczeństwem państwa. Pozostałe uczelnie wojskowe mają być przekształcone w ośrodki szkolenia poszczególnych rodzajów sił zbrojnych.
Rekrutacja na studia w szkolnictwie wojskowym.
MON 16 lutego 2023 r. wprowadził gruntowne zmiany w rekrutacji na studia oficerskie prowadzne przez akademie podległe resortowi. Do tej pory prowadzona była osobno przez działy rekrutacji każdej z uczelni. Zmiana polega na centralizacji rekrutacji studentów i wprowadzenie jej do zintegrowanego systemu rekruracji Wojska Polskiego. Nastąpiło to poprzez wprowadzenie konieczności wcześniejszej rekestraci kandydata w Portalu Rekrutacyjnym Wojska Polskiego oraz złożenie przez kandydata na studia oficerskie wniosku o przyjęcie do dobrowolnej zasadniczej służby wojskowej w wojskowym centrum rekrutacyjnym, adekwatnym do miejsca zamieszkania. Rekrutacja na studia cywilne prowadzone przez akademie wojskowe pozostała bez zmian. Odbywa się przez systemy rekrutacyjne poszczególnych uczelni.

</doc>
<doc id="2065382" url="https://pl.wikipedia.org/wiki?curid=2065382" title="Minuskuł 569 (Gregory-Aland)">
Minuskuł 569 (Gregory-Aland)

Minuskuł 569 (wedle numeracji Gregory-Aland), A151 (w numeracji von Sodena) – rękopis Nowego Testamentu z tekstem czterech Ewangelii, pisany minuskułą na pergaminie w języku greckim. Według kolofonu został sporządzony w roku 1061. Na liście Scrivenera rękopis znajduje się pod numerem 475. Rękopis zachował się w całości, przechowywany jest obecnie w Petersburgu. Jest rzadko cytowany we współczesnych wydaniach greckiego Nowego Testamentu.
Opis rękopisu.
Kodeks składa się z 358 pergaminowych kart o rozmiarach 26,2 na 19,3 cm. Zawiera pełny tekst czterech Ewangelii z patrystycznym komentarzem otaczającym tekst biblijny z kilku stron (kateny); w Ewangelii Marka komentarz jest autorstwa Wiktoryna. Występuje ponadto materiał pozabiblijny, księgi liturgiczne z żywotami świętych: Synaksarion i Menologion oraz list Izydora z Sewilli.
Tekst czterech Ewangelii pisany jest jedną kolumną na stronę, 14 linii w kolumnie dla tekstu ewangelicznego i 51 linii dla tekstu komentarza. Inicjały są koloru złotego albo w innych barwach. Nagłówki każdej z Ewangelii pisane są uncjałą i dekorowane są w czterech kolorach. Zastosowano przydechy i akcenty, znak zapytania, często stosowane są skróty. Kodeks zawiera błędy itacyzmu, "iota adscriptum" (rodzajnik dla datiwu pisany bywa w formie τῶι a nie τῷ). Unika hiatusu (np. ἐγέννησε τὸν), często stosuje skróty.
Tekst dzielony jest według rozdziałów (gr. κεφαλαια), których numery umieszczone zostały na marginesie tekstu, a ich tytuły (τιτλοι) w górnym marginesie. Ponadto przed każdą Ewangelią umieszczono tablice κεφαλαια (spis treści).
Zawiera ornamentowane tablice Euzebiusza, „hypothesis” (tj. wyjaśnienie zastosowania Kanonów Euzebiusza), Prolegomenę, noty do czytań liturgicznych (na marginesie tekstu biblijnego), portrety czterech ewangelistów przed każdą z Ewangelii. Na końcu każdej Ewangelii w "subscriptio" podana została liczba στιχοι (stychów). Rękopis zawiera ponadto dodatkowy materiał autorstwa Epifaniusza (folios 357-358).
Tekst kodeksu.
Grecki tekst kodeksu przekazuje tekst bizantyński. Gregory oceniał, że niektóre jego warianty są godne uwagi. Kurt Aland nie zaklasyfikował go do żadnej kategorii rękopisów Nowego Testamentu.
Według tzw. Claremont Profile Method (metoda wielokrotnych wariantów), badającej tylko trzy rozdziały w Ewangelii Łukasza (1; 10; 20), należy do tej samej rodziny tekstualnej co rękopisy Kodeks Kampiański i 27. Grupa oznaczana jest symbolem M27 (symbole wiodących rękopisów tej grupy).
Historia.
Wedle kolofonu rękopis został sporządzony 1 listopada 1061 roku przez nieznanego skrybę. Bułgarski kapłan Eugenius odnotował na folio 5 recto kodeksu, że w 1757 roku rękopis został zakupiony od mnicha Sofroniusza w zamian za obietnicę wzniesienia kaplicy ku czci św. Spyridona w klasztorze św. Pawła w Bułgarii. Tekst adnotacji Eugeniusa:
Ἔτει αψνξ (1757) ἀπὸ χριστοῦ τήνδε τὴν βίβλον ἐκτησάμην ἀντ’ αὐτης οἰκοδομἦσαι ὑποσχόμενος τῷ δόντι μοι αὐτὴν Σοφρονίῳ ἱερομονάχῳ παρακκλ... ἐν τῇ κέλλῃ αὐτοῦ τῇ κατὰ τὴν ... τοῦ ἁγίου Παύλου ἐπονόματι τοῦ θαυματόυργου Σπυρίδωνος Εὐγένιος ἱεροδίακονος ὁ Βόλγαρις.
De Muralt, Scrivener oraz Gregory wskazywali na rok 1062 jako rok powstania kodeksu. Dzisiaj (pocz. XXI w.) wskazywany jest raczej roku 1061.
Nabywca kodeksu jest nieznany. Kodeks znalazł się później wśród zbiorów Biblioteki Załuskich, przewiezionych w 1794 do Petersburga. Został skatalogowany przez bibliotekarza Piotra Dubrowskiego i od 1805 roku przechowywany jest w Imperialnej Bibliotece Publicznej w Petersburgu (dzisiaj Rosyjska Biblioteka Narodowa), pod numerem katalogowym Gr. 72.
Rękopis był badany przez paleografa Eduarda de Muralt (wraz z kodeksami: 565-566, 568, 570-572, 574, 575, 1567 – według numeracji Gregory-Aland), który sporządził pierwszy jego opis, jednak bez cytowania jakichkolwiek jego wariantów tekstowych i bez oceny jego tekstu. W 1966 roku rękopis był bardziej szczegółowo badany przez Kurta Treua, na potrzeby krytyki tekstu Nowego Testamentu.
Rękopis umieszczony został na liście rękopisów Nowego Testamentu Scrivenera pod numerem 475, Gregory nadał mu numer 569.
W krytycznych wydaniach greckiego Nowego Testamentu jest rzadko cytowany. Był cytowany w UBS3, UBS4 nie cytuje go. Rękopis dostępny jest w zdigitalizowanej formie na stronie Instytutu Badań Tekstu Nowego Testamentu.

</doc>
<doc id="2065389" url="https://pl.wikipedia.org/wiki?curid=2065389" title="Juarez Teixeira">
Juarez Teixeira

Juarez Teixeira (ur. 20 września 1928 w Blumenau) − brazylijski piłkarz występujący na pozycji napastnika.
Kariera klubowa.
Karierę piłkarską Juarez rozpoczął w klubie Palmeiras Blumenau w 1948 roku. W latach 1949–1950 grał w Olímpico Blumenau. Z Olímpico zdobył mistrzostwo stanu Santa Catarina - Campeonato Catarinaense w 1949 roku. W latach 1951 i 1952 występował w klubach Jabaquara Santos i Ferroviário Kurytyba. Z Ferroviário zdobył mistrzostwo stanu Parana - Campeonato Paranaense w 1953 roku. W latach 1954–1955 grał w klubach Paraná i Caxias.
Kolejnym jego klubem w karierze było Grêmio Porto Alegre, gdzie grał w latach 1956–1960 i 1962-1963. Z Grêmio siedmiokrotnie zdobył mistrzostwo stanu Rio Grande do Sul - Campeonato Gaúcho w 1956, 1957, 1958, 1959, 1960, 1962 i 1963 roku. Jako zawodnik Grêmio zdobył tytuł króla strzelców ligi stanowej Rio Grande do Sul. W 1961 roku występował w argentyńskim klubie Newell’s Old Boys Rosario.
Kariera reprezentacyjna.
W reprezentacji Brazylii Juarez zadebiutował 1 marca 1956 w wygranym 2-1 meczu z reprezentacją Chile podczas Mistrzostw Panamerykańskich, które Brazylia wygrała. Na turnieju w Meksyku wystąpił w dwóch meczach z Chile i Meksykiem.
Cztery lata później ponownie wystąpił w Mistrzostwach Panamerykańskich, na których Brazylia zajęła drugie miejsce. Na turnieju w Kostaryce wystąpił w pięciu meczach z Meksykiem, Argentyną (bramka), Meksykiem, Kostaryką (2 bramki) i Argentyną, który był jego ostatnim meczem w reprezentacji.

</doc>
<doc id="2065393" url="https://pl.wikipedia.org/wiki?curid=2065393" title="Szopska sałata">
Szopska sałata



</doc>
<doc id="2065396" url="https://pl.wikipedia.org/wiki?curid=2065396" title="Litania (album Tomasza Stańki)">
Litania (album Tomasza Stańki)

Litania: The Music of Krzysztof Komeda – album septetu Tomasza Stańki, wydany 11 listopada 1997.
Na album składa się dziesięć utworów autorstwa Krzysztofa Komedy w nowych aranżacjach. Album uzyskał status złotej płyty w lutym 2001.
Muzycy.
Tomasz Stańko Septet w składzie:

</doc>
<doc id="2065398" url="https://pl.wikipedia.org/wiki?curid=2065398" title="Ning Chunhong">
Ning Chunhong

Ning Chunhong, chiń. 宁春红 (ur. 21 stycznia 1968) – chińska szachistka i sędzia klasy międzynarodowej ("FIDE Arbiter" od 2008), arcymistrzyni od 2001 roku.
Kariera szachowa.
W 1992 r. zdobyła w Antwerpii tytuł akademickiej mistrzyni świata. W 1996 r. zajęła czołowe miejsce (wspólnie z m.in. Jeleną Fatalibekową i Eleną Cosmą) w otwartym turnieju w Warszawie. W 2001 r. zajęła II m. (za Yu Shaotengiem) w turnieju "Tan Lian Ann Cup" w Tiencinie oraz zajęła V m. w Pekinie, w turnieju "Jin Ma Cup" (w męskiej obsadzie, za Zhangiem Zhongiem, Pengiem Xiaominem, Ni Hua i Wangiem Yue).
Najwyższy ranking w karierze osiągnęła 1 października 2001 r., z wynikiem 2406 punktów zajmowała wówczas 40. miejsce na światowej liście FIDE, jednocześnie zajmując 8. miejsce wśród chińskich szachistek.

</doc>
<doc id="2065399" url="https://pl.wikipedia.org/wiki?curid=2065399" title="Death or Glory">
Death or Glory

Death or Glory jest albumem heavy metalowym niemieckiej grupy Running Wild. Zawiera utwory często grane na koncertach takie jak: "Riding the storm" a "Bad to the Bone". Ostatnia ścieżka "March on" nie została zawarta w wydaniu winylowym ze względu na ograniczenia pojemnościowe. Wersja ulepszona albumu zawiera Wild Animal z 1991, niemniej jednak w innej kolejności niż ta oryginalna.

</doc>
<doc id="2065400" url="https://pl.wikipedia.org/wiki?curid=2065400" title="Kofinalność">
Kofinalność



</doc>
<doc id="2065404" url="https://pl.wikipedia.org/wiki?curid=2065404" title="Luiz José Marques">
Luiz José Marques

Luizinho, właśc. Luiz José Marques (ur. 17 sierpnia 1925 w Porto Alegre, zm. 19 grudnia 2014 tamże) – brazylijski piłkarz, występujący na pozycji defensywnego pomocnika.
Kariera klubowa.
Karierę piłkarską Luizinho rozpoczął w klubie São José Porto Alegre w połowie lat czterdziestych XX wieku. W kolejnych latach występował w Força e Luz Porto Alegre i EC Cruzeiro. W latach 1948–1949 opuścił rodzinne Porto Alegre i występował we CR Flamengo. W 1950 roku powrócił do Porto Alegre i występował w Nacionalu.
W latach 1951–1956 grał w SC Internacional. Z Internacionalem zdobył mistrzostwo stanu Rio Grande do Sul – Campeonato Gaúcho w 1951, 1952, 1953 i 1955 roku. Karierę zakończył w Renner Porto Alegre.
Kariera reprezentacyjna.
W reprezentacji Brazylii Luizinho zadebiutował 1 marca 1956 w wygranym 2-1 meczu z reprezentacją Chile podczas Mistrzostw Panamerykańskich, które Brazylia wygrała. Był to udany debiut, gdyż Luizinho w 13 min. meczu strzelił bramkę. Na turnieju w Meksyku wystąpił we wszystkich pięciu meczach z Chile, Peru, Meksykiem, Kostaryką i Argentyną.

</doc>
<doc id="2065411" url="https://pl.wikipedia.org/wiki?curid=2065411" title="Drowning Pool (album)">
Drowning Pool (album)

Drowning Pool – czwarty album studyjny amerykańskiej grupy muzycznej Drowning Pool.

</doc>
<doc id="2065412" url="https://pl.wikipedia.org/wiki?curid=2065412" title="Oddział do zwalczania Przestępczości Zorganizowanej">
Oddział do zwalczania Przestępczości Zorganizowanej



</doc>
<doc id="2065416" url="https://pl.wikipedia.org/wiki?curid=2065416" title="Fate Unknown">
Fate Unknown

Fate Unknown – polski metalowy zespół pochodzący z Kędzierzyna-Koźla, założony w 2000 roku. Prócz koncertów krajowych występowali na koncertach "Spirit of Summer Festival" (Niemcy), "Boundless Festival" (Niemcy), i "Dratofest" (Czechy). W 2003 roku Fate Unknown wystąpił w programie Zbigniewa Hołdysa "Hołdys Guru Ltd." w MTV. Po wydaniu Advent EP w 2005 roku rozpoczęli współpracę z wytwórnią Equilibrecords, która najpierw umieściła na składance pt. „Will Rock Your Mind Up” dwa utwory FU – Suscitatio ver.2 oraz Passing Away. Następnie obie strony podpisały kontrakt czego wynikiem było nagranie pierwszego oficjalnego wydawnictwa pt. "Something Now" (2007). Do utworu Varicella Mentis powstał clip nakręcony przez Marcina „Shary” Szarańca, który zajmował się m.in. teledyskami Frontside. Na przełomie 2008 i 2009 roku z zespołu odszedł Piotr Kościuk, który przeniósł się do Gdyni, by kontynuować studia informatyczne. Po pewnym czasie z Fate Unknown odszedł również współzałożyciel zespołu, Szymon [d'] Danis, żeby skupić się na swoich kilku projektach muzycznych (m.in. CO.IN. i Bipolar Bears). Jego miejsce zajął Przemysław Kostarczyk, który wcześniej był technicznym i akustykiem zespołu. Następnie z FU odchodzi Maciej Dymus, a jego pozycję zajmuje Lech Wehyński, który wspierał zespół swoją grą w 2002 roku. Obecnie muzycy koncentrują się na nowym materiale w nowym składzie.
Album "Something Now".
"Something Now" – pierwszy album studyjny grupy muzycznej.

</doc>
<doc id="2065419" url="https://pl.wikipedia.org/wiki?curid=2065419" title="Twierdzenie Lagrange'a (teoria liczb)">
Twierdzenie Lagrange'a (teoria liczb)



</doc>
<doc id="2065420" url="https://pl.wikipedia.org/wiki?curid=2065420" title="Tymczasowe stolice Francji">
Tymczasowe stolice Francji



</doc>
<doc id="2065422" url="https://pl.wikipedia.org/wiki?curid=2065422" title="Cerkiew Dwunastu Apostołów w Moskwie">
Cerkiew Dwunastu Apostołów w Moskwie

Cerkiew Dwunastu Apostołów – prawosławna cerkiew w kompleksie zabudowań Kremla moskiewskiego. Stanowi część dawnego pałacu patriarchy Moskwy i całej Rusi.
Pałac patriarchy w obrębie Kremla został wzniesiony w latach 1653–1655 dla patriarchy Nikona. Częścią budynku była domowa cerkiew Dwunastu Apostołów, pełniąca funkcje prywatnej świątyni zwierzchnika Rosyjskiego Kościoła Prawosławnego.
W XIX w. cerkiew Dwunastu Apostołów pełniła już tylko funkcje zwykłej świątyni parafialnej. W 1893 obowiązki jej proboszcza przejął późniejszy święty nowomęczennik, ks. Leonid Cziczagow (po złożeniu ślubów zakonnych Serafin). Duchowny ten własnym sumptem wyremontował podupadły budynek świątyni, przeznaczając na ten cel 15 tys. rubli.
Obecnie (2010) cerkiew nie pełni funkcji sakralnych, lecz mieści wystawę poświęconą historii ikon rosyjskich, w szczególności wizerunków znajdujących się w świątyniach kremlowskich. Znajduje się w niej również ikonostas przeniesiony z soboru Wniebowstąpienia Pańskiego na Kremlu, wykonany na przełomie XVII i XVIII w.

</doc>
<doc id="2065423" url="https://pl.wikipedia.org/wiki?curid=2065423" title="Odorico de Araújo Goulart">
Odorico de Araújo Goulart

Odorico, właśc. Odorico Araújo Goulart (ur. 2 lipca 1930 w Porto Alegre - zm. 22 sierpnia 2005 w Porto Alegre) - piłkarz brazylijski, występujący na pozycji środkowego obrońcy.
Kariera klubowa.
Odorico karierę piłkarską rozpoczął w małym klubie Juventus da Várzea Porto Alegre. W latach pięćdziesiątych występował w klubie SC Internacional. Z Internacionalem pięciokrotnie zdobył mistrzostwo stanu Rio Grande do Sul - Campeonato Gaúcho w 1950, 1951, 1952, 1953 i 1955 roku. Później występował jeszcze w klubach Portuguesa São Paulo i São Bento Sorocaba, w którym zakończył karierę w 1967.
Kariera reprezentacyjna.
W reprezentacji Brazylii Odorico zadebiutował 1 marca 1956 w wygranym 2-1 meczu z reprezentacją Chile podczas Mistrzostw Panamerykańskich, które Brazylia wygrała. Na turnieju w Meksyku wystąpił we wszystkich pięciu meczach z Chile, Peru, Meksykiem, Kostaryką i Argentyną.

</doc>
<doc id="2065424" url="https://pl.wikipedia.org/wiki?curid=2065424" title="Odorico">
Odorico



</doc>
<doc id="2065427" url="https://pl.wikipedia.org/wiki?curid=2065427" title="Brutal Assault">
Brutal Assault

 
Brutal Assault – festiwal muzyki metalowej odbywający się co roku w sierpniu w Czechach. Do edycji XI w roku 2006 odbywał się w Svojšicach. Od XII edycji w 2007 r. zmieniono lokalizację na Jaroměř, gdzie festiwal odbywa się na terenie Twierdzy Josefov.

</doc>
<doc id="2065428" url="https://pl.wikipedia.org/wiki?curid=2065428" title="Niedów (zbiornik wodny)">
Niedów (zbiornik wodny)

Niedów (potocznie "Witka") – zbiornik zaporowy o powierzchni 175,9 ha położony w województwie dolnośląskim w powiecie zgorzeleckim.
Zbiornik zbudowano w latach 1958–1962 na rzece Witka w pobliżu miejscowości Niedów na potrzeby chłodzenia elektrowni Turów. Pełni również funkcje retencyjną oraz rekreacyjną. Jeden z istniejących tu ośrodków wypoczynkowych został wybudowany „w czynie społecznym” przez pracowników kopalni i elektrowni.
Długość zbiornika ok. 4 km, maksymalna szerokość ok. 0,7 km. Najwyższy dopuszczalny poziom lustra wody 210 m n.p.m. Do poziomu 210,5 wolno napełniać tylko w wyjątkowych przypadkach.
Średnia głębokość zbiornika ok. 3,1 m. Głębokość przy zaporze ok. 12 m.
Poniżej zapory znajduje się elektrownia wodna o mocy 0,82 MW należąca do PGE Elektrowni Turów S.A.
Historia.
Roboty ziemne rozpoczęto w styczniu 1958. W 1962, po zakończeniu budowy betonowo-ziemnej zapory o długości blisko 300 metrów, wysokości 12 m i szerokości przy koronie 5 m, rozpoczęto napełnianie zbiornika o pojemności użytkowej 4,6 mln m³ (całkowitej 4,8 mln m³). Pod wodą znalazło się kilka gospodarstw rolnych (wysiedlonym mieszkańcom wypłacono odszkodowania i zapewniono mieszkania w blokach) i ruiny zabytkowego pałacu.
7 sierpnia 2010 w godzinach popołudniowych, po nagłych bardzo wysokich opadach w rejonie Niedowa, Radomierzyc i Bogatyni zbiornik uległ przepełnieniu. Według specjalistów w ciągu trzech godzin jezioro przyjęło masy wody dwukrotnie przekraczające jego pojemność. Około 18.00 woda przelała się przez koronę zapory czołowej, wskutek czego nastąpiło rozmycie zapory ziemnej i zniszczenie, a następnie niekontrolowane opróżnianie zbiornika obliczonego na przyjęcie maksymalnie 655 m³/s wody. Fala spiętrzonej wody (ok. 2000 do 3000 m³/s) przez pola dotarła do nasypu kolejowego. Nasyp został przerwany w rejonie Radomierzyc na odcinku około 20 metrów, co spowodowało powódź w Radomierzycach. Katastrofalny wypływ wody z rozmywanej zapory spowodował następnie rozmycie około 300 metrów nasypu w rejonie mostu kolejowego. Fala powodziowa dotarła do Nysy Łużyckiej, powodując jej wezbranie w Koźlicach, Zgorzelcu (gdzie poziom Nysy osiągnął ponad 7 m), Görlitz oraz w innych miejscowościach poniżej. Spiętrzona woda porwała m.in. samochód, którym jechał starosta zgorzelecki. Starosta wraz z kierowcą zostali uwięzieni we wzburzonej wodzie i dopiero po kilku godzinach wydobyci przez strażaków i odwiezieni do szpitala.
Ocenia się, że w trakcie wezbrania powodziowego przez zbiornik przepłynęło ponad 30 mln m³ wody, przy czym od godziny 0.00 do 15.50 zrzucono 1,256 mln m³ wody, a od 15.50 do 18.00 około 2 mln m³ wody. Stan zapory przed rozmyciem oceniany był jako dobry. Po katastrofie szacowano, że odbudowa zniszczonej zapory potrwa co najmniej półtora roku. Prokuratura podjęła badania, czy do zdarzenia nie doszło z powodu czyichś zaniedbań. Ustalono, że powodem zniszczenia zapory było ograniczenie zakresu zrzutu awaryjnego poprzez założenie wyłączników krańcowych ograniczających wysokość otwarcia zasuw powodziowych.

</doc>
<doc id="2065429" url="https://pl.wikipedia.org/wiki?curid=2065429" title="Andree dell’Aqua">
Andree dell’Aqua



</doc>
<doc id="2065430" url="https://pl.wikipedia.org/wiki?curid=2065430" title="Raul Klein">
Raul Klein

Raul Otávio Klein (ur. 27 września 1932 w Novo Hamburgo - zm. 10 czerwca 1998 w Novo Hamburgo) - piłkarz brazylijski, występujący na pozycji napastnika.
Kariera klubowa.
Karierę piłkarską Raul Klein rozpoczął w klubie Floriano Novo Hamburgo na początku lat pięćdziestych XX wieku. W późniejszych latach występował w Portuguesie São Paulo i austriackim Rapidzie Wiedeń.
Kariera reprezentacyjna.
W reprezentacji Brazylii Raul Klein zadebiutował 1 marca 1956 w wygranym 2-1 meczu z reprezentacją Chile podczas Mistrzostw Panamerykańskich, które Brazylia wygrała. Był to udany debiut, gdyż Klein w 67 min. meczu strzelił bramkę. Na turnieju w Meksyku wystąpił w trzech meczach z Chile, Peru i Meksykiem.

</doc>
<doc id="2065431" url="https://pl.wikipedia.org/wiki?curid=2065431" title="Balladyna (album Tomasza Stańki)">
Balladyna (album Tomasza Stańki)

Balladyna – album Tomasza Stańki, wydany w 1976 przez ECM. Jest to pierwsze wydawnictwo Stańki dla tej prestiżowej wytwórni, dziś zaliczane do serii ECM Touchstones. W 1993 ukazała się reedycja albumu.

</doc>
<doc id="2065432" url="https://pl.wikipedia.org/wiki?curid=2065432" title="Konkurs Czajkowskiego">
Konkurs Czajkowskiego



</doc>
<doc id="2065437" url="https://pl.wikipedia.org/wiki?curid=2065437" title="Resursa fabryczna w Żyrardowie">
Resursa fabryczna w Żyrardowie

Resursa fabryczna w Żyrardowie – resursa powstała około 1870. Mieściło się tu Zrzeszenie Urzędników Towarzystwa Akcyjnego Zakładów Żyrardowskich. Wnętrze zostało urządzone z przepychem. Do dyspozycji bywalców pozostawały zaciszne gabinety, biblioteka fachowa z czytelnią, sala bilardowa i pokoje do gry w karty. Na piętrze mieściły się salony gościnne. Sala teatralna (balowa) ubogacona była złoceniami i barwnymi malowidłami ściennymi.
W latach 1899–1905 dokonana została rozbudowa resursy, dobudowano dwa skrzydła boczne po stronie północnej budynku. Od 1895 r. w budynku resursy funkcjonowała biblioteka dla urzędników fabryki, która udostępniała głównie literaturę fachową dla kadry technicznej i urzędników. Rekreacyjne uzupełnienie oferty resursy stanowiła powstała w 1905 r. kręgielnia. Resursa dysponowała salą widowiskową, w której odbywały się bale i zabawy dla urzędników, ich rodzin i zaproszonych gości. Niekiedy szkoły prywatne organizowały w niej swoje kiermasze i inscenizacje. Podczas okupacji hitlerowskiej w resursie mieścił się tzw. Deutsche Haus z kawiarnią, bufetem i pokojami klubowymi oraz siedziba pomocniczej organizacji policyjnej Selbschutz. Po wyzwoleniu Resursa zmieniała kilkunastu lokatorów - w latach 50 XX w. otwarto w niej Dom Pioniera, następnie świetlicę dla dzieci pracowników Zakładów Lniarskich, od 1960 r. Przyzakładową Szkołę Włókienniczą kształcącą młode kadry dla przemysłu, następnie Przyzakładowy Dom Kultury Zakładów Przemysłu Lniarskiego w Żyrardowie.
W 2001 r. Gmina Miasto Żyrardów nabyła od masy upadłościowej Zakładów Przemysłu Lniarskiego budynek Resursy. Stan obiektu w chwili jego przejęcia wskazywał słaby stan techniczny i funkcjonalny oraz zaniedbania spowodowane brakiem należytej opieki nad zabytkiem. W latach 2009-2011, dzięki pozyskaniu dofinansowania z funduszy Unii Europejskiej, zrealizowany został projekt "Rewaloryzacja zabytkowych obiektów Resursy i Kręgielni w Żyrardowie oraz ich adaptacja na cele kulturalno – artystyczne", którego celem było przywrócenie kulturalno – artystycznych funkcji pierwotnych obiektu oraz powstanie niepowtarzalnego na skalę regionu ośrodka kultury. 25 listopada 2016 r. na skwerze przed budynkiem resursy odsłonięto pomnik upamiętniający Filipa de Girarda.

</doc>
<doc id="2065442" url="https://pl.wikipedia.org/wiki?curid=2065442" title="Monady">
Monady



</doc>
<doc id="2065443" url="https://pl.wikipedia.org/wiki?curid=2065443" title="When You Tell the World You're Mine">
When You Tell the World You're Mine

"When You Tell the World You're Mine" – singel pop szwedzkich piosenkarzy Agnes i Björna Skifsa. Utwór został wykonany podczas ślubu księżniczki szwedzkiej i następczyni tronu Wiktorii z Danielem Westlingiem, 19 czerwca 2010 roku. Sam utwór został napisany specjalnie na tę okazję, jako prezent dla młodej pary.
Informacje o singlu.
Jörgen Elofsson, autor piosenki, współpracował wcześniej z Agnes, natomiast muzyka została skomponowana również przez Elofssona oraz Johna Lundvika, jako oficjalna piosenka ślubu.
Część zysków ze sprzedaży singla zostanie przekazane fundacji Wiktorii, w celu zapobiegania alienacji i poprawy stanu zdrowia wśród szwedzkich dzieci. 
Utwór został zaprezentowany zaraz po przemowie arcybiskupa, w kościele św. Mikojała w Sztokholmie, gdzie odbył się ślub.

</doc>
<doc id="2065444" url="https://pl.wikipedia.org/wiki?curid=2065444" title="Zhang Jilin">
Zhang Jilin

Zhang Jilin, chiń. 张继林 (ur. 24 czerwca 1986 w Harbinie) – chińska szachistka i trenerka szachowa, sędzia klasy międzynarodowej ("International Arbiter" od 2010), arcymistrzyni od 2007 roku.
Kariera szachowa.
W 1996 r. reprezentowała Chiny na mistrzostwach świata juniorek do 10 lat, natomiast w latach 2004, 2005 i 2006 – w kategorii do 20 lat. Pierwszą normę na tytuł arcymistrzyni wypełniła w 2002 r. podczas rozegranych w Beihai indywidualnych mistrzostw kraju. W 2005 r. podzieliła II m. (za Nguyễnem Ngọcem Trườngiem Sơnem, wspólnie z m.in. Peterem Prohaszką) w otwartym turnieju w Budapeszcie, natomiast w 2006 r. zdobyła kolejne dwie arcymistrzowskie normy, na mistrzostwach świata juniorek do 20 lat w Erywaniu oraz w turnieju "Singapore Masters International Open" w Singapurze. W 2008 r. zdobyła w Nowokuźniecku brązowy medal akademickich mistrzostw świata oraz wystąpiła w rozegranym w Nalczyku pucharowym turnieju o mistrzostwo świata, w I rundzie przegrywając z Inną Haponenko. W 2009 r. zajęła V miejsce w mistrzostwach Azji w Subic Bay.
Najwyższy ranking w dotychczasowej karierze osiągnęła 1 kwietnia 2008 r., z wynikiem 2361 punktów zajmowała wówczas 12. miejsce wśród chińskich szachistek.

</doc>
<doc id="2065452" url="https://pl.wikipedia.org/wiki?curid=2065452" title="Jarasłau Ramanczuk">
Jarasłau Ramanczuk



</doc>
<doc id="2065464" url="https://pl.wikipedia.org/wiki?curid=2065464" title="Monada (teoria kategorii)">
Monada (teoria kategorii)

Monada (kategorii formula_1) – w teorii kategorii, trójka formula_2 dla której formula_3 jest pewnym funktorem (kowariantnym), a formula_4 (formula_5 oznacza identyczność) i formula_6 są takimi transformacjami naturalnymi że:
Na przykład jeżeli formula_9 jest porządkiem częściowym, monadą nad formula_10 jest monotoniczna funkcja formula_11 taka, że formula_12 oraz formula_13 dla dowolnego formula_14 (Te dwie nierówności wyrażają typy transformacji formula_15 i formula_16 Dzięki temu, że relacja formula_17 jest przechodnia, diagramy w definicji monady komutują.) Z powyższych zależności dla formula_18 wynika, że formula_19 czyli formula_20 Funkcja formula_18 jest więc idempotentna i traktuje się ją zwykle jako operację domknięcia.

</doc>
<doc id="2065467" url="https://pl.wikipedia.org/wiki?curid=2065467" title="Ander Mirambell">
Ander Mirambell

Ander Mirambell Viñas (ur. 17 lutego 1983 w Barcelonie) – hiszpański skeletonista, uczestnik Zimowych Igrzysk Olimpijskich 2010 w Vancouver, pierwszy w historii olimpijczyk z Hiszpanii, który wziął udział w rywalizacji o medale w skeletonie.
W lutym 2010 roku w ślizgu mężczyzn na igrzyskach w Vancouver zajął 24. miejsce. Cztery lata później na Igrzyskach w Pjongczangu ukończył zawody na 23. pozycji.

</doc>
<doc id="2065468" url="https://pl.wikipedia.org/wiki?curid=2065468" title="Michael Sánchez">
Michael Sánchez

Michael Sánchez Bozhuleva (ur. 5 czerwca 1986 w Połtawie) – kubański siatkarz, reprezentant kraju, grający na pozycji atakującego. Urodził się na Ukrainie skąd w wieku 2 lat wraz z rodziną wyemigrował na Kubę.
Podczas Mistrzostw Ameryki Północnej w 2007 roku doznał skomplikowanej kontuzji.
Sukcesy klubowe.
Puchar Rosji:
Liga rosyjska:
Klubowe Mistrzostwa Azji:
Liga południowokoreańska:
Klubowe Mistrzostwa Świata:
Puchar Master:
Liga argentyńska:
Liga turecka:
Puchar Brazylii:
Klubowe Mistrzostwa Ameryki Południowej:
Liga brazylijska:
Sukcesy reprezentacyjne.
Mistrzostwa Ameryki Północnej, Środkowej i Karaibów:
Puchar Wielkich Mistrzów:
Puchar Panamerykański:

</doc>
<doc id="2065470" url="https://pl.wikipedia.org/wiki?curid=2065470" title="Ander Mirambell Viñas">
Ander Mirambell Viñas



</doc>
<doc id="2065477" url="https://pl.wikipedia.org/wiki?curid=2065477" title="Jordi Font">
Jordi Font

Jordi Font Ferrer (ur. 1 maja 1975 w Barcelonie) – hiszpański snowboardzista, specjalizujący się w snowcrossie, uczestnik Zimowych Igrzysk Olimpijskich 2006 w Turynie i Zimowych Igrzysk Olimpijskich 2010 w Vancouver. Podczas igrzysk w Turynie zajął 4. miejsce w snowcrossie. Cztery lata później w Vancouver z powodu kontuzji nie ukończył rywalizacji i ostatecznie nie został sklasyfikowany. Był zawodnikiem klubu La Surdera Gironina.
Sukcesy.
Puchar Świata.
Miejsca na podium.
Font nigdy nie stawał na podium zawodów PŚ.

</doc>
<doc id="2065478" url="https://pl.wikipedia.org/wiki?curid=2065478" title="Jordi Font Ferrer">
Jordi Font Ferrer



</doc>
<doc id="2065480" url="https://pl.wikipedia.org/wiki?curid=2065480" title="Body Wishes">
Body Wishes

Body Wishes – dwunasty studyjny album angielskiego piosenkarza rockowego Roda Stewarta. Wydany w 1983 roku przez Warner Bros. Album wypromowany został przez dwa single – „Baby Jane” i „What Am I Gonna Do (I’m So in Love with You)”.

</doc>
<doc id="2065483" url="https://pl.wikipedia.org/wiki?curid=2065483" title="Puchar Świata w narciarstwie alpejskim kobiet 1985/1986">
Puchar Świata w narciarstwie alpejskim kobiet 1985/1986

Puchar Świata w narciarstwie alpejskim kobiet sezon 1985/1986 to 20 edycja tej imprezy. Cykl ten rozpoczął się we włoskim Sestriere 7 grudnia 1985 roku, a zakończył 23 marca 1986 roku w kanadyjskim Bromont. 

</doc>
<doc id="2065484" url="https://pl.wikipedia.org/wiki?curid=2065484" title="Regino Hernández">
Regino Hernández

Regino Hernández Martín (ur. 25 lipca 1991 w Ceucie) – hiszpański snowboardzista, specjalizujący się w snowcrossie, brązowy medalista olimpijski (2018).
W 2017 roku w parze z Lucasem Eguibarem wywalczył srebrny medal w snowcrossie drużynowym podczas mistrzostw świata w Sierra Nevada. Na rozgrywanych rok później igrzyskach olimpijskich w Pjongaczng wywalczył brązowy medal. Wyprzedzili go jedynie Francuz Pierre Vaultier i Jarryd Hughes z Australii. Był też między innymi dziewiąty indywidualnie na mistrzostwach świata w Kreischbergu dwa lata wcześniej. Najlepsze wyniki w Pucharze Świata uzyskał w sezonie 2017/2018, kiedy to zajął dziesiąte miejsce w klasyfikacji snowcrossu.

</doc>
<doc id="2065487" url="https://pl.wikipedia.org/wiki?curid=2065487" title="Rubén Vergés Fruitos">
Rubén Vergés Fruitos

Rubén Vergés Fruitos (ur. 11 marca 1987 w Barcelonie) – hiszpański snowboardzista, startujący w zawodach halfpipe’u, uczestnik Zimowych Igrzysk Olimpijskich 2010 w Vancouver.
Podczas zawodów olimpijskich w Vancouver zajął 31. miejsce w zawodach halfpipe’u.

</doc>
<doc id="2065488" url="https://pl.wikipedia.org/wiki?curid=2065488" title="Rubén Vergés">
Rubén Vergés



</doc>
<doc id="2065489" url="https://pl.wikipedia.org/wiki?curid=2065489" title="Droga międzynarodowa M13 (Ukraina)">
Droga międzynarodowa M13 (Ukraina)

Droga magistralna M13 (ukr. Автошлях М 13) − jest trasą międzynarodowego znaczenia na terenie Ukrainy. M13 biegnie z południowego zachodu od Kropywnyckiego do granicy z Mołdawią w miejscowości Okny. Łączna długość 259 km.
Miejscowości przy drodze M13

</doc>
<doc id="2065490" url="https://pl.wikipedia.org/wiki?curid=2065490" title="Encyklopedia Tarnowa">
Encyklopedia Tarnowa

Encyklopedia Tarnowa – polska encyklopedia, zawierająca hasła z zakresu historii i współczesności Tarnowa.
Publikacja wydana w 2010 roku z okazji 680-lecia nadania praw miejskich dla Tarnowa, przez Tarnowskie Towarzystwo Kulturalne, przy wsparciu finansowym Gminy Miasta Tarnowa. W 2010 roku Gmina Miasta Tarnowa przekazała 380 tysięcy złotych na prace wydawnicze. Na niemal 550 stronach encyklopedii, znalazło się 2006 haseł i około 700 fotografii dotyczących Tarnowa oraz wydarzeń i osób związanych z miastem. Nad encyklopedią pracowało w latach 2008–2010 około 200 redaktorów, wśród nich również profesorowie, z Polski i z zagranicy.
Kontrowersje wokół Encyklopedii.
Po wydaniu Encyklopedii Tarnowa, przetoczyła się przez tarnowskie media dyskusja na temat zawartości encyklopedii. Szczególne kontrowersje wzbudził biogram Stanisława Opałki – w encyklopedii zabrakło informacji, że pełnił on wysokie funkcje w PZPR, w tym był członkiem Biura Politycznego Komitetu Centralnego PZPR, tym samym zarzucono Encyklopedii zakłamywanie jego roli i znaczenia w aparacie władzy komunistycznej. Zdaniem niektórych komentatorów, Encyklopedia zawierała zbyt rozbudowane biogramy niektórych osób, nie zawierała wielu ważnych dla historii (nie tylko miasta) postaci. W encyklopedii nie znalazł się m.in. tarnowianin Marian Wodziński, który był członkiem komisji Czerwonego Krzyża w 1943 roku ds. zbadania zbrodni katyńskiej.
W związku z kontrowersjami dotyczącymi zawartości i braków w Encyklopedii, redakcja rozważała przygotowanie drugiego, poprawionego wydania.

</doc>
<doc id="2065491" url="https://pl.wikipedia.org/wiki?curid=2065491" title="Luiz Machado da Silva">
Luiz Machado da Silva

Wanderley, właśc. Luiz Machado da Silva (ur. 3 czerwca 1938 w São Gonçalo, zm. 5 marca 2020 w Massanassie) – piłkarz brazylijski, występujący na pozycji napastnika.
Kariera klubowa.
W czasie kariery piłkarskiej Wanderley grał w CR Vasco da Gama.
Kariera reprezentacyjna.
W 1960 roku Wanderley uczestniczył w igrzyskach olimpijskich w Rzymie. Na turnieju Wanderley wystąpił we wszystkich trzech meczach grupowych reprezentacji Brazylii z Wielką Brytanią (bramka), Tajwanem i Włochami.

</doc>
<doc id="2065494" url="https://pl.wikipedia.org/wiki?curid=2065494" title="Witold Elektorowicz">
Witold Elektorowicz

Witold Elektorowicz (ur. 10 maja 1892 w Stanisławowie, zm. 11 marca 1968 w Warszawie) – polski śpiewak, aktor i kompozytor piosenek.
Życiorys.
Debiutował w noc sylwestrową roku 1909/1910 jako kierownik muzyczny w warszawskim kabarecie literackim „Momus” kierowanym przez Arnolda Szyfmana. W latach 1917-1921 współpracował z warszawskim teatrem „Czarny Kot". W okresie międzywojennym występował w łódzkiej kawiarni „Ziemiańska”. Podczas okupacji występował w warszawskich kawiarniach i domach prywatnych z repertuarem piosenek patriotycznych. W roku 1962 wystąpił w filmie Jana Rybkowskiego "Spotkanie w „Bajce”" w roli pianisty. Skomponował m.in. „Pieśń o żołnierzach z Westerplatte” do wiersza Konstantego Ildefonsa Gałczyńskiego. Był współzałożycielem Związku Autorów i Kompozytorów, zarejestrowanego w 1947.
Spoczywa na cmentarzu Powązkowskim w Warszawie (kwatera 273-8-30).

</doc>
<doc id="2065495" url="https://pl.wikipedia.org/wiki?curid=2065495" title="Hiszpański Związek Sportów Lodowych">
Hiszpański Związek Sportów Lodowych

Hiszpański Związek Sportów Lodowych (hiszp. "Federación Española de Deportes de Hielo", FEDH) – hiszpańskie stowarzyszenie kultury fizycznej pełniące rolę hiszpańskiej federacji narodowej w bobslejach, curlingu, hokeju na lodzie, saneczkarstwie, łyżwiarstwie szybkim, łyżwiarstwie figurowym, short tracku i skeletonie.
Związek jest członkiem Międzynarodowej Federacji Bobslejów i Toboganingu, Światowej Federacji Curlingu, Międzynarodowej Federacji Hokeja na Lodzie, Międzynarodowej Federacji Saneczkarstwa i Międzynarodowej Unii Łyżwiarskiej.

</doc>
<doc id="2065498" url="https://pl.wikipedia.org/wiki?curid=2065498" title="Hiszpański Komitet Olimpijski">
Hiszpański Komitet Olimpijski

Hiszpański Komitet Olimpijski (hiszp. "Comité Olímpico Español", COE) – hiszpańskie stowarzyszenie związków i organizacji sportowych z siedzibą w Madrycie, zajmujące się przede wszystkim organizacją udziału reprezentantów Hiszpanii w igrzyskach olimpijskich. Stowarzyszenie należy do Międzynarodowego Komitetu Olimpijskiego.

</doc>
<doc id="2065501" url="https://pl.wikipedia.org/wiki?curid=2065501" title="Autostrada A1 (Macedonia Północna)">
Autostrada A1 (Macedonia Północna)

Autostrada A1 „Przyjaźń” (maced. "Aвтопат А1 „Пријателство“" / "Avtopat A1 „Prijatelstvo“", do 2019 patronem był Aleksander Macedoński – "Aвтопат „Александар Македонски“") – jedna z macedońskich autostrad. Droga ma długość 227 km i biegnąc przez cały kraj, łączy granicę macedońsko-serbską z granicą macedońsko-grecką. Oznaczenie A1 posiada także łącznik między miejscowościami Gradsko i Prilep.
Trasy europejskie.
A1 wchodzi w skład trasy europejskiej E75.
Przebieg trasy.
Autostrada zaczyna się na przejściu granicznym w pobliżu miejscowości Tabanovce, następnie łączy się z autostradą A2 (dawniej drogą ekspresową M2) w pobliżu Kumanowa, w miejscowości Petrovec krzyżuje się z autostradą A4 (dawniej M3) biegnącą w stronę portu lotniczego i Skopje. Dalej biegnie blisko Wełes, Gradsko (węzeł z autostradą A3, wcześniej drogą ekspresową M5), Negotino (węzeł z dawną drogą ekspresową M7), aby zakończyć swój bieg na granicy z Grecją.
Historia.
Duża część drogi została zbudowana, gdy Macedonia Północna była częścią Jugosławii. Odcinek Kumanowo-Petrovec został otwarty w 1979 roku.
30 września 2011 roku zmieniono oznaczenie drogi na A1. Poprzednio oznaczana była jako "autostrada M1".

</doc>
<doc id="2065502" url="https://pl.wikipedia.org/wiki?curid=2065502" title="Paulinho Ferreira">
Paulinho Ferreira

Paulinho Ferreira, właśc. Paulo Ferreira de Camargo Filho (ur. 14 stycznia 1940 w Piracicabie) - piłkarz brazylijski, występujący na pozycji napastnika.
Kariera klubowa.
Piłkarską karierę Paulinho Ferreira rozpoczął w XV de Piracicaba w 1957 roku. Zdolnego piłkarza szybko zauważyli skauci SE Palmeiras i w 1958 roku przeszedł do klubu z São Paulo. Z Palmeiras zdobył mistrzostwo stanu São Paulo - Campeonato Paulista w 1963 roku. W latach sześćdziesiątych występował jeszcze w klubach Prudentina Presidente Prudente (1963–1964) i Ferroviária Araraquara (1964–1966). Później wyjechał do Wenezueli, gdzie grał w klubach Lara FC i Deportivo Italia Caracas. Z Deportivo Italia, gdzie zakończył karierę w 1973 roku, zdobył mistrzostwo Wenezueli 1973.
Kariera reprezentacyjna.
W 1960 roku Paulinho Ferreira uczestniczył w Igrzyskach Olimpijskich w Rzymie. Na turnieju Paulinho Ferreira wystąpił we wszystkich trzech meczach grupowych reprezentacji Brazylii z Wielką Brytanią, Chińskim Tajpej i Włochami.

</doc>
<doc id="2065503" url="https://pl.wikipedia.org/wiki?curid=2065503" title="Ołeksij Czyczykоw">
Ołeksij Czyczykоw

Ołeksij Hryhorowycz Czyczykоw, ukr. Олексій Григорович Чичиков (ur. 30 września 1987 w Krzemieńczuku, w obwodzie połtawskim) – ukraiński piłkarz, grający na pozycji napastnika.
Kariera piłkarska.
Kariera klubowa.
Wychowanek klubów UFK-2 Dniepropetrowsk, DJuSSz w Połtawie i Łubnie, Zmina-Obołoń Kijów, Molod' Połtawa oraz Kremiń Krzemieńczuk. Od 2004 występował w drugiej, a następnie w pierwszym zespole Worskły Połtawa. W 2006 wyjechał do Rosji, gdzie został piłkarzem klubu Lokomotiwu Moskwa. Jednak tylko raz wyszedł na boisko w podstawowym składzie moskiewskiego klubu w rozgrywkach Pucharu Rosji. Wiosną 2007 został wypożyczony do Dnipra Dniepropetrowsk, ale nie przebił się do podstawowego składu. W lutym 2008 został wypożyczony do Worskły Połtawa, a potem podpisał kontrakt z połtawskim klubem. W czerwcu 2013 otrzymał status wolnego agenta, a w lipcu 2013 został piłkarzem Zirki Kirowohrad. 6 czerwca 2018 przeszedł do SK Dnipro-1.
Kariera reprezentacyjna.
W 2005 występował w juniorskiej reprezentacji Ukrainy U-18, w której rozegrał 13 meczów i strzelił 4 bramki. Od 2006 bronił barw młodzieżowej reprezentacji Ukrainy.

</doc>
<doc id="2065504" url="https://pl.wikipedia.org/wiki?curid=2065504" title="Richard Král">
Richard Král

Richard Král (ur. 16 maja 1970 w Pardubicach) – czeski hokeista, reprezentant Czech. Trener hokejowy.
Kariera zawodnicza.
Od 2010 roku zawodnik JKH GKS Jastrzębie (w marcu 2012 przedłużył umowę o kolejny rok). W lutym 2013 roku ponownie przedłużył kontrakt z klubem. Pod koniec marca 2014 ogłosił zakończenie kariery zawodniczej. Przez cztery lata gry w polskiej lidze rozegrał 192 spotkania, w których uzyskał 259 punktów za 102 goli i 157 asyst.
W trakcie kariery zyskał przydomek "Król Ryszard".
Kariera trenerska.
Po zakończeniu kariery zawodniczej został trenerem. Od października 2015 szkoleniowiec HC Pardubice. Od połowy stycznia 2016 asystent I trenera Petera Draisaitla.
Sukcesy i nagrody.
Richard Král jest rekordzistą rozgrywek czeskiej ekstraligi pod względem występów wśród aktywnych graczy – rozegrał dotąd 932 meczów (tym samym zajmuje drugie miejsce w klasyfikacji). Napastnik zajmuje pierwsze miejsce w klasyfikacji kanadyjskiej wszech czasów: w latach 1988-2010 uzyskał 890 punktów (za 364 gole i 526 asyst – w tych klasyfikacjach jest na drugich miejscach). Do lutego 2013 roku był rekordzistą liczby punktów zdobytych w klasyfikacji kanadyjskiej czeskiej ekstraligi w sezonie zasadniczym (77 punktów za 24 gole i 53 asysty). Jego osiągnięcie pobił Martin Růžička, także w barwach trzynieckiego klubu w sezonie 2012/2013 (uzyskał 83 punkty).

</doc>
<doc id="2065506" url="https://pl.wikipedia.org/wiki?curid=2065506" title="Music for K">
Music for K

Music for K – pierwszy album kwintetu Tomasza Stańki, wydany w 1970. "Music for K" dedykowany jest zmarłemu w 1969 Krzysztofowi Komedzie, w którego zespołach Stańko grał i którego muzyka miała na niego duży wpływ. Wszystkie utwory skomponował Tomasz Stańko. Album nagrany został w Warszawie w styczniu 1970 przez Tomasz Stańko Quintet, który niemal od początku (tj. od 1963) grał w tym samym składzie. LP ukazał się jako 22. pozycja serii Polish Jazz.
Polskie Nagrania „Muza” wydały album w 1970, oznaczając go numerem XL (SXL) 0607 (później jeszcze: SX 0607).
Numery matryc: S-3 XW-1265 (strona A) i S-3 XW-1266 (strona B).

</doc>
<doc id="2065509" url="https://pl.wikipedia.org/wiki?curid=2065509" title="JP2">
JP2



</doc>
<doc id="2065510" url="https://pl.wikipedia.org/wiki?curid=2065510" title="Baurusuchidae">
Baurusuchidae

Baurusuchidae – rodzina krokodylomorfów z grupy Notosuchia.
Budowa i paleobiologia.
Grupa Baurusuchidae została nazwana w 1945 roku przez Llewellyna Ivora Price'a jako monotypowa rodzina obejmująca gatunek "Baurusuchus pachecoi", opisany w oparciu o niekompletną czaszkę z górnokredowej formacji Adamantina w Brazylii. Oprócz rodzaju "Baurusuchus" do Baurusuchidae zaliczane są również późnokredowe "Cynodontosuchus" i "Wargosuchus" z Argentyny, "Stratiotosuchus", "Campinasuchus", "Pissarrachampsa", "Gondwanasuchus" i "Aplestosuchus" z Brazylii oraz "Pabwehshi" z Pakistanu. "Cynodontosuchus" i "Wargosuchus" są znane z fragmentarycznych szczątków, co utrudnia dokładniejsze poznanie ich pokrewieństwa, jednak występują u nich kilka cech obecnych również u "Baurusuchus": zęby przypominające zęby teropodów, ich zredukowana liczba, kość szczękowa z hipertroficznymi zębami, kość zębowa z powiększonym zębem odpowiadającym kształtem szczerbie przedszczękowej, zwertykalizowane kości szczękowe, powiększony trzeci ząb kości przedszczękowej zachodzący na kość zębową, wysokie spojenie żuchwowe. Niektórzy autorzy nie wykluczają możliwości, że "Cynodontosuchus" może w rzeczywistości być młodocianym "Wargosuchus", zwłaszcza że oba pochodzą prawdopodobnie z osadów formacji Bajo de La Carpa. Anatomia czaszki Baurusuchidae jest stosunkowo dobrze poznana, jednak osteologia szkieletu pozaczaszkowego przez długi czas pozostawała praktycznie nieznana – dopiero w 2010 roku opisano szkielet pozaczaszkowy "Baurusuchus albertoi". Na jego podstawie Nascimento i Zaher zasugerowali, że Baurusuchidae były prawdopodobnie kursorialnymi (biegającymi) krokodylomorfami. Przypuszczalnie zajmowały one podobne nisze ekologiczne jak nieduże i średniej wielkości teropody, tzn. były aktywnymi lądowymi drapieżnikami. Baurusuchidae i teropody łączyło wiele homoplazji, m.in. poruszanie się na wyprostowanych kończynach, obecność piłkowanych zębów w przedniej części pyska i złączenie się kości nosowych, co może być adaptacją do wytrzymywania dużych nacisków na czaszkę.
Systematyka.
Niektórzy naukowcy sugerowali, że Baurusuchidae są najbliżej spokrewnione z rodziną Sebecidae, jednak większość nowszych analiz filogenetycznych wskazuje, że należą one do kladu Notosuchia. Według definicji filogenetycznej przedstawionej w 2004 roku przez Carvalho i współpracowników grupa Baurusuchidae obejmuje ostatniego wspólnego przodka rodzajów "Baurusuchus" i "Stratiotosuchus" i wszystkich jego potomków. W 2011 roku Montefeltro i współpracownicy przedstawili odmienną definicję, zgodnie z którą Baurusuchidae to klad obejmujący ostatniego wspólnego przodka "Cynodontosuchus rothi", "Pissarrachampsa sera", "Stratiotosuchus maxhechti" i "Baurusuchus pachecoi" i wszystkich jego potomków, ale nieobejmujący "Notosuchus terrestris", "Mariliasuchus amarali", "Armadillosuchus arrudai", "Araripesuchus gomesi", "Sebecus icaeorhinus", "Bretesuchus bonapartei", "Peirosaurus tormini" oraz "Crocodylus niloticus". Według autorów najbardziej bazalnym przedstawicielem Baurusuchidae jest "Cynodontosuchus", "Pissarrachampsa" i "Wargosuchus" tworzą klad Pissarrachampsinae, natomiast "Stratiotosuchus" i "Baurusuchus" należą do Baurusuchinae. Pissarrachampsinae mają stosunkowo szeroki zasięg (Brazylia i Argentyna), podczas gdy Baurusuchinae są znane jedynie z terenów Basenu Bauru w Brazylii.

</doc>
<doc id="2065511" url="https://pl.wikipedia.org/wiki?curid=2065511" title="Mucyna">
Mucyna



</doc>
<doc id="2065514" url="https://pl.wikipedia.org/wiki?curid=2065514" title="Camouflage (album Roda Stewarta)">
Camouflage (album Roda Stewarta)

Camouflage – trzynasty studyjny album angielskiego piosenkarza rockowego Roda Stewarta. Wydany został w 1984 roku przez Warner Bros. Records. Album popularność zdobył dzięki dwóm singlom „Infatuation” oraz „Some Guys Have All the Luck”.

</doc>
<doc id="2065516" url="https://pl.wikipedia.org/wiki?curid=2065516" title="Tokoń">
Tokoń



</doc>
<doc id="2065517" url="https://pl.wikipedia.org/wiki?curid=2065517" title="Monaster Zaśnięcia Matki Bożej w Zimnem">
Monaster Zaśnięcia Matki Bożej w Zimnem

Monaster Zaśnięcia Matki Bożej – żeński stauropigialny monaster w Zimnem w obwodzie wołyńskim, należący do Ukraińskiego Kościoła Prawosławnego Patriarchatu Moskiewskiego.
Za początek życia monastycznego w Zimnem przyjmuje się osiedlenie się grupy mnichów-pustelników na wzgórzu nad rzeką Łuhą na początku XI w. Z czasem w miejscu tym powstała cenobityczna wspólnota zakonna pod wezwaniem Trójcy Świętej. W 1682 monaster przeszedł do Kościoła unickiego, zaś w XVIII w. przestał istnieć. Reaktywacja życia zakonnego w Zimnem miała miejsce pod koniec XIX w., gdy z inicjatywy rodziny carskiej w budynkach dawnego klasztoru męskiego zamieszkały zakonnice sprowadzone z monasteru w Korcu. W dwudziestoleciu międzywojennym klasztor funkcjonował w ramach Polskiego Autokefalicznego Kościoła Prawosławnego, po II wojnie światowej, na skutek zmian granic państwowych, ponownie znalazł się w Rosyjskim Kościele Prawosławnym, jednak już w 1949 został skasowany przez władze stalinowskie.
Do upadku Związku Radzieckiego zabudowania monasterskie pełniły funkcje niezwiązane z pierwotnym przeznaczeniem, zaś brak niezbędnych remontów doprowadził do ich znacznej dewastacji. Ukraiński Kościół Prawosławny Patriarchatu Moskiewskiego doprowadził do reaktywacji działalności żeńskiej wspólnoty monastycznej w 1991. W 2010 tworzyło ją ok. 40 mniszek i posłusznic.
Historia.
Monaster męski.
Powstanie i pierwotna organizacja klasztoru.
Zdaniem Wołodymyra Rożki pierwszy klasztor prawosławny w Zimnem, na wzniesieniu nad rzeką Łuhą, został najprawdopodobniej założony przez mnichów skupionych wokół Antoniego Pieczerskiego, co czyniłoby go jednym z najstarszych ośrodków życia monastycznego na ziemiach wschodniosłowiańskich. Badania archeologiczne prowadzone w końcu XIX wieku we wsi Zimno doprowadziły do znalezisk o charakterze religijnym (np. kamiennych krzyży). W miarę postępów prac na terenie wzniesienia znanego jako Święta Góra, na którym znajdują się również późniejsze zabudowania monasterskie, były odkrywane ślady podziemnych cel mnichów, a nawet cerkwi urządzonej w wykutej przez nich pieczarze. Oznacza to, iż pierwsza wspólnota monastyczna w Zimnem była zorganizowana podobnie jak Monaster Kijowsko-Pieczerski – mnisi żyli jako pustelnicy w samodzielnie wykutych pomieszczeniach w skale, zbierając się jedynie na nabożeństwa. Te odbywały się w cerkwi w pieczarze, lub też w późniejszej świątyni naziemnej o kształcie rotundy.
Na podstawie informacji zawartych w "Powieści minionych lat" oraz w staroruskich żywotach świętych mnichów monaster zimneński działał już przed rokiem 1018. W wymienionym roku miał w nim złożyć śluby zakonne późniejszy święty mnich Mojżesz Węgrzyn. Według latopisów ruskich Włodzimierz osobiście podarował mnichom Zimneńską Ikonę Matki Bożej, którą wcześniej otrzymała od patriarchy Konstantynopola Anna Porfirogenetka w momencie swoich zaślubin z władcą Rusi Kijowskiej. Anna Radziukiewicz oraz oficjalne dane Ukraińskiej Cerkwi Prawosławnej podają rok 1001 jako datę fundacji klasztoru przez Włodzimierza Wielkiego. 
Wspólnota w Zimnem cieszyła się dużym szacunkiem wśród mnichów z klasztorów Kijowa. W 1074 Warłaam Pieczerski, wracając z pielgrzymki do Konstantynopola, zatrzymał się w monasterze i tam zmarł (informacja ta zawarta jest w "Żywocie Teodozjusza Pieczerskiego"). Wydarzenie to upamiętnia źródło-kapliczka św. Warłaama wzniesiona poza obrębem murów monasteru. 
W tym samym okresie do monasteru podróżował Nestor Kronikarz, który w swoich tekstach opisał powstałą przy klasztorze szkołę, jedną z pierwszych na Wołyniu. Monaster zimneński był rezydencją pierwszego biskupa włodzimierskiego, Stefana (lata 1090–1094). Jest również prawdopodobne, że monaster zimneński służył jako zimowa rezydencja prawosławnego biskupa włodzimierskiego również po przeniesieniu stolicy eparchii do Włodzimierza. W klasztorze zmarł w 1122 biskup włodzimierski Amtylochiusz. Według innych źródeł siedziba biskupa włodzimierskiego znajdowała się w monasterze aż do 1495.
Pierwszym znanym z imienia przełożonym klasztoru w Zimnem był ihumen Nifont (działający w połowie XII w.), który został następnie biskupem nowogrodzkim. XIII-wieczne latopisy informują, że katedry biskupie obejmowali również inni mnisi ze wspólnoty zimneńskiej: Joazaf, Bazyli, Kuźma oraz Nikifor. W 1223 po raz pierwszy monaster został określony w źródle pisanym jako "Święta Góra", co oznaczało uzyskanie przezeń wśród wiernych prestiżu porównywalnego z Monasterem Kijowsko-Pieczerskim, czy nawet górą Athos.
Zmiana organizacji życia mniszego w Zimnem.
W II poł. XIII w. monaster w Zimnem stopniowo zmieniał swój charakter. W miejsce luźnej wspólnoty pustelników gromadzących się jedynie przy okazji nabożeństw stał się klasztorem cenobitycznym. Mimo tego cele mnichów nadal znajdowały się w wykutych przez nich pieczarach, połączonych systemem korytarzy. Przeciętna wysokość pieczary lub korytarza była bliska wzrostowi dorosłego człowieka; przejścia między pomieszczeniami mieszkalnymi osiągały najczęściej metr szerokości. W korytarzach znajdowały się nisze, w których zapalano świece. Wyjście z pieczar zostało zlokalizowane w rotundowej cerkwi Trójcy Świętej. Monaster w Zimnem był ośrodkiem hezychastycznym. Z czasem, podobnie jak w przypadku Monasteru Kijowsko-Pieczerskiego, część pieczar klasztoru w Zimnem zaczęła służyć jako miejsce pochówku mnichów, którzy zwyczajowo byli pozostawiani po śmierci w swoich dotychczasowych celach.
Klasztor został zniszczony w czasie najazdu mongolskiego w 1241. Okres kolejnych dwóch wieków historii monasteru jest niemal całkowicie nieznany z powodu braku wzmianek o nim w źródłach. W czasie walk polsko-litewskich na Wołyniu kilkakrotnie zmieniał przynależność państwową. Po 1440 znalazł się na terenach nadanych przez Kazimierza Jagiellończyka Świdrygielle. Ten ostatni w testamencie wskazał szlachcica Niemirę jako spadkobiercę m.in. wsi Zimno. Po śmierci Niemiry opiekę nad wsią przejęła jego matka Anna. Monaster otrzymał wówczas na własność wieś Markiw Staw, co miało zapewnić mu środki na utrzymanie. Kolejnym właścicielem Zimnego została rodzina Czartoryskich.
Opieka Czartoryskich nad klasztorem.
W 1495 Fiodor Michałowicz Czartoryski ufundował dla monasteru nowy sobór, który stanął na miejscu wcześniejszej, drewnianej cerkwi. Arystokrata ufortyfikował również wzgórze, na którym znajdował się klasztor, otaczając kompleks jego zabudowań murami z basztami w narożnikach. Sobór miał stać się miejscem pochówku kolejnych zmarłych z rodziny fundatora. Czartoryscy otworzyli również przy monasterze szkołę i drukarnię. Syn Fiodora, Aleksander Fiodorowicz Czartoryski, ufundował dla klasztoru dzwon eksponowany dziś na jego głównym dziedzińcu, chociaż według oficjalnego zarysu historii monasteru nie zawsze był w dobrych stosunkach ze wspólnotą. 
Monaster w Zimnem wypowiedział się przeciwko postanowieniom unii brzeskiej; mnisi z wspólnoty należeli do jej surowych krytyków. Jednak pod wpływem działalności biskupa włodzimierskiego Hipacego Pocieja, jednego z inspiratorów zawarcia unii, klasztor przeszedł ostatecznie do Kościoła unickiego (do zakonu bazylianów). Miało to miejsce w 1682. Zakonnicy, którzy nie zgadzali się na wystąpienie z Kościoła prawosławnego, opuścili klasztor razem z jego archiwalnymi dokumentami.
Likwidacja monasteru.
W 1724 wieś Zimno przeszła do rąk starosty włodzimierskiego Michała Czackiego, wyznawcy katolicyzmu. Nakazał on dokonać przebudowy soboru Zaśnięcia Matki Bożej na kościół katolicki. Z budynku zdjęte zostały charakterystyczne cebulaste kopuły, fasadę obiektu zmieniono w dwuwieżową, zlikwidowano również nagrobki Czartoryskich. Czacki usunął również ryzę z ozdobami z Zimneńskiej Ikony Matki Bożej. Według podania Czacki miał wyśmiewać się z ikony i naigrywać się z faktu, że nie zdołała ona uratować prawosławnego klasztoru. Wkrótce potem nieoczekiwanie oślepł, a trzy lata później zmarł.
Przez cały XVIII w. sytuacja materialna wspólnoty stopniowo się pogarszała. W 1790 monaster został zlikwidowany. Pięć lat później, wskutek III rozbioru Polski, Wołyń znalazł się w granicach Imperium Rosyjskiego. Nowe władze odebrały Kościołowi katolickiemu budynek dawnego soboru Zaśnięcia Matki Bożej i nakazały jego przywrócenie do pierwotnych funkcji. Otwarty sobór stał się świątynią prawosławnej parafii.
Monaster żeński.
Do I wojny światowej.
W 1857 z ofiar przekazanych przez rodzinę carską została przeprowadzona renowacja kompleksu obiektów zamieszkiwanych niegdyś przez mnichów, natomiast w 1892 monaster w Zimnem został reaktywowany jako żeński. Nową wspólnotę monastyczną zaczęły tworzyć mniszki z monasteru w Korcu. W wymienionym roku w Zimnem zamieszkało 10 pierwszych zakonnic. Uroczyste poświęcenie odnowionego klasztoru miało miejsce 10 lipca 1894. Był to klasztor niekontemplacyjny, skupiony na pracy społecznej, głównie prowadzeniu szkoły. Zakonnice przebywały w Zimnem do 1915, gdy udały się na bieżeństwo; w czasie I wojny światowej przebywały w Żytomierzu. W tym czasie zespół budynków klasztoru został poważnie uszkodzony. Według innego źródła w monaster uderzyły w czasie działań wojennych trzy pociski, jednak wszystkie utknęły w ścianach zabudowań, nie wybuchając.
W Polskim Autokefalicznym Kościele Prawosławnym.
Po odzyskaniu niepodległości przez Polskę Zimne razem z całym Wołyniem zostało włączone w jej granice. We wrześniu 1921 zjazd duchowieństwa diecezji wołyńskiej podjął decyzję o rozpoczęciu działań na rzecz ponownego przejęcia przez prawosławnych zabudowań klasztoru. Zakonnice, na czele z ihumenią Marią, wróciły do Zimnego w 1922. W latach poprzednich władze powiatowe podjęły działania na rzecz przejęcia przez państwo majątku monasteru. Klasztor zachował, po wydaniu przez Powiatowy Komitet Nadawczy we Włodzimierzu, 36 ha ziemi, w tym działki, na których wznosiły się jego świątynie, wywłaszczono natomiast 409 dziesięcin. Mniszkom odebrano również należące do nich dwa domy w Łucku. Procesy sądowe o ziemię i zabudowania monasteru toczyły się przez większą część okresu międzywojennego. W 1924 władze województwa wołyńskiego sugerowały administracyjną likwidację monasteru, twierdząc, iż jego działalność jest szkodliwa dla państwa polskiego. Argumentowały również, iż siedemnastoosobowa wspólnota utrzymuje się wyłącznie z datków wiernych i nie ma środków na dłuższe utrzymanie się. Zdaniem Urszuli Pawluczuk twierdzenia tego nie potwierdza analiza ksiąg monasterskich, z których wynika, że sytuacja materialna klasztoru była trudna, lecz nie całkowicie beznadziejna.
W okresie międzywojennym zabudowania klasztoru składały się z czterech obiektów mieszkalnych (pojedyncza cela murowana, drewniane domy z trzema i ośmioma celami). W odrębnych budynkach znajdowały się jadalnia, kuchnia, budynek dla bydła oraz dom jego opiekuna. W ostatnim gmachu znajdował się sierociniec, zaś budynek murowany, pierwotnie mieszczący cele, został w latach 30. przekształcony w siedzibę zakładu poprawczego dla nieletnich dziewcząt. Obydwie instytucje były prowadzone przez mniszki. Wszystkie cztery cerkwie znajdujące się w monasterze były czynne, zaś w 1926 został wyremontowany ikonostas cerkwi Trójcy Świętej. Przeprowadzono również remont obiektów mieszkalnych i gospodarczych. W 1936 monaster w Zimnem był zamieszkiwany przez 52 mniszki, co czyniło z niego trzeci co do ilości zakonnic klasztor PAKP (po monasterach w Korcu i Obyczu). 
Klasztor działał do 1939, kiedy został zamknięty po agresji ZSRR na Polskę i wcieleniu polskich ziem wschodnich do tegoż kraju. Po zajęciu Wołynia przez III Rzeszę wskutek ataku Niemiec na ZSRR zakonnicom pozwolono na powrót do Zimnego.
W ZSRR.
Monaster działał do 1949 (według innego źródła – do 1946), kiedy władze stalinowskie ponownie nakazały jego likwidację. W budynkach klasztornych urządzono bibliotekę, przychodnię, klub wiejski, siedzibę brygady traktorowej oraz magazyn. Obiekty monasterskie, pozbawione remontów, stopniowo niszczały. Unicestwieniu uległo całe wyposażenie głównego soboru. Czynna pozostawała, jako parafialna, jedynie najmniejsza z cerkwi – Trójcy Świętej. Pierwszy remont zabytkowego kompleksu klasztornego przeprowadzono dopiero po 1975. W latach 80. renowacja objęła budynek soboru, w którym ponownie wykonano freski. Za wzorzec posłużyła analogiczna dekoracja ławry Poczajowskiej i soboru św. Włodzimierza w Kijowie.
Reaktywacja klasztoru.
Reaktywacja życia monastycznego w Zimnem była możliwa dopiero po upadku Związku Radzieckiego. 6 września 1990, w roku przekazania zabudowań Ukraińskiemu Kościołowi Prawosławnemu Patriarchatu Moskiewskiego biskup łucki i wołyński Bartłomiej (Waszczuk) odprawił molebień na terytorium zrujnowanego monasteru. W 1991 doszło do oficjalnego ponownego otwarcia klasztoru, zaś początek nowej wspólnocie miały dać dwie kobiety przybyłe z klasztoru w Korcu – mniszka Stefania i riasoforna siostra Halina. W ciągu kolejnego roku dołączyło do nich 13 nowicjuszek; wszystkie stopniowo składały śluby wieczyste. Prowadzony był również remont monasteru: wzniesiono przy nim piekarnię, makaroniarnę, młyn, urządzono dziesięciohektarowy sad oraz ogród z dwiema szklarniami. 14 marca 1992 mniszka Stefania (Bandura) otrzymała godność ihumeni. W tym samym roku nieudaną próbę przejęcia klasztoru podjął Ukraiński Autokefaliczny Kościół Prawosławny. 
W 1995 doszło do ponownego przekazania wspólnocie Zimneńskiej Ikony Matki Bożej, która natychmiast stała się popularnym celem pielgrzymkowym. Dwa lata wcześniej zakonnice otrzymały cząsteczki relikwii mnicha Arseniusza Pieczerskiego oraz Stefana, biskupa włodzimierskiego. Od 1996 monaster posiada status stauropigialnego. W 2001 miały miejsce obchody tysiąclecia funkcjonowania życia monastycznego w Zimnem. Na tę okazję wzniesiony został dom pielgrzyma, zaś na dziedzińcu klasztoru pojawił się pomnik Włodzimierza Wielkiego. 
W 2010 w monasterze przebywało 40 mniszek i posłusznic.
Architektura.
Kompleks architektoniczny monasteru w Zimnem składa się z soboru, dwóch cerkwi naziemnych, jednej świątyni położonej w pieczarach, bramy-dzwonnicy oraz budynków mieszkalnych dla mniszek. Zabudowania te powstawały w różnych okresach historycznych i były poddawane kilkakrotnym przebudowom. Całość otoczona jest ceglanym murem z basztami w narożnikach. Wewnątrz murów przestrzeń między świątyniami i innymi budynkami jest urządzona w formie ogrodu z fontanną, kapliczką oraz pomnikiem Włodzimierza Wielkiego. Drugi mur oddziela zabytkową część monasteru od urządzonego po 1991 ogrodu ze szklarnią.
Sobór Zaśnięcia Matki Bożej.
Główną świątynią klasztoru jest sobór Zaśnięcia Matki Bożej, którego współczesny wygląd został w II połowie XX wieku zrekonstruowany tak, by oddać jego pierwotną architekturę z przełomu XIV i XV wieku, z wprowadzenie elementów bizantyjsko-ruskich. Jest to trójnawowa świątynia typu bazylikowego zwieńczona pięcioma złoconymi kopułami położonymi na bębnach, w których znajdują się po cztery półkoliste okna z ozdobnymi obramowaniami. Konstrukcja ścian cerkwi wspiera się na przyporach. Między nimi położone są po dwa okna o analogicznej formie, jak na bębnach. Fasada świątyni wykończona jest szczytem w kształcie oślego łuku. Wejście do budynku prowadzi przez wysunięty przedsionek. Przed I wojną światową rozmieszczenie kopuł było nieco inne: trzy cebulaste kopuły na okrągłych bębnach wieńczyły szczyt głównej elewacji Całość opasuje gzyms. We wnętrzu znajduje się dziewiętnastowieczny trzyrzędowy ikonostas. Sobór jest miejscem przechowywania szczególnie czczonych w monasterze ikon Matki Bożej i św. Mikołaja.
Cerkiew Trójcy Świętej.
Najstarszą cerkwią w kompleksie monasteru jest cerkiew Trójcy Świętej. Pierwotnie wzniesiona w formie rotundy, została powiększona w czasie prac renowacyjnych w II połowie XIX wieku. Zmieniono wówczas dach kryty gontem na blachę, zmodyfikowano kształt okien. Obecnie jej nawa wzniesiona jest na planie prostokąta, do którego przylega półkoliste prezbiterium. Stożkowe dachy ponad nawą i prezbiterium są zwieńczone złoconymi krzyżami. Cerkiew posiada jedynie pojedyncze, półkoliste i prostokątne, wąskie okna. We wnętrzu znajduje się wyposażenie współczesne: marmurowy, jednorzędowy ikonostas oraz zespół fresków wykonanych w stylu neobizantyjskim.
Cerkiew św. Julianny.
Budynek zajmowany obecnie przez tę świątynię był pierwotnie częścią kompleksu obiektów mieszkalnych. Według tradycji stanowił część rezydencji Włodzimierza Wielkiego w czasie jego wizyt na Wołyniu. Adaptacja obiektu na cerkiew nastąpiła po reaktywacji monasteru w 1991, gdy trwały jeszcze ostatnie prace remontowe w innych świątyniach, uniemożliwiając ich użytkowanie. Budynek wzniesiony jest na planie prostokąta, z wyodrębnionym, wielobocznie zamkniętym pomieszczeniem ołtarzowym, łączy się z obiektami mieszkalnymi (od zachodu). Ponad prezbiterium posiada jedną sygnaturkę ze złoconym krzyżem, jego okna są wąskie, półkoliste. We wnętrzu znajduje się dwurzędowy ikonostas oraz trzy szczególnie czczone przez wiernych ikony: Opieki Matki Bożej, Wołyńska Ikona Matki Bożej oraz ikona św. Julianny z cząsteczką relikwii.
Cerkiew św. Warłaama.
Cerkiew znajduje się w pieczarach klasztornych, wejście do niej prowadzi przez główny sobór. Jest to współcześnie urządzona świątynia z jednorzędowym ikonostasem. Większa część pieczar w Zimnem nie została jeszcze opisana, prace nad ich dokładnym zbadaniem trwają.

</doc>
<doc id="2065519" url="https://pl.wikipedia.org/wiki?curid=2065519" title="Open Air">
Open Air



</doc>
<doc id="2065521" url="https://pl.wikipedia.org/wiki?curid=2065521" title="Mykoła Fedorenko">
Mykoła Fedorenko

Mykoła Iwanowycz Fedorenko, ukr. Микола Іванович Федоренко, ros. Николай Иванович Федоренко, "Nikołaj Iwanowicz Fiedorienko" (ur. 31 lipca 1955 w Ordżonikidze, w obwodzie dniepropetrowskim) – ukraiński piłkarz, grający na pozycji pomocnika, a wcześniej napastnika, były reprezentant ZSRR, trener piłkarski.
Kariera piłkarska.
Kariera klubowa.
Wychowanek Szkoły Piłkarskiej w Ordżonikidze oraz Awanhard Switłowodsk. W 1973 rozpoczął karierę piłkarską w klubie Szachtar Donieck. W 1982 przeszedł do Dnipra Dniepropetrowsk. W 1985 przeniósł się do drugoligowego klubu Kołos Nikopol. Potem występował w Zirce Kirowohrad. W 1990 zakończył karierę zawodową w zaporoskim Torpedo.
Kariera reprezentacyjna.
26 marca 1980 debiutował w narodowej reprezentacji ZSRR w towarzyskim meczu z Bułgarią. Łącznie rozegrał 2 mecze i strzelił 1 gola.
Kariera trenerska.
Jeszcze będąc piłkarzem w 1987 pracował na stanowisku kierownika klubu Kołos Nikopol. Po zakończeniu kariery zawodniczej w 1991 pomagał trenować Dnipro Dniepropetrowsk. Potem prowadził kluby Zirka Kirowohrad, Sirius Żółte Wody, Wodnyk Chersoń oraz Agrowest Novoaleksandrowka. Pracował w sztabie szkoleniowym Dnipra, trenował drugą, a od lipca 1999 do października 2001 pierwszą drużynę. W końcu 2001 został zaproszony do struktury Szachtara Donieck, trenując drugą i rezerwową drużynę oraz pomagał trenować pierwszy zespół. Jesienią 2008 objął stanowisko głównego trenera klubu Tytan Armiańsk, z którym pracował do maja 2012. Od 22 czerwca 2013 ponownie prowadził Zirkę Kirowohrad. 7 kwietnia 2014 podał się do dymisji.

</doc>
<doc id="2065526" url="https://pl.wikipedia.org/wiki?curid=2065526" title="Czesław Nowicki (piłkarz)">
Czesław Nowicki (piłkarz)

Czesław Nowicki (ur. 16 września 1932, zm. 5 września 2002) – polski piłkarz grający na pozycji pomocnika, zawodnik klubu Lechii Gdańsk.
W latach 1952–1963 był podstawowym graczem Lechii w ekstraklasie, wystąpił w 189 spotkaniach (co daje mu drugie miejsce, po Romanie Koryncie), strzelając 30 bramek (co jest trzecim wynikiem w historii klubu).

</doc>
<doc id="2065527" url="https://pl.wikipedia.org/wiki?curid=2065527" title="Gentil Cardoso">
Gentil Cardoso

Gentil Alves Cardoso (ur. 5 lipca 1906 w Recife, zm. 8 września 1970 w Rio de Janeiro) – brazylijski trener piłkarski.
Kariera trenerska.
Karierę trenerską Gentil Cardoso rozpoczął w Bonsucesso Rio de Janeiro w 1931 roku. W latach 1938–1939 prowadził CR Vasco da Gama. W latach 1945–1947 prowadził Fluminense FC. Z Fluminense zdobył mistrzostwo stanu Rio de Janeiro - Campeonato Carioca w 1946 roku. Później prowadził Corinthians Paulista i CR Flamengo. W 1952 roku powrócił do Vasco da Gama, z którym zdobył mistrzostwo stanu Rio de Janeiro w 1952 roku. W latach 1953–1954 prowadził Botafogo FR. Jako trener Botafogo odkrył i sprowadził do klubu jednego z największych brazylijskich piłkarzy - Garrinche. W latach 1954–1955 prowadził Sport Recife, z którym zdobył mistrzostwo stanu Pernambuco - Campeonato Pernambucano w 1955 roku. Później prowadził dwa mniejsze kluby z Rio - Bangu AC i Américę. W 1959 roku prowadził Santa Cruz Recife, z którym zdobył mistrzostwo stanu Pernambuco - Campeonato Pernambucano w 1959 roku. W 1960 roku prowadził Náutico Recife, z którym zdobył mistrzostwo stanu Pernambuco - Campeonato Pernambucano w 1960 roku
W 1959 został tymczasowym selekcjonerem Brazylii w 1959 i doprowadził ją do trzeciego miejsca na drugim turnieju Copa América 1959 w Ekwadorze. Bilans jego miesięcznej kadencji selekcjonera to 5 meczów, 3 zwycięstwa i 2 porażki przy bilansie bramkowym 9-11. W 1963 roku wyjechał do Europy do Portugalii do Sportingu. Sporting doprowadził do tryumfu w Pucharze Zdobywców Pucharów 1964. Po powrocie do Brazylii Cardoso prowadził jeszcze dwa kluby: Bangu AC w 1965 i CR Vasco da Gama, w którym zakończył karierę trenerską w 1967 roku.

</doc>
<doc id="2065529" url="https://pl.wikipedia.org/wiki?curid=2065529" title="Zamieszki etniczne w południowym Kirgistanie (2010)">
Zamieszki etniczne w południowym Kirgistanie (2010)

Zamieszki etniczne w południowym Kirgistanie w 2010 roku – zamieszki na tle etnicznym, jakie wybuchły 10 czerwca 2010 na południu Kirgistanu między społecznością kirgiską a uzbecką. Krwawe starcia dwóch nacji trwały kilka dni i spowodowały śmierć setek osób, głównie Uzbeków, grabież ich majątku i masowe ucieczki z miejsca zamieszkania.
Zamieszki rozpoczęły się mieście Osz i wkrótce rozprzestrzeniły się na cały obwód oszyński i dżalalabadzki. Rząd tymczasowy, który objął władzę w wyniku rewolucji w kwietniu 2010, początkowo nie radził sobie z powstrzymaniem przemocy i wystąpił z apelem o przysłanie zagranicznej pomocy wojskowej i humanitarnej. O inspirowanie zamieszek oskarżył zwolenników obalonego prezydenta Kurmanbeka Bakijewa, czemu ten zaprzeczył.
W wyniku kilkudniowych zamieszek według oficjalnych źródeł zginęły co najmniej 893 osoby, ok. 2 tys. zostało rannych, a 375–400 tys. opuściło swoje domostwa. Jednak, co przyznały same władze, rzeczywista liczba ofiar śmiertelnych mogła przekroczyć 2 tysiące osób. Społeczność międzynarodowa, obok apeli o przywrócenie pokoju i udzielenia pomocy humanitarnej, podjęła decyzję o wysłaniu do Kirgistanu misji policyjnej.
Geneza wydarzeń.
6 kwietnia 2010 w Kirgistanie doszło do wybuchu antyrządowych zamieszek, które w kolejnych dniach objęły największe miasta w kraju. Protestujący występowali przeciwko autorytarnej polityce prezydenta Kurmanbeka Bakijewa, który sam doszedł do władzy w wyniku tulipanowej rewolucji w 2005 r. W wyniku protestów i szturmu na swoją siedzibę prezydent zmuszony był opuścić stolicę i udać się na południe kraju, skąd pochodził i gdzie posiadał największe poparcie wśród ludności. Początkowo nie chciał zrezygnować z władzy i próbował mobilizować swoich zwolenników w regionie. Jednak pod naciskiem nowych władz i międzynarodowej presji 15 kwietnia 2010 pisemnie zrzekł się władzy i poprzez Kazachstan udał się na Białoruś. Rządy w kraju przejęła opozycja na czele z Rozą Otunbajewą, która ogłosiła organizację referendum w sprawie zmiany konstytucji wprowadzającej parlamentarny system rządów, a następnie przeprowadzenie wyborów parlamentarnych i prezydenckich.
Jednym z głównych wyzwań stojących przed rządem Otunbajewy było przywrócenie pokoju i zagwarantowanie bezpieczeństwa na terenie całego państwa, a zwłaszcza w jego południowej części. Południe kraju, stanowiące teren tradycyjnych wpływów obalonego prezydenta Bakijewa, zamieszkane było dodatkowo przez ludność pochodzenia uzbeckiego, co w przeszłości stanowiło przyczynę wybuchu krwawych starć na tle etnicznym. Spośród 5,3 mln mieszkańców kraju Kirgizi stanowią 69,6% jego ludności, podczas gdy Uzbecy 14,5%, a Rosjanie 8,4%. Jednak w południowych obwodach dżalalabadzkim i oszyńskim ci drudzy stanowią odpowiednio 40% i 50% mieszkańców. Do szczególne gwałtownych starć między społecznością kirgiską i uzbecką doszło w 1990 r., tuż przed rozpadem ZSRR. Zginęło wówczas co najmniej 300 osób, a tysiące zostało rannych. Konflikt zakończony został dopiero dzięki interwencji radzieckich wojsk.
Pierwsze starcia (maj 2010).
19 maja 2010, kilka dni po starciach zwolenników i przeciwników Bakijewa, w Dżalalabadzie doszło do pierwszej na dużą skalę konfrontacji dwóch społeczności. W wyniku zamieszek zginęły 2 osoby, a 74 zostały ranne. Przemoc rozpoczęła się od ataku Kirgizów na uzbecki Uniwersytet Przyjaźni Ludowej, a następnie przeniosła się na centralne ulice miasta. Kirgizi oskarżyli lidera społeczności uzbeckiej, Kadyrana Batyrowa, o nawoływanie do utworzenia w Kirgistanie autonomicznego regionu uzbeckiego. P.o. prezydenta Roza Otunbajewa potępiła wszelkie próby podżegania do przemocy i szerzenia niezgody, szczególnie między Uzbekami a Kirgizami. Rząd wprowadził w obwodzie dżalalabadzkim obowiązujący do 1 czerwca 2010 stan wyjątkowy oraz godzinę policyjną od 22:00 do 6:00. Otunbajewa o prowokowanie starć oskarżyła zwolenników byłego prezydenta Bakijewa.
Wybuch zamieszek i pierwsze reakcje.
Wieczorem 10 czerwca 2010 do wybuchu kolejnych, znacznie gwałtowniejszych zamieszek między Kirgizami a Uzbekami doszło w mieście Osz. Społeczność kirgiska zaatakowała uzbecką dzielnicę Czeriomuszki, podpalając domy mieszkalne, restauracje i sklepy. Na ulicach miasta pojawiły się barykady, doszło do walk z użyciem broni palnej, koktajli Mołotowa, pałek, kijów i metalowych prętów. Według doniesień prasowych początkowym i bezpośrednim powodem wybuchu przemocy mogła być walka i konflikt między rywalizującymi gangami. Walki trwały całą noc i rankiem 11 czerwca 2010 rozszerzyły się na dalsze rejony Oszu. Według Ministerstwa Zdrowia do wieczora 11 czerwca zginęło co najmniej 46 osób, a prawie 650 zostało rannych, spośród których niemal 420 wymagało hospitalizacji.
Władze w odpowiedzi na starcia wprowadziły 11 czerwca 2010 stan wyjątkowy w Osz i kilku pobliskich dystryktach oraz wysłały wojska i pojazdy opancerzone w rejon konfliktu. Otunbajewa wezwała obywateli do zachowania powściągliwości i nieuleganiu prowokacjom. Stwierdziła, że odpowiedzialni za przemoc „próbują zdestabilizować Kirgistan i wrzucić go w wir walk i konfliktów”. Zaniepokojenie przemocą w Kirgistanie wyraziła społeczność międzynarodowa. Szefowa dyplomacji UE Catherine Ashton wezwała kirgiski rząd do „przywrócenia porządku publicznego na drodze prawnej”. OBWE w wydanym komunikacie stwierdziła, że przemoc w Osz pokazuje, że kraj „pozostaje daleki od stabilnego”. Prezydent Rosji Dmitrij Miedwiediew zaapelował o szybkie zakończenie niepokojów i stwierdził, że OUBZ nie podejmie interwencji w Kirgistanie, gdyż zamieszki stanowią sprawę wewnętrzną tego kraju. Przewodniczący Chińskiej Republiki Ludowej Hu Jintao również wezwał do zakończenia starć i potwierdził wsparcie jego kraju dla kirgiskich władz.
Eskalacja konfliktu.
12 czerwca 2010 doszło do dalszej eskalacji konfliktu. Siły rządowe nie radziły sobie z powstrzymaniem przemocy. Kirgiski rząd ogłosił stan wyjątkowy również w pobliskim Dżalalabadzie. Prezydent Otunbajewa w telewizyjnym orędziu stwierdziła, że sytuacja w Osz pozostaje „poza kontrolą” i zwróciła się do Rosji z prośbą o pomoc i interwencję wojskową. W odpowiedzi rzecznik rosyjskiego prezydenta stwierdziła, że Rosja w obecnej sytuacji nie wyśle wojsk, lecz udzieli Kirgistanowi potrzebnej pomocy humanitarnej. Rzecznik prezydenta uznała wydarzenia za „konflikt wewnętrzny, który póki co wyklucza udział Rosji w jego rozwiązaniu”. Rosja jeszcze tego samego dnia przysłała do Kirgistanu samolot z pomocą medyczną, gotowy do ewakuacji rannych do rosyjskich szpitali. Minister spraw zagranicznych Uzbekistanu wyraził „poważne zaniepokojenie” zamieszkami w Osz, stwierdzając, że „istnieją podstawy wnioskować, że wydarzenia te są zorganizowane, koordynowane i sprowokowane”. UE wysłała do Kirgistanu specjalnego wysłannika Pierre’a Morela w celu oceny sytuacji i potrzeb humanitarnych. Stany Zjednoczone poparły wysiłki podejmowane przez ONZ i OBWE w celu przywrócenia pokoju i porządku.
Otunbajewa o wszczęcie przemocy oskarżyła zwolenników byłego prezydenta Bakijewa, którzy mieli dążyć do destabilizacji kraju przed planowanym na 27 czerwca 2010 referendum konstytucyjnym. Kubatbek Bajbołow, dowódca wojska w Dżalalabadzie, stwierdził, że niepokoje „są niczym więcej niż próbą zwolenników i krewnych Bakijewa na zdobycie władzy”. Władze wydały dekret zezwalający wojsku na otwieranie ognia na terenach objętych stanem wyjątkowym w przypadku konieczności obrony cywilów, samoobrony oraz na wypadek zmasowanego ataku zbrojnego. Ogłosiły również mobilizację rezerwistów. Ministerstwo Zdrowia poinformowało, że do wieczora 12 czerwca zginęło co najmniej 77 osób, a ponad tysiąc zostało rannych.
13 czerwca 2010 zamieszki nasiliły się. Rząd rozszerzył stan wyjątkowy na cały obwód dżalalabadzki. Według relacji świadków Kirgizi kontynuowali strzelanie do Uzbeków i podpalanie ich domów i majątku. Ministerstwo Zdrowia poinformowało, że do wieczora 13 czerwca w wyniku starć zginęło co najmniej 113 osób, a ponad 1,4 tys. zostało rannych. 13 czerwca Rosja przysłała do swojej bazy wojskowej w Kant oddział 150 spadochroniarzy w celu wzmocnienia jej ochrony. Prezydent Miedwiediew zapowiedział natomiast, że kwestię reakcji na zamieszki poruszy w czasie najbliższego spotkania Organizacji Układu o Bezpieczeństwie Zbiorowym. Sekretarz generalny ONZ Ban Ki-moon wyraził zaniepokojenie skalą konfliktu i wysłał do Biszkeku swojego przedstawiciela. Czerwony Krzyż stwierdził, że sytuacja humanitarna w Kirgistanie „staje się krytyczna”. 13 czerwca 2010 głos z Białorusi zabrał były prezydent Bakijew, który odrzucił kierowane pod jego adresem oskarżenia o inspirowanie zamieszek i uznał je za „bezwstydne kłamstwa”. Bakijew zarzucił rządowi tymczasowemu niekompetencję i niezdolność zaprowadzenia porządku, apelując do OUBZ o przysłanie sił wojskowych. 14 czerwca 2010, w czasie nadzwyczajnego spotkania, przedstawiciele państw wchodzących w skład OUBZ (Rosja, Białoruś, Armenia, Kazachstan, Uzbekistan, Kirgistan, Tadżykistan) uzgodnili udzielenie pomocy rządowi w Kirgistanie w postaci przysłania helikopterów i zaopatrzenia dla wojska. Prezydent Miedwiediew zasugerował zwołanie kolejnego spotkania przedstawicieli OUBZ w przypadku pogorszenia się sytuacji.
14 czerwca 2010 walki w Osz i Dżalalabadzie trwały dalej. Ministerstwo Zdrowia poinformowało, że w wyniku starć zginęło już co najmniej 138 osób, a ponad 1700 zostało rannych. Jednak świadkowie i pracownicy międzynarodowych organizacji uważali, że liczna ta jest niedoszacowana. Z rejonu walk ewakuowanych zostało 950 obcokrajowców, głównie Rosjan, Pakistańczyków i Hindusów. 15 czerwca 2010 zamieszki na południu Kirgistanu zaczęły słabnąć. Liczba ofiar według oficjalnych danych wzrosła do 176 zabitych i ponad 1800 rannych, jednak sama Otunbajewa przyznała, że rzeczywista liczba ofiar może być kilkukrotnie wyższa. Rząd tymczasowy 15 czerwca uznał, że nie ma już potrzeby interwencji zagranicznych sił pokojowych, wyrażając nadzieję za samodzielnie radzenie sobie z sytuacją. Otunbajewa, w odpowiedzi na wcześniejsze apele UE i ONZ o nieprzekładanie terminu referendum pomimo zamieszek, ogłosiła, że będzie zabiegać do końca, żeby głosowanie odbyło się zgodnie z planem 27 czerwca. 16 czerwca 2010 dochodziło jeszcze do pojedynczych przypadków przemocy. Ulice Osz i Dżalalabadu były patrolowane przez siły wojskowe. Oficjalny bilans ofiar wzrósł do 187 osób i prawie 2000 rannych, jednak również zdaniem Czerwonego Krzyża prawdziwa liczba zabitych była z pewnością wyższa, gdyż część z rodzin zgodnie z muzułmańską tradycją natychmiast grzebała swoich krewnych przed ich identyfikacją. 18 czerwca oficjalny bilans zabitych wzrósł do 191 osób. Otunbajewa stwierdziła jednak, że prawdziwa liczba ofiar może być 10 razy wyższa i oscylować wokół 2000 zabitych. Podkreśliła, że dokładna liczba zabitych pozostanie nieznana. Wizytując po raz pierwszy tereny dotknięte przemocą, w czasie pobytu w Oszu zapowiedziała odbudowę miasta w celu umożliwienia uchodźcom powrotu do domów. 18 czerwca 2010 do Kirgistanu przybył specjalny wysłannik USA, Robert Blake, który odwiedził obozy uchodźców w Uzbekistanie i spotkał się z kirgiskimi władzami. Wezwał on kirgiski rząd do podjęcia natychmiastowych kroków w celu zakończenia przemocy, stworzenia warunków dla bezpiecznego powrotu uchodźców i zaapelował o wszczęcie międzynarodowego dochodzenia w sprawie zamieszek. 24 czerwca 2010 USA zadeklarowały przekazanie pomocy humanitarnej w wysokości 48 mln USD.
Sytuacja uchodźców.
Tysiące Uzbeków, którzy uciekli z rejonów objętych walkami, zgromadziło się na granicy kirgisko-uzbeckiej. Relacjonowali oni, że byli ostrzeliwani również przez siły wojskowe, czemu rząd stanowczo zaprzeczył. Według ich słów, do dzielnicy wjechały pojazdy opancerzone, które rozpoczęły strzelanie do ludności, torując drogę kirgiskim gangom. Z powodu niepokojów granice z Kirgistanem zamknął Tadżykistan i ChRL. Granica z Uzbekistanem pozostała otwarta, co umożliwiło uzbeckiej ludności jej przekraczanie. Liczba uchodźców przekraczających uzbecką granicę rosła z dnia na dzień. 13 czerwca 2010 Ministerstwo Spraw Nadzwyczajnych Uzbekistanu szacowało ich liczbę na 30 tys. osób. Według doniesień agencji RIA Novosti, powołującej się na uzbeckiego urzędnika, granicę miało natomiast przekroczyć ok. 75 tys. osób. Międzynarodowy Czerwony Krzyż ocenił, że liczbę uchodźców należy określać w tysiącach. 14 czerwca Międzynarodowy Komitet Czerwonego Krzyża szacował liczbę uchodźców w Uzbekistanie na 85 tys. osób oraz dodatkowych 15 tys. zgromadzonych na granicy. Większość z nich stanowiły kobiety, dzieci i osoby starsze. Uzbekistan utworzył prowizoryczne obozy dla napływających ludzi i zaapelował o międzynarodową pomoc w tym zakresie. Urząd UNHCR zapowiedział dostarczenie pomocy uchodźców, których liczbę określił na 75 tys. Wysoki Komisarz Narodów Zjednoczonych do spraw Praw Człowieka Navanethem Pillay zaapelowała do kirgiskich władz o szybkie stłumienie walk, dodając, że istnieją dowody na pozbawione skrupułów zabójstwa, w tym również dzieci oraz gwałty. ONZ zaapelowała do Kirgistanu o stworzenie korytarza humanitarnego dla ludności dotkniętej walkami i wezwała społeczność międzynarodową do udzielenia pomocy Uzbekistanowi w jego wysiłkach na rzecz przyjęcia fali uchodźców. 15 czerwca UNHCR oszacował liczbę wszystkich zmuszonych do ucieczki i porzucenia swoich domostw na 200 tys. osób. Zgodnie z zapowiedzią rozpoczął także akcję dostarczania do Uzbekistanu niezbędnych środków pierwszej potrzeby, jak namioty, koce, prześcieradła, śpiwory czy zestawy sprzętu gospodarstwa domowego.
16 czerwca 2010 do uzbeckiego miasta Andiżan dotarła pomoc humanitarna UNHCR. Rosja przysłała 42 tony środków pomocowych do Biszkeku, a FAO 3 tys. ton żywności. Komisarz UE spraw pomocy humanitarnej Kristalina Georgiewa zapowiedziała przekazane Kirgistanowi pomocy finansowej w wysokości 5 mln euro. 17 czerwca 2010 ONZ ogłosiła, że całkowita liczba uchodźców osiągnęła poziom 400 tys. osób, w tym 100 tys. przebywających w obozach w Uzbekistanie. Czerwony Krzyż nazwał sytuację „ogromnym kryzysem”. WHO orzekła, że ogółem zamieszki dotknęły w sposób bezpośredni lub pośredni do miliona osób. ONZ zaapelowała o pomoc w zebraniu 71 mln USD potrzebnych na pomoc dla poszkodowanych.
W ostatnich dwóch tygodniach czerwca tysiące Uzbeków rozpoczęło powrót do porzuconych domostw w Kirgistanie. Według szacunków ONZ do 25 czerwca 2010 wróciło 100 tys. uchodźców.
Sytuacja po zamieszkach.
20 czerwca 2010 rząd przedłużył obowiązywanie stanu wyjątkowego w południowym rejonie kraju do 25 czerwca 2010. Wojsko rozpoczęło w Osz demontaż ulicznych barykad otaczających osiedla zamieszkane przez Uzbeków. 21 czerwca 2010 siły wojskowe starły się z grupą Uzbeków w miejscowości Naryman w pobliżu Oszu. Według oficjalnych źródeł zginęły 2 osoby, a powodem starcia był ostrzał sił rządowych przez bojówkarzy. Zdaniem obrońców praw człowieka do potyczki doszło w czasie patrolu służb w uzbeckiej dzielnicy i był on odpowiedzią na wcześniejsze zabójstwo funkcjonariusza policji. 21 czerwca oficjalna liczba zabitych w czasie zamieszek wzrosła do 208 osób, a 28 czerwca do 294. Pod koniec czerwca władze przedłużyły obowiązywanie godziny policyjnej na południu kraju do 10 sierpnia 2010.
W połowie lipca 2010 wicepremier Azimbek Beznazarow poinformował, że potwierdzona liczba ofiar w czasie zamieszek wyniosła co najmniej 893 zabitych.
22 lipca 2010 OBWE zatwierdziła wysłanie w połowie sierpnia do Kirgistanu misji pokojowej na okres 4 miesięcy, składającej się z 52 nieuzbrojonych funkcjonariuszy policji. Jej celem miała być pomoc w przywracaniu pokoju oraz szkolenie, doradztwo i monitorowanie kirgiskiej policji. Wysiłki te miały przyczynić się do przywrócenia zaufania do służb mundurowych wśród społeczności uzbeckiej, zdaniem której wielu kirgiskich funkcjonariuszy nie pomagało jej w czasie zamieszek lub wręcz uczestniczyło w atakach.
W lipcu 2010 na południu Kirgistanu rozpoczął się również program odbudowy zniszczeń sfinansowany przez UNDP, który do końca 2010 przeznaczył na ten cel 1,4 mln USD. W jego ramach ponad 1,1 tys. specjalnie zatrudnionych kirgiskich pracowników przystąpiło do naprawy dróg, systemów nawadniających oraz sprzątania ulic.

</doc>
<doc id="2065530" url="https://pl.wikipedia.org/wiki?curid=2065530" title="Michiel Sweerts">
Michiel Sweerts

Michiel Sweerts (ochrzczony 29 września 1618 w Brukseli, zm. 1664 w Goa) – flamandzki malarz barokowy.
Mało znany artysta, którego życie i twórczość owiane są tajemnicą i licznymi mitami. Uchodził za samotnika o melancholijnym usposobieniu, awanturnika, fanatyka religijnego i homoseksualistę. Po ponad 200-stu latach zapomnienia został odkryty ponownie na początku XX wieku i obecnie jego twórczość porównywana jest z dziełami Jana Vermeera.
Życie.
O młodości i wykształceniu malarza nie zachowały się żadne wzmianki, około 1656 pojawił się w Rzymie i dołączył tam do grupy malarzy holenderskich i flamandzkich określanych jako Bamboccianti. Zachowały się informacje, że brał udział w zebraniach Akademii Świętego Łukasza i utrzymywał kontakty z rodziną bogatego kupca z Antwerpii Josepha Deutza, którego reprezentował w Rzymie. Książę Camillo Pamphili, bratanek papieża Innocentego X nadał mu tytuł szlachecki.
Około 1656 Sweerts powrócił w Brukseli z zamiarem utworzenia akademii rysunkowej, dwa lata później zarejestrowano go w gildii św. Łukasza. W 1661 związał się z grupą misyjną w Amsterdamie i jako zakonnik udał się do Azji. Podróżował przez Marsylię, Aleppo w Syrii, Tebriz do Isfahanu w Persji. W 1662 artystę usunięto z misji ze względu na trudny i konfliktowy charakter, pozostał jednak na Bliskim Wschodzie. W ciągu dwóch lat dotarł do Indii, gdzie zmarł na terenie misji portugalskiej w Goa. Okoliczności jego przedwczesnej śmierci pozostają nieznane.
Twórczość.
Dokonania artystyczne Sweertsa trudno jednoznacznie zakwalifikować, gdyż poruszał różnorodną tematykę i stosował niejednolite środki wyrazu. W okresie rzymskim zbliżył się do Bambocciantich. Malował w tym czasie sceny rodzajowe często przedstawiające wnętrza pracowni malarskich, są to obecnie wartościowe źródła informacji historycznych.
Artysta był twórcą realistycznych portretów, jego spokojne i melancholijne prace oznaczają się analizą psychologiczną portretowanych osób i harmonijną kolorystyką. Krytycy sztuki doszukują się znacznych podobieństw do obrazów Vermeera, któremu przez lata przypisywano jeden z obrazów Sweertsa. W muzeum Mauritshuis w Hadze "Portret młodej kobiety" Sweertsa zawieszono w pobliżu "Dziewczyny z perłą" Vermeera.
Inną charakterystyczną cechą twórczości malarza było umiejętne stosowanie tenebryzmu, co może świadczyć o jego związkach ze środowiskiem włoskich lub utrechckich caravaggionistów. Fascynacja twórczością Caravaggia widoczna jest szczególnie w cyklu obrazów pt. "Uczynki miłosierdzia". Malarz tworzył również idylliczne, arkadyjskie pejzaże bliskie twórczości Pietera van Laera, jego obrazy świadczą też o znajomości rzeźby antycznej i klasycznych wzorów piękna.

</doc>
<doc id="2065531" url="https://pl.wikipedia.org/wiki?curid=2065531" title="PLZ (ujednoznacznienie)">
PLZ (ujednoznacznienie)



</doc>
<doc id="2065532" url="https://pl.wikipedia.org/wiki?curid=2065532" title="Ty Cobb (singel Soundgarden)">
Ty Cobb (singel Soundgarden)

Ty Cobb – utwór amerykańskiej grupy grunge'owej Soundgarden. Tekst napisał Chris Cornell, autorem muzyki jest Ben Shepherd. Ty Cobb został wydany w kwietniu 1997 roku jako czwarty singel promujący album Down on the Upside. Utwór zajmuje piątą pozycje na krążku i trwa 3 minuty i 5 sekund. Piosenka znalazła się na kompilacyjnym albumie grupy, A-Sides zawierającym największe hity zespołu.
Nagranie.
Utwór powstał przy współpracy Chrisa Cornella i Bena Shepherda - frontman zajął się oprawą tekstową, zaś basista zespołu muzyką. Obaj panowie, w tym utworze grają odpowiednio na mandolinie i mandola. Utwór został nagrany w 1995 roku. 
Tekst.
Chris Cornell o tekście:
""Tak naprawdę to wcale nie jest piosenka o Ty Cobbie. Po prostu gdy Ben ją usłyszał, stwierdził, że przypomina mu Ty Cobba, który jak wiadomo był nie tylko świetnym graczem baseballa, ale też nie gardzącym agresją rasistą. "Ty Cobb" to dobry tytuł więc tak zostało."
Kompozycja.
Utwór rozpoczyna się 22-sekundowym spokojnym intrem, by po chwili przerodził się w bardzo agresywny, napędzany hardcorowo-punkową motoryką. "Ty Cobb" jest jednym z szybszych i agresywniejszych utworów w dyskografii Soundgarden.
Wydanie i odbiór.
Utwór został wydany na singlu w kwietniu 1997 roku. Mimo iż Ty Cobb nie uplasował się na różnych listach, jak Billboard Hot 100, Mainstream Rock Tracks, lub Billboard Modern Rock Tracks, tak jak 3 poprzednie single z albumu "Down on the upside" ("Pretty Noose", "Burden in my hand" i "Blow up the outside world"), to utwór pochodzący ze strony B singla - "Rhinosaur" uplasował się na 19 miejscu na liście "Mainstream Rock Tracks". Poza USA, singel został wydany również w Australii.

</doc>
<doc id="2065535" url="https://pl.wikipedia.org/wiki?curid=2065535" title="Stadion przy ulicy Szczepaniaka w Kielcach">
Stadion przy ulicy Szczepaniaka w Kielcach



</doc>
<doc id="2065538" url="https://pl.wikipedia.org/wiki?curid=2065538" title="Asociación Mexicana de Productores de Fonogramas y Videogramas">
Asociación Mexicana de Productores de Fonogramas y Videogramas

Asociación Mexicana de Productores de Fonogramas y Videogramas (AMPROFON; pol. Meksykańskie Stowarzyszenie Producentów Fonogramów i Wideogramów) – meksykańska organizacja non-profit zrzeszająca producentów fonogramów i wideogramów, powstała 3 kwietnia 1963 roku. Jej główne zadania to reprezentowanie producentów oraz zwalczanie praktyk piractwa fonograficznego. Organizacja zajmuje się również przyznawaniem certyfikatów sprzedaży, tj. złotych, platynowych i diamentowych płyt (odpowiednio za: 30 000, 60 000 i 300 000 egzemplarzy). AMPROFON prowadzi również cotygodniową listę najpopularniejszych albumów w Meksyku. Stowarzyszenie nie prowadzi notowań singli, jednakże przyznaje certyfikaty ich sprzedaży.
AMPROFON jest Grupą Krajową Międzynarodowej Federacji Przemysłu Fonograficznego (IFPI), która zrzesza i reprezentuje światowy przemysł muzyczny.

</doc>
<doc id="2065539" url="https://pl.wikipedia.org/wiki?curid=2065539" title="Puchar Świata w narciarstwie alpejskim mężczyzn 1985/1986">
Puchar Świata w narciarstwie alpejskim mężczyzn 1985/1986

Puchar Świata w narciarstwie alpejskim mężczyzn sezon 1985/1986 to 20 edycja tej imprezy. Cykl ten rozpoczął się w argentyńskim Las Leñas 17 sierpnia 1985 roku, a zakończył 22 marca 1986 w kanadyjskim Bromont.

</doc>
<doc id="2065540" url="https://pl.wikipedia.org/wiki?curid=2065540" title="AMPROFON">
AMPROFON



</doc>
<doc id="2065542" url="https://pl.wikipedia.org/wiki?curid=2065542" title="Zębiełek olbrzymi">
Zębiełek olbrzymi

Zębiełek olbrzymi ("Crocidura goliath") – gatunek owadożernego ssaka z rodziny ryjówkowatych (Soricidae). Jest szeroko rozpowszechniony w Afryce Środkowej. Występuje w Kamerunie, Gwinei Równikowej, Republice Środkowoafrykańskiej, Gabonie i Demokratycznej Republice Konga. Izolowana populacja występuje w Afryce Zachodniej zamieszkując Wybrzeże Kości Słoniowej, Liberię i Gwineę. Głównym siedliskiem tego gatunku są nizinne, wilgotne lasy tropikalne. Ekologia i stan populacji słabo poznany. Często traktowany jako "C. flavescens" lub "C. olivieri". Jednak stanowi on odrębny gatunek, żyjący w specjacji sympatrycznej z "C. olivieri". W Czerwonej księdze gatunków zagrożonych Międzynarodowej Unii Ochrony Przyrody i Jej Zasobów został zaliczony do kategorii LC (najmniejszej troski). Nie są znane zagrożenia dla całości populacji tego gatunku.
Podgatunki.
Wyróżniono dwa podgatunki "C. goliath". Jednak populacja z Afryki Zachodniej ("C. g. nimbasilvanus") charakteryzuje się mniejszymi rozmiarami, krótszą sierścią i różni się genetycznie od populacji z Afryki Środkowej i najprawdopodobniej stanowi odrębny gatunek.

</doc>
<doc id="2065547" url="https://pl.wikipedia.org/wiki?curid=2065547" title="Jelenia Wyspa">
Jelenia Wyspa

Jelenia Wyspa – ścieżka przyrodniczo-dydaktyczna wyznaczona na terenie rezerwatu przyrody Bagna nad Stążką w południowo-wschodniej części Tucholskiego Parku Krajobrazowego nad rzeką Stążką, ok. 8 km od Tucholi. Długość ścieżki wynosi 3,5 km. Wzdłuż niej wyznaczonych zostało 10 zaopatrzonych w tablice informacyjne przystanków. Jej pokonanie zajmuje około jednej godziny. 
Ścieżka rozpoczynająca i kończąca się nieopodal siedziby Nadleśnictwa Tuchola w Gołąbku biegnie w ten sposób, aby przedstawić zwiedzającym charakterystyczne dla Borów Tucholskich zbiorowiska roślinne. Są to m.in.: bory sosnowe z domieszką brzozy i świerka, zbiorowiska olsów i łęgów, a także stanowiska odnawiania lasów.
Do najbardziej interesujących fragmentów ścieżki należą torfowiska oraz zbiorowiska bagienne i wodne rzeki Stążki (jednej z najczystszych rzek Borów Tucholskich). Zaobserwować tam można m.in. torfowisko wysokie i przejściowe z charakterystycznymi roślinami: bagnem zwyczajnym, rosiczką okrągłolistną, turzycą nitkowatą, żurawiną błotną czy wełnianką pochwowatą, a także torfowisko niskie z turzycowymi murawami, chronionymi storczykami i rzadkim oczeretem Tabernemontana.
Część przystanków ma na celu pogłębienie wiedzy o dokarmianiu leśnych zwierząt oraz o zwalczaniu szkodników drzew.
Przebieg ścieżki
W pobliżu ścieżki przyrodniczo-dydaktycznej "Jelenia Wyspa" swój przebieg mają szlaki turystyczne:

</doc>
<doc id="2065549" url="https://pl.wikipedia.org/wiki?curid=2065549" title="Jan Mikrut (duchowny)">
Jan Mikrut (duchowny)

Jan Mikrut (ur. 17 czerwca 1942 w Borku Nowym, zm. 4 stycznia 2013 w Gliwicach) – polski redemptorysta, duszpasterz młodzieżowy, katecheta, rekolekcjonista, współzałożyciel i wieloletni pracownik Radia Maryja.
Życiorys.
Po maturze wstąpił w 1962 do Wyższego Seminarium Duchownego Redemptorystów w Tuchowie. Podczas okresu przygotowań do kapłaństwa spędził także rok nowicjatu w Łomnicy-Zdroju. Śluby wieczyste złożył 7 kwietnia 1969, święcenia kapłańskie otrzymał 10 sierpnia 1969. 
Po święceniach kapłańskich pracował w Parafii Matki Boskiej Królowej Polski w Elblągu, jako katecheta i duszpasterz młodzieży. Po kilku latach rozpoczął swoją posługę w Krakowie w Kościele Matki Boskiej Nieustającej Pomocy. W tym czasie także pracował z młodzieżą i prowadził duszpasterstwo młodzieżowe. Podobne posługi spełniał w Parafii Podwyższenia Krzyża Świętego w Gliwicach. Na początku lat 90. XX w. rozpoczął posługę w Kościele św. Józefa w Toruniu.
W 1991 roku wraz z o. Tadeuszem Rydzykiem założył Radio Maryja, którego w latach 1993–2003 był pracownikiem. W 2003 roku po ciężkim zawale serca i długiej szpitalnej rekonwalescencji został przeniesiony z Torunia do Tuchowa, do wpólnoty zakonnej przy kościele Nawiedzenia Najświętszej Maryi Panny.
W latach 1978–2012 podczas okresu letniego był opiekunem domu rekolekcyjnego i kaplicy na wzgórzu Brzegi-Rynias w gminie Bukowina Tatrzańska oraz częstym rekolekcjonistą (prowadził m.in. rekolekcje w milczeniu, czy Lectio Divina). 
Przeprowadzał także rekolekcje intronizacyjne "Najświętszego Serca Pana Jezusa, Króla Królów oraz Pana Panów". Uważał, że królowania Chrystusa nie trzeba ustanawiać żadną władzą polityczną, czy państwową, gdyż ono już się dokonuje. Według nauki jaką popierał celem życia człowieka jest uznanie królowania Jezusa we własnym sercu. Podkreślał, że podjęcie aktu królowania Chrystusa w wymiarze społecznym, rodzinnym ma zawsze wymiar osobowy. Sprzeciwiał się koncepcji ogłoszenia Chrystusa Królem Polski przez parlament, co popiera ks. Piotr Natanek. Według o. Mikruta duchowny ten przeinacza przesłanie, jakie otrzymała Rozalia Celakówna.
W latach 2005 - 2008 należał do wspólnoty zakonnej w Lubaszowej.
Od 2008 ponownie pełnił posługę w Kościele Matki Boskiej Nieustającej Pomocy w Krakowie i mieszkał w tamtejszym klasztorze. 
20 czerwca 2009 roku udzielił na Ryniasie ślubu Michałowi Żebrowskiemu i Aleksandrze Adamczyk.
Był autorem wielu artykułów w redemptorystowskim kwartalniku "Homo Dei" oraz książek wydawanych przez wydawnictwo o tej samej nazwie.
Cierpiał na chorobę nowotworową. Zmarł 4 stycznia 2013 w hospicjum w Gliwicach.
Pogrzeb odbył się 9 stycznia 2013 w Kościele Matki Boskiej Nieustającej Pomocy w Krakowie. Mszy Świętej przewodniczył biskup Stanisław Stefanek. Pochowany został na cmentarzu podgórskim w grobowcu redemptorystów (kwatera IIIa-płd.-9).

</doc>
<doc id="2065553" url="https://pl.wikipedia.org/wiki?curid=2065553" title="Hunter Parrish">
Hunter Parrish

Hunter Parrish Tharp (ur. 13 maja 1987 w Richmond) – amerykański aktor telewizyjny i filmowy, najbardziej znany z roli Silasa Botwina, syna handlarza narkotyków w serialu Showtime "Trawka". Występował na Broadwayu w musicalu Stephena Schwartza "Godspell" jako Jezus i produkcji "Przebudzenie wiosny" jako Melchior Gabor.

</doc>
<doc id="2065554" url="https://pl.wikipedia.org/wiki?curid=2065554" title="Matka Boża Śnieżna">
Matka Boża Śnieżna



</doc>
<doc id="2065555" url="https://pl.wikipedia.org/wiki?curid=2065555" title="Cecilia Rosa De Jesús Talangpaz">
Cecilia Rosa De Jesús Talangpaz

Cecilia Rosa De Jesús Talangpaz (ur. 16 lipca 1693 w Calumpit, zm. 31 lipca 1731 w San Sebastián) – filipińska Służebnica Boża Kościoła katolickiego. 
Życiorys.
Razem ze swoją siostrą osiedliła się w pobliżu sanktuarium Matki Bożej z Góry Karmel w Manili. Jej życie pobożne zwróciło uwagę, sprawowała opiekę nad sanktuarium. Jest jedną z założycielek "Beaterio de San Sebastian de Calumpang". Cecylia zmarła w 1731 r., a rok później jej siostra Dionisia. 
Proces beatyfikacyjny sióstr Cecylii i Dionisii rozpoczął się 10 września 1999.

</doc>
<doc id="2065557" url="https://pl.wikipedia.org/wiki?curid=2065557" title="Costantino Galeazzo">
Costantino Galeazzo

Costantino Galeazzo (ur. 18 sierpnia 19??) − włoski kulturysta, z zawodu trener osobisty.

</doc>
<doc id="2065558" url="https://pl.wikipedia.org/wiki?curid=2065558" title="Rezerwat przyrody Jezioro Zdręczno">
Rezerwat przyrody Jezioro Zdręczno

Jezioro Zdręczno – rezerwat wodny w centralnej części Tucholskiego Parku Krajobrazowego ok. 6 km od Woziwody (gmina Tuchola, powiat tucholski) w województwie kujawsko-pomorskim, utworzony w 1982 roku na obszarze 15,74 ha. Rezerwat obejmuje śródleśne zarastające jezioro eutroficzne z zespołami roślinności wodnej i szuwarowej oraz torfowisko z gatunkami roślin chronionych i reliktowych.

</doc>
<doc id="2065559" url="https://pl.wikipedia.org/wiki?curid=2065559" title="Józef Kalasanty Pędracki">
Józef Kalasanty Pędracki

Józef Kalasanty Pędracki (ur. 1825 w Tarnowie, zm. 11 kwietnia 1883 w Tarnowie) − burmistrz Tarnowa, działacz patriotyczny i społeczny, uczestnik Wiosny Ludów.
Życiorys.
Józef Kalasanty Pędracki urodził się najprawdopodobniej w 1825 roku w Tarnowie (podawane są również inne daty i miejsca urodzenia, m.in. 1822 rok). Był synem Kazimierza Pędrackiego, oficera wojska Księstwa Warszawskiego i Marianny Serafin. Po zakończeniu edukacji w 1847 roku rozpoczął pracę jako administrator majątku, porzucił ją jednak w roku następnym i wyjechał do Lwowa, gdzie jako członek Gwardii Narodowej wziął udział w wydarzeniach Wiosny Ludów. Po ustaniu walk powrócił do Tarnowa i znalazł zatrudnienie w magistracie.
20 kwietnia 1850 roku Józef Pędracki został zaprzysiężony jako asesor magistratu. Rok później ożenił się z Marianną Żelazowską, z którą miał ośmioro dzieci. W 1858 roku został mianowany przez władze austriackie burmistrzem miasta Tarnowa. W 1861 roku odszedł ze stanowiska (objął je Franciszek Lorber), oskarżany przez władze o tolerowanie patriotycznych sympatii mieszkańców miasta. Zajął się wówczas pracą społeczną, będąc współtwórcą i pierwszym dyrektorem tarnowskiej Kasy Oszczędności.
W 1862 roku ponownie został mianowany burmistrzem miasta. Zaangażował się wówczas w działalność niepodległościową, wspierając prace ławy obwodowej stronnictwa czerwonych. Po wybuchu powstania styczniowego zajmowała się ona organizowaniem dostaw broni, wyposażenia i pieniędzy walczącym. 9 kwietnia 1864 roku, po serii rewizji przeprowadzonych przez władze austriackie, Józef Pędracki został oskarżony o uczestnictwo w tajnej organizacji i ponownie zdymisjonowany. Na stanowisku burmistrza zastąpił go wtedy Edward Ganszer.
W listopadzie 1866 roku Józef Pędracki został po raz trzeci mianowany burmistrzem Tarnowa, stając się w ten sposób ostatnim z nadania rządu w Wiedniu. W marcu 1867 roku przeprowadzono pierwsze autonomiczne wybory do Rady Miejskiej. Po jej ukonstytuowaniu Józef Pędracki odszedł ze stanowiska, ustępując je Wojciechowi Bandrowskiemu, pierwszemu burmistrzowi doby autonomicznej. Pracował nadal w samorządzie, jako asesor i radca magistratu, zaś od 1872 roku zarządca propinacji. Na tle koncepcji zarządu propinacją starł się wtedy ostro z radnym Karolem Kaczkowskim i jego stronnictwem, co doprowadziło do poważnego podziału w Radzie Miejskiej.
W czasie pełnienia przez Józefa Pędrackiego urzędu burmistrza Tarnów zyskał brukowane ulice i trotuary, powstał również oddział ochotniczej straży pożarnej. Poza pracą w samorządzie udzielał się również społecznie, między innymi jako wiceprezes Towarzystwa Strzeleckiego, którego staraniem powstał w mieście w 1866 roku Ogród Strzelecki z neogotyckim budynkiem strzelnicy.
Józef Kalasanty Pędracki zmarł 11 kwietnia 1883 roku i został pochowany na Starym Cmentarzu w Tarnowie. 17 września 1888 roku na wschodniej ścianie budynku strzelnicy w Ogrodzie Strzeleckim odsłonięto poświęconą mu tablicę pamiątkową. W 1986 roku Towarzystwo Przyjaciół Ziemi Tarnowskiej wydało szkic biograficzny burmistrza, napisany przez miejscowego historyka Stanisława Wróbla. W 1995 roku jedna z ulic włączonej w granice administracyjne miasta części Zbylitowskiej Góry została nazwana imieniem Józefa Pędrackiego.

</doc>
<doc id="2065560" url="https://pl.wikipedia.org/wiki?curid=2065560" title="Antoni Muracki">
Antoni Muracki

Antoni Muracki (ur. 19 października 1957 w Warszawie) – warszawski bard, pieśniarz, poeta i tłumacz. Wykonawca poezji śpiewanej. Tłumacz i propagator twórczości Jaromira Nohavicy w Polsce.
Kariera.
Skończył podstawową szkołę muzyczną i zdał egzamin z gry na akordeonie.
Zadebiutował poetycko w wieku 18 lat – w „Życiu Literackim” wydrukowano trzy jego wiersze.
W 1968 r. zagrał główną rolę dziecięcą w filmie telewizyjnym Jerzego Antczaka z „Dokąd wiodą te drogi”, w 1969 r. wystąpił w programie Janusza Rzeszewskiego „Muzyka łatwa, lekka i przyjemna”. Na przełomie lat siedemdziesiątych i osiemdziesiątych XX wieku brał często z sukcesem udział w konkursach i festiwalach piosenki. Ukoronowaniem tego okresu miał być występ w debiutach opolskich w 1980. Niestety, na kilka godzin przed koncertem, cenzura, mimo interwencji Andrzeja Ibisa-Wróblewskiego, zdjęła piosenkę „Wesele”.
W 1981 Jonasz Kofta zarekomendował go do kabaretu „Nowy Świat”, w którym grał przez trzy miesiące do 12 grudnia 1981 roku. Od 1986 roku jest członkiem ZAKR, występował w kabarecie „Warsztat”, brał udział w programach radiowych (PR III, Radio Z) i telewizyjnych („Powrót bardów”), jest twórcą programów literackich i kabaretowych, autorem, kompozytorem, wykonawcą i tłumaczem.
Istotny wpływ życie i twórczość artysty miało spotkanie z Jaromirem Nohavicą w 1998 roku. Wprowadził Nohavicę, jako jego polski menedżer na polskie sceny. Przetłumaczył też wiele jego pieśni. W 2006 powstał spektakl „Nohavica po polsku”, z udziałem Elżbiety Wojnowskiej, Basi Stępniak-Wilk, Michała Łanuszki, Pawła Orkisza oraz znakomitych muzyków krakowskich, oparty pieśniach Jaromira w przekładach Murackiego.
W 2004 roku stworzył w Warszawie „Salonik z Kulturą”, miejsce spotkań artystów i prezentacji niekomercyjnej twórczości
Życie prywatne.
Mąż malarki Teresy Murackiej, ojciec trójki dzieci.

</doc>
<doc id="2065561" url="https://pl.wikipedia.org/wiki?curid=2065561" title="Thomas Kurialachery">
Thomas Kurialachery

Thomas Kurialachery (ur. 14 stycznia 1873 w Champakulam w Indiach, zm. 6 lutego 1925 w Rzymie) – Czcigodny Sługa Boży Kościoła katolickiego, pierwszy syromalabarski biskup Changanacherry (1923-1925).
W 1908 roku założył żeńskie Zgromadzenie Sióstr Adoracji Najświętszego Sakramentu (SABS).

</doc>
<doc id="2065567" url="https://pl.wikipedia.org/wiki?curid=2065567" title="Siergiej Szawło">
Siergiej Szawło

Siergiej Dmitrijewicz Szawło, rus. Сергей Дмитриевич Шавло, ukr. Сергій Дмитрович Шавло, "Serhij Dmytrowicz Szawło" (ur. 4 września 1956 w Nikopolu, w obwodzie dniepropetrowskim) – rosyjski piłkarz pochodzenia ukraińskiego, grający na pozycji pomocnika, były reprezentant ZSRR, trener piłkarski.
Kariera piłkarska.
Kariera klubowa.
Wychowanek Szkoły Piłkarskiej Trubnyk Nikopol. W 1974 rozpoczął karierę piłkarską w klubie Elektrons Ryga, skąd w następnym roku przeszedł do Daugavy Ryga. W 1977 został piłkarzem Spartaka Moskwa. W 1983 występował w Iskrze Smoleńsk, po czym powrócił do Spartaka. W 1986 przeniósł się do innego moskiewskiego klubu Torpedo Moskwa. W lipcu 1987 jako jeden z pierwszych radzieckich piłkarzy wyjechał za granicę, gdzie bronił barw austriackich klubów Rapid Wiedeń, Favoritner AC, Eintracht Wiedeń, SV Gerasdorf oraz FC Laxenburg. W 1997 zakończył karierę zawodową.
Kariera reprezentacyjna.
5 września 1979 debiutował w narodowej reprezentacji ZSRR w towarzyskim meczu z NRD. Łącznie rozegrał 19 meczów. W 1980 bronił barw olimpijskiej reprezentacji ZSRR, z którą zdobył brązowe medale Letnich Igrzysk Olimpijskich:
Kariera trenerska.
Jeszcze będąc piłkarzem od 1994 prowadził drużynę juniorów Rapidu Wiedeń. Po zakończeniu kariery zawodniczej w latach 1999–2002 pracował na stanowisku trenera-konsultanta Rapidu. W sezonie 2001/02 prowadził austriacki FC Brunn, po czym wrócił do Rosji, gdzie najpierw trenował drużynę rezerw klubu Torpedo-Metałłurg Moskwa, a potem szukał talenty piłkarskie dla Spartaka Moskwa. Latem 2005 objął stanowisko dyrektora generalnego klubu Spartak Moskwa. Po wygaśnięciu kontraktu zadecydował opuścić zajmowane stanowisko.

</doc>
<doc id="2065574" url="https://pl.wikipedia.org/wiki?curid=2065574" title="Mary Elizabeth Lange">
Mary Elizabeth Lange

Mary Elizabeth Lange (ur. 1784 na Haiti, zm. 3 lutego 1882 w Baltimore) – amerykańska Służebnica Boża Kościoła katolickiego.
Była założycielką Sióstr Opatrzności Oblatów Zmarła mając 98 lat w opinii świętości Trwa jej proces beatyfikacyjny. W 2005 roku powstała pierwsza szkoła jej imienia w Ameryce.

</doc>
<doc id="2065578" url="https://pl.wikipedia.org/wiki?curid=2065578" title="Atak na Broome">
Atak na Broome

Atak na Broome – nalot przeprowadzony podczas II wojny światowej, 3 marca 1942 roku. W wyniku ataku japońskich samolotów na miasto Broome w północno-zachodniej Australii zginęło co najmniej osiemdziesiąt osiem osób.
Miasto Broome było podczas wojny punktem uzupełniania paliwa dla samolotów na szlaku prowadzącym między Holenderskimi Indiami Wschodnimi a głównymi miastami australijskimi. Z racji położenia było miejscem ucieczki dla wielu żołnierzy holenderskich stacjonujących w Indiach Wschodnich i innych uchodźców po rozpoczęciu przez Japończyków inwazji na Jawę. W rezultacie Broome stało się znaczącą bazą wojsk alianckich. W ciągu dwóch tygodni na przełomie lutego i marca 1942 roku ponad osiem tysięcy uciekinierów przedostało się do Australii przez Broome.
Nowe badania doktora Toma Lewisa wskazują jednak, że liczba ośmiu tysięcy uchodźców jest bardzo przesadzona. Była ona po raz pierwszy opublikowana w Australian Official War History, a później powtarzano ją w wielu publikacjach. Obecnie liczba ewakuowanych drogą powietrzną przez Broome w tym czasie jest szacowana na zaledwie 1350 osób. Większość stanowił personel wojskowy. Ewakuowano zaledwie 250 holenderskich cywilów, większość z nich było członkami rodzin holenderskich załóg lotniczych.
Atak.
Porucznik Zenjiro Miyano, dowódca 3. Grupy Powietrznej Sił Powietrznych Japońskiej Cesarskiej Marynarki Wojennej, poprowadził dziewięć maszyn Mitsubishi A6M oraz samolot zwiadowczy Mitsubishi C5N2 z bazy Kupang na Timorze do ataku rano 3 marca. 
Od godziny 9:20 A6M Zero dokonywały nalotów z małej wysokości na wodnosamoloty zacumowane w zatoce Roebuck oraz na bazę RAAF-u na lotnisku w Broome, nie zrzucono jednak żadnych bomb, choć niektórzy twierdzili, że je widzieli. Mogły to jednak być odrzucane zbiorniki paliwa. Nalot trwał godzinę. 
Japońskie myśliwce zniszczyły co najmniej 22 samoloty alianckie, w tym B-24A Liberatora, który przewoził ranny personel – w wyniku zestrzelenia tego samolotu zginęło 30 osób. B-24 rozbił się ok. 16 km od Broome. Alianci stracili także 15 wodnosamolotów, które stały zacumowane w Broome. Na ich pokładzie zginęło wielu holenderskich uciekinierów, jednak dokładna liczba nie jest znana. Na wcześniej wymienionym lotnisku polowym w Broome myśliwce japońskie zniszczyły dwa B-17E, jeden B-24 należący do USAAF-u, dwa Hudsony należące do RAAF-u oraz jednego Lockheeda Lodestara należącego do Sił Powietrznych Królewskiej Armii Holenderskich Indii Wschodnich (ML-KNIL). 
Japończycy zniszczyli także osiem Catalin należących do Sił Powietrznych Koninklijke Marine (MLD), United States Navy i RAF-u, dwa samoloty Short Empire należące do RAAF-u i Qantas oraz pięć Dornierów Do 24 należących do MLD.
Samolot pasażerski Douglas DC-3 należący do KLM wiozący uciekinierów z Bandungu został także zestrzelony w odległości 80 km na północ od Broome. Zginęły cztery osoby oraz diamenty wartości od 150 do 300 000 £ (jest to obecnie od 20 do 40 mln dolarów australijskich). 
W momencie ataku na lotnisku w Broome nie było myśliwców alianckich. Mitsubishi Zero napotkały jedynie słaby ogień z broni ręcznej na ziemi. Jeden z japońskich pilotów, chorąży Osamu Kudō, został zabity przez ogień holenderskiego pilota z ML-KNIL, porucznika Gusa Winckela, za pomocą karabinu maszynowego kal. 7,9 mm wymontowanego z Lockheeda Lodestara. Winckel założył broń na swoim ramieniu i został poważnie poparzony na przedramieniu lewej ręki, po tym jak dotknął lufy karabinu po strzale. Innemu pilotowi japońskiemu skończyło się paliwo w drodze powrotnej do bazy. Runął do morza, ale zdołał przeżyć.
W 2010 roku nowe badania stwierdziły, że samolot Kudō został zestrzelony przez tylnego strzelca bombowca B-24A o nazwie "Arabian Nights", który sam został strącony przez Kudō. 19 z 20 osób personelu amerykańskiego zginęło na pokładzie B-24.
Po bitwie.
Charlie D'Antoine, aborygeński członek załogi wodnosamolotu, pomógł dwóm pasażerom ze zniszczonych samolotów dotrzeć na brzeg, płynąc wśród wraków i płonącego paliwa. Dostał za to odznaczenie za odwagę od rządu holenderskiego i został z honorami zaproszony na dwór królewski Holandii. 
Jeden z amerykańskich członków załogi, sierżant Melvin Donoho, zdołał przepłynąć 16 kilometrów z rozbitego B-24 by w końcu dotrzeć na brzeg (po ponad 36 godzinach). Niektóre raporty wspominają o innym amerykańskim lotniku, sierżancie Willardem J. Beattym, który jednak zmarł tuż po przypłynięciu na brzeg. Inne źródła dementują ten raport, pochodzący z artykułu z gazety. 
Japońskie lotnictwo dokonało jeszcze kilku mniejszych ataków na rejon Broome, m.in. 20 marca średnie bombowce Mitsubishi G4M2 "Betty" wykonały atak z dużej wysokości na lotnisko, w wyniku czego zginęła jedna osoba cywilna. Ostatni atak przeprowadzono w sierpniu 1943 roku.

</doc>
<doc id="2065579" url="https://pl.wikipedia.org/wiki?curid=2065579" title="Wyższa Szkoła Piechoty">
Wyższa Szkoła Piechoty

Wyższa Szkoła Piechoty (WSPiech) – szkoła piechoty ludowego Wojska Polskiego.
Historia uczelni.
2 kwietnia 1948 Minister Obrony Narodowej marszałek Polski Michał Żymierski wydał rozkaz organizacyjny Nr 061/Org., w którym nakazał dowódcy Wojsk Lądowych do 24 kwietnia 1948 przenieść Centrum Wyszkolenia Piechoty w Rembertowie z etatu Nr 20/68 na etat Nr 20/93 z równoczesną zmianą nazwy na Wyższą Szkołę Piechoty o stanie osobowym 367 wojskowych stanu stałego i 161 pracowników kontraktowych oraz 474 oficerów-słuchaczy stanu zmiennego. 
Zadaniem szkoły było przygotowanie oficerów do objęcia stanowisk od dowódcy kompanii do oficera sztabu dywizji. Obok zasadniczych kursów organizowano różne kursy dodatkowe dla dowódców pułków i dywizji, oficerów sztabów i kadry dydaktycznej szkół oficerskich.
Funkcję pododdziału manewrowego WSPiech spełniał 2 batalion 1 Praskiego Pułku Piechoty stacjonujący w Warszawie.
22 listopada 1949 Minister Obrony Narodowej marszałek Polski Konstanty Rokossowski wydał rozkaz organizacyjny Nr 0234/Org., w którym nakazał II wiceministrowi obrony narodowej, dowódcy Wojsk Lądowych generałowi broni Stanisławowi Popławskiemu przenieść do 25 grudnia 1949 WSPiech z etatu Nr 20/93 na etat Nr 20/164 o stanie osobowym 368 wojskowych stanu stałego i 43 pracowników kontraktowych oraz 434 oficerów-słuchaczy stanu zmiennego.
16 września 1950 wiceminister obrony narodowej generał broni Stanisław Popławski wręczył komendantowi szkoły generałowi brygady Ostapowi Stecy sztandar ufundowany przez społeczeństwo Pruszkowa.
7 lipca 1951 Minister Obrony Narodowej marszałek Polski Konstanty Rokossowski wydał rozkaz organizacyjny Nr 059/Org., w którym nakazał dowódcy Okręgu Wojskowego Nr I generałowi dywizji Janowi Rotkiewiczowi przenieść do 1 października 1951 WSPiech z etatu Nr 20/164 na etat Nr 20/234 o stanie osobowym 589 wojskowych stanu stałego i 269 pracowników kontraktowych oraz 660 oficerów-słuchaczy stanu zmiennego, w tym 100 oficerów z Ministerstwa Bezpieczeństwa Publicznego oraz polecił sformować batalion szkolny według etatu Nr 20/235 o stanie 570 wojskowych.
W 1953 WSPiech została przeformowana na etat Nr 20/306. Liczba oficerów-słuchaczy została zmniejszona z 660 do 420. Został utworzony batalion obsługi w składzie: kompania ćwiczebna, kompania wartownicza, pluton łączności, pluton poligonowy, pluton gospodarczy, pluton funkcyjny i orkiestra.
20 sierpnia 1954 Minister Obrony Narodowej marszałek Polski Konstanty Rokossowski wydał rozkaz organizacyjny Nr 043/Org., w którym nakazał przenieść w terminie do 1 października 1954 WSPiech z etatu Nr 20/306 na etat Nr 20/335 Kursy Doskonalenia Oficerów Piechoty z jednoczesną dyslokacją do Mińska Mazowieckiego.
Struktura organizacyjna.
Struktura organizacyjna Wyższej Szkoły Piechoty według etatu Nr 20/93 z 2 kwietnia 1948. 
Kadra i absolwenci Wyższej Szkoły Piechoty.
Komendanci:
Zastępcy komendanta do spraw politycznych:
Zastępcy komendanta do spraw liniowych - dyrektorzy nauk:
Kwatermistrzowie:
Wykładowcy:
Absolwenci:

</doc>
<doc id="2065583" url="https://pl.wikipedia.org/wiki?curid=2065583" title="Laetus Bernatek">
Laetus Bernatek

Laetus Bernatek (ur. 4 lipca 1847 w Göding, zm. 26 stycznia 1927 w Krakowie) – zakonnik należący do Zakonu Bonifratrów, inicjator i organizator budowy gmachu szpitala Bonifratrów w Krakowie.
Życiorys.
Edukację i katolickie wychowanie uzyskał w młodzieńczych latach w domu rodzinnym. Po ukończeniu 18. roku życia 11 lipca 1865 wstąpił w Wiedniu do Zakonu Szpitalnego Świętego Jana Bożego. Studiował teologię i farmację na Uniwersytecie Wiedeńskim, uzyskując tytuł magistra. Po studiach pracował jako aptekarz w Wisowicach, Zebrzydowicach, Letovicach i Linzu, w szpitalach prowadzonych przez jego zgromadzenie.
Od 1891 roku był przeorem Krakowskiego Konwentu Bonifratrów. Podczas trawiących Kraków w latach 1892-1894 epidemii cholery azjatyckiej i ospy uczynił klasztor szpitalem zakaźnym. Dwukrotnie zwiększył liczbę łóżek w szpitalach, wynoszącą 70 w 1897. W tym samym roku rozpoczął budowę nowoczesnego gmachu szpitala. Otwarcie placówki miało miejsce w październiku 1906 roku. Dokonał także modernizacji całego konwentu zakonnego. Po 20 latach pracy odszedł z Krakowa do Wiednia.
Pochowany na Cmentarzu Rakowickim w Krakowie (pas 32, zach.).
Jego imieniem została nazwana kładka pieszo-rowerowa - kładka Ojca Bernatka w Krakowie łącząca Kazimierz (część Dzielnicy I Stare Miasto) i Podgórze (Dzielnica XIII Podgórze), zlokalizowana w pobliżu siedziby krakowskiego zakonu i szpitala bonifratrów.

</doc>
<doc id="2065584" url="https://pl.wikipedia.org/wiki?curid=2065584" title="Chen Gongbo">
Chen Gongbo

Chen Gongbo (ur. 19 października 1892, zm. 3 czerwca 1946) – chiński polityk, kolaborant japoński w czasie wojny 1937-1945.
Życiorys.
Przyszedł na świat 19 października 1892 w Guangzhou w prowincji Guangdong. Jego ojciec pracował jako urzędnik w cesarskiej administracji dynastii Qing. Po ukończeniu szkoły wyjechał do Pekinu, gdzie wstąpił na miejscowy uniwersytet i zaczął studiować filozofię. W trakcie dalszej nauki zapoznał się z teoriami Karola Marksa i w ten sposób zafascynował się ideą komunizmu. Później wstąpił do grupy należącej do Ruchu 4 Maja. W lipcu 1921 wziął udział w odbywającym się w Szanghaju zjeździe Komunistycznej Partii Chin. Jego kontakty nie z komunistami nie trwały jednak długo i już w 1922 roku zerwał z KPCh. Jakiś czas później wyjechał do Stanów Zjednoczonych gdzie studiował na uniwersytecie Columbia. W 1925 otrzymał tytuł magistra ekonomii. Po powrocie do ojczyzny wstąpił do Kuomintangu. Mianowano go szefem departamentu rolnictwa. Wkrótce stał się gorącym orędownikiem Wang Jingweia, z którym nawiązał bliskie kontakty polityczne i prywatne. W latach 1932-1935 był ministrem przemysłu. W KMT reprezentował lewicowe skrzydło, krytykujące dyktatorskie zapędy Czang Kaj-szeka. Po ataku Japonii na Chiny w 1937 roku jako szef syczuańskiego oddziału Kuomintangu dowodził organizacją ewakuacji rządu do Chongqingu. W 1940 roku został członkiem kolaborującego z Japończykami Centralnego Rządu Chin. W listopadzie tego samego roku został burmistrzem Szanghaju. W połowie 1944 roku Wang Jingwei ciężko zachorował i udał się na leczenie do Japonii. Chen jako druga pod względem znaczenia osoba w rządzie tymczasowo objął funkcję jego przewodniczącego. 11 listopada, dzień po śmierci Wanga, został oficjalnie szefem rządu. Gdy w sierpniu 1945 do Chin wkroczyły siły radziecko-mongolskie, rozwiązał rząd i zbiegł do Japonii. Bezpośrednio po jej kapitulacji 9 września 1945 Chiny złożyły oficjalny wniosek o jego wydanie. Miesiąc później Amerykanie przekazali Chena Chińczykom. Niespełna rok później w Suzhou odbył się jego proces. Został oskarżony o zdradę ojczyzny, kolaborację z wrogiem, działalność na szkodę państwa i zbrodnie. Nie skorzystał z pomocy adwokata i na rozprawie bronił się sam. 3 czerwca 1946 został uznany za winnego wszystkich stawianych zarzutów i skazany na śmierć. Wyrok wykonano tego samego dnia przez rozstrzelanie.

</doc>
<doc id="2065585" url="https://pl.wikipedia.org/wiki?curid=2065585" title="Fabien Laurenti">
Fabien Laurenti

Fabien Laurenti (ur. 6 stycznia 1983 w Marsylii) – francuski piłkarz grający na pozycji obrońcy.
Kariera klubowa.
Fabien Laurenti profesjonalną piłkarską karierę rozpoczynał w Olympique Marsylia. W jego barwach 26 stycznia 2002 roku zadebiutował w Première Division w przegranym 0:1 meczu przeciwko Troyes AC. W sezonie 2001/2002 był to jego jedyny występ, a w kolejnych rozgrywkach zagrał w 12 pojedynkach. W 2004 roku przeszedł do AC Ajaccio. Po raz pierwszy wystąpił w nim 17 stycznia w spotkaniu z FC Nantes. W nowym zespole szybko wywalczył miejsce w podstawowym składzie i regularnie występował na boiskach francuskiej ekstraklasy. W sezonie 2005/2006 wraz ze swoją drużyną spadł do Ligue 2.
W 2007 roku Laurenti przeszedł do RC Lens. Od czasu debiutu w meczu z OGC Nice, w którym zagrał przez pierwsze 68. minut po czym został zmieniony przez Simona Feindouno, regularnie występował w swojej drużynie. W sezonie 2007/2008 jego klub zajął w tabeli 18. pozycję i został zdegradowany do Ligue 2. W kolejnych rozgrywkach zawodnik nie występował już tak często, lecz nadal był podstawowym graczem Lens. Drużyna po roku banicji powróciła w szeregi pierwszoligowców. W rundzie jesiennej sezonu 2009/2010 Laurenti rozegrał pięć spotkań.
8 stycznia 2010 roku Laurenti został wypożyczony do drugoligowego Stade Brestois 29. Był w nim podstawowym zawodnikiem i pomógł mu wywalczyć awans do Ligue 1. Po zakończeniu sezonu powrócił do RC Lens, lecz 18 lipca przeszedł na zasadzie transferu definitywnego do innego beniaminka francuskiej ekstraklasy, AC Arles-Avignon. W nowym zespole zadebiutował 7 sierpnia w przegranym 1:2 spotkaniu przeciwko FC Sochaux-Montbéliard. W sezonie 2010/2011 spadł z klubem do Ligue 2, a w połowie 2012 roku odszedł z Arles.
Następnie był graczem czwartoligowego US Le Pontet, a także trzecioligowego GS Consolat. W 2015 roku zakończył karierę.
W Ligue 1 rozegrał 149 spotkań.

</doc>
<doc id="2065586" url="https://pl.wikipedia.org/wiki?curid=2065586" title="Yannick Agnel">
Yannick Agnel

Yannick Agnel (ur. 9 czerwca 1992 w Nîmes) – francuski pływak, dwukrotny złoty medalista igrzysk olimpijskich w Londynie, wicemistrz olimpijski z Londynu, mistrz świata na krótkim basenie, mistrz Europy.
Największymi sukcesami Angela są zdobyte dwa złote medale podczas igrzysk olimpijskich w Londynie w 2012 roku. Wygrał konkurencję 200 m stylem dowolnym oraz był w składzie zwycięskiej sztafety 4 × 100 m stylem dowolnym. Francuz wywalczył również srebrny medal w sztafecie 4 × 200 m stylem dowolnym.
Startując na Mistrzostwach świata Angel wygrał w 2011 roku srebrny medal w Szanghaju płynąc w sztafecie 4 × 200 m stylem dowolnym.
W 2010 roku Francuz został mistrzem świata na krótkim basenie z Dubaju na 4 × 100 m stylem dowolnym. Zdobył jeszcze brązowy medal w konkurencji 4 × 200 m stylem dowolnym. W tym samym roku zwyciężył jeszcze na mistrzostwach Europy w Budapeszcie na dystansie 400 m stylem dowolnym. Ponadto na drugim miejscu ukończył wyścig wraz z drużyną na 4 × 100 m stylem dowolnym oraz na trzecim 4 × 200 m stylem dowolnym.
Jego trenerem jest Fabrice Pellerin. Był związany z Camille Muffat.
W 2012 został wybrany najlepszym pływakiem w Europie.

</doc>
<doc id="2065594" url="https://pl.wikipedia.org/wiki?curid=2065594" title="Jilešovice (przystanek kolejowy)">
Jilešovice (przystanek kolejowy)

Jilešovice – przystanek kolejowy w Jilešovicach (okres Opawa), w kraju morawsko-śląskim, w Czechach przy ulicy K Nádraží 98. Znajduje się na wysokości 225 m n.p.m. i leży na linii kolejowej nr 321. Powstał w 1913 roku.

</doc>
<doc id="2065595" url="https://pl.wikipedia.org/wiki?curid=2065595" title="Blazon Stone">
Blazon Stone

Blazon Stone – szósty album niemieckiej grupy heavy metalowej Running Wild.

</doc>
<doc id="2065596" url="https://pl.wikipedia.org/wiki?curid=2065596" title="Kaplica Trójcy Świętej w Piechocicach">
Kaplica Trójcy Świętej w Piechocicach

Kaplica pod wezwaniem Trójcy Świętej w Piechocicach – kaplica w Piechocicach jest świątynią filialną należącą do parafii pod wezwaniem Matki Bożej Szkaplerznej w Grabinie w Dekanacie Biała. Kaplica w Piechocicach wraz z miejscowością do 1951 roku należała do parafii pod wezwaniem Trójcy Świętej w Korfantowie.

</doc>
<doc id="2065601" url="https://pl.wikipedia.org/wiki?curid=2065601" title="Kim De Weille">
Kim De Weille

Kim De Weille (ur. 4 kwietnia 1976) – holenderska tenisistka.
Kariera.
W 1993 wygrała turniej ITF w Burgdorf. Kolejne turniejowe zwycięstwo osiągnęła w Prościejowie, wcześniej w półfinale pokonując Martinę Hingis 5:7, 6:3, 6:2. W tym samym roku wygrała jeszcze w Eastbourne. Dopiero trzy lata później zwyciężyła w kolejnych zawodach. W grze pojedynczej triumfy osiągnęła w Saragossie i w Lleidzie po wygranej kolejno w finałach nad Lourdes Domínguez Lino 6:4, 6:3 i Conchitą Martínez Granados 7:6(7), 6:2. W ćwierćfinale zawodów rangi ITF w Mount Gambier przegrała z Polką Aleksandrą Olszą 0:6, 6:3, 2:6. Kolejne dwa turniejowe zwycięstwa odniosła w grze podwójnej we wspomnianej Saragossie i Barcelonie. W 1998 triumfowała w deblu w Espinho. W 1999 była w finale zawodów ITF w Sheffield, w którym przegrała z Kim Clijsters 3:6, 1:6, wygrała za to rozgrywki deblowe w Birmingham. Ostatni triumf wywalczyła w Amiens w 2000 roku. Zakończyła w nim także karierę tenisową, zwyciężając w 10 turniejach ITF (6 w grze pojedynczej i 4 w grze podwójnej).

</doc>
<doc id="2065603" url="https://pl.wikipedia.org/wiki?curid=2065603" title="Ivan Brondi de Carvalho">
Ivan Brondi de Carvalho

Ivan Brondi, właśc. Ivan Brondi de Carvalho (ur. 7 października 1941 w Santa Cruz do Rio Pardo) – brazylijski piłkarz, występujący na pozycji pomocnika.
Kariera klubowa.
Piłkarską karierę Ivan Brondi rozpoczął w SE Palmeiras na przełomie lat pięćdziesiątych i sześćdziesiątych. Najlepszym okresem w karierze Ivana była gra w Náutico Recife. Ivan Branco grał w złotym okresie klubu z Recife, czego dowodem jest sześciokrotne z rzędu zdobycie mistrzostwa stanu Pernambuco - Campeonato Pernambucano w 1963, 1964, 1965, 1966, 1967, 1968 oraz zdobycie wicemistrzostwa Taça Brasil w 1967 roku, najważniejszych wówczas rozgrywek krajowych w Brazylii. W następnym roku wystąpił w Copa Libertadores 1968, lecz Náutico nie wyszło z grupy. W zremisowanym 1-1 meczu z wenezuelskim Portugués Caracas Ivan zdobył swą jedyną bramkę w tych rozgrywkach. Ivan Brondi zakończył karierę w Botafogo Ribeirão Preto w 1969 roku.
Kariera reprezentacyjna.
W 1960 roku Ivan Brondi uczestniczył w Igrzyskach Olimpijskich w Rzymie. Na turnieju Ivan Brondi był rezerwowym i nie wystąpił w żadnym spotkaniu.

</doc>
<doc id="2065606" url="https://pl.wikipedia.org/wiki?curid=2065606" title="Tonga na Letnich Igrzyskach Olimpijskich Młodzieży 2010">
Tonga na Letnich Igrzyskach Olimpijskich Młodzieży 2010

Tonga na Letnich Igrzyskach Olimpijskich Młodzieży w 2010 reprezentować będzie 2 sportowców w 2 dyscyplinach.

</doc>
<doc id="2065607" url="https://pl.wikipedia.org/wiki?curid=2065607" title="Boski">
Boski

Boski (wł. "Il divo") – włosko-francuski dramat filmowy z 2008 roku w reżyserii Paolo Sorrentino, oparty na biografii Giulia Andreottiego, byłego wielokrotnego premiera Włoch.
Obraz zdobył Nagrodę Jury na 61. MFF w Cannes. Otrzymał także nominację do Oscara w kategorii najlepsza charakteryzacja.
Opis fabuły.
Opowieść o włoskim polityku Giulio Andreottim, który siedmiokrotnie wybierany był na premiera przez parlament. Akcja filmu rozgrywa się w czasie siódmego wyboru Andreottiego na szefa włoskiego rządu w 1992 i obejmuje zwłaszcza proces sądowy, podczas którego polityk ten został oskarżony o ścisłe związki z mafią.

</doc>
<doc id="2065611" url="https://pl.wikipedia.org/wiki?curid=2065611" title="Linia Tagansko-Krasnopriesnienskaja">
Linia Tagansko-Krasnopriesnienskaja

Linia Tagansko-Krasnopriesnienskaja (ros. Таганско-Краснопресненская), przed 1990 Żdanowsko-Krasnopriesnienskaja (ros. Ждановско-Краснопресненская) – linia metra moskiewskiego oddana do użytku 31 grudnia 1966 roku. Linia ma długość 40,7 km i liczy 22 stacji. Biegnie od północnego zachodu do południowego wschodu miasta. Na mapie oznaczana numerem 7 i fioletowym kolorem.
Historia i specyfikacja.
Budowa linii zaczęła się na początku lat 60.
Poszczególne stacje były otwierane w tej kolejności:
Zmiany nazw stacji:
Linia jest obsługiwana przez dwie zajezdnie – TCz-6 Płaniernoje (ТЧ-6 «Планерное») i TCz-11 Wychino (ТЧ-11 «Выхино»).
W planach jest przedłużenie linii o jedną stację od stacji Wychino do stacji Żulebino.

</doc>
<doc id="2065618" url="https://pl.wikipedia.org/wiki?curid=2065618" title="Rocío Delgado Gómez">
Rocío Delgado Gómez

Rocío Carla Delgado Gómez (ur. 21 lipca 1977 r.) – hiszpańska narciarka akrobatyczna specjalizująca się w skicrossie, uczestniczka Zimowych Igrzysk Olimpijskich 2010 w Vancouver. W lutym 2010 roku wzięła udział w konkursie ski crossu w ramach Zimowych Igrzysk Olimpijskich 2010 w Vancouver i zajęła w nim 31. miejsce. Zajęła także 24. miejsce w skicrossie na mistrzostwach świata w Inawashiro.
Sukcesy.
Mistrzostwa Świata.
Miejsca na podium.
Jak dotąd Gómez nie stawała na podium zawodów Pucharu Świata.

</doc>
<doc id="2065619" url="https://pl.wikipedia.org/wiki?curid=2065619" title="Rocío Carla Delgado Gómez">
Rocío Carla Delgado Gómez



</doc>
<doc id="2065620" url="https://pl.wikipedia.org/wiki?curid=2065620" title="Rocío Gómez">
Rocío Gómez



</doc>
<doc id="2065621" url="https://pl.wikipedia.org/wiki?curid=2065621" title="Zaułek Jugowicki">
Zaułek Jugowicki

Osiedle Zaułek Jugowicki – osiedle położone w Krakowie, w dzielnicy Borek Fałęcki.
Granice osiedla stanowią kościół na Górze Borkowskiej oraz ulice Jugowicka i Zakopiańska.

</doc>
<doc id="2065622" url="https://pl.wikipedia.org/wiki?curid=2065622" title="III liga ukraińska w piłce nożnej">
III liga ukraińska w piłce nożnej



</doc>
<doc id="2065625" url="https://pl.wikipedia.org/wiki?curid=2065625" title="Stała Oorta">
Stała Oorta

Stała Oorta – stała występująca w równaniu na względną prędkość radialną gwiazdy
gdzie:
Przybliżona równość we wzorze wynika stąd, że jest to wzór przybliżony dla gwiazd z pobliża Słońca (formula_5 czyli formula_6 gdzie formula_7 jest odległością Słońca od centrum Galaktyki, a formula_8 odległością gwiazdy od centrum Galaktyki).
Sama stała jest wyrażona wzorem
gdzie formula_10 jest prędkością kątową rotacji Galaktyki w odległości formula_8 od jej centrum.
Stała Oorta jest wyznaczana doświadczalnie i wynosi
gdzie [kpc] to kiloparsek.

</doc>
<doc id="2065627" url="https://pl.wikipedia.org/wiki?curid=2065627" title="Budynek Komunalnej Kasy Oszczędności Miasta Krakowa">
Budynek Komunalnej Kasy Oszczędności Miasta Krakowa

Budynek dawnej Kasy Oszczędności Miasta Krakowa – zabytkowa kamienica, znajdująca się w Krakowie przy ul. Szpitalnej 13, na Starym Mieście.
Gmach powstał w latach 1881–1883 dla Kasy Oszczędności Miasta Krakowa. Projektowali go i Karol Knaus a rozbudowany został w latach 1929–1930 według projektu Stanisława Filipkiewicza i Juliusza Kolarzowskiego. Znany jest głównie z tego, że jego klatkę schodową zdobią witraże projektu Józefa Mehoffera. Na pierwszym piętrze znajduje się witraż z alegorią „Oszczędności”, na drugim z alegorią „Dobrobytu” i łacińską sentencją "SUÆ QUISQUE FABER FORTUNÆ" ("każdy kowalem swego losu"). Zostały one wykonane w 1933 r. w Krakowskim Zakładzie Witrażów S.G. Żeleński.
Obecnie w budynku mieści się Bank Pekao SA Oddział III Kraków.

</doc>
<doc id="2065630" url="https://pl.wikipedia.org/wiki?curid=2065630" title="Pistolet maszynowy MGD PM-9">
Pistolet maszynowy MGD PM-9

MGD PM-9 – francuski pistolet maszynowy skonstruowany na przełomie lat 40. i 50. XX wieku przez Louisa Debuit. Nieprodukowany seryjnie.
Historia.
Pod koniec lat 40. XX wieku Louis Debuit pracujący w firmie Etablissements Merlin &amp; Gerin rozpoczął prace nad nowym pistoletem maszynowym. Zamierzał skonstruować broń o zwartym, łatwym do przenoszenia kształcie, charakteryzującą się małym, łatwym do opanowania odrzutem. Aby osiągnąć te cele konstruktor postanowił opracować broń o nietypowym kształcie i zasadzie działania. Zastosował półswobodny, dwuczęściowy zamek którego jedna część wykonywała ruch obrotowy. Dzięki temu możliwe było zastosowanie krótkiej, a więc lekkiej komory zamkowej. Pierwsze prototypy były zasilane francuskim nabojem 7,62 × 20 mm Long, ale następne przeprojektowano przystosowując je do zasilania nabojem 9 mm Parabellum z magazynków identycznych z zastosowanymi w MP.40. W latach 1954-1955 wyprodukowano kilka tysięcy PM-9 w kilku wersjach różniących się długością lufy i rodzajem kolby (stała lub składana). W 1956 roku licencję na produkcję MP-9 sprzedano niemieckim zakładom Erma-Werke, ale powstało w nich tylko kilka pistoletów maszynowych tego typu, po czym Erma postanowiła skoncentrować się na produkcji bardziej klasycznych, tańszych, a więc łatwiejszych do sprzedania wzorów broni.
Pistolet maszynowy MP-9 nie został przyjęty na uzbrojenie żadnej formacji zbrojnej.
Opis.
PM-9 był bronią samoczynno-samopowtarzalną działającą na zasadzie odrzutu zamka półswobodnego. Strzelał z zamka otwartego. Zastosowano zamek o nietypowej konstrukcji. Jedna z jego części poruszała się typowo, ruchem posuwisto zwrotnym, natomiast druga miała kształt koła i była obrotowa. Po strzale naciskana przez łuskę element zamka cofał się próbując jednocześnie obrócić jego drugą część za pośrednictwem odpowiednio ukształtowanej krzywki. Masy poszczególnych części zamka oraz kształt krzywki były dobrane w ten sposób, aby łuska wysunęła się z komory zamkowej dopiero po osiągnięciu odpowiednio niskiego ciśnienia gazów prochowych w lufie. Zastosowany zamek półswobodny pozwalał na opracowanie lżejszej broni, niż w przypadku broni z zamkiem swobodnym. Dodatkowo konstrukcja zamka umożliwiała zastosowanie komory zamkowej o niewielkiej długości, co z jednej strony zmniejszało długość broni, z drugiej pozwalało na dalsze zmniejszenie masy broni. Wadą zastosowanego rozwiązanie było zwiększenie skomplikowania broni i kosztów jej produkcji. PM-9 był wyposażony w kurkowy mechanizm uderzeniowy i mechanizm spustowy umożliwiający strzelanie ogniem pojedynczym i seriami. PM-9 był zasilany z dwurzędowych magazynków identycznych z zastosowanymi w MP.40. W położeniu transportowym gniazdo magazynka było składane do przodu. Broń najczęściej wyposażano w prostą kolbę wygiętą ze stalowego drutu, składaną na grzbiet komory zamkowej. Proste przyrządy celownicze składały się z muszki i stałego celownika o nastawie 100 m.

</doc>
<doc id="2065631" url="https://pl.wikipedia.org/wiki?curid=2065631" title="Jake &amp; Blake">
Jake &amp; Blake



</doc>
<doc id="2065632" url="https://pl.wikipedia.org/wiki?curid=2065632" title="Tognina Gonsalvus">
Tognina Gonsalvus

Tognina (Antonia?) Gonsalvus, także "Conzalves" lub "Conzales" (ur. około 1580 we Francji, dokładna data urodzenia nieznana) była tak zwaną "dziewczynką-małpką". Jej rodzina to pierwszy w Europie opisany przypadek hipertrichozy, nadmiernego owłosienia.
Życie i rodzina.
"Antonia" została przedstawiona na wielu obrazach. Dorastała na dworze króla Francji Henryka II. Wzmianki o niej znajdują się przede wszystkim w dokumentach o jej rodzinie.
Ojciec Togniny, Petrus Gonsalvus urodził się w 1556 roku na Teneryfie. Jako dziecko trafił na dwór Henryka II, gdzie początkowo trzymano go jak małpkę, dopiero gdy przestał być dzieckiem zwrócono na niego baczniejszą uwagę.
Petrus związał się ze zdrową kobietą i miał z nią dzieci, niektóre z nich, również Antonia, odziedziczyły po ojcu nadmierne owłosienie. 
Król Henryk aby zapewnić rodzinie naturalne otoczenie i bezpieczeństwo, oddał do jej dyspozycji część parku w Fontainebleau. „Ludzie-małpy” przebrani w dworskie szaty regularnie uczestniczyli w spotkaniach towarzyskich na dworze. Mała Tognina wyglądała jak kukiełka. Około roku 1580/90 rodzina Gonsalvus wyjechała do Włoch; istnieją wzmianki o pobycie na dworze Małgorzaty Parmeńskiej.
Zainteresowanie uczonych i malarzy.
Nadmiernym owłosieniem części rodziny Gonsalvus zainteresowali się wkrótce uczeni. Włoski lekarz i przyrodnik Ulisses Aldrovandi (1522–1605) wyczerpująco opisał rodzinę w "Monstrorum Historia" z roku 1642 przy okazji opisu ich miejsca pobytu – tyrolskiego Ambras. Na tamtejszym zamku arcyksiążę Tyrolu Ferdynand II i Rudolf II urządzili specjalną izbę z bogatymi zbiorami dzieł sztuki i kuriozów. Kolekcja zawiera obraz przedstawiający rodzinę Gonsalvus, namalowany przez nadwornego malarza Rudolfa II, antwerpskiego miniaturzystę, Georga Hoefnagela. Hoefnagel przedstawił rodzinę także w swoim szkicowniku do "Animalia Rationalia et Insekta", jako szczególny gatunek zwierząt.
Włoski malarz Agostino Carracci (1557–1602) przedstawił na jednym z obrazów z roku 1596 (dzisiaj w zbiorach Gallerii Nazionale w Neapolu) obok błazna Pietro i karła Amona także nadmiernie owłosionego Arrigo. Lavinia Fontana namalowała małą Togninę. Mieszkający w Rzymie, nadmiernie owłosiony Horatio Gonzales został sportretowany przez grafika Stefano della Bella (1610–1664).

</doc>
<doc id="2065635" url="https://pl.wikipedia.org/wiki?curid=2065635" title="Michael Rose">
Michael Rose

Michael Rose, znany również jako Mykal Rose (ur. 11 lipca 1957 w Kingston) – jamajski wykonawca muzyki reggae i dancehall, w latach 1975–1985 oraz od roku 2004 do chwili obecnej główny wokalista grupy Black Uhuru; znany przede wszystkim z charakterystycznego sposobu śpiewania, określanego często jako „waterhouse style”.
Życiorys.
Urodził się i dorastał w slumsowej dzielnicy Waterhouse District. Już będąc nastolatkiem brał udział w różnego rodzaju konkursach wokalnych, dorabiał także śpiewając w hotelach na północnym wybrzeżu wyspy. W wieku 15 lat przy producenckiej pomocy Newtona Simmonsa nagrał swój pierwszy singel, będący DJ-ską wersją przeboju Andela Forgie pt. „Woman A Gineal Fe True”. Niedługo potem nawiązał współpracę ze znanym producentem Winstonem „Niney The Observerem” Holnessem, z którym zapoznał go przyjaciel z dzieciństwa, perkusista Sly Dunbar. W asyście takich instrumentalistów jak Earl „Chinna” Smith, Carlton „Santa” Davis, George „Fully” Fullwood i Tony Chin nagrał dla Holnessa kilka singli, które jednak przeszły wówczas zupełnie bez echa (mimo iż był wśród nich m.in. kultowy dziś hit „Guess Who's Comming To Dinner”); tylko nieco większym rozgłosem cieszył się zrealizowany w międzyczasie dla Lee „Scratcha” Perry’ego utwór „Observe Life”. Pomimo tych pierwszych niepowodzeń, Rose został zaproszony przez Dunbara na wielką trasę koncertową Petera Tosha, podczas której supportował byłego współzałożyciela The Wailers. W roku 1975, dzięki pośrednictwu Prince Jammy'ego, wraz z Errolem „Jayem” Wilsonem uzupełnił reaktywowane przez Duckiego Simpsona trio wokalne Black Uhuru. Wkrótce objął rolę głównego wokalisty formacji, która od tej pory zaczęła święcić swoje największe triumfy, stając się po śmierci Boba Marleya najbardziej rozpoznawalnym symbolem muzyki reggae na świecie.
Z Rose’em w składzie Black Uhuru wydało osiem znakomicie przyjętych albumów studyjnych, które na stałe weszły do kanonu gatunku. Co więcej, za ostatni z nich, "Anthem", w roku 1985 muzycy uhonorowani zostali pierwszą w historii nagrodą Grammy w kategorii najlepszy album reggae. Pomimo wszystkich tych sukcesów i ogromnej popularności, nie mogąc znaleźć wspólnego zdania z Simpsonem, Rose opuścił zespół by kontynuować karierę solową. Początkowo zniknął zupełnie ze sceny międzynarodowej, wydając od czasu do czasu na Jamajce single produkowane wspólnie z duetem Sly &amp; Robbie (w międzyczasie zamieszkał w nowo zakupionej posiadłości w Górach Błękitnych, gdzie prowadził plantację kawy). Na początku lat 90. nawiązał współpracę z japońskim oddziałem wytwórni RCA Records, którego nakładem ukazał się jego pierwszy solowy album studyjny pt. "Proud". Był on dostępny także w Europie, podczas gdy dwa kolejne krążki, "Bonanza" (1992) i "King of General" (1994), zostały wydane już wyłącznie w Japonii. W roku 1995 ponownie połączył siły ze Sly &amp; Robbiem, nagrywając z nimi płytę "The Taxi Sessions".
Począwszy od drugiej połowy lat 90., wciąż koncertuje i nagrywa dość regularnie – ma już na koncie ponad 20 albumów studyjnych oraz dwa krążki koncertowe. Spośród wielu wytwórni z którymi współpracował wymienić warto m.in. Heartbeat Records, Greensleeves Records, Love Injection Records, M Records czy też Rhythm Club Records. Nie rezygnując ani na moment z kariery solowej, w roku 2004 niespodziewanie powrócił do składu Black Uhuru, zastępując w nim Andrew Beesa.
Podczas swoich europejskich tras koncertowych Rose dwukrotnie odwiedził Polskę: 12 sierpnia 2000 roku wystąpił w Nowym Targu podczas V edycji Festiwalu Muzyki i Przyrody „Tam gdzie biją źródła”, natomiast 25 listopada 2007 roku zaśpiewał na deskach warszawskiego klubu Proxima jako lider Black Uhuru.

</doc>
<doc id="2065637" url="https://pl.wikipedia.org/wiki?curid=2065637" title="Czesław Lenc">
Czesław Lenc

Czesław Lenc (ur. 14 marca 1926, zm. 7 stycznia 1998) – polski piłkarz, lewy obrońca, zawodnik klubu Lechia Gdańsk.
Był zawodnikiem Chojniczanki, w latach 1949-1962 reprezentował barwy Lechii, której był podstawowym obrońcą. Łącznie w ekstraklasie wystąpił w 181 spotkaniach (trzecie miejsce w historii klubu), zdobywając 1 bramkę.

</doc>
<doc id="2065642" url="https://pl.wikipedia.org/wiki?curid=2065642" title="Piekiełko (uroczysko)">
Piekiełko (uroczysko)

Piekiełko (niem. "Hölle") – uroczysko w rezerwacie przyrody Dolina Rzeki Brdy na terenie Tucholskiego Parku Krajobrazowego. Przełomowy (o górskim charakterze) odcinek rzeki Brdy pomiędzy osadami Świt a Piła-Młyn z licznymi głazami i powalonymi drzewami w korycie. Spadek wody wynosi tutaj ponad 2%. Brda płynie w tym miejscu w głębokim wąwozie moreny czołowej, którego nachylenie ścian dochodzi nawet do 50 stopni. Od 30 lipca 1991 r. znajdujące się tu głazowisko uznane jest jako pomnik przyrody.
Turystyka.
Uroczysko piekiełko jest szczególnie znane wśród uczestników spływów kajakowych Brdą i uznawane (przede wszystkim przez początkujących kajakarzy) za zdradliwe i niebezpieczne. Liczne głazy znajdujące się na dnie koryta rzeki w zależności od stanu poziomu wody mogą utrudniać spływ.
W pobliżu Piekiełka swój przebieg mają szlaki turystyczne:

</doc>
<doc id="2065652" url="https://pl.wikipedia.org/wiki?curid=2065652" title="Edward Graliński">
Edward Graliński

Edward Graliński (ur. 21 września 1910 w Kaliszu, zm. 14 grudnia 1989 tamże) – polski drukarz i społecznik związany z Kaliszem, poseł na Sejm PRL III, IV i V kadencji.
Życiorys.
Posiadał wykształcenie zasadnicze zawodowe. Był starszym mistrzem drukarskim w Kaliskiej Fabryce Pluszu i Aksamitu. W latach 1945–1946 należał do Polskiej Partii Robotniczej. W 1947 wstąpił do Polskiej Partii Socjalistycznej, wraz z którą w 1948 przystąpił do Polskiej Zjednoczonej Partii Robotniczej. Z jej ramienia od 1961 do 1972 pełnił mandat posła. Podczas wszystkich kadencji zasiadał w Komisji Przemysłu Lekkiego, Rzemiosła i Spółdzielczości Pracy, podczas IV kadencji Sejmu ponadto w Komisji Planu Gospodarczego, Budżetu i Finansów. Był członkiem egzekutywy Komitetu Miejskiego i Powiatowego PZPR w Kaliszu. W 1970 został sekretarzem, a w 1971 I sekretarzem Komitetu Zakładowego partii w Fabryce Wyrobów Runowych „Runotex”, którym był do czerwca 1976. W czerwcu 1975 zasiadł w Komitecie Wojewódzkim PZPR w Kaliszu i jego egzekutywie.
Został pochowany na cmentarzu parafialnym w Kaliszu.
Życie prywatne.
Syn Adama i Ludwiki, mąż Ireny.

</doc>
<doc id="2065657" url="https://pl.wikipedia.org/wiki?curid=2065657" title="Derby Birminghamu">
Derby Birminghamu



</doc>
<doc id="2065660" url="https://pl.wikipedia.org/wiki?curid=2065660" title="Brctl">
Brctl



</doc>
<doc id="2065661" url="https://pl.wikipedia.org/wiki?curid=2065661" title="Henryk Ungeradin">
Henryk Ungeradin

Henryk Ungeradin (niem. Heinrich Ungeradin) – XIV-wieczny gdański architekt i mistrz murarski, który miał swój udział w powstaniu takich budowli, jak Ratusz Głównego Miasta czy Bazylika Mariacka Wniebowzięcia NMP w Gdańsku.
Nieznane są dane dotyczące pochodzenia, daty urodzenia i daty śmierci Henryka Ungeradina. Pierwsza wzmianka o nim pochodzi z roku 1371 – w księgach Gdańska figuruje jako murator, nie wymieniono jednak żadnych budowli jego autorstwa.
W 1379 otrzymał oficjalnie tytuł budowniczego miejskiego – jako pierwszy znany rzemieślnik w Gdańsku. Był to nie tylko tytuł formalny, ale urząd wybierany i opłacany z kasy Rady Miasta (odpowiednik dzisiejszego nadzoru budowlanego). Do obowiązków Ungeradina należeć miało od tej pory czuwanie nad każdą budowlą finansowaną przez miasto.
6 marca 1379 roku Henryk Ungeradin podpisał umowę z księżmi opiekującymi się wznoszonym od 1343 kościołem Najświętszej Marii Panny na zaprojektowanie i przeprowadzenie przebudowy świątyni. Pod jego kierunkiem znacznie podwyższono ściany istniejącej budowli, wybudowano transept i emporę. Po umieszczeniu kaplic między przyporami kościół zmienił swój charakter z bazylikowego na halowy.
Równocześnie z przebudową kościoła Mariackiego Ungeradin realizował dzieło swojego życia – Ratusz Głównego Miasta. Zaprojektował go na fundamentach istniejącej budowli drewniano-ceglanej z 1336. W wyniku przebudowy, zrealizowanej w latach 1379-1382, ratusz wzbogacił się o nową część zachodnią i wieżę, które zostały wybudowane z cegły i kamienia sprowadzonego z Gotlandii. Aby dostosować siedzibę Rady Miejskiej do wymogów prawa chełmińskiego (wyodrębnienie siedziby organów ustawodawstwa miejskiego i sądownictwa), wybudowano pomieszczenia dla wagi miejskiej i urzędu celnego oraz salę sądową. Zlikwidowano również strop pomiędzy parterem a pierwszym piętrem oraz zmieniono układ pomieszczeń, wyburzając ściany działowe, czego efektem było powstanie reprezentacyjnej sali dla Rady Miasta.
W latach 1379–1382 pod kierownictwem Henryka Ungeradina przebudowano również budowlę znaną jako Dwór Artusa – budynek ten spłonął w 1476.
Ungeradin miał również swój udział w przebudowie gdańskich murów miejskich ok. 1380 roku. Nadzorował m.in. wznoszenie Wieży Więziennej na istniejących wcześniej fundamentach.

</doc>
<doc id="2065662" url="https://pl.wikipedia.org/wiki?curid=2065662" title="Katedra Fortepianu Akademii Muzycznej w Krakowie">
Katedra Fortepianu Akademii Muzycznej w Krakowie

Katedra Fortepianu Akademii Muzycznej w Krakowie – jednostka organizacyjna należąca do struktur Wydziału Instrumentalnego Akademii Muzycznej im. Krzysztofa Pendereckiego w Krakowie. Działalność katedry oraz skupionych w niej wykładowców i studentów wyznacza kształt krakowskiej pianistyki. Jakkolwiek formalnie katedra została powołana do życia w 1957, gra na fortepianie była podstawowym przedmiotem wykładanym na uczelni od jej powstania w 1888; swoje klasy prowadzili tam wybitni instrumentaliści, a studenci i absolwenci odnosili znaczące sukcesy na arenie międzynarodowej.
Historia.
Pianistyka w Krakowie sięga historią dalej niż sama działalność Konserwatorium otwartego w 1888 roku. W 1876 w podkrakowskim Podgórzu urodził się Józef Kazimierz Hofmann, późniejszy wirtuoz, pedagog i wynalazca, przez współczesnych uważany za równego Sergiuszowi Rachmaninowowi i Ferruccio Busoniemu. W sześć lat później, także w Podgórzu, urodził się Ignacy Friedman, także legendarny pianista, uczeń Hugona Riemanna w Lipsku i Teodora Leszetyckiego w Wiedniu. Friedman pytany o swoją edukację powtarzał, że swoją technikę zawdzięcza krakowskiej nauczycielce, Florze Grzywińskiej – o której nie zachowały się jednak żadne źródła.
W Krakowie mieszkała i dawała koncerty pianistka – księżna Marcelina Czartoryska, uczennica Fryderyka Chopina, późniejsza protektorka Konserwatorium; działał także od 1838 kompozytor i pianista Franciszek Mirecki, uczeń Jana Nepomucena Hummla w Wiedniu. U niego kształcił się Władysław Żeleński, założyciel Konserwatorium. Do Krakowa przyjeżdżali z koncertami wybitni wykonawcy z innych ośrodków: Franciszek Liszt, Johannes Brahms, Ignacy Jan Paderewski, Aleksander Michałowski, Henryk Melcer, Zygmunt Stojowski, Emil von Sauer czy Eugen d’Albert.
Konserwatorium przed wojną.
Wśród pierwszych profesorów fortepianu nowo powstałej uczelni znalazły się znaczące postacie pianistyki, absolwenci prestiżowych konserwatoriów europejskich – wiedeńskiego i petersburskiego:
Klasy fortepianu prowadzili także kolejni dyrektorzy Konserwatorium: Władysław Żeleński, Wiktor Barabasz, Bolesław Wallek-Walewski.
Wśród pianistów wykształconych przez przedwojenną uczelnię znaleźli się Jan Hoffman, Adam Rieger i Władysława Markiewiczówna, późniejsi zasłużeni profesorowie.
1945–1957.
W nowo otwartej Państwowej Wyższej Szkole Muzycznej pierwszym rektorem został pianista Zbigniew Drzewiecki. Klasy fortepianu objęli m.in. Jan Hoffman, Adam Rieger, Karol Klein, Ludwik Stefański i Henryk Sztompka. W tym okresie nastąpił największy rozwój krakowskiej pianistyki: jako jedyna uczelnia w Polsce, krakowska Akademia posiada w gronie swoich absolwentów dwoje zwycięzców Międzynarodowego Konkursu Pianistycznego im. Fryderyka Chopina – Halinę Czerny-Stefańską (1949) i Adama Harasiewicza (1955). (Więcej zwycięzców wykształciło jedynie Konserwatorium Moskiewskie). W tym samym czasie laureatami warszawskiego konkursu zostali także Regina Smendzianka i Waldemar Maciszewski, wychowankowie krakowskiej uczelni.
W 1957 utworzone zostały dwie katedry fortepianu.
Katedra Fortepianu i Kameralistyki, tzw. I Katedra Fortepianu.
W 1990 katedra została przyłączona do II katedry pod kierownictwem prof. Ewy Bukojemskiej. Sekcja Kameralistyki usamodzielniła się w 1972 i przekształciła w osobną katedrę, którą objął prof. Józef Mikulski
Pedagodzy.
Oprócz kierowników katedr swoje klasy prowadziło także szereg wybitnych pianistów, m.in. prof. Tadeusz Żmudziński (od 1961 aż do śmierci w 1994), prof. Regina Smendzianka (1964–1968), późniejszy przewodniczący jury Konkursów Chopinowskich prof. Jan Ekier (1962–1969) oraz prof. Jerzy Łukowicz (aż do śmierci w 1997).
Obecnie pracownikami Katedry są: prof. dr hab. Mariola Cieniawa-Puchała, prof. dr hab. Andrzej Pikul, prof. dr hab. Janusz Skowron, prof. dr hab. Mirosław Herbowski, dr hab. Romana Podsadecka-Ostafil, dr hab Mariusz Sielski, dr hab. Marian Sobula, dr hab. Milena Kędra, dr hab. Piotr Machnik, prof. dr hab. Marek Szlezer, dr hab. Gajusz Kęska i dr hab. Piotr Różański.
W 2013 roku doktorat honoris causa uczelni otrzymał Paul Badura-Skoda.
Profesorami wizytującymi byli m.in. Paul Badura-Skoda, Dina Joffe, Katarzyna Popowa-Zydroń.

</doc>
<doc id="2065663" url="https://pl.wikipedia.org/wiki?curid=2065663" title="Józef Kazimierz Hofmann">
Józef Kazimierz Hofmann



</doc>
<doc id="2065665" url="https://pl.wikipedia.org/wiki?curid=2065665" title="Henryk Melcer">
Henryk Melcer



</doc>
<doc id="2065668" url="https://pl.wikipedia.org/wiki?curid=2065668" title="George Holyoake">
George Holyoake

George Jacob Holyoake (ur. 13 kwietnia 1817 w Birmingham, zm. 22 stycznia 1906 w Brighton) – angielski sekularysta oraz socjalista. Od niego pochodzą terminy „sekularyzm” oraz „jingoizm”.

</doc>
<doc id="2065675" url="https://pl.wikipedia.org/wiki?curid=2065675" title="Morgan Lily">
Morgan Lily

Morgan Lily Gross (ur. 11 kwietnia 2000 w Santa Monica) – amerykańska aktorka i modelka.
Karierę modelki rozpoczęła w wieku 4 lat. Grała w licznych reklamach telewizyjnych. 

</doc>
<doc id="2065677" url="https://pl.wikipedia.org/wiki?curid=2065677" title="Universität für Musik und darstellende Kunst Wien">
Universität für Musik und darstellende Kunst Wien

Uniwersytet Muzyki i Sztuk Scenicznych w Wiedniu, określane również jako Konserwatorium Wiedeńskie, (niem. "Universität für Musik und darstellende Kunst Wien") – wyższa uczelnia muzyczna w Wiedniu, założona w 1817 roku.
W 1948 przemianowana z konserwatorium na akademię muzyczną, w 1970 przekształcona w uniwersytet, w 1998 oficjalnie nazwana uniwersytetem. Mieści się w dzielnicy Landstraße.
Jej pierwszym dyrektorem był Antonio Salieri.

</doc>
<doc id="2065678" url="https://pl.wikipedia.org/wiki?curid=2065678" title="Józef Kuranc">
Józef Kuranc

Józef Kuranc (ur. 18 września 1904 w Klemensowie na Zamojszczyźnie, zm. 26 sierpnia 1989 w Lublinie) – polski historyk, filolog klasyczny, bizantynolog. 
Życiorys i działalność naukowa.
W Michalowie ukończył czteroklasową szkołę powszechną. Od 1916 roku mieszkał w Lublinie, tam zdał egzamin do gimnazjum im. S. Staszica. Szkołę tę ukończył, otrzymując w maju 1925 roku świadectwo dojrzałości. Rozpoczął wtedy studia na Katolickim Uniwersytecie Lubelskim na Wydziale Nauk Humanistycznych na kierunku filologia polska. Po roku zmienił kierunek, przenosząc się na filologię klasyczną. Studiował wtedy m.in. pod okiem Mieczysława Popławskiego, uważanego za jednego z najlepszych filologów klasycznych w Polsce, specjalistów od starożytnego Rzymu. Słuchał też wykładów prof. Konstantego Chylińskiego, historyka starożytności, w szczególności od antycznej Grecji. W 1931 roku Kuranc uzyskał dyplom magistra filozofii w zakresie filologii klasycznej na podstawie pracy "De feminis deabusque a P. Vergilio marone, poeta vere stoico, in Aneide descriptis". Zarówno pracę jak i studia zakończył z wynikiem bardzo dobrym. Po ukończeniu studiów rozpoczął pracę jako nauczyciel łaciny w Gimnazjum i Liceum Biskupim w Lublinie. Pracował w nim od 1 września 1932 do czasu wojny. Okresowo uczył też w latach 1932-1933 w Gimnazjum im. S. Staszica oraz w latach 1937-1938 w Gimnazjum im. Vetterów. W 1935 roku zdał egzamin nauczycielski w Warszawie. Pogłębiał też swoją znajomość antyku, będąc uczestnikiem wycieczki naukowej do Włoch w roku 1938, zorganizowanej przez prof. Jana Oko z USB w Wilnie. Okres wojny przerwał jego pracę dydaktyczną. Pracował w podlubelskim majątku Motycz jako robotnik sezonowy w okresie od 30 stycznia 1940 do 31 sierpnia 1944. Po wyzwoleniu w 1944 roku od razu rozpoczął działalność naukowo-pedagogiczną. Uczył dalej łaciny w Gimnazjum Biskupim aż do 1959 roku. Przez pewien czas uczył tam jedynie dlatego, aby studenci filologii klasycznej nie byli pozbawieni możliwości odbycia praktyki pedagogicznej wymaganej przez ministerstwo. Jednocześnie od 1 listopada 1944 podjął pracę na KUL-u w charakterze lektora łaciny i greki na filologii klasycznej. Od 1 września 1947 był zatrudniony jako starszy asystent przy katedrze filologii klasycznej. W tym czasie pisał pracę doktorską pod kierunkiem prof. Mariana Plezi. Obronił ją 9 stycznia 1951 roku i od 1 września 1952 roku pracował jako adiunkt. Praca doktorska dotyczyła historyka bizantyńskiego Priskosa. W dziesięciu krótkich rozdziałach Kuranc opisał życie Priskosa oraz dał krytyczny rozbiór jego pism. Zachowane do dziś fragmenty dzieła bizantyńskiego historyka zaopatrzył w obszerny komentarz. W pracy jako filolog dał też analizę języka i stylu bizantyńskiego historyka. Praca ukazała się drukiem w 1958 roku nakładem Towarzystwa Naukowego KUL. Priskosowi poświęcił też osobny artykuł opublikowany w „Rocznikach Humanistycznych”. W 1957 roku w „Meandrze” ukazał się też ważny przekład na polski dokonany przez Kuranca fragmentów dzieła Priskosa dotyczący poselstwa bizantyńskiego na dwór Attyli. Lubelski historyk kontynuował swoje zainteresowania nad historią wczesnego Bizancjum w pracy "Sposób przedstawiania dziejów przez historyków wczesnobizantyjskich V i VI w". Była to próba scharakteryzowania piśmiennictwa bizantyjskiego w V i VI wieku na tle panujących wówczas stosunków społeczno-politycznych. 
W 1957 roku lubelski historyk otrzymał nominację na zastępcę profesora. Po wielu interwencjach dopiero 8 września 1960 roku Ministerstwo zatwierdziło tę decyzję. Jednak już w okresie od 1 września 1961 do 30 września 1972 roku pracował jako wykładowca (spowodowane to było likwidacją funkcji zastępcy profesora przez Ministerstwo Szkolnictwa Wyższego). Na filologii klasycznej prowadził zajęcia min. z dzieł historycznych Cezara i Ksenofonta. Wykładał też historię literatury greckiej i łacińskiej. Prowadził też wykłady monograficzne dotyczące min. Ksenofonta, Eneidy Wergiliusza, historiografii rzymskiej do okresu Sulli. Prowadził także ćwiczenia i wykłady ze wstępu do filologii klasycznej, metodyki nauczania języków klasycznych. Prowadził też jako zastępca seminarium greckie od 15 lutego do 31 marca 1969 roku. Kierował też kilkoma pracami magisterskimi i był recenzentem około trzydziestu. Jednocześnie w latach 1962-1969 był członkiem komitetu redakcyjnego zeszytów filologicznych „Roczników Humanistycznych”. Był członkiem Towarzystwa Naukowego KUL, członkiem założycielem Towarzystwa Przyjaciół KUL, członkiem Polskiego Towarzystwa Filologicznego. W lubelskim kole Polskiego Towarzystwa Filologicznego wygłaszał odczyty: recenzję "Starożytności bajecznej" Tadeusza Zielińskiego, "Moralia" Plutarcha, "Język fragmentów historyka Priskosa", "Filologia klasyczna na Węgrzech po II wojnie światowej". Miał też odczyty publiczne: "retor grecki na dworze króla Attyli", "Historycy wczesnobizantyńscy", Scypion Afrykański Starszy "w legendzie historycznej". 
6 maja 1970 roku Senat Akademicki KUL uchwalił powołanie dr Józefa Kuranca na stanowiska docenta filologii klasycznej przy II katedrze filologii klasycznej na Wydziale Nauk Humanistycznych. Przeprowadzono to w drodze wyjątku, uwzględniając długi staż naukowy na uczelni J. Kuranca. Po raz kolejny Ministerstwo Oświaty i Szkolnictwa Wyższego odmówiło zatwierdzenia od razu decyzji Senatu. Tytuł docenta Ministerstwo uzależniało od ukończenia przez J. Kuranca przewodu habilitacyjnego. Habilitacja miała być poświęcona krytycznemu wydaniu fragmentów dzieła Priskosa. Nadmiar pracy dydaktycznej i pedagogicznej nie pozwolił Kurancowi dokończyć przewodu. Od 1 października 1972 do 30 września 1974 roku pracował jako starszy wykładowca. Po czym przeszedł na emeryturę.

</doc>
<doc id="2065679" url="https://pl.wikipedia.org/wiki?curid=2065679" title="Konserwatorium Wiedeńskie">
Konserwatorium Wiedeńskie



</doc>
<doc id="2065680" url="https://pl.wikipedia.org/wiki?curid=2065680" title="Wiedeńskie Konserwatorium">
Wiedeńskie Konserwatorium



</doc>
<doc id="2065685" url="https://pl.wikipedia.org/wiki?curid=2065685" title="Hochschule für Musik und Darstellende Kunst">
Hochschule für Musik und Darstellende Kunst



</doc>
<doc id="2065688" url="https://pl.wikipedia.org/wiki?curid=2065688" title="Osiedle Centrum (Tarnobrzeg)">
Osiedle Centrum (Tarnobrzeg)

Osiedle Centrum w Tarnobrzegu – osiedle mieszkaniowe położone w środkowej części miasta, w bezpośrednim sąsiedztwie Zamku Dzikowskiego. Administracyjnie przynależny do Starego Miasta. Teren osiedla wyznaczają ulice ul. Kardynała Stefana Wyszyńskiego, ul. Generała Władysława Sikorskiego, ul. Henryka Sienkiewicza. Osiedle wyróżnia się na tle innych części miasta charakterystyczną wysokościową zabudową 11-kondygnacyjnych bloków, przez co osiedle nazywane jest potocznie "tarnobrzeskim Manhattanem". Bloki wybudowane zostały przez Tarnobrzeską Spółdzielnią Mieszkaniową. Południowa część terenu to tereny kilku domów jednorodzinnych oraz nieużytki. Sprawia to, że teren położony – jak wskazuje nazwa – w ścisłym centrum Tarnobrzega jest praktycznie niewykorzystywany.

</doc>
<doc id="2065692" url="https://pl.wikipedia.org/wiki?curid=2065692" title="Osiedle Kolonia Jordana w Gdańsku">
Osiedle Kolonia Jordana w Gdańsku

Osiedle Kolonia Jordana – budowane od roku 1990małe osiedle domów jedno i wielorodzinnych, położone w osiedlu Aniołki, blisko centrum Gdańska. Inwestycja rozłożona została na pięć etapów, a ostatni zakończony został w 2003 roku.
Potocznie znane także jako "osiedle Focha", od ul. Ferdinanda Focha.

</doc>
<doc id="2065693" url="https://pl.wikipedia.org/wiki?curid=2065693" title="Akademicka Spółdzielnia Mieszkaniowa w Gdańsku">
Akademicka Spółdzielnia Mieszkaniowa w Gdańsku



</doc>
<doc id="2065697" url="https://pl.wikipedia.org/wiki?curid=2065697" title="Idol 2010">
Idol 2010

Idol 2010 to siódma edycja popularnego w Szwecji programu Idol, nadawcą programu była szwedzka TV4, która wyemitowała także poprzednie edycje tego programu w Szwecji. Gospodarzem programu (niezmiennie od 2007 roku) był Peter Jihde, natomiast w jury podobnie jak w roku 2008 oraz 2009 zasiedli: Anders Bagge, Laila Bagge Wahlgren oraz Andreas Carlsson. Program był nadawany jesienią 2010 roku.
Castingi.
Castingi do programu zostały przeprowadzone w lato 2010 roku i odbywały się w następujących miastach:
"Casting ostatniej szansy" odbył się 10 oraz 23 maja 2010.
Największa liczba chętnych zgłosiła się na castingi w Göteborgu oraz Sztokholmie, przez co musiały zostać one podzielone na dwa dni. W castingach wzięło udział ok. 11 700 osób, co jest rekordem spośród wszystkich szwedzkich edycji tego programu.

</doc>
<doc id="2065700" url="https://pl.wikipedia.org/wiki?curid=2065700" title="Parafia św. Floriana w Przydrożu Małym">
Parafia św. Floriana w Przydrożu Małym

Parafia św. Floriana w Przydrożu Małym − parafia rzymskokatolicka w metropolii katowickiej, diecezji opolskiej, dekanacie bialskim.
Historia.
Parafia powstała w roku 1989, z wydzielenia Przydroża Małego z parafii pod wezwaniem Nawiedzenia Najświętszej Maryi Panny w Ścinawie Małej, Pleśnicy i Waldeki, należących wcześniej do parafii pod wezwaniem św. Katarzyny Aleksandryjskiej w Śmiczu oraz z Przydroża Wielkiego należącego uprzednio do parafii pod wezwaniem Trójcy Świętej w Korfantowie. Parafia liczy 553 wiernych.

</doc>
<doc id="2065705" url="https://pl.wikipedia.org/wiki?curid=2065705" title="Trzęsienie ziemi w Molise (2002)">
Trzęsienie ziemi w Molise (2002)

 
Trzęsienie ziemi w Molise (2002) – trzęsienie ziemi, jakie wydarzyło się 31 października 2002 roku i którego epicentrum znajdowało się na terenie regionu administracyjnego Molise, we wschodnich Włoszech. Wstrząs posiadał siłę ocenianą na 5,9 magnitudy i był zlokalizowany na głębokości 10 kilometrów. W wyniku zdarzenia śmierć poniosło 30 osób, kilkadziesiąt odniosło obrażenia, a trzy tysiące straciło dach nad głową.
Trzęsienie ziemi miało miejsce w czwartek 31 października 2002 roku o godzinie 11:32. W wyniku trzęsienia, najbardziej ucierpiała miejscowość San Giuliano di Puglia, skąd pochodziły wszystkie ofiary śmiertelne. Wstrząs spowodował zawalenie się szkoły podstawowej, grzebiąc pod jej gruzami prawie 70 osób. Ratownicy wydobyli większość poszkodowanych, jednak śmierć poniosło 26 uczniów oraz nauczycielka. Pozostałe trzy ofiary to również mieszkańcy miasteczka.

</doc>
<doc id="2065709" url="https://pl.wikipedia.org/wiki?curid=2065709" title="Tryton (biologia)">
Tryton (biologia)



</doc>
<doc id="2065711" url="https://pl.wikipedia.org/wiki?curid=2065711" title="Ranellidae">
Ranellidae



</doc>
<doc id="2065712" url="https://pl.wikipedia.org/wiki?curid=2065712" title="Cymatiidae">
Cymatiidae



</doc>
<doc id="2065720" url="https://pl.wikipedia.org/wiki?curid=2065720" title="Dyskografia Stinga">
Dyskografia Stinga

Dyskografia Stinga.

</doc>
<doc id="2065721" url="https://pl.wikipedia.org/wiki?curid=2065721" title="Most Południowy w Kędzierzynie-Koźlu">
Most Południowy w Kędzierzynie-Koźlu

Most Południowy w Kędzierzynie-Koźlu – most drogowy przez rzekę Odrę w ciągu południowej obwodnicy miasta Kędzierzyna-Koźla (droga krajowa nr 40) w województwie opolskiem. 
Most skrzyżowany pod kątem 49° z rzeką ma najdłuższe przęsło nurtowe (140,0 m) wybudowane metodą betonowania nawisowego w Polsce.
Południowa obwodnica z mostem długości 5 km, wybudowana została przez firmę Bilfinger Berger Budownictwo SA w latach 2008-2010. Koszt inwestycji wyniósł ponad 120 mln zł.
Najbliższa przeprawa przez Odrę znajduje się w Koźlu, w ciągu ulicy Xawerego Dunikowskiego. Znajdują się tam dwa mosty prowadzące przez lewy i prawy nurt rzeki i przez wyspę na środku Odry. Jednym z nich jest Most Józefa Długosza.

</doc>
<doc id="2065722" url="https://pl.wikipedia.org/wiki?curid=2065722" title="Do They Know It's Christmas">
Do They Know It's Christmas



</doc>
<doc id="2065725" url="https://pl.wikipedia.org/wiki?curid=2065725" title="José Ricardo da Silva">
José Ricardo da Silva

China, właśc. José Ricardo da Silva (ur. 11 września 1939 w Fortalezie, zm. pod koniec XX w Rapallo) – piłkarz brazylijski, występujący na pozycji napastnika.
Kariera klubowa.
Piłkarską karierę China rozpoczął w Botafogo FR w 1959 roku. Z Botafogo dwukrotnie zdobył mistrzostwo stanu Rio de Janeiro – Campeonato Carioca w 1961 i 1962 oraz wygrał Torneio Rio-São Paulo w 1962 roku.
W 1962 roku wyjechał do Europy do włoskiej Sampdorii. W klubie z Genui grał przez 3 lata i strzelił w tym czasie 30 bramek w 75 meczach. Kolejne trzy lata we Włoszech było mniej udane, gdy China był zawodnikiem Romy, Vicenzy i Mantovy. W 1969 roku powrócił do Brazylii do Bangu AC, w którym zakończył karierę w 1970 roku.
Kariera reprezentacyjna.
W 1960 roku China uczestniczył w Igrzyskach Olimpijskich w Rzymie. Na turnieju China wystąpił w dwóch trzech meczach grupowych reprezentacji Brazylii z Wielką Brytanią (2 bramki) i Włochami.
Rok wcześniej, w 1959 roku uczestniczył w Igrzyskach Panamerykańskich, które Brazylia wygrała.

</doc>
<doc id="2065727" url="https://pl.wikipedia.org/wiki?curid=2065727" title="COSMO-SkyMed-3">
COSMO-SkyMed-3

COSMO-SkyMed-3 – włoski wojskowo-cywilny satelita do obserwacji radarowych. Trzeci z czterech satelitów serii COSMO-SkyMed. Służy do obserwacji basenu Morza Śródziemnego. Wyposażony jest w radar z syntetyczną aperturą (SAR) mogący obserwować powierzchnię Ziemi w każdych warunkach atmosferycznych. Misję finansuje Włoska Agencja Kosmiczna (ASI) i włoskie ministerstwo obrony. W funkcjach wojskowych system będzie współpracował z francuskimi satelitami Pleiades, tworząc francusko-włoski system ORFEO. Będzie tworzył też część systemu SABRINA.

</doc>
<doc id="2065728" url="https://pl.wikipedia.org/wiki?curid=2065728" title="¿Dónde Está Elisa?">
¿Dónde Está Elisa?



</doc>
<doc id="2065735" url="https://pl.wikipedia.org/wiki?curid=2065735" title="Juan Maldonado Jaimez">
Juan Maldonado Jaimez

Juan Maldonado Jaimez Junior (ur. 6 lutego 1982 w São Paulo) – piłkarz brazylijski grający na pozycji lewego obrońcy.
Kariera klubowa.
Juan jest wychowankiem São Paulo FC, w którym rozpoczął karierę w 2000 roku. W 2006 Juan wyjechał do Europy. Przez trzy lata był zawodnikiem Arsenalu. W Arsenalu był rezerwowym i wystąpił tylko w meczach Pucharu Anglii i Puchar Ligi Angielskiej. Nie mogąc się przebić do składu Arsenalu w 2003 roku został wypożyczony do drugoligowego Millwall F.C.
W połowie 2005 wrócił do Brazylii. Został zawodnikiem Fluminense FC, w którym spędził rok. Z Fluminense zdobył mistrzostwo stanu Rio de Janeiro - Campeonato Carioca 2005. W 2006 roku został zawodnikiem lokalnego rywala - CR Flamengo. We Flamengo Juan gra do chwili obecnej. Z Flamengo zdobył mistrzostwo Brazylii 2009, Copa do Brasil 2006 oraz trzykrotnie mistrzostwo stanu Rio de Janeiro - Campeonato Carioca w 2007, 2008 i 2009 roku. Od 2011 Juan ponownie występuje w São Paulo FC.
Kariera reprezentacyjna.
W reprezentacją Brazylii Juan zadebiutował 7 września 2008 w wygranym 3-0 wyjazdowym meczu eliminacjach Mistrzostw Świata 2010 z reprezentacją Chile. Juan zastąpił w 54 min. Ronaldinho. Drugi i ostatni do tej pory mecz w reprezentacji Juan rozegrał 10 września 2008 w zremisowanym 0-0 meczu eliminacjach Mistrzostw Świata 2010 z reprezentacją Boliwii.

</doc>
<doc id="2065736" url="https://pl.wikipedia.org/wiki?curid=2065736" title="Curtis Turner">
Curtis Turner

Curtis Turner (ur. 12 kwietnia 1924 we Floyd, zm. 4 października 1970 w Punxsutawney w Pensylwanii) – amerykański kierowca wyścigowy, jeden z pierwszych kierowców NASCAR. 
Życiorys.
W 1999 został wyróżniony w Virginia Sports Hall of Fame, a w 2006 w Motorsports Hall of Fame of America.
Poza sukcesami na torze dorobił się także sporej fortuny, którą stracił, po czym próbował odbudować. Znany był także z imprezowego trybu życia, miał problemy z alkoholem.
Jak wielu kierowców wyścigowych z tego okresu, zajmował się transportem alkoholu w czasach prohibicji w Stanach Zjednoczonych.
Curtis Turner rozpoczął starty w wyścigach w 1946 roku, w wieku 22 lat. Swój pierwszy wyścig na torze w Mount Airy w Północnej Karolinie ukończył na ostatniej, osiemnastej pozycji. Jednak w następnym wyścigu odniósł zwycięstwo. Zaczął ścigać się w mistrzostwach nascar od początku ich istnienia, czyli od 1949 roku. W pierwszych trzech wyścigach wystartował Buickiem, a w następnych Oldsmobilem. Pierwsze zwycięstwo w Nascar odniósł na torze Langhorne jadąc Oldsmobilem, a na Martinsville zdobył pierwsze "pole position" także tym samochodem. Sezon zakończył na szóstej pozycji. W następnym sezonie wygrał aż cztery wyścigi i tyle samo razy startował z pierwszego pola. Dokonał także ciekawego osiągnięcia, wygrywając dwa wyścigi z rzędu, do których wcześniej wywalczył pierwsze pole startowe i prowadził przez wszystkie okrążenia. Miało to miejsce na torach w Rochester w stanie Nowy Jork i Charlotte w Północnej Karolinie. Zajął piąte miejsce w mistrzostwach.
W 1954 zmienił swojego Oldsmobila znanego jako „Blond Blizzard of Virginia” na Forda. W tym samym roku wygrał jeden wyścig, i został sklasyfikowany na dziewiątej pozycji w mistrzostwach.
W 1961 próbował zorganizować stowarzyszenie kierowców Nascar - uważał, że kierowcy powinni być lepiej traktowani przez Nascar ze względu na to, jaką rolę odgrywają w tym sporcie. Nascar dożywotnio zakazało Turnerowi ścigania się w ich mistrzostwach. W 1965 zakaz cofnięto, a Turner powrócił do Nascar.
W 1968 po raz ostatni brał udział w wyścigach Nascar. Curtis Turner wystartował w 183 wyścigach, wygrał 17 razy, 16 startował z pierwszego pola. 54 razy kończył wyścigi w pierwszej piątce, a 73 w dziesiątce. Jego najlepszym wynikiem na koniec sezonu było piąte miejsce. Znany był pod pseudonimem "Pops", ponieważ często przepychał się na torze.
W 1967 podczas wyścigu Daytona 500 został pierwszym kierowcą, który przekroczył 180 mil (290 km) na godzinę.
Zginął 4 października 1970 roku w Punxsutawney,w stanie Pennsylvania w katastrofie lotniczej. W tym samym wypadku zginął golfista Clarence King.
W 1959 postanowił wybudować tor wyścigowy, Charlotte Motor Speedway. Przeznaczyć na ten cel musiał aż 2 mln dolarów. 700 000 dolarów zostało przeznaczone na dynamit, ponieważ potrzeba było wysadzić wiele granitowych skał, by wybudować tor wyścigowy. Turner stracił jednak większość swojego majątku na wybudowanie obiektu. Inauguracyjny wyścig udało się jednak zorganizować zgodnie z planem, w 1960 roku.

</doc>
<doc id="2065739" url="https://pl.wikipedia.org/wiki?curid=2065739" title="Skorošice">
Skorošice

Skorošice (niem. "Gurschdorf") - miejscowość gminna położona w kraju ołomunieckim, w powiecie Jesionik, w Czechach.

</doc>
<doc id="2065740" url="https://pl.wikipedia.org/wiki?curid=2065740" title="Euro-Centrum Park Naukowo-Technologiczny w Katowicach">
Euro-Centrum Park Naukowo-Technologiczny w Katowicach

Euro-Centrum Park Naukowo-Technologiczny – jest częścią Grupy Euro-Centrum; powstał w 2007 roku na terenie Euro-Centrum Parku Przemysłowego w Katowicach. Jak cała Grupa tematycznie koncentruje się na technologiach energooszczędnych, których rozwój stymuluje i które wdraża przede wszystkim w budynkach. Swoje działania prowadzi we współpracy ze środowiskiem nauki i biznesu.
Badania.
Park prowadzi działania badawcze z zakresu technologii energooszczędnych i poszanowania energii w budynkach. Na zlecenie Narodowego Centrum Badań i Rozwoju w ramach konsorcjów naukowo-przemysłowych realizuje ogólnopolskie projekty mające zoptymalizować zużycie energii elektrycznej w budynkach i zwiększyć wykorzystanie energii z OZE. W badaniach wykorzystywana jest infrastruktura Parku. Na jego terenie znajduje się też stacja meteorologiczna, która od 2008 roku dokonuje pomiaru podstawowych parametrów meteorologicznych.
Infrastruktura.
W latach 2009-2013 Euro-Centrum Park Naukowo-Technologiczny planuje intensywny rozwój infrastruktury. Powstanie siedziba Parku – pierwszy w Polsce biurowiec pasywny, wykorzystujący odnawialne źródła energii (solarną i geotermię), a drugi budynek zostanie zmodernizowany. Na ich terenie znajdą się laboratoria ze sprzętem do badania technologii energooszczędnych, centrum certyfikacyjne sprzętu oraz szkoleniowe dla monterów urządzeń wykorzystujących OZE. Rozwój odbędzie się w ramach projektu „Utworzenie Parku Naukowo-Technologicznego Euro-Centrum- rozwój i zastosowanie nowych technologii w obszarze poszanowania energii i jej odnawialnych źródeł” realizowanego w ramach Działania 5.3 Programu Operacyjnego Innowacyjna Gospodarka.
Fundusz zalążkowy.
Park finansowo, organizacyjnie i doradczo wspiera rozwój i komercjalizację innowacyjnych pomysłów w obszarze technologii energooszczędnych, a także zapewnia przedsiębiorcom powierzchnię i usługi okołobiznesowe. Wśród świadczonych usług są:
Na bazie zbadanych pomysłów są tworzone firmy technologiczne. Euro-Centrum oferuje wsparcie finansowe poprzez wejście kapitałowe do 200 000 euro. Dokapitalizowane pomysły muszą pochodzić w obszaru technologii energooszczędnych i OZE.
Szkolenia i edukacja.
Park prowadzi działalność szkoleniową dotyczącą zagadnień związanych z poszanowaniem energii w budynkach. Oferta skierowana jest dla przedstawicieli biznesu, nauki i samorządu. Park organizuje także bezpłatne kursy z przedsiębiorczości dla studentów i absolwentów, którzy zamierzają otworzyć własną firmę technologiczną. Park prowadzi też działania popularyzujące ideę oszczędzania energii i wykorzystywania OZE. Adresatem tych działań są dzieci w wieku szkolnym, studenci oraz dorośli. W dotychczasowych akcjach wzięło udział ponad 3000 osób, głównie uczniów śląskich szkół podstawowych i gimnazjów. Na terenie Euro-Centrum odbywają się także warsztaty dla studentów uczelni partnerskich (głównie technicznych) na temat budownictwa energooszczędnego i pasywnego. W trakcie spotkań praktyczną wiedzę prezentują m.in. przedstawiciele firm technologicznych skupionych w ramach Klastra Technologii Energooszczędnych.

</doc>
<doc id="2065741" url="https://pl.wikipedia.org/wiki?curid=2065741" title="Kołowrotek o szpuli stałej">
Kołowrotek o szpuli stałej

Kołowrotek wędkarski o szpuli stałej – rodzaj kołowrotka wędkarskiego, w którym nawijanie żyłki na nieruchomą szpulę odbywa się poprzez obrót specjalnego kabłąka dookoła niej.
Budowa.
Kołowrotek o stałej szpuli składa się zasadniczo z korbki, korpusu, w którym znajduje się przekładnia, szpuli oraz kabłąka. 
Korpusy kołowrotków tańszych wykonane są najczęściej z materiałów syntetycznych, takich jak ABS, zaś droższe modele zazwyczaj z metalu (aluminium, rzadziej tytan). Szpula wykonywana jest z podobnych materiałów, w droższych modelach stosuje się pokrywanie krawędzi szpuli azotkiem tytanu dla zmniejszenia tarcia żyłki podczas rzutu. Większość kołowrotków posiada kilka wymiennych szpul, co umożliwia szybką zmianę grubości lub rodzajów linki bez konieczności zmiany kołowrotka. Kabłąk wykonany jest z metalu oraz wyposażony w rolkę zmniejszająca tarcie żyłki podczas zwijania, którą niektórzy producenci osadzają na małym łożysku lub pokrywają azotkiem tytanu dla dalszego zmniejszenia tarcia.

</doc>
<doc id="2065742" url="https://pl.wikipedia.org/wiki?curid=2065742" title="Katedra św. Ducha w Warszawie">
Katedra św. Ducha w Warszawie



</doc>
<doc id="2065744" url="https://pl.wikipedia.org/wiki?curid=2065744" title="Steamhammer">
Steamhammer

Steamhammer – angielska grupa bluesrockowa działająca w latach 1968-1973.
Historia.
Steamhammer powstał w 1968 r. z inicjatywy gitarzysty Martina Quittentona i Kierana White'a (śpiew, gitara, harmonijka ustna). Dołączyli do nich gitarzysta Martin Pugh, basista Steve Davy i perkusista Michael Rushton. Zespół w tym składzie wystąpił m.in. jako support podczas angielskiej trasy koncertowej amerykańskiego bluesmana Freddiego Kinga.
Pierwsza płyta z 1969 r., zatytułowana po prostu "Steamhammer", zawierała kilka coverów, jak i własne kompozycje zespołu. W jej nagraniu brali także udział muzycy sesyjni. Nie odniosła sukcesu komercyjnego, lecz grupa zyskała sporą popularność dzięki koncertom, zwłaszcza w Niemczech Zachodnich.
W tym samym roku odeszli Quittenton i Rushton, zaś do zespołu doszli Steve Jolliffe (saksofon i flet) oraz perkusista Mick Bradley.
W tym składzie powstała druga płyta (jeszcze w 1969), "Mk II", tym razem złożona już tylko z oryginalnych kompozycji, ewoluujących nieco w stronę progresywnego rocka i jazzu.
W 1970 r. grupę opuścił Jolliffe, po czym powstała kolejna płyta – "Mountains", zawierająca jeden cover i 7 kompozycji zespołu. Następny rok przyniósł kolejne istotne zmiany personalne. Odeszli White i Davy, a do grupy dołączył basista Louis Cennamo. Skład ten, z sesyjnym wokalistą Garthem Watt-Royem, nagrał płytę "Speech", na którą składały się trzy rozbudowane, w większości instrumentalne utwory.
W 1972 r. perkusista Mike Bradley zmarł na białaczkę, a zastąpił go John Lingwood, doszedł również wokalista Ian Ellis (po dwóch miesiącach zastąpiony przez Bruce'a Michaela Paine'a). Liczne przetasowania doprowadziły do zmiany nazwy zespołu na Axis – już pod tą nazwą zagrał koncert w czerwcu 1973. Na krótko powrócił do składu Martin Quittenton, lecz pod koniec roku grupa rozpadła się ostatecznie.

</doc>
<doc id="2065749" url="https://pl.wikipedia.org/wiki?curid=2065749" title="Cléber Américo da Conceição">
Cléber Américo da Conceição

Cléber, właśc. Cléber Américo da Conceição (ur. 26 lipca 1969 w Belo Horizonte) - piłkarz brazylijski, występujący na pozycji środkowego obrońcy.
Kariera klubowa.
Karierę piłkarską Cléber zaczął w klubie Clube Atlético Mineiro w 1989 roku. Z Atlético Mineiro dwukrotnie zdobył mistrzostwo stanu Minas Gerais - Campeonato Mineiro w 1989 i 1991 roku. W 1991 wyjechał do hiszpańskiego CD Logroñés. W Logroñés grał przez 2 lata. W 1993 powrócił do Brazylii do SE Palmeiras. Z Palmeiras dwukrotnie zdobył mistrzostwo Brazylii w 1993 i 1994, dwukrotnie mistrzostwo stanu São Paulo - Campeonato Paulista w 1994 i 1996, Puchar Brazylii 1998, Copa Mercosur 1998 oraz Copa Libertadores 1998. W 2000 roku powrócił do rodzinnego Belo Horizonte do Cruzeiro EC, w którym grał do 2001. Z Cruzeiro zdobył Puchar Brazylii 2000.
W latach 2001–2002 grał w Santosie FC, po czym drugi raz wyjechał do Europy do szwajcarskiego Yverdon-Sport FC. Po powrocie do Brazylii grał w Figueirense Florianópolis, z którym zdobył kolejne mistrzostwa stanu Santa Catarina - Campeonato Catarinense w 2004 roku. Karierę zakończył w AD São Caetano w 2006 roku.
Kariera reprezentacyjna.
W reprezentacji Brazylii Cléber zadebiutował 8 listopada 1990 w meczu z reprezentacją Chile. W następnym roku uczestniczył w Copa América 1991, na których Brazylia zajęła drugie miejsce. Podczas tych mistrzostw był rezerwowym i nie wystąpił w żadnym spotkaniu. W następnych latach był sporadycznie powoływany do reprezentacji. Ostatni, jedenasty raz w reprezentacji zagrał 8 października 2000 w wygranym 6-0 meczu z reprezentacją Wenezueli w eliminacjach Mistrzostwa Świata 2002.
Kariera trenerska.
Po zakończeniu kariery piłkarskiej Cléber został trenerem. W 2010 roku prowadził kluby Rio Claro FC i Metropolitano Blumenau. W 2011 roku jest trenerem klubu Araxá EC.

</doc>
<doc id="2065754" url="https://pl.wikipedia.org/wiki?curid=2065754" title="European Hot 100">
European Hot 100

European Hot 100 – cotygodniowa lista przebojów publikowana przez magazyny "Music&amp;Media" oraz "Billboard". Lista układana jest na podstawie sprzedaży singli w 15 krajach Europy: Austrii, Belgii (oddzielnie dla Flandrii i Walonii), Danii, Finlandii, Francji, Niemiec, Węgier, Irlandii, Włoch, Niderlandów, Norwegii, Hiszpanii, Szwecji, Szwajcarii i Wielkiej Brytanii. Uważana była za jedną z najbardziej prestiżowych list przebojów w Europie.
Na podobnej zasadzie i przez te same magazyny tworzona jest lista European Albums.

</doc>
<doc id="2065755" url="https://pl.wikipedia.org/wiki?curid=2065755" title="Eurochart Hot 100 Singles">
Eurochart Hot 100 Singles



</doc>
<doc id="2065757" url="https://pl.wikipedia.org/wiki?curid=2065757" title="Foluke Akinradewo">
Foluke Akinradewo

Foluke Atinuke Akinradewo (ur. 5 października 1987 w Londonie) – urodzona w Kanadzie, amerykańska siatkarka z korzeniami nigeryjskimi, reprezentantka Stanów Zjednoczonych, grająca na pozycji środkowej. 
Osiągnięcia reprezentacyjne.
Puchar Panamerykański:
Mistrzostwa Ameryki Północnej, Środkowej i Karaibów Juniorek:
Igrzyska Panamerykańskie:
Grand Prix:
Mistrzostwa Ameryki Północnej, Środkowej i Karaibów:
Puchar Świata:
Igrzyska Olimpijskie:
Mistrzostwa Świata:
Puchar Wielkich Mistrzyń:
Liga Narodów:
Osiągnięcia klubowe.
Klubowe Mistrzostwa Świata:
Liga Mistrzyń:
Mistrzostwo Azerbejdżanu:
Superpuchar Szwajcarii:
Puchar Szwajcarii:
Mistrzostwo Szwajcarii:
Mistrzostwo Japonii:
Puchar Cesarza:

</doc>
<doc id="2065759" url="https://pl.wikipedia.org/wiki?curid=2065759" title="Antioch III Filokajsar">
Antioch III Filokajsar

Antioch III Filokajsar lub Antioch III Epifanes (gr.: "Ἀντίοχος Φιλοκαισαρ", "Ἀντίοχος Filokajsar" lub "Ἀντίοχος ὀ Ἐπιφανής", "Antíochos ó Epifanḗs") (zm. 17 n.e.) – król Kommageny z ormiańskiej dynastii Orontydów od 12 p.n.e. do swej śmierci. Syn i następca króla Kommageny Mitrydatesa III Antiocha Epifanesa i królowej Jotapy I, córki Artawazdesa I, króla Medii Atropatene i nieznanej z imienia królowej.
Rys historyczny.
Kiedy Antioch III zmarł w 17 r., doszło do poważnych zmian w królestwie, bowiem Kommagena doznała politycznego zamieszania. Powody tej sytuacji są nieznane. Prawdopodobnie doszło do tego z powodu nieletniego wieku jego dzieci, bowiem syn Antioch oraz córka Jotapa byli zbyt mali, by wstąpić po ojcu na tron. Nie było także żadnej władzy, by zapobiec tym niepokojom oraz podziałowi obywateli Kommageny na dwa obozy.
Po jego śmierci, doszło do podziału społeczeństwa na dwa obozy. Jeden obóz prowadzony przez panów z rodów arystokratycznych chciał, aby Kommagena została przyłączona do cesarstwa rzymskiego, a drugi prowadzony przez obywateli chciał zachować obecną sytuację.
Obozy polityczne w Kommagenie wysłały w spokoju posłów do Rzymu, szukając rady i pomocy rzymskiego cesarza Tyberiusza, by zadecydował o przyszłości królestwa. Kiedy oni zwrócili się do cesarza w tej kwestii, byli przygotowani przyjąć każdą decyzję Tyberiusza w tej sprawie. Cesarz zdecydował się przyłączyć królestwo do rzymskiej prowincji Syrii. Decyzja ta była mile widziana przez większość obywateli kraju, jednak część, szczególnie ci, którzy byli zwolennikami rodziny królewskiej nie byli zadowoleni z tego wyniku. Kommagena była pod rzymskim panowaniem, aż do czasów panowania cesarza Kaliguli, który przywrócił królestwo dla dzieci Antiocha III w 38 r.
Antioch III i jego syn są zaszczyceni na pomniku Filopapposa w Atenach, dedykowanym jego prawnukowi księciu Gajuszowi Juliuszowi Antiochowi Epifanesowi Filopapposowi, który był wybitnym i poważanym obywatelem w Atenach. Po lewej części figury pomnika jest posąg jego syna króla Gajusza Juliusza Antiocha IV Epifanesa. Poniżej posągu znajduje się napis, który brzmi: "król Antioch syn króla Antiocha".
Potomstwo.
Antioch III z siostrą-małżonką Jotapą II miał dwoje dzieci (syna i córkę):

</doc>
<doc id="2065760" url="https://pl.wikipedia.org/wiki?curid=2065760" title="Jotapa II">
Jotapa II

Jotapa II lub Jotape II (gr. Ἰωτάπη, Iōtápē) (I w. p.n.e./I w. n.e.) – córka Mitrydates III Antiocha Epifanesa, króla Kommageny i królowej Jotapy I, córki Artawazdesa I, króla Medii Atropatene i nieznanej z imienia królowej.
Jotapa prawdopodobnie urodziła się, wychowała i kształciła w Samosacie, stolicy Kommageny. Jej bratem był Antioch III Filokajsar, którego później poślubiła. Kiedy zmarł ojciec w 12 p.n.e., jej brat nastąpił po nim, jako król Kommageny. 
Gdy zmarł mąż Antioch III Filokajsar w 17 n.e., Kommagena znalazła się w poważnej sytuacji politycznej. Nie wiadomo co spowodowało takie zamieszanie. Prawdopodobną przyczyną była nieletniość dzieci królewskich. Jotapa i Antioch mieli bowiem zbyt młody wiek, by nastąpić po zmarłym ojcu oraz nie mieli żadnej władzy, by zapobiec niepokojom społecznym. Po śmierci Antiocha III pojawiły się dwa obozy polityczne. Jeden obóz z możnowładcami chciał, żeby Kommagena znalazła się pod rządami Rzymu, natomiast drugi prowadzony przez obywateli chciał zachować królestwo.
Obozy polityczne wysłały posłów do Rzymu, szukając rady i pomocy cesarza Tyberiusza, by zadecydował o przyszłości Kommageny. Byli gotowi przyjąć każdą jego decyzję w tej sprawie. Cesarz Tyberiusz postanowił połączyć królestwo z rzymską prowincją Syrią. Decyzja ta zasmuciła zwolenników rodziny królewskiej. Rzym panował na tym terenie do 38 r., kiedy doszło do restauracji monarchii za cesarza Kaliguli.
Potomstwo.
Jotapa II urodziła mężowi Antiochowi III Filokajsarowi dwoje dzieci (syna i córkę): 
Dalsze dzieje Jotapy II, gdy doszło do aneksji Kommageny, są nieznane. Jej dzieci zamieszkały w Rzymie. W 38 r. Kaligula, cesarz rzymski, przywrócił królestwo jej dzieciom.

</doc>
<doc id="2065761" url="https://pl.wikipedia.org/wiki?curid=2065761" title="Mamerto Esquiú">
Mamerto Esquiú

Mamerto de la Ascensión Esquiú OFM (ur. 10 maja 1826 w Piedra Blanca, zm. 10 stycznia 1883 w El Suncho) − argentyński franciszkanin, biskup diecezji Córdoby, błogosławiony Kościoła katolickiego.
Życiorys.
Urodził się 11 maja 1826 w Piedra Blanca w argentyńskiej prowincji Catamarca w rodzinie Santiago Esquiú i Marii de las Nieves Medina. Do franciszkanów wstąpił w Prowincji Wniebowzięcia Najświętszej Maryi Panny w klasztorze w San Fernando del Valle de Catamarca 31 maja 1836. Śluby zakonne złożył 14 lipca 1842. Został wyświęcony na kapłana 18 października 1848. Następnie pracował jako nauczyciel. Po wojnie urugwajskiej 9 lipca 1849 Mamerto Esquiú wygłosił kazanie, nawołujące do jedności wszystkich Argentyńczyków. W 1852 roku dwa jego kazania, dotyczące pokoju i braterstwa, zostały opublikowane i rozpowszechnione przez rząd federalny. W duchu służby społecznej zaakceptował wybór na członka rady rządu prowincji Catamarca. By powrócić do regularnego życia zakonnego w 1862 roku wyjechał do Boliwii, gdzie został misjonarzem i wykładowcą seminarium w Sucre. W 1870 roku senat argentyński wysunął jego kandydaturę na arcybiskupstwo w Buenos Aires. Ojciec Mamerto, by oddalić od siebie to wyniesienie, wyruszył z pielgrzymką do Ziemi Świętej, Asyżu i Rzymu. We Włoszech spotkał się z generałem zakonu Bernardynem z Portogruaro, który wezwał go do promocji życia wspólnotowego braci w Argentynie. W 1879 roku senat argentyński ponownie wysunął jego kandydaturę na biskupstwo, tym razem w diecezji Córdoby. Papież Leon XIII 27 lutego 1880 mianował o. Esquiú biskupem Córdoby. Sakra biskupia miała miejsce 12 grudnia 1880. Esquiú objął swą siedzibę biskupią 17 stycznia 1881. Jako biskup zabiegał o dobro duchowe wiernych swojej diecezji, szczególnie ludzi ubogich. Dbał o formację seminaryjną oraz dzieło misji ludowych. Zmarł 10 stycznia 1883 w Posta del Suncho.
Bp Esquiú został w 2005 ogłoszony sługą Bożym. 19 czerwca 2020 papież Franciszek podpisał dekret o heroiczności jego cnót, co otworzyło drogę do jego beatyfikacji. Uroczystości beatyfikacyjne zaplanowano na 13 marca 2021, jednak przesunięto je z powodu COVID-19 na 4 września 2021. Tego dnia w San José de Piedra Blanca w prowincji Catamarca w Argentynie Mamerto Esquiú został ogłoszony błogosławionym a uroczystości przewodniczył arcybiskup senior diecezji Tucumán kard. Luis Héctor Villalba.

</doc>
<doc id="2065763" url="https://pl.wikipedia.org/wiki?curid=2065763" title="Jotapa III Filadelf">
Jotapa III Filadelf

Jotapa III Filadelf, właśc. Julia Jotapa III Filadelf (gr. "Ἰούλια Ἰωτάπη Φιλαδελφος, Ioúlia Iōtápē Filadelfos") (ur. przed 17, zm. ok. 52 n.e.) – córka króla Kommageny Antiocha III Filokajsara oraz królowej Jotapy II.
Rodzice Jotapy byli rodzeństwem z tej samej matki i ojca, którzy byli małżeństwem. Jotapa i jej brat byli bardzo młodzi, kiedy zmarł ich ojciec Antioch III Filokajsar w 17 r. Tyberiusz, cesarz rzymski, uzgodnił z obywatelami Kommageny, by przyłączyć ich królestwo do rzymskiej prowincji Syrii. Między 17 a 38 r. Jotapa otrzymała wraz z bratem obywatelstwo rzymskie oraz imię "Julia". Żyła i mieszkała z bratem w Rzymie. Przebywała na dworze Antonii Młodszej. Antonia była bardzo wpływową kobietą nadzorującą krąg różnych książąt i księżnych. Jej krąg brał udział w politycznym zachowywaniu granic cesarstwa rzymskiego i spraw państw klienckich.
W 38 r. cesarz rzymski Kaligula przywrócił Jotapie i jej bratu ojcowskie dziedzictwo. Dodatkowo cesarz powiększył ich terytorium o Cylicję Trachejską graniczącą z brzegiem morskim. Kaligula dorzucił też wszystkie dochody i cały zysk z ceł, które wpłynęły przez ten cały okres panowania rzymskiego w Kommagenie, czyli sto milionów sestercjów. Powody dla których postanowił przywrócić królestwo z takimi ogromnymi zasobami pozostają niejasne; prawdopodobnie to posunięcie cesarza było wynikiem jego przyjaźni z lat młodzieńczych z książętami pobierającymi naukę w Rzymie, wśród których był jej brat Antioch IV. Jednak ta przyjaźń nie trwała długo, bowiem straciła z bratem królestwo, by później zostać ponownie przywrócona do władzy przez cesarza Klaudiusza w 41 r.
Jotapa III Filadelf była siostrą i żoną króla Kommageny Gajusza Juliusza Antiocha IV Epifanesa oraz królową Kommageny. Z mężem miała czworo dzieci (dwóch synów i dwie córki):
Prawdopodobnie zmarła przed aneksją królestwa Kommageny przez cesarza rzymskiego Wespazjana w 72 r. Brat Antioch IV uczcił jej pamięć przez założenie miasta Jotape, nazwane od jej imienia (ob. Aytap, Turcja). Na odnalezionych monetach jej tytuł królewski brzmi "królowa Jotapa Filadelf" (gr. ΒΑΣΙΛΙΣΣΑ ΙΩΤΑΠΗ ΦΙΛΑΔΕΛΦΟΣ). Przydomek grecki "Filadelf" („Miłująca brata”) wyjawia nam, że była siostrą-małżonką Antiocha IV.

</doc>
<doc id="2065764" url="https://pl.wikipedia.org/wiki?curid=2065764" title="Poltransplant">
Poltransplant

Centrum Organizacyjno-Koordynacyjne do Spraw Transplantacji „Poltransplant” – państwowa jednostka budżetowa podlegająca Ministrowi Zdrowia, z siedzibą w Warszawie. Główne zadania Centrum definiuje art. 38 ust. 3 "Ustawy o pobieraniu, przechowywaniu i przeszczepianiu komórek, tkanek i narządów" z dnia 1 lipca 2005 r. znowelizowanej w 2009 r. i dwukrotnie w 2017 r. Poltransplant działa na podstawie Zarządzenia Ministra Zdrowia z dn. 2 lipca 2010 r. (Dz. Urz. Ministra Zdrowia z 21 lipca 2010 Nr 9 poz. 58) zmienionego 19 stycznia 2016 r., a następnie 3 lipca 2017 r.. Ustawa oraz zarządzenie określają szczegółowe zadania oraz cele działalności Poltransplantu.
Organizacja.
Działalnością Poltransplantu kieruje dyrektor, który reprezentuje Poltransplant na zewnątrz. Dyrektor powoływany i odwoływany jest przez Ministra Zdrowia po zasięgnięciu opinii Krajowej Rady Transplantacyjnej. Obecnie dyrektorem Poltransplantu jest dr hab. n. med. Artur Kamiński. Poprzednimi dyrektorami Poltransplantu byli: prof. dr hab. n. med. Janusz Edmund Wałaszewski, od powstania Poltransplantu w 1996 roku do 1 kwietnia 2011 r. oraz prof. dr hab. n. med. Roman Danielewicz od 1 kwietnia 2011 r. do 12 grudnia 2016 r.
W skład Centrum Organizacyjno-Koordynacyjnego ds. Transplantacji wchodzą następujące komórki organizacyjne:
Linki zewnętrzne.
Wybrane artykuły prasowe:

</doc>
<doc id="2065768" url="https://pl.wikipedia.org/wiki?curid=2065768" title="Antioch IV Epifanes (król Kommageny)">
Antioch IV Epifanes (król Kommageny)

Antioch IV Epifanes, właśc. Gajusz Juliusz Antioch IV Epifanes (gr.: "Γάιος Ἰούλιος Ἀντίοχος ὀ Ἐπιφανής", "Gáios Ioúlios Antíochos ó Epifanḗs", ur. przed 17, zm. po 72 n.e.) – ostatni król Kommageny z ormiańskiej dynastii Orontydów od 38 do swej śmierci. Syn króla Kommageny Antiocha III Filokajsara i królowej Jotapy II.
Młodość.
Rodzice Antiocha IV byli rodzonym rodzeństwem. Antioch z siostrą Jotapą byli bardzo młodzi, kiedy zmarł ojciec Antioch III Filokajsar w 17 r. Cesarz rzymski Tyberiusz po uzgodnieniu z obywatelami Kommageny, co do przyszłości ich królestwa, wcielił kraj do rzymskiej prowincji Syrii. Między 17 a 38 r. Antioch z siostrą uzyskał rzymskie obywatelstwo oraz imię "Gajusz Juliusz". Mieszkał i dorastał z siostrą w Rzymie. Przebywał na dworze Antonii Młodszej. Antonia była bardzo wpływową kobietą nadzorującą krąg różnych książąt i księżnych. Jej krąg brał udział w politycznym zachowywaniu granic cesarstwa rzymskiego i spraw państw klienckich.
Odzyskanie dziedzictwa.
W 38 r. Antioch otrzymał od nowego cesarza Kaliguli, wnuka Antonii, przywrócenie królestwa Kommageny. Cesarz dał mu dodatkowo Cylicję Trachejską, graniczącą z brzegiem morskim, po zmarłym jej władcy Archelaosie II. Powody dla których doszło do takiej sytuacji pozostają niejasne; prawdopodobnie to posunięcie Kaliguli było wynikiem jego dobrze poświadczonej ekscentryczności. Kaligula bowiem przyjaźnił się w młodości z książętami pobierającymi naukę w Rzymie, wśród których był Antioch IV. Jednak ta przyjaźń nie trwała długo, bowiem Antioch IV stracił królestwo, by później zostać ponownie przywrócony (41 r.) do władzy przez cesarza Klaudiusza. Zachował także Cylicję dzięki przeciwstawieniu się powstaniu Kietajów pod wodzą Troksoborysa w 52 roku. Antioch posługując się pochlebstwami wobec ludu a intrygą wobec wodza, doprowadził do podziału wrogów. Po zabójstwie Troksoborysa i kilku ze starszyzny uśmierzył bunt.
Spotkanie w Tyberiadzie.
W 42 r. Antioch IV został zaproszony na zgromadzenie do Tyberiady. Zostało ono zorganizowane przez Agryppę I, króla Judei, który zaprosił jeszcze kilku innych władców, takich jak Sampsigeramos II z Emesy, Kotys IX z Małej Armenii, Polemon II z Pontu oraz Herod, brat Agryppy I i król Chalkis. Te zgromadzenie wywołało natychmiastową reakcję namiestnika Syrii Marsusa. Uważał zgodę i przyjaźń królów za rzecz podejrzaną oraz sądził, że to porozumienie nie może być pożyteczne dla Rzymian. Wysłał swoich zaufanych do każdego z królów, by się bezzwłocznie rozjechali się do domu.
Wsparcie wojskowe Rzymowi.
W 55 r. otrzymał rozkazy od cesarza rzymskiego Nerona, by trzymać wojsko w pogotowiu przeciwko Partom. W 59 r. on posłużył pod dowództwem Gnejusza Domicjusza Korbulona przeciw królowi Armenii Tirydatesowi I, bratu króla partyjskiego Wologezesa I.
Gdy dochodziło do napaści na Żydów w egipskiej Aleksandrii, zarządca Syrii Cestiusz zebrał wojsko celem stłumienia zamieszek. Otrzymał także kontyngenty wojsk posiłkowych, w tym wysłanych przez Antiocha 2 tys. jeźdźców oraz 3 tys. pieszych (łuczników). Latem 69 r. stanął po stronie Wespazjana, kiedy ten został proklamowany w Egipcie cesarzem rzymskim, przed uznaniem go przez senat rzymski; wspominany jest jako jeden z najbogatszych zależnych królów. W 70 r. wysłał wojska pod rozkazami syna Epifanesa, by pomóc Tytusowi w oblężeniu Jerozolimy w czasie powstania żydowskiego.
Utrata ojczyzny.
Pod koniec 72 r. Antioch IV został oskarżony przez o spiskowanie przeciw Rzymianom. Rzymski namiestnik Syrii Lucjusz Cezenniusz Petus wysłał bowiem, nie wiadomo z jakiego powodu, pismo do cesarza z doniesieniem, jakoby Antioch z synem Epifanesem chcieli oderwać sięod Rzymu oraz że zawarli układ z Partami. Wespazjan kazał mu działać. Petus wkroczył do Kommageny. Antioch nie stawiając oporu, porzucił kraj i uszedł z rodziną ze stolicy na niewielką odległość na równinę i rozbił tam obóz. Namiestnik po zdobyciu Samosaty ruszył na niego. Król, w przeciwieństwie do synów Epifanesa i Kallinikosa, nadal unikał starcia. Zabrał żonę i córki i uciekł do Tarsu w Cylicji. Petus wysłał tam setnika, który związał i wysłał Antiocha do Rzymu. Wespazjan nie będąc zadowolony z jego traktowania kazał go jeszcze w drodze uwolnić i pozostawić w Lacedemonie. Dał mu dochody finansowe, by mógł wieść godne życie. Gdy syn Epifanes i jego ludzie dowiedzieli się o tym, poprosili cesarza o przebaczenie. Po otrzymaniu go przybyli do Rzymu, gdzie dołączył do nich Antioch. Ten pozostał tam z rodziną do końca życia, żyjąc w dostatku i ciesząc się czcią.
Działalność społeczna i urbanizacyjna.
Po wyborze na urząd miejski greckiego miasta Chios ofiarował piętnaście talentów srebra. Mieszkańcy przeznaczyli podarunek na wybicie monet z napisem "dar króla Antiocha". Król Kommageny prowadził także działalność na polu urbanizacyjnym, tak jak cesarze, czy inni władcy zależni. Założył lub ponownie założył Germanikeję w swoim kraju, Antiochię nad Kragosem, Jotape (ob. Aytap w Turcji), Filadelfię, Germanikopolis oraz Ejrenopolis w Cylicji Trachejskiej.
Potomstwo.
Antioch IV z siostrą-małżonką i królową Julią Jotapą III Filadelf miał czworo dzieci (dwóch synów i dwie córki):

</doc>
<doc id="2065770" url="https://pl.wikipedia.org/wiki?curid=2065770" title="Ryszard Linek">
Ryszard Linek

Ryszard Linek (ur. 8 kwietnia 1935 w Mysłowicach, zm. 13 grudnia 2022 w Zamościu) – polski trener boksu
Boks uprawiał czynnie w latach 1953-1963, początkowo w BBTS (I liga). Od 1955 w zamojskim "Techniku". Był wicemistrzem i mistrzem Polski Wojsk Lotniczych (1956, 1957). Od 1959 roku na stałe związany z Zamościem, najpierw jako zawodnik, potem trener WKS "Technik" oraz "Hetmana" Zamość. 
W 1970 roku w Wyższej Szkole Wychowania Fizycznego we Wrocławiu uzyskał dyplom trenera II klasy. Był uczniem Feliksa Stamma, sam nazywany "zamojskim Papą Stammem". 
Odkrył wiele talentów bokserskich. Jego zawodnicy zdobyli ok. 40 medali na Mistrzostwach Polski. Sekundował reprezentantom Polski w kilku meczach reprezentacji. W 1992 prowadzony przez niego Hetman awansował do I ligi. 
Zwyciężał w plebiscycie na najlepszego trenera Zamojszczyzny (1989,1990,1992,2006), uznany za najwybitniejszego trenera w dziejach Zamościa. 
Jest autorem wspomnień bokserskich publikowanych na łamach "Kroniki Tygodnia" w latach 1995-1996.

</doc>
<doc id="2065773" url="https://pl.wikipedia.org/wiki?curid=2065773" title="Euro-Centrum Park Przemysłowy">
Euro-Centrum Park Przemysłowy

Euro-Centrum Park Przemysłowy – otwarty w 2008 roku kompleks 11 biurowców (łączna powierzchnia użytkowa 20 947 m2) zlokalizowanych w Katowicach przy ul. Ligockiej 103 na obszarze 4 hektarów.
Dodatkowo w Chełmie Śląskim znajduje się filia Parku – ukończony w grudniu 2008 roku budynek o powierzchni 700 m2. Obiekty powstawały stopniowo, większość w ramach przeprowadzonej przez spółkę Euro-Centrum w latach 2006-2008 rewitalizacji obszaru po dawnych Zakładach Aparatury Chemicznej „Wimach”. Projekt o nazwie "Utworzenie Parku Przemysłowego „Euro-Centrum" w Katowicach i Chełmie Śląskim" był współfinansowany ze środków Europejskiego Funduszu Rozwoju Regionalnego w ramach działania 1.3 Sektorowego Programu Operacyjnego Wzrost Konkurencyjności Przedsiębiorstw.
Zgodnie z profilem Parku, w nowych budynkach wprowadza się alternatywne instalacje grzewcze i chłodzące, które mają zwiększać ich efektywność energetyczną. W kwietniu 2009 roku otwarto nowy innowacyjny budynek energooszczędny, który oszczędza 2/3 energii standardowo zużywanej przez budynki. Powstał na bazie austriackiego projektu obiektu z Weiz Energie-Innovations Zentrum. Wśród zastosowanych w nim technologii jest pompa ciepła, studnie geotermalne, ogrzewanie i chłodzenie stropowe, wentylacja z odzyskiem ciepła oraz ponadstandardowe izolacje.
Wykorzystujące energooszczędne rozwiązania budynki Euro-Centrum są jednocześnie polem do badań dla ośrodków naukowych związanych z Euro-Centrum Parkiem Naukowo-Technologicznym, z którym Park Przemysłowy ściśle współdziała. Euro-Centrum Park Przemysłowy świadczy dodatkowo usługi szkoleniowe i doradcze. Zarządcą Parku jest Euro-Centrum Sp. z o.o. z Grupy Euro-Centrum. 
Obecnie na terenie Parku znajduje się 78 firm , w tym 28 firm technologicznych branż IT, automatyki przemysłowej i technologii OZE (m.in. Sygnity SA, Blumenbecker Polska, DisplayLink, Proximus) i 14 firm otoczenia biznesu (PKO BP SA, Raiffeisen Bank Polska SA).

</doc>
<doc id="2065774" url="https://pl.wikipedia.org/wiki?curid=2065774" title="Kasztelania lubelska">
Kasztelania lubelska

Kasztelania lubelska – kasztelania mieszcząca się niegdyś w województwie lubelskim, z siedzibą (kasztelem) w Lublinie.
Obszar.
Kasztelanię lubelską stanowił cały prawobrzeżny obszar Wisły, z powiatami: Lublin, Bychawa, Bełżyce, Opole, Puławy, Lubartów i Parczew.
Kasztelanowie lubelscy.
"Lublin wchodzi w skład Austrii w czasie III rozbioru Polski" 1795.

</doc>
<doc id="2065775" url="https://pl.wikipedia.org/wiki?curid=2065775" title="Przygody pana Antoniego">
Przygody pana Antoniego

Przygody pana Antoniego – polska czarno-biała, niema komedia z roku 1913 w reżyserii Wiktora Biegańskiego, której akcja toczyła się we Lwowie i okolicach. Nigdy nie wszedł na ekrany.

</doc>
<doc id="2065776" url="https://pl.wikipedia.org/wiki?curid=2065776" title="Piotr Linek">
Piotr Linek

Piotr Linek (ur. 28 maja 1964 w Zamościu) – poeta, publicysta, animator życia literackiego.
Absolwent polonistyki Uniwersytetu Marii Curie-Skłodowskiej (dyplom 1991). Kieruje działem literackim „Zamojskiego Kwartalnika Kulturalnego”. Redagował „Kronikę Literacką” (dod. „Kroniki Tygodnia”) oraz „Notę” (najpierw dod. lit. „Tygodnika Zamojskiego”, następnie audycja literacka w Katolickim Radio Zamość). Publikował m.in. w „Odrze”, „Frazie”, „Akcencie”, „Kresach Literackich”, „Literalia Lublinensia”. Laureat wielu ogólnopolskich konkursów literackich. Autor poetyckich książek. Debiutował wydanym w 1990 roku zbiorem wierszy "...na biegunach". Za "Chemię zdziwienia" (2005) otrzymał nagrodę im. Anny Kamieńskiej przyznawaną najlepszym książkom poetyckim Lubelszczyzny. Kilkakrotnie nagradzany przez Wojewodę Zamojskiego i Prezydenta Miasta Zamościa za aktywne uczestnictwo w życiu kulturalnym i upowszechnianie literatury. Odznaczony przez Ministra Kultury i Sztuki odznaką Zasłużony Działacz Kultury, Prezydenta Rzeczypospolitej Polskiej Brązowym Krzyżem Zasługi, Marszałka Województwa Lubelskiego Odznaką Honorową Zasłużony dla Województwa Lubelskiego. W 2013 roku otrzymał tytuł i statuetkę "Animator Kultury Zamościa."
Syn polskiego trenera boksu Ryszarda Linka.

</doc>
<doc id="2065777" url="https://pl.wikipedia.org/wiki?curid=2065777" title="3. poprawka do Konstytucji Stanów Zjednoczonych">
3. poprawka do Konstytucji Stanów Zjednoczonych

3. poprawka do Konstytucji Stanów Zjednoczonych – uchwalona w ramach Karty Praw Stanów Zjednoczonych Ameryki (pierwsze dziesięć poprawek do Konstytucji Stanów Zjednoczonych), weszła w życie 15 grudnia 1791 roku.
Treść.
Treść oryginalna:
co można przetłumaczyć jako:

</doc>
<doc id="2065778" url="https://pl.wikipedia.org/wiki?curid=2065778" title="Ryan Ochoa">
Ryan Ochoa

Ryan Ochoa (ur. 17 maja 1996 w San Diego w stanie Kalifornia) – amerykański aktor.
Znany z roli Chucka Chambersa w produkowanym przez Nickelodeona serialu "iCarly", oraz z serialu Disney XD "Para królów" gdzie wcielił się w postać Lanny'ego. Ma dwóch młodszych braci Raymonda i Roberta i jednego starszego Rick Ochoa.
Filmografia.
Filmy i dubbing
Seriale i dubbing

</doc>
<doc id="2065779" url="https://pl.wikipedia.org/wiki?curid=2065779" title="Ulica Balicka w Krakowie">
Ulica Balicka w Krakowie

Ulica Balicka – położona na zachodzie miasta Krakowa, w Dzielnicy VI Bronowice. Stanowi przedłużenie ciągu ulic: Karmelickiej, Królewskiej, Podchorążych i Bronowickiej od centrum miasta w kierunku Balic i Portu Lotniczego Kraków-Balice.
Obiekty na trasie i przebieg.
Ulica Balicka zaczyna się od wiaduktu nad ul. Armii Krajowej (część trzeciej krakowskiej obwodnicy), obok kościoła wspólnoty parafialnej św. Jana Kantego. Posiada zachowany historyczny początek po północnej swojej stronie, gdzie znajduje się stary jej układ i kilka domów na nieprzejezdnym odcinku z dojazdem od ul. Jabłonkowskiej. Od swojego początku do skrzyżowania z ul. Na Błonie towarzyszy jej od strony południowej linia tramwajowa, która kończy się pętlą "Bronowice Małe".
Przy ul. Balickiej znajduje się także Giełda Krakowska, Kampus Uniwersytetu Rolniczego pod numerem 253c, a w Mydlnikach w bezpośrednim sąsiedztwie ulicy mieści się kościół parafii Matki Boskiej Nieustającej Pomocy, biblioteka oraz poczta.Przy wyjeździe z Krakowa po stronie południowej widać rzekę Rudawę i okoliczne stawy rybne. Na tym odcinku od północy mieści się Cmentarz Mydlniki oraz za nim zamknięty kamieniołom wapienia. Koniec ul. Balickiej leży na terenie Tenczyńskiego Parku Krajobrazowego.

</doc>
<doc id="2065781" url="https://pl.wikipedia.org/wiki?curid=2065781" title="Music 81">
Music 81

Music 81 – album polskiego trębacza Tomasza Stańki. 
Jest to trzecie i ostatnie wydawnictwo Stańki wchodzące w skład serii Polish Jazz (vol. 69). Autorem wszystkich kompozycji jest Tomasz Stańko. Winylowy album wydany został w 1984 przez Polskie Nagrania „Muza” (SX 2405).

</doc>
<doc id="2065782" url="https://pl.wikipedia.org/wiki?curid=2065782" title="Bock I">
Bock I



</doc>
<doc id="2065784" url="https://pl.wikipedia.org/wiki?curid=2065784" title="Bernatowicz-Gieysztoff">
Bernatowicz-Gieysztoff



</doc>
<doc id="2065785" url="https://pl.wikipedia.org/wiki?curid=2065785" title="Thea oleifera">
Thea oleifera



</doc>
<doc id="2065786" url="https://pl.wikipedia.org/wiki?curid=2065786" title="Wykolejeni (film 1913)">
Wykolejeni (film 1913)

Wykolejeni lub Aszantka lub Historia jakich wiele – polski, czarno-biały, niemy dramat z 1913 roku w reżyserii Kazimierza Kamińskiego, oparty na utworze Włodzimierza Perzyńskiego "Aszantka" oraz na "Edukacji Bronki" Stefana Krzywoszewskiego.

</doc>
<doc id="2065793" url="https://pl.wikipedia.org/wiki?curid=2065793" title="Eckhardt">
Eckhardt

Zobacz też:

</doc>
<doc id="2065795" url="https://pl.wikipedia.org/wiki?curid=2065795" title="Tomislav Ivčić">
Tomislav Ivčić

Tomislav Ivčić (ur. 6 stycznia 1953 w Zadarze, zm. 4 marca 1993 w Zagrzebiu) – chorwacki piosenkarz, twórca tekstów, polityk.
Życiorys.
Artysta zdobył rozgłos w 1970 dzięki udziałowi w festiwalu muzyki pop. Inspiracje muzyczne czerpał z dalmatyńskiego folkloru. Napisał i zaśpiewał "Večeras je naša fešta", który stał się nieoficjalnym hymnem Dalmacji. Podczas wojny w Chorwacji skomponował przebój "Stop the War in Croatia". W 1990 został członkiem partii Chorwacka Wspólnota Demokratyczna. Nagrał piosenkę "Bože čuvaj Hrvatsku", która uważana była za nieoficjalny hymn tej partii. W styczniu 1993 został deputowanym Zgromadzenia Chorwackiego. Zginął 4 marca 1993 w wypadku samochodowym. Został pochowany na cmentarzu Mirogoj w Zagrzebiu.

</doc>
<doc id="2065803" url="https://pl.wikipedia.org/wiki?curid=2065803" title="Bogusław Jasiński (filozof)">
Bogusław Jasiński (filozof)

Bogusław Jasiński (ur. 1953) – polski filozof, estetyk oraz pisarz.
Autor kilkunastu książek z dziedziny filozofii, m.in.: "Zagubiony ethos", "Dwie fenomenologie: Husserl i Heidegger", "Tezy o ethosofii", "Droga myśli", "Twórczość a sztuka – wprowadzenie do estetyki procesów twórczych", "Estetyka po estetyce", "Sztuka. Tylko wtedy, kiedy jestem" oraz ponad 140 rozpraw naukowych.
Od wielu lat tworzy koncepcję ethosofii – oryginalnego stanowiska teoretycznego, wykraczającego poza standardowo rozumianą filozofię.
Ukończył filologię polską i filozofię na Uniwersytecie Warszawskim oraz studia na Wydziale Reżyserii PWST w Warszawie. Uzyskał stopień doktora filozofii w PAN.

</doc>
<doc id="2065804" url="https://pl.wikipedia.org/wiki?curid=2065804" title="Afszarydzi">
Afszarydzi

Afszarydzi – dynastia panująca w Iranie w latach 1736–1749, założona przez Nadira Szaha. Za jego panowania Iran posiadał najpotężniejszą armię od czasu panowania Sasanidów. Czwarty szach z dynastii Afszarydów – Szahruch Szah – został obalony w 1749 przez Karima Chana z dynastii Zandów, zachował jednak tytuł szacha Afszarydów w Chorasanie aż do 1796.
Założenie dynastii.
Nazwa dynastii pochodzi od tureckiego plemienia Afszarów, którzy w XIII wieku wyemigrowali z Turkmenistanu do Azerbejdżanu. Na początku XVII wieku szach Iranu Abbas I Wielki sprowadził Afszarów z Azerbejdżanu do Chorasanu, by bronili północno-wschodnich granic państwa przed Uzbekami.
Pierwszy władca z dynastii, Nadir Szach, urodził się w Dastgerd w prowincji Chorasan we wschodnim Iranie. Gdy był jeszcze chłopcem, dołączył do jednej z band rozbójniczych i wkrótce stał się jej przywódcą. Później znalazł opiekę u członków tureckiego plemienia Afszarów, którego siedziby znajdowały się w północno-zachodnim Iranie. Korzystając z poparcia przywódców plemienia, stopniowo piął się w górę w społeczeństwie irańskim, stając się z biegiem czasu potężnym dowódcą wojskowym. Za rządów Safawidów prowadził u ich boku wojny z Afganistanem. Do roku 1730 wyparł wszystkie siły afgańskie, które jeszcze okupowały Iran. W końcu Nadir Szach został regentem, rządzącym Iranem w imieniu małoletniego Abbasa III, a w 1736 obalił czteroletniego władcę, sam przejmując władzę.
Historia dynastii.
Nadir, który jako władca wzorował się na Timurze, szybko przystąpił do podbojów. W roku 1738 Nadir Szach podbił Kandahar. W tym samym roku rozpoczął okupację Ghazni, Kabulu i Lahaur. Następnie posunął się dalej na wschód, przeprawił się przez Indus i jeszcze przed końcem roku wkroczył do Indii. Nadir Szach w ciągu miesiąca pokonał pod Karnalem armię Imperium Mogołów dowodzoną przez Muhammada Szaha, po czym w lutym 1739 po odniesionym zwycięstwie schwytał Muhammada Szaha i triumfalnie wkroczył z nim do Delhi. Podczas powstania, które wkrótce potem wybuchło, wojska irańskie wymordowały ok. 30 000 cywilów. Po Indiach Nadir zaatakował Uzbeków, rozpoczął także budowę potężnej irańskiej marynarki wojennej, odzyskał Bahrajn od Arabów, w roku 1743 podbił Oman z jego stolicą Maskatem. W roku 1743 rozpoczął kolejną wojnę z Imperium Osmańskim, zakończoną pokojem w 1746, na podstawie którego Nadir otrzymał Nadżaf. Nadir został zamordowany 19 czerwca 1747 w Fathabad w prowincji Chorasan, gdzie dowodził ekspedycją karną przeciwko buntującym się Kurdom.
Po śmierci Nadira tron objął Adil Szach, jednak w Iranie wybuchły walki wewnętrzne, które doprowadziły dynastię do upadku. Adil Szach nakazał przeprowadzić egzekucje wszystkich synów i wnuków zabitego Nadira. Niedługo po tym, w 1748, Adil został obalony przez swojego brata Ibrahima, który go oślepił i zabił. Wkrótce oddziały Ibrahima zbuntowały się i on także został obalony. Na tron wstąpił tego samego roku Szahruch Szah, który przeniósł stolicę do Meszhedu.
W czasie wewnętrznego zamętu Karim Chan wraz z Abu'l Fath Chanem i Alim Mardan Chanem uzgodnili podział kraju pomiędzy siebie. Karim Chan w konsekwencji podporządkował sobie w 1750 cały kraj z wyjątkiem Chorasanu, gdzie nadal panował Szahruch Szah, wnuk Nadira Szaha. Przywrócił tym samym spokój w kraju, pod władzą Zandów.
Do 1796 szachem Chorasanu pozostawał Szahruch. Jego rządy przerwała śmierć przez tortury, którym został poddany przez Mohammada Chana Kadżara z kolejnej dynastii Kadżarów. Przyczyną tortur było to, że Mohammad Chan sądził, iż Sahruch wie, gdzie są ukryte legendarne skarby jego dziadka Nadira Szacha.

</doc>
<doc id="2065805" url="https://pl.wikipedia.org/wiki?curid=2065805" title="Kanony apostolskie">
Kanony apostolskie

Kanony apostolskie (gr.: "Οἱ κανόνες τῶν Ἁγίων Ἀποστόλων"; łac. "Canones Apostolorum") – zbiór starożytnych kanonów kościelnych zawierający osiemdziesiąt pięć wschodnich (pięćdziesiąt pierwszych uznawanych jest przez Kościół zachodni), dotyczących zarządzania dyscypliną kościelną w pierwotnym Kościele i będących częścią Konstytucji apostolskich. Zatwierdzony przez sobór trullański.
Poruszają one przede wszystkim zagadnienia urzędu i obowiązków chrześcijańskiego biskupa, formacji i obyczajów kleru, życia duchowego chrześcijańskiej owczarni, jak umiarkowanie, posty, oraz zasad organizacyjnych (ekskomunika, synody, stosunki z poganami i Żydami), sakramentów (Chrzest, Eucharystia, małżeństwo). 
Jest to podręczny zbiór prawodawstwa Kościoła pierwotnego.

</doc>
<doc id="2065812" url="https://pl.wikipedia.org/wiki?curid=2065812" title="Lady Go…">
Lady Go…

Lady Go… – album polskiego trębacza jazzowego Tomasza Stańki, nagrany w Warszawie w czerwcu 1984. Muzyka z tego wydawnictwa to, obok albumów "C.O.C.X." i "Witkacy Peyotl / Freelectronic", dowód na zainteresowanie muzyka stylem fusion i brzmieniami elektronicznymi. Wszystkie kompozycje (oprócz zaznaczonych) są autorstwa Tomasza Stańki.
Winylowy LP ukazał się w 1984, wydany przez Polskie Nagrania z numerem katalogowym SX 2224.

</doc>
<doc id="2065816" url="https://pl.wikipedia.org/wiki?curid=2065816" title="Tupac Resurrection">
Tupac Resurrection



</doc>
<doc id="2065819" url="https://pl.wikipedia.org/wiki?curid=2065819" title="Pascaline">
Pascaline



</doc>
<doc id="2065820" url="https://pl.wikipedia.org/wiki?curid=2065820" title="Richard Pearse">
Richard Pearse

Richard William Pearse (ur. 3 grudnia 1877 w Temuka, zm. 29 lipca 1953 w Christchurch) – nowozelandzki pionier lotnictwa, wynalazca, farmer. Syn imigrantów z St. Columb w Kornwalii.
Według zeznań świadków Pearse poleciał oraz wylądował maszyną cięższą od powietrza z napędem w dniu 31 marca 1903, około 9 miesięcy przed braćmi Wright. Nie ma jednak dokładnych dowodów tego wydarzenia. Pearse nie rozwijał swojego samolotu tak jak robili to bracia Wright, którzy osiągnęli trwały i kontrolowany lot. Perse nie poszukiwał rozgłosu, a brak szans na rozwój przemysłu spowodował brak zainteresowania jego wyczynem. Jego samolot konstrukcyjnie znacznie bardziej przypominał dzisiejsze maszyny niż dzieło braci Wright.
W latach 30. XX wieku mieszkał w Christchurch, gdzie tworzył kolejne wynalazki, między innymi urządzenie przypominające helikopter, który mógłby poruszać się także po ulicy i być przechowywany w garażu. Około roku 1951 zamknął się w sobie i przekonany, że zagraniczni szpiedzy chcą wykraść jego wynalazki został zamknięty w szpitalu psychiatrycznym. Badacze uważają, że wiele jego prac zostało zniszczonych w tym czasie. Pearse zmarł dwa lata później.
Od czasu jego śmierci wyświetlanych jest wiele filmów prezentujących jego osiągnięcia. Najsłynniejszym z nich jest film Petera Jacksona "Forgotten Silver" nakręcony w 1995. 
Muzeum Transportu i Techniki w Auckland prezentuje pozostałości po jego samolocie wraz z wszystkimi częściami, które zachowały się do tego czasu.

</doc>
<doc id="2065821" url="https://pl.wikipedia.org/wiki?curid=2065821" title="Goran Galešić">
Goran Galešić

Goran Galešić (ur. 11 marca 1989 w Banja Luce) – bośniacki piłkarz występujący na pozycji pomocnika w ND Gorica.
Od 2007 roku gra w słoweńskim klubie ND Gorica. W lipcu 2010 roku, po wypełnieniu kontraktu, miał przejść za darmo do Partizana Belgrad, ówczesnego mistrza Serbii. Piłkarz nie doszedł jednak do porozumienia z Partizanem i przedłużył kontrakt z Goricą.
Od 2009 roku występuje w bośniackiej młodzieżówce.

</doc>
<doc id="2065822" url="https://pl.wikipedia.org/wiki?curid=2065822" title="Tupac Resurrection (ścieżka dźwiękowa)">
Tupac Resurrection (ścieżka dźwiękowa)



</doc>
<doc id="2065823" url="https://pl.wikipedia.org/wiki?curid=2065823" title="Richard William Pearse">
Richard William Pearse



</doc>
<doc id="2065824" url="https://pl.wikipedia.org/wiki?curid=2065824" title="Imperium Timura">
Imperium Timura



</doc>
<doc id="2065829" url="https://pl.wikipedia.org/wiki?curid=2065829" title="Kusaczki">
Kusaczki

Kusaczki (Myrmotheridae) – rodzina małych ptaków z podrzędu tyrankowców (Tyranni) w rzędzie wróblowych (Passeriformes).
Występowanie.
Zasiedlają krainę neotropikalną.
Systematyka.
Wcześniej zaliczane były do rodziny mrówkowodów (Formicariidae). Kusaczki stanowią takson siostrzany do krytonosów (Rhinocryptidae). Do rodziny należą następujące rodzaje:

</doc>
<doc id="2065832" url="https://pl.wikipedia.org/wiki?curid=2065832" title="Youssef El-Arabi">
Youssef El-Arabi

Youssef El-Arabi (ur. 3 lutego 1987 w Caen) – marokański piłkarz francuskiego pochodzenia, występujący na pozycji napastnika w greckim klubie Olympiakos oraz w reprezentacji Maroka.
Kariera.
El-Arabi to wychowanek USON Mondeville, ale grał tam tylko w amatorskiej lidze. Jego talent wykryło SM Caen. Po sezonie w grupie rezerw, dołączył do pierwszej drużyny. Jego technika przyniosła mu powołanie do Reprezentacji Francji U-21 w Futsalu we wrześniu 2008 roku, której był kapitanem. Jego pierwszym meczem w SM Caen, a zarazem w Ligue 1 był przegrany mecz 2-0 z Valenciennes FC na Stade Nungesser El-Arabki wszedł w 86 minucie spotkania za Grégory’ego Promenta. Caen w sezonie 2008/2009 spadło do Ligue 2, a El-Arabi był podstawowym graczem swojej drużyny. Pierwszą oficjalną bramkę w SM Caen zdobył 14 sierpnia 2009 przeciwko Bastii w wygranym meczu przez SM Caen 2-1 na stadionie Stade Armand Cesari. Sezon 2009/2010 zakończył z 11 bramkami i 8 asystami na koncie, co dało mu pierwsze miejsce tabeli strzelców w całej drużynie. SM Caen awansowało do Ligue 1. 7 sierpnia 2010 zdobył swoją pierwszą bramkę w Ligue 1 przeciwko Olympique Marsylii na Stade Velodrome i pomógł swojej drużynie wygrać z mistrzem Francji. Tydzień później Caen rozgrywało mecz z 7-krotnym mistrzem Francji, Lyonem. El-Arabi już w 2 minucie otworzył wynik spotkania, a Caen wygrało 3-2, stając się wiceliderem Ligue 1 po 2 kolejkach. Prasa spekulowała na temat jego gry w dla reprezentacji Maroka. Kilka tygodni później zadebiutował w pierwszej reprezentacji Maroka w zremisowanym meczu 0-0 z Wybrzeżem Kości Słoniowej wchodząc w 65 minucie meczu za Mounira El Hamdouiego. Został nominowany do nagrody najlepszego piłkarza września Ligue 1 razem z Dimitrim Payet i Stéphanem Ruffier.
W 2011 roku El-Arabi przeszedł do Al-Hilal, a w 2012 roku został zawodnikiem Granady CF.

</doc>
<doc id="2065833" url="https://pl.wikipedia.org/wiki?curid=2065833" title="Państwo Wielkiego Mogoła">
Państwo Wielkiego Mogoła



</doc>
<doc id="2065835" url="https://pl.wikipedia.org/wiki?curid=2065835" title="Ivica Iliev">
Ivica Iliev

Ivica Iliev (ur. 27 października 1979 w Belgradzie) – serbski piłkarz pochodzenia macedońskiego występujący na pozycji skrzydłowego. Od 2015 roku jest dyrektorem sportowym FK Partizan.
Kariera klubowa.
Ivica Iliev jest wychowankiem belgradzkiego klubu FK Rad, z którego trafił do Partizana w 1995 roku. W pierwszej drużynie Partizana występował w latach 1997–2004. W 2004 roku przeniósł się do włoskiej Messiny. Dwa lata później został wypożyczony do klubu Genoa CFC. W 2007 roku opuścił zespół z Sycylii i został piłkarzem greckiego PAOK-u. Iliev, po zakończeniu sezonu 2007/2008, przeniósł się do niemieckiego Energie Cottbus, zaś rok później do izraelskiego Maccabi Tel-Awiw. W 2010 roku powrócił do Partizana, z którym zdobył mistrzostwo oraz Puchar Serbii w sezonie 2010/2011. Został również królem strzelców serbskiej Superligi. Po sezonie odszedł do Wisły Kraków. Po sezonie 2012/13 w Wiśle zakończył karierę piłkarską.
Kariera reprezentacyjna.
W 2003 roku Iliev rozegrał dwa mecze w Reprezentacji Serbii i Czarnogóry: z Niemcami i Polską, w którym zdobył swojego jedynego gola w kadrze.

</doc>
<doc id="2065836" url="https://pl.wikipedia.org/wiki?curid=2065836" title="Praca i Zabezpieczenie Społeczne">
Praca i Zabezpieczenie Społeczne

Praca i Zabezpieczenie Społeczne (PiZS) – polski miesięcznik wydawany przez Polskie Wydawnictwo Ekonomiczne. Czasopismo zawiera artykuły o najnowszych rozwiązaniach i tendencjach w sferze prawa pracy, ubezpieczeń społecznych i zdrowotnych, zatrudnienia, polityki personalnej, warunków pracy i spraw socjalnych. Interpretuje i ocenia istniejące w Polsce regulacje prawne i ich przydatność oraz skuteczność.
Analizuje polskie ustawodawstwo z punktu widzenia harmonizacji z prawem europejskim. Publikuje przeglądy orzecznictwa Trybunału Sprawiedliwości Unii Europejskiej. Przedstawia orzeczenia Sądu Najwyższego i sądów apelacyjnych. Zamieszcza wyjaśnienia Państwowej Inspekcji Pracy, wskaźniki i aktualne składki ZUS oraz konsultacje Ministerstwa Pracy i Polityki Społecznej.
Czasopismo jest adresowane do pracowników naukowych, studentów i doktorantów, sędziów, adwokatów i radców prawnych, działaczy związków zawodowych, organizacji pracodawców, pracowników działów personalnych. PiZS znajduje się w wykazie czasopism naukowych prowadzonym przez Ministra Nauki i Szkolnictwa Wyższego z przyznaną liczbą 40 punktów.

</doc>
<doc id="2065839" url="https://pl.wikipedia.org/wiki?curid=2065839" title="Sharlto Copley">
Sharlto Copley

Sharlto Copley (ur. 27 listopada 1973 w Pretorii) – południowoafrykański aktor, reżyser i producent filmowy.
Życiorys.
Wczesne lata.
Urodził się w Pretorii w RPA jako syn dr. Bruce'a Copleya, byłego profesora uniwersyteckiego. Jego brat, Donovan, w Kapsztadzie został wokalistą zespołu Hot Water, którego muzyka została wyróżniona w BBC World i którego piosenka „Bushfire” została wykorzystana w reklamie przez włoskiego producenta obuwia Primigi. Uczęszczał do St. Andrew's Preparatory School w Grahamstown, a następnie naukę kontynuował w prywatnym liceum Redhill School w Morningside Manor w Johannesburgu, gdzie zainteresował się filmem i teatrem.
Kariera.
Rok po opuszczeniu szkoły założył własną firmę producencką, a w 1993 r. poznał reżysera Neilla Blomkampa, byłego ucznia tego samego liceum, gdzie uczęszczał, i podjął z nim współpracę podczas realizacji różnych projektów jako grafik komputerowy. Był reżyserem i producentem wielu często kontrowersyjnych sztuk.
W roku 2005 wyprodukował krótkometrażówkę Blomkampa "Alive In Joburg", która została następnie przerobiona na pełnometrażowy film Petera Jacksona "Dystrykt 9" ("District 9", 2009), gdzie zagrał główną rolę Wikusa van der Merwe. Dzięki występowi w tym filmie zdobył uznanie i wiele filmowych nagród oraz został zauważony przez Hollywood. Zagrał postać Murdocka w kinowej wersji "Drużyny A" (2010) u boku Liama Neesona, Bradleya Coopera i Quintona „Rampage” Jacksona.
Życie prywatne.
W 2012 roku związał się z aktorką i modelką Tanit Phoenix, którą poślubił w 2016. Wraz z rozwojem kariery zaczął mieszkać na przemian w Kapsztadzie i Los Angeles.

</doc>
<doc id="2065843" url="https://pl.wikipedia.org/wiki?curid=2065843" title="Kusokurki">
Kusokurki

Kusokurki (Sarothruridae) – rodzina ptaków z rzędu żurawiowych (Gruiformes). 
Zasięg występowania.
Rodzina obejmuje gatunki występujące w Afryce Subsaharyjskiej oraz na Madagaskarze. 
Systematyka.
Kusokurki były wcześniej zaliczane do rodziny chruścieli (Rallidae), jednak są bliżej spokrewnione z perkołyskami (Heliornithidae). Badania genetyczne wykazały konieczność włączenia do tej rodziny rodzajów "Mentocrex" oraz "Rallicula" umieszczanych dotychczas w rodzinie chruścieli. Do rodziny zalicza się następujące rodzaje:

</doc>
<doc id="2065847" url="https://pl.wikipedia.org/wiki?curid=2065847" title="Radiša Ilić">
Radiša Ilić

Radiša Ilić (cyr. Радиша Илић; ur. 20 września 1977 w Bajina Bašta) – serbski piłkarz występujący na pozycji bramkarza.
Kariera.
Radiša Ilić jest wychowankiem klubu Sloboda Užice. W 1998 roku stał się piłkarzem Partizana Belgrad. Następnie w 2003 roku trafił do rumuńskiego Progresulu Bukareszt. W Liga I zagrał jeden mecz. Kolejnym zespołem w jego karierze był Borac Čačak, w którym występował w latach 2004–2006. W 2006 roku przeniósł się do OFK Beograd. Grając w tym klubie, Radiša Ilić zadebiutował w Reprezentacji Serbii w meczu z Macedonią, który odbył się 6 lutego 2008 roku.
W sezonie rundzie jesiennej sezonu 2009/2010 występował w greckim Panserraikosie. W 2010 roku wrócił do kraju i ponownie został graczem Borca Čačak. Po zakończeniu sezonu 2009/2010 odszedł do Partizana.

</doc>
<doc id="2065849" url="https://pl.wikipedia.org/wiki?curid=2065849" title="Bośnia i Hercegowina na Letnich Igrzyskach Olimpijskich Młodzieży 2010">
Bośnia i Hercegowina na Letnich Igrzyskach Olimpijskich Młodzieży 2010

Bośnię i Hercegowinę na Letnich Igrzyskach Olimpijskich Młodzieży 2010 w Singapurze reprezentowało 5 sportowców w 4 dyscyplinach.

</doc>
<doc id="2065851" url="https://pl.wikipedia.org/wiki?curid=2065851" title="Mecze reprezentacji Polski U-23 w piłce nożnej mężczyzn prowadzonej przez Stefana Majewskiego">
Mecze reprezentacji Polski U-23 w piłce nożnej mężczyzn prowadzonej przez Stefana Majewskiego

Zestawienie spotkań Reprezentacji Polski U-23 pod wodzą Stefana Majewskiego.
Szczegóły.
Walia: 1. Lee Idzi (46. Stephen Cann) – Kai Edwards (85. Ryan Edwards), Michael Williams, Lee Surman, Ashley Williams (87. James Owen), Aaron Edwards (81. Matthew Harris), Marc Williams, Craig Moses, Jordan Follows (58. Drew Fahiya), Scott Barrow, Sion Edwards (38. Owain Warlow).
Polska: Adam Stachowiak – Mariusz Pawelec, Piotr Polczak (63. Artur Jędrzejczyk), Mateusz Kowalski, Krzysztof Król (84. Cezary Wilk) – Adrian Mierzejewski (81. Krzysztof Janus), Marek Wasiluk (63. Łukasz Hanzel), Jakub Tosik, Piotr Ćwielong (73. Łukasz Janoszka) – Przemysław Trytko, Adrian Paluchowski (46. Piotr Tomasik).
Polska: Adam Stachowiak – Jakub Tosik, Mateusz Kowalski, Jarosław Fojut, Przemysław Kocot – Adrian Mierzejewski, Cezary Wilk, Radosław Majewski, Łukasz Janoszka – Piotr Ćwielong (80. Piotr Tomasik), Adrian Paluchowski (57. Łukasz Hanzel).
Portugalia: Ricardo Batista – Vasco Fernandes, Nuno André Coelho, Vitorino Antunes, Pele, Targino (67. Carlos Saleiro), Paulo Machado, Ricardo Vaz Tê (79. Bruno Gama), Vítor Gomes (85. Hélder Barbosa), Gonçalo Brandão, Yannick Djaló (35. Vieirinha).
Polska: Adam Stachowiak (35. Rafał Kwapisz) – Mariusz Pawelec, Piotr Polczak, Michał Pazdan, Marek Wasiluk (46. Adam Mójta) – Piotr Ćwielong (77. Piotr Tomasik), Jakub Tosik, Cezary Wilk (46. Łukasz Hanzel), Adrian Mierzejewski (46. Jakub Smektała) – Adrian Paluchowski (59. Krzysztof Janus), Dawid Janczyk.
Anglia: Dale Roberts (86. John Hedge) – Shaun Densmore, Sean Newton, Tom Cadmore, Darius Charles – Jake Howells, Max Porter (73. Jai Reason), Rossi Jarvis – Nick Wright (60. Tom Shaw), Chris Holroyd, Richard Brodie (66. Matthew Barnes-Homer).
Irlandia Północna: Christopher Keenan – William Joseph Burns, Ross Redman (63. Christopher Ramsey), Aaron Stewart, Robert Jay Magee, James Mulgrew, Philip Lowry, Daryl Fordyce (46. Ryan Catney), Jordan Owens (85. Michael Carvill), Liam Boyce (56. Darren Boyce), Martin Donnelly.
Polska: Rafał Gikiewicz – Adam Danch, Adam Kokoszka, Piotr Polczak (46. Mateusz Kowalski), Marek Wasiluk – Przemysław Oziębała (73. Kamil Poźniak), Piotr Kuklis (46. Krzysztof Janus), Radosław Majewski, Piotr Ćwielong – Dawid Janczyk, Przemysław Trytko.
Polska: Jakub Słowik – Jakub Tosik, Artur Jędrzejczyk, Piotr Polczak, Alan Stulin (46. Mariusz Pawelec) – Waldemar Sobota (46. Łukasz Janoszka), Cezary Wilk, Michał Janota, Łukasz Hanzel – Daniel Gołębiewski (66. Tomasz Mikołajczak), Grzegorz Kuświk (46. Krzysztof Janus).
Uzbekistan: Sanjar Quvvatov – Akmal Xolmurodov, Dilyorbek Irmatov, Islom Tohtaxojaev, Arsen Tyulenev, Fozil Musaev, Sunnatilla Mamadaliev (33. Shuxrat Muhammadiev), Sherzod Karimov, Javlon Ibragimov, Zoxir Pirimov, Ivan Nagaev.
Polska: Jakub Słowik – Jakub Tosik (46. Krzysztof Janus), Artur Jędrzejczyk, Piotr Polczak, Mariusz Pawelec – Arkadiusz Woźniak, Cezary Wilk (46. Waldemar Sobota), Łukasz Hanzel, Alan Stulin – Daniel Gołębiewski (60. Łukasz Janoszka), Grzegorz Kuświk (73. Tomasz Mikołajczak).
Iran: Mohammadbagher Sadeghi – Seyed Reza Talabeh Yazdi, Rasoul Kor, Shayryar Shirvand (83. Amir Sharafi), Sayed Ali Zeynali, Hamidreza Ali Asgar, Ali Marzban, Kamal Kamyabi Nia, Hossein Ibrahimi (72. Milad Sheikh Fakhrodini), Mohsen Mosalman, Iman Mousavi (61. Amir Abolhassani).

</doc>
<doc id="2065852" url="https://pl.wikipedia.org/wiki?curid=2065852" title="Norwegia na Letnich Igrzyskach Olimpijskich Młodzieży 2010">
Norwegia na Letnich Igrzyskach Olimpijskich Młodzieży 2010

Norwegię na Letnich Igrzyskach Olimpijskich Młodzieży 2010 w Singapurze reprezentowało 5 sportowców w 4 dyscyplinach.

</doc>
<doc id="2065853" url="https://pl.wikipedia.org/wiki?curid=2065853" title="Grallariidae">
Grallariidae



</doc>
<doc id="2065854" url="https://pl.wikipedia.org/wiki?curid=2065854" title="Sarothruridae">
Sarothruridae



</doc>
<doc id="2065856" url="https://pl.wikipedia.org/wiki?curid=2065856" title="Pomnik Adama Mickiewicza w Przemyślu">
Pomnik Adama Mickiewicza w Przemyślu

Pomnik Adama Mickiewicza w Przemyślu – pomnik znajdujący się na placu Dominikańskim w Przemyślu. Jego autorem jest rzeźbiarz Tomasz Dykas.
Historia.
Pomnik został ufundowany przez mieszkańców miasta w celu uczczenia sprowadzenia ciała Adama Mickiewicza na Wawel, które miało miejsce w roku 1890. Monument oficjalnie odsłonięto 26 listopada 1891 roku. Pomnik został wykonany z kamienia tarnopolskiego.
Pierwsze odnowienie pomnika miało miejsce w roku 1958 i zostało wykonane z okazji 1000-lecia miasta Przemyśla. Kolejne odnowienie miało miejsce w roku 2004 i polegało na usunięciu zabrudzeń oraz wzmocnieniu struktury.
6 sierpnia 2010 pomnik został poważnie uszkodzony w trakcie przechodzącej przez miasto nawałnicy. Silny wiatr przewrócił stojącą nieopodal lipę. Upadające drzewo strąciło pomnik z cokołu, uszkadzając głowę i jedną z rąk figury.

</doc>
<doc id="2065857" url="https://pl.wikipedia.org/wiki?curid=2065857" title="Kościół św. Ducha w Jarosławiu">
Kościół św. Ducha w Jarosławiu



</doc>
<doc id="2065862" url="https://pl.wikipedia.org/wiki?curid=2065862" title="Tabliczka przodka">
Tabliczka przodka

Tabliczka przodka (chiń. 牌位, "páiwèi" lub 神位, "shénwèi"; jap. 位牌, "ihai") – w dalekowschodnim kulcie przodków zazwyczaj drewniana deseczka, pokryta czerwoną laką lub lakierowana, o długości ok. 30 cm i szerokości ok. 10 cm, w której po śmierci zamieszkuje dusza zmarłego.
Tabliczki wywodzą się z Chin, a przyjęły się również w innych kulturach Dalekiego Wschodu m.in. w Japonii i Korei.
Aby tabliczka mogła pełnić funkcje kultowe, po jej wykonaniu należało odprawić specjalną ceremonię wprowadzającą do tabliczki duszę zmarłego. Deseczka, na której zapisywano imię zmarłego (czasem również tytuły czy miejsce pochodzenia) umieszczana była na domowym ołtarzyku lub w specjalnej gablocie, zaś w wypadku cesarzy, dygnitarzy i znanych postaci – w świątyniach. Na domowych ołtarzykach tabliczki układano wedle ścisłej hierarchii, w zależności od pozycji zmarłego za życia. W określone dni w roku składano przy nich ofiary, zwracano się również do przodków o pomoc lub radę. Tabliczki przechowywał zawsze najstarszy syn, do którego należało zachowywanie rytuału. Tabliczki kobiet po śmierci ustawiano w domu ich męża. W wypadku gdy kobieta zmarła jako panna, rytuał wymagał, aby dokonać zaślubin zmarłych lub żyjącego ze zmarłą, bądź ustawienie jej (za opłatą) w świątyni; tabliczka nie mogła bowiem pozostać w domu jej własnej rodziny.
Według teorii szwedzkiego sinologa Bernarda Karlgrena, tabliczki przodków wywodzą się z symboli fallicznych. Według innej hipotezy, tabliczki wywodzą się ze stawianych pierwotnie na grobach figurek przedstawiających zmarłych.

</doc>
<doc id="2065864" url="https://pl.wikipedia.org/wiki?curid=2065864" title="Hans Luxenburger">
Hans Luxenburger

Hans Otto Luxenburger (ur. 12 czerwca 1894 w Schweinfurcie, zm. 7 kwietnia 1976 w Monachium) – niemiecki lekarz psychiatra. Zajmował się genetyką schizofrenii. W 1928 opublikował wyniki przeprowadzonego przez siebie badania, będącego pierwszym badaniem epidemiologii schizofrenii wśród bliźniąt. Był zwolennikiem eugeniki.
Życiorys.
Syn przewodniczącego senatu Bawarskiego Sądu Administracyjnego Ottona Luxenburgera i jego żony Elise z domu Kuhn.
Ukończył studia medyczne na Uniwersytecie Ludwika i Maksymiliana w Monachium w 1920 roku. Od 1924 był współpracownikiem Ernsta Rüdina w Monachium, a od 1925 w Bazylei. W 1928 specjalizował się w psychiatrii. W 1934 roku został profesorem nadzwyczajnym. W latach II wojny światowej jako lekarz wojskowy w Luftwaffe.

</doc>
<doc id="2065868" url="https://pl.wikipedia.org/wiki?curid=2065868" title="Chakal">
Chakal

Chakal - brazylijska zespół grający thrash metal i death metal. Została założona w 1985 roku w Belo Horizonte, Minas Gerais.

</doc>
<doc id="2065869" url="https://pl.wikipedia.org/wiki?curid=2065869" title="The Montreux Performance">
The Montreux Performance

The Montreux Performance (lub "Switzerland") – album Tomasza Stańki, wydany w Niemczech w 1987.
Album został nagrany na Festival de Jazz de Montreux 14 lipca 1987 przez ekipę Le Mobile The High-Tech Style. Wszystkie utwory to kompozycje Tomasza Stańki (oprócz zaznaczonych). Winylowy LP został wydany nakładem niemieckiej firmy ITM Germany (ITM 0023) pod tytułem „The Montreux Performance Tomasz Stańko Freelectronic”. W Polsce album ukazał się w Polskich Nagraniach jako Switzerland Tomasz Stańko Freelectronic. Reedycja niemiecka na CD, wydana przez New Editions (ne 8714) nosiła tytuł Freeeletronic in Montreux, polska reedycja na CD to wydanie Metal Mind Productions znów jako "Switzerland" (była to jedna z pięciu płyt zestawu, który wydano w liczbie 2 tysięcy numerowanych kompletów).

</doc>
<doc id="2065876" url="https://pl.wikipedia.org/wiki?curid=2065876" title="1970 1975 1984 1986 1988">
1970 1975 1984 1986 1988

1970 1975 1984 1986 1988 – box set muzyka jazzowego Tomasza Stańki, wydany w 2008 nakładem Metal Mind Productions. Zestaw zawiera pięć albumów Stańki z różnych okresów jego twórczości: "Music for K", "TWET", "Music 81", "Lady Go…", "Switzerland". Do opakowania dodana została książeczka z komentarzami Tomasza Tłukiewicza oraz Tomasza Stańki.
Nagrania uzyskały status złotej płyty.

</doc>
<doc id="2065887" url="https://pl.wikipedia.org/wiki?curid=2065887" title="Weera Koedpudsa">
Weera Koedpudsa

Weera Koedpudsa (ur. 1 lipca 1984 w Nan) – tajski piłkarz występujący na pozycji bramkarza.
Jest wychowankiem klubu Bangkok University. Potem grał w Bangkok United. W 2006 roku zadebiutował w Reprezentacja Tajlandii. Został powołany na Puchar Azji 2007. W 2011 roku przeszedł do Muangthong United.

</doc>
<doc id="2065888" url="https://pl.wikipedia.org/wiki?curid=2065888" title="Love (rzeźba)">
Love (rzeźba)

Love (ang. "love" – "miłość") – rzeźba amerykańskiego artysty Roberta Indiany.
Historia.
Projekt rzeźby "Love" powstał w 1964 jako bożonarodzeniowa pocztówka dla Muzeum Sztuki Współczesnej w Nowym Jorku. W 1970 po raz pierwszy wystawiono gotową, wykonaną ze stali, rzeźbę. Od 1975 stanowi ona stałą ekspozycję w Indianapolis Museum of Art. Charakterystyczny napis "love" z ustawioną pod kątem literą "o" stał się symbolem popkultury i był wielokrotnie reprodukowany i przetwarzany. Sama rzeźba doczekała się wielu reprodukcji, a nawet kilku wersji obcojęzycznych. W Galerii Vittorio Emanuele II w Mediolanie stoi rzeźba "Amor", zaś w Ogrodzie Sztuki w jerozolimskim Muzeum Izraela eksponowane jest dzieło "Ahava" (hebr. "אהבה").

</doc>
<doc id="2065892" url="https://pl.wikipedia.org/wiki?curid=2065892" title="Okręgowa Spółdzielnia Mleczarska w Jasienicy Rosielnej">
Okręgowa Spółdzielnia Mleczarska w Jasienicy Rosielnej

Okręgowa Spółdzielnia Mleczarska w Jasienicy Rosielnej – mleczarnia położona w województwie podkarpackim, w powiecie brzozowskim, w gminie Jasienica Rosielna, w Jasienicy Rosielnej. Została utworzona w 1927 roku przez Stanisława Karola Wysockiego, księdza Józefa Królickiego oraz Henryka Krausa. Skupuje mleko krowie od hodowców bydła z gmin województwa podkarpackiego i kilku gmin województwa małopolskiego.

</doc>
<doc id="2065893" url="https://pl.wikipedia.org/wiki?curid=2065893" title="Pysoń smukły">
Pysoń smukły

Pysoń smukły ("Spicara smaris") – gatunek ryby z rodziny śródkolcowatych ("Centracanthidae").
Występowanie.
Północny Atlantyk od Wysp Kanaryjskich i Maroko do Zat. Biskajskiej, Morze Śródziemne i Morze Czarne. 
Ryba ławicowa żyjąca przy dnie, na łąkach trawy morskiej i nad dnem mulistym do głębokości 100 m.
Opis.
Dorasta maksymalnie samice do 15 cm, a samce do 20 cm. Ciało wydłużone. Głowa równomiernie odpadająca w kierunku pysku. Łuski wzdłuż w linii bocznej od 80 – 94. Uzębienie w postaci drobnych zębów, szczęki daleko wysuwalne. Płetwa grzbietowa długa, niepodzielona, podparta 11 twardymi promieniami i 11 – 12 miękkimi promieniami. Płetwa odbytowa podparta 3 twardymi i 8 – 10 miękkimi promieniami. Płetwa piersiowa, długie i spiczaste. Płetwy brzuszne silne. Płetwa ogonowa wcięta.
Ubarwienie w zależności od wieku, płci i pór roku odmienne. Grzbiet zazwyczaj niebiesko- lub brązowoszary, brzuch srebrzysty. Na bokach niebieskawe cętki ułożone w pasma. Płetwy żółte lub szare. Pośrodku boków prostokątna plama.
Odżywianie.
Odżywia się drobnymi organizmami żyjącymi na dnie.
Rozród.
Tarło odbywa się w końcu okresu zimowego. W tym okresie tworzy duże stada.

</doc>
<doc id="2065894" url="https://pl.wikipedia.org/wiki?curid=2065894" title="Spicara smaris">
Spicara smaris



</doc>
<doc id="2065896" url="https://pl.wikipedia.org/wiki?curid=2065896" title="Benno Dukor">
Benno Dukor

Benno Slotopolsky-Dukor (ur. 13 stycznia 1897 w Jekaterynosławiu, zm. 1980 w Bazylei) – szwajcarski lekarz psychiatra rosyjskiego pochodzenia. Do lat 30. publikował jako Benno Slotopolsky, około 1934 jako Slotopolsky-Dukor, po 1934 wszystkie prace podpisywał jako Benno Dukor.
Życiorys.
Urodził się w Jekaterynosławiu (według części źródeł w Kijowie lub Kłajpedzie). Syn kupca Izaaka i Sophie Eisenstadt. Uczęszczał do gimnazjum w Królewcu. Od 1914 roku przebywał w Szwajcarii. Studiował matematykę i medycynę w Berlinie, Zurychu i Bazylei. Studia matematyczne ukończył w Zurychu w 1920 roku z tytułem doktora filozofii, w 1929 w Bazylei ukończył studia medyczne z tytułem doktora nauk medycznych. Przez pewien czas pracował w Instytucie Anatomicznym w Zurychu. Od 1930 do 1970 związany z Kliniką Psychiatrii Uniwersytetu w Bazylei, gdzie współpracował m.in. z Johnem E. Staehelinem. Specjalizował się w psychiatrii sądowej. Został Privatdozentem w 1937. W 1947 roku został profesorem nadzwyczajnym. W 1969 otrzymał od Uniwersytetu w Bazylei tytuł doktora prawa honoris causa. Zmarł w 1980 roku.
Należał do Towarzystwa Medycznego w Bazylei, Szwajcarskiego Towarzystwa Psychiatrycznego, Szwajcarskiego Towarzystwa Kryminologicznego, Szwajcarskiego Towarzystwa Prawa Karnego.
Dorobek naukowy.
Jego dysertacja doktorska dotyczyła zagadnienia regeneracji ogona u jaszczurek. Później interesował się m.in. tematyką wpływu promieni rentgenowskich na jądra, chirurgicznego leczenia zaburzeń płciowych, transwestytyzmu, leczenia schizofrenii insuliną.

</doc>
<doc id="2065899" url="https://pl.wikipedia.org/wiki?curid=2065899" title="Robert Hobrzyk">
Robert Hobrzyk

Robert Hobrzyk – polski gitarzysta występujący z Markiem Grechutą, Grzegorzem Turnauem, współpracujący również z grupą Anawa.

</doc>
<doc id="2065902" url="https://pl.wikipedia.org/wiki?curid=2065902" title="Sławomir Żarski">
Sławomir Żarski

Sławomir Żarski (ur. 11 października 1955 w Hruszówce) – polski duchowny rzymskokatolicki, doktor nauk społecznych, prałat honorowy Jego Świątobliwości, generał brygady Wojska Polskiego w stanie spoczynku, administrator Ordynariatu Polowego Wojska Polskiego od 10 kwietnia 2010 do 19 grudnia 2010.
Proboszcz w parafiach: św. Wojciecha w Tyśmienicy w latach 1989–1992, cywilno-wojskowej Najświętszej Maryi Panny Królowej Polski w Kielcach w latach 1992–1993, wojskowej Najświętszej Maryi Panny Królowej Pokoju w Bydgoszczy w latach 1993–1997, wojskowej św. Rafała Kalinowskiego w Warszawie w latach 1998–2002, cywilno-wojskowej św. Elżbiety we Wrocławiu w latach 2002–2006, cywilno-wojskowej św. Józefa Oblubieńca Najświętszej Maryi Panny w Legionowie w latach 2011–2012. Administrator parafii św. Jana Chrzciciela w Józefowie-Michalinie w 2013, administrator parafii Świętych Apostołów Piotra i Pawła w Dębem Wielkim w latach 2015–2016, a następnie proboszcz tej parafii od 12 października 2016.
Dziekan dekanatu mińskiego-św. Antoniego z Padwy od 1 listopada 2017.
Życiorys.
Młodość.
Urodził się w białoruskiej Hruszówce jako syn Piotra i Danuty (z domu Jankowskiej).
W Węgrowie ukończył szkołę podstawową oraz Liceum Ogólnokształcące im. Adama Mickiewicza.
Kapłaństwo.
W 1974 wstąpił do Wyższego Seminarium Duchownego w Siedlcach, gdzie odbył studia filozoficzno-teologiczne. 7 czerwca 1980 z rąk biskupa siedleckiego Jana Mazura przyjął święcenia kapłańskie. Od 1 sierpnia 1980 do 1 czerwca 1982 był wikariuszem w parafii Niepokalanego Poczęcia Najświętszej Maryi Panny w Ostrowie Lubelskim. Od 1 czerwca 1982 do 1 lutego 1989 był wikariuszem w parafii Przemienienia Pańskiego w Garwolinie, gdzie pełnił funkcję katechety uczniów Zespołu Szkół Rolniczych im. Stanisława Staszica w Miętnem – był wówczas świadkiem strajku szkolnego o krzyże w 1984. Od 1 lutego 1989 do 30 kwietnia 1992 był proboszczem w parafii św. Wojciecha w Tyśmienicy, gdzie dokończył budowę kościoła i plebanii.
Posługa w Ordynariacie Polowym Wojska Polskiego (1992–2012).
W 1992 został oddelegowany do Ordynariatu Polowego Wojska Polskiego, gdzie podjął posługę proboszcza parafii cywilno-wojskowej Najświętszej Maryi Panny Królowej Polski w Kielcach. W tym samym roku rozpoczął studia specjalistyczne w Akademii Teologii Katolickiej w Warszawie na Wydziale Prawa Kanonicznego, gdzie w 1997 uzyskał tytuł magistra prawa kanonicznego. W 1993 został proboszczem parafii wojskowej Najświętszej Maryi Panny Królowej Pokoju w Bydgoszczy, objął także stanowisko dziekana Pomorskiego Okręgu Wojskowego.
W 1995 papież Jan Paweł II nadał mu godność kapelana Jego Świątobliwości.
W latach 1998–2002 sprawował funkcję proboszcza parafii wojskowej św. Rafała Kalinowskiego w Warszawie, a w 2002 został proboszczem parafii cywilno-wojskowej św. Elżbiety we Wrocławiu. 16 września 2005 został powołany do Rady Kapłańskiej Ordynariatu Polowego Wojska Polskiego.
W latach 1998–2007 odbywał studia doktoranckie na wydziale prawa kanonicznego Uniwersytetu Kardynała Stefana Wyszyńskiego.
W 2006 papież Benedykt XVI nadał mu godność prałata honorowego Jego Świątobliwości.
W 2007 rozpoczął studia doktoranckie w Akademii Obrony Narodowej w Warszawie, które ukończył uzyskując 29 września 2016 stopień doktora nauk społecznych. 21 grudnia 2007 został powołany do Rady Duszpasterskiej Ordynariatu Polowego Wojska Polskiego. 13 września 2008 został członkiem Kolegium Konsultorów Ordynariatu Polowego Wojska Polskiego. 15 grudnia 2009 został powołany do Rady Ekonomicznej Ordynariatu Polowego Wojska Polskiego. Również w 2009 został Delegatem Biskupa Polowego Wojska Polskiego ds. Duszpasterstwa Kobiet.
10 kwietnia 2010, w następstwie tragicznej śmierci biskupa gen. dyw. Tadeusza Płoskiego w katastrofie polskiego samolotu Tu-154M w Smoleńsku, został administratorem Ordynariatu Polowego Wojska Polskiego. Funkcję tę pełnił do 19 grudnia 2010, kiedy to Ordynariat Polowy objął nowy biskup polowy Józef Guzdek.
Był uznawany za kandydata na biskupa polowego Wojska Polskiego. 11 listopada 2010 podczas mszy świętej w bazylice Świętego Krzyża w Warszawie z okazji Święta Niepodległości wygłosił prowokacyjne kazanie, w którym wbrew wynikom badań społecznych stwierdził, że "patriotyzm przestał być dziś w Polsce uważany za konieczny do egzystencji, a zaradność w zaspokajaniu własnych potrzeb i gromadzeniu dóbr osobistych, nawet za cenę zniszczenia dobra wspólnego, stała się wartością; u podstaw III Rzeczypospolitej miejsce patriotyzmu zajęło stwierdzenie jednego z pierwszych premierów „nowej” Polski, który powiedział, że „aby zostać bogaczem, pierwszy milion trzeba ukraść”; patriotyzm zastąpiono promowanym kosmopolityzmem, miejsce uczciwości zajęła nieuczciwość, prawdę zastąpiono kłamstwem i pomówieniem, ofiarność i poświęcenie – chciwością i pazernością, miłość – nienawiścią". Bezpośrednio po mszy, w przejściu między prezbiterium a zakrystią, do treści kazania miał się odnieść prezydent Bronisław Komorowski stwierdzając, iż jest "zawiedziony i zaskoczony fragmentem wygłoszonego tego dnia kazania".
2 grudnia 2010 Ministerstwo Obrony Narodowej wydało komunikat mówiący, że „z dniem 30 listopada 2010 ks. płk Sławomir Żarski zakończył trzyletnią kadencję na stanowisku wikariusza generalnego – zastępcy biskupa polowego Wojska Polskiego i zgodnie z przepisami został przeniesiony do rezerwy kadrowej”. Nowym wikariuszem generalnym został mianowany ks. płk January Wątroba.
Dekretem biskupa Józefa Guzdka z dniem 15 stycznia 2011 został proboszczem parafii cywilno-wojskowej w Legionowie. Posługę w tej parafii pełnił do 21 listopada 2012 – uroczyste pożegnanie odbyło się 18 listopada 2012. Na zakończenie swojej służby w Ordynariacie Polowym został odznaczony Medalem Błogosławionego ks. Jerzego Popiełuszki.
Posługa w diecezji warszawsko-praskiej (od 2013).
1 lutego 2013 został mianowany administratorem parafii św. Jana Chrzciciela w Józefowie-Michalinie, funkcję tę pełnił do 6 października tego samego roku. 1 lipca 2015 został mianowany administratorem parafii Świętych Apostołów Piotra i Pawła w Dębem Wielkim. 7 października 2016 został inkardynowany do diecezji warszawsko-praskiej. 12 października 2016 przestał być administratorem parafii Świętych Apostołów Piotra i Pawła, obejmując urząd proboszcza tejże parafii.
Od 20 czerwca 2017 pełnił obowiązki dziekana dekanatu mińskiego-św. Antoniego z Padwy, do czasu wyboru nowego dziekana. 1 listopada 2017 został mianowany dziekanem tego dekanatu.
6 marca 2018, na wniosek ministra obrony narodowej, prezydent Andrzej Duda mianował go na stopień generała brygady. Akt mianowania odebrał 17 grudnia 2018 z rąk szefa Biura Bezpieczeństwa Narodowego Pawła Solocha.
Współpraca z SB.
27 sierpnia 1985 Żarski został zwerbowany dla Służby Bezpieczeństwa przez funkcjonariusza do rozpracowania duchowieństwa, por. Szczepana Urbana nazywanego „gwiazdą SB”. Pozostawał aktywny do 24 stycznia 1990. Sąd Okręgowy w Lublinie orzekł (wyrok nieprawomocny), że ks. Żarski jest byłym tajnym współpracownikiem SB ps. Pątnik (jako jeżdżący na pielgrzymki był cennym informatorem SB) i kłamcą lustracyjnym. W rozstrzygnięciu zaważyły nie tylko akta IPN, ale również zeznania innych księży, znających duchownego w tamtym okresie.

</doc>
<doc id="2065903" url="https://pl.wikipedia.org/wiki?curid=2065903" title="Ciasto półkruche">
Ciasto półkruche



</doc>
<doc id="2065904" url="https://pl.wikipedia.org/wiki?curid=2065904" title="Wojciech Janowski">
Wojciech Janowski

Wojciech Janowski (ur. 15 sierpnia 1949 w Warszawie) – ekonomista, przedsiębiorca, były konsul honorowy RP w Monako w latach 2007–2014.
Z dniem 27 czerwca 2014 roku Minister Spraw Zagranicznych odwołał pełniącego społeczną funkcję konsula honorowego RP w Monako, z powodu utraty nieposzlakowanej opinii niezbędnej do pełnienia tej funkcji.
Biogram.
Według oficjalnej biografii, w latach 1971–1975 studiował na University of Cambridge, gdzie miał uzyskać tytuł dyplomowanego ekonomisty. Francuska policja, zajmująca się sprawą zabójstwa Hélène Pastor, nie uzyskała potwierdzenia odbycia tych studiów. Pracował na stanowiskach dyrektorskich w firmach Grand Metropolitan (Anglia) oraz SBM Monaco (Monako). Był również koordynatorem współpracy polskiej Krajowej Izby Gospodarczej z Izbą Rozwoju Gospodarczego Monako.
W czerwcu 2014 został zatrzymany przez francuską policję w sprawie zabójstwa swojej teściowej, monakijskiej miliarderki Hélène Pastor.
We wrześniu 2018 (4 lata po morderstwie) rozpoczął się proces sądowy, gdzie jednym spośród 10 oskarżonych był Wojciech Janowski. 17 października został skazany na dożywotnie pozbawienie wolności.
Działalność społeczna i charytatywna.
Za całokształt działalności charytatywnej (w tym dla Polskiej Misji Katolickiej we Francji oraz fundacji na rzecz dzieci z autyzmem) w maju 2010 roku od prezydenta Francji otrzymał odznaczenie „L'Ordre National du Mérite au Grade d'Officier”.

</doc>
<doc id="2065908" url="https://pl.wikipedia.org/wiki?curid=2065908" title="Sparta Kazimierza Wielka">
Sparta Kazimierza Wielka

Międzyzakładowy Ludowy Klub Sportowy Sparta Kazimierza Wielka – polski klub sportowy założony w 1927 w Kazimierzy Wielkiej. Drużyna piłkarska wywalczyła w sezonie 2014/2015 awans do III ligi małopolsko-świętokrzyskiej. Obecnie występuje w IV lidze, gr. świętokrzyskiej.
Sekcja piłki nożnej.
Historia.
W latach 20. XX wieku w Kazimierzy Wielkiej zaczęły powstawać pierwsze kluby piłkarskie. Założenie Łubny w 1927 przez pracowników miejscowej Cukrowni Łubna dało trwałe podwaliny obecnej Sparcie. Drużyna nie posiadała jednak odpowiedniego boiska, przez co nie mogła występować w rozgrywkach mistrzowskich.
Po zakończeniu działań wojennych, w 1945 reaktywowano zespół pod nazwą Polonia. Pierwszym prezesem został Franciszek Wieczorek, a w skład zarządu weszło także dwóch wiceprezesów, skarbnik i sekretarz. W 1946 została przywrócona nazwa Łubna, a drużyna została zarejestrowana w Kieleckim Okręgowym Związku Piłki Nożnej. W ciągu dwóch lat zespół awansował z klasy C do klasy A, a w 1955, już jako Sparta, uzyskał promocję do III ligi. W debiucie w tych rozgrywkach (1956) piłkarze z Kazimierzy Wielkiej uplasowali się w tabeli na 12. miejscu z dorobkiem 22 punktów, które uzyskali w 26 meczach. W kolejnych rozgrywkach zaprezentowali się lepiej – należeli do czołowych zespołów, zajmując ostatecznie piątą pozycję.
W 1957 została zlikwidowana III liga, przez co Sparta znalazła się w nowo utworzonej lidze okręgowej, zaś po spadku z niej trafiła do klasy A. Po roku banicji zespół powrócił do ligi okręgowej, a od 1960 nosił nazwę Cukrownia. W następnych latach drużyna z Kazimierzy Wielkiej rywalizowała naprzemiennie w klasie A i lidze okręgowej. W 1967 powrócono do szyldu Sparta, a jedenaście lat później klub z okazji 50-lecia został odznaczony „Złotą Odznaką Honorową Kieleckiego Okręgowego Związku Piłki Nożnej”. W 1986 Sparta wygrała rozgrywki klasy okręgowej, dzięki czemu przystąpiła do spotkań barażowych o awans do III ligi ze Skrą Częstochowa. Po zwycięstwie w pierwszym meczu 1:0 po golu zdobytym przez Janusza Zakrzewskiego, w rewanżu przegrała 0:3 i nie uzyskała promocji.
Do 1996 klub rywalizował w lidze okręgowej z krótkimi przerwami na występy w klasie A. W sezonie 1995/1996 Sparta w ostatnich meczach wyprzedziła w klasyfikacji końcowej Spartakusa Daleszyce i uzyskała promocję do IV ligi międzyokręgowej. W 1998 kazimierzanie z okazji 71-lecia zostali odznaczeni „Srebrnym Medalem Polskiego Związku Piłki Nożnej”. W tym samym roku spadli do ligi okręgowej, a później do klasy A. W 2003 zespół z okazji 76-lecia został wyróżniony dyplomem i „Srebrną Odznaką Honorową Polskiego Związku Piłki Nożnej”. Od sezonu 2008/2009, po reformie rozgrywek, Sparta występowała w IV lidze, stanowiącej piąty poziom rozgrywkowy.
Pozostałe sekcje.
W latach 1950–1975 w klubie działały sekcje: lekkoatletyczna, koszykarska, tenisa stołowego, tenisa ziemnego, szachów, piłki siatkowej mężczyzn, tenisa stołowego i boksu.

</doc>
<doc id="2065909" url="https://pl.wikipedia.org/wiki?curid=2065909" title="Benno Slotopolsky-Dukor">
Benno Slotopolsky-Dukor



</doc>
<doc id="2065910" url="https://pl.wikipedia.org/wiki?curid=2065910" title="Benno Slotopolsky">
Benno Slotopolsky



</doc>
<doc id="2065912" url="https://pl.wikipedia.org/wiki?curid=2065912" title="Leon Szot">
Leon Szot

Leon Szot – prof.UKSW dr hab. polski ksiądz katolicki, kapelan wojskowy, Zastępca Dyrektora Instytutu Socjologii UKSW. Od 2009 był kapelanem Agencji Bezpieczeństwa Wewnętrznego i kanclerzem kurii Ordynariatu Polowego Wojska Polskiego.
Najważniejsze publikacje:
Jest też pracownikiem naukowym Instytutu Socjologii UKSW.

</doc>
<doc id="2065913" url="https://pl.wikipedia.org/wiki?curid=2065913" title="Bitwa w Zatoce Tokijskiej">
Bitwa w Zatoce Tokijskiej

Bitwa w Zatoce Tokijskiej – atak okrętów United States Navy na japońskie okręty w pobliżu końcówki półwyspu Bōsō w nocy 22 lipca 1945 roku. Była to ostatnia konfrontacja okrętów alianckich z japońskimi na morzu podczas II wojny światowej. 61. Dywizjon Niszczycieli (ang. "Destroyer Squadron 61") US Navy stoczył walkę z japońskim konwojem morskim składającym się z dwóch statków transportowych oraz dwóch mniejszych okrętów eskortowych Cesarskiej Marynarki Wojennej. Amerykanie zatopili jeden statek transportowy, "Nr 5 Hakutetsu Maru" o wyporności 810 t, oraz uszkodzili inny statek transportowy, "Enbun Maru" o wyporności 7030 t. Japońskie okręty eskortowe nie zostały uszkodzone w tym starciu. 

</doc>
<doc id="2065914" url="https://pl.wikipedia.org/wiki?curid=2065914" title="XLVII Krajowy Festiwal Piosenki Polskiej w Opolu">
XLVII Krajowy Festiwal Piosenki Polskiej w Opolu

XLVII Krajowy Festiwal Piosenki Polskiej w Opolu (KFPP Opole 2010) – kolejna edycja Festiwalu, będącego największym, najstarszym i najbardziej prestiżowym festiwalem muzycznym w Polsce. XLVII Krajowy Festiwal Piosenki Polskiej odbywał się w dniach 10-12 września 2010 roku na terenie kampusu Politechniki Opolskiej.
Festiwal Piosenki Polskiej w Opolu oglądało w TVP1 średnio 2,8 mln widzów (800 tys. osób mniej niż w 2009 roku). Stacja uzyskała przy tej okazji 10,5 mln zł ze sprzedaży czasu reklamowego.
Koncert „Superjedynki 2010”.
W kategorii Przebój Roku: 
W kategorii Płyta rock:
W kategorii Wokalistka:
W kategorii Wokalista:
W kategorii Zespół:
W kategorii Płyta pop:
W kategorii Debiut:
W kategorii Płyta hip hop:
Kabaret „Laskowik i Malicki w Opolu”.
12 września 2010 r. (niedziela).
Studio Festiwalowe poprowadzili: Katarzyna Burzyńska, Odeta Moro-Figurska oraz Radosław Brzózka. Oglądalność wyniosła 2,0 mln widzów.
Kombii w Opolu.
Recital Zespołu Kombii.

</doc>
<doc id="2065916" url="https://pl.wikipedia.org/wiki?curid=2065916" title="Frying Pan">
Frying Pan

Jezioro Frying Pan jest największym gorącym źródłem na świecie. Położone jest w Waimangu Volcanic Rift Valley znajdującym się na Wyspie Północnej w Nowej Zelandii.
W swoim najgłębszym punkcie woda osiąga tam 200 °C.

</doc>
<doc id="2065921" url="https://pl.wikipedia.org/wiki?curid=2065921" title="Światowy Festiwal Sztuki Czarnych">
Światowy Festiwal Sztuki Czarnych

Światowy Festiwal Sztuki Czarnych (fr. "Festival mondial des Arts nègres") – festiwal ogólnoartystyczny, który odbył się w latach 1961, 1963, 1965 i 1966 w Dakarze w Senegalu. Zakończenie nastąpiło w dniach 1-24 kwietnia 1966.
Festiwal był entuzjastyczną odpowiedzią na uzyskanie niepodległości przez Senegal, a także falę ruchów niepodległościowych w całej Afryce w tym czasie. Na festiwalu reprezentowane były wszystkie nurty sztuki (najbardziej taniec), jednak kryterium występowania miało charakter rasistowski – festiwal dotyczył tylko osób czarnoskórych.
Inicjatorem festiwalu był senegalski poeta i prezydent tego kraju Léopold Sédar Senghor. Chodziło o pokazanie potęgi i różnorodności kultury osób o czarnym kolorze skóry, nie tylko Afrykanów. W festiwalu udział wzięli przedstawiciele Kolumbii, Brazylii, Jamajki, Puerto Rico, Alabamy, Georgii, wysp pacyficznych i basenu Oceanu Indyjskiego.
Druga edycja Festiwalu odbyła się w 1977 w Lagos w Nigerii. Trzecia miała miejsce w dniach 10-31 grudnia 2010 w Senegalu (Dakar).

</doc>
<doc id="2065923" url="https://pl.wikipedia.org/wiki?curid=2065923" title="Ulica Wielicka w Krakowie">
Ulica Wielicka w Krakowie

Ulica Wielicka – główna krakowska droga wylotowa na południowy wschód i Wieliczkę. Na odcinku od ul. H. Kamieńskiego znajdują się dwie jezdnie po trzy pasy ruchu. Od swojego początku aż do ul. L. Teligi towarzyszy jej linia tramwajowa do Nowego Bieżanowa. Od węzła autostradowego jest drogą krajową nr 94.
W czasach PRL na odcinku od skrzyżowania z ulicą Kamieńskiego do granicy miasta była częścią drogi międzynarodowej E22, następnie w latach 1985 – 2005 leżała w ciągu drogi krajowej nr 4 i trasy europejskiej E40.
Ważne obiekty na trasie.
Przy ulicy Wielickiej i w jej bezpośrednim sąsiedztwie znajdują się:
Planowane inwestycje i przebudowy.
W planach dotyczących rozwoju infrastruktury drogowej, kolejowej i tramwajowej, zatwierdzonych w "Wieloletnim Planie Inwestycyjnym Miasta Krakowa" znalazły się następujące "Ważne Inwestycje Strategiczne":
Inwestycje metropolitarne.
Inwestycja metropolitarna, zatwierdzona przez miasto jako jedna z najważniejszych, która związana jest z ul. Wielicką, to budowa łącznicy kolejowej między stacjami Kraków Zabłocie i Kraków Krzemionki, która ma wyeliminować ruch zwrotny pociągów przez stację Kraków Płaszów na trasie z Krakowa Głównego do Zakopanego, Wadowic, Oświęcimia i Skawiny. Ma ona przebiegać nad Estakadą Obrońców Lwowa. Inwestycję zrealizowano w latach 2015–2017.
Inwestycje niższego priorytetu.
Z inwestycji ważnych, lecz dla samego miasta, nie zaś regionu, planuje się wykonanie:

</doc>
<doc id="2065930" url="https://pl.wikipedia.org/wiki?curid=2065930" title="Adeílson Pereira de Mello">
Adeílson Pereira de Mello

Adeílson Pereira de Mello (ur. 7 października 1985 w Nova União) – brazylijski piłkarz, występujący na pozycji napastnika.
Kariera klubowa.
Adeílson rozpoczął piłkarską karierę w klubie Santa Cruz w 2002 roku. Lata 2002-2005 spędził w małych klubach: Real de Caeté, União Luziense Santa Luzia, Mamoré Patos de Minas i Democrata Governador Valadares. W 2006 roku występował w trzecioligowym Guarani FC, z którym spadł do trzeciej ligi. W 2006-2007 był zawodnikiem drugoligowej Ipatingi, z którą awansował do pierwszej ligi.
W 2008 roku został zawodnikiem Tombense, lecz natychmiast został wypożyczony do swojego byłego klubu Ipatingi. sezon 2008 był najlepszym w wykonaniu Adeílsona. W 27 meczach strzelił 9 bramek, lecz nie pomogło w uchronieniu Ipatingi przed spadkiem do drugiej ligi. W styczniu 2009 roku został zawodnikiem francuskiego OGC Nice. W klubie z Nicei nie zdołał przebić się do pierwszego składu i w sierpniu 2009 powrócił do Brazylii do Fluminense Rio de Janeiro.
Fluminense z Adeílsonem w składzie rzutem na taśmę utrzymało się w Série A i dotarło do finału Copa Sudamericana 2009, gdzie uległa ekwadorskiemu LDU Quito. Bilans Adeílson we Fluminense to 12 meczów ligowych, 2 w Copa do Brasil i 5 meczów i 2 bramki w Copa Sudamericana. W sezonie 2010/2011 był wypożyczony do FC Istres.
W 2011 roku przeszedł do Tombense. Był z niego wypożyczany do Criciúmy, Amériki, Náutico i Ash-Shabab Dubaj

</doc>
<doc id="2065932" url="https://pl.wikipedia.org/wiki?curid=2065932" title="Churro">
Churro

Churros (także: "porras", "calentitos", "papitas", kat. "xurro") – tradycyjny, tłusty wypiek hiszpański w formie długiego pręta o przekroju w kształcie gwiazdy.
Wytwarzany z wyciskanego na głęboki olej ciasta (składającego się z mąki pszennej, oleju i cukru) i smażonego w wysokiej temperaturze. Znany także w Ameryce Łacińskiej, południowo-zachodnich stanach USA, Francji (tu zwany "chichis" lub "chonchons"), Portugalii oraz w Turcji.
Churros sprzedawane są w specjalnych sklepach zwanych "Churrería" (w Katalonii "Xurreria"), zlokalizowanych na głównych ciągach pieszych oraz na dworcach, lotniskach, stacjach metra i innych ruchliwych miejscach. Jest to jedna z najpopularniejszych w Hiszpanii przekąsek śniadaniowych. Bywa zjadana samodzielnie lub po umoczeniu w filiżance czekolady i wtedy nazywa się "chocolate con churros" (w Katalonii "xurros i xocolata"). Tradycyjnie wita się nią Nowy Rok po nocy sylwestrowej.
Zwykle posypuje się churros cukrem pudrem, ale w Urugwaju podaje się je także ze stopionym serem. Często churros porównywane jest do polskich pączków.

</doc>
<doc id="2065934" url="https://pl.wikipedia.org/wiki?curid=2065934" title="Układ nerwowy rozproszony">
Układ nerwowy rozproszony

Układ nerwowy rozproszony, układ nerwowy dyfuzyjny, układ nerwowy podnabłonkowy () – typ układu nerwowego występujący u parzydełkowców i żebropławów. Neurony, głównie wielobiegunowe, tworzą w nim jedną lub więcej sieci nerwowych albo są luźno rozproszone. W formie najpierwotniejszej brak w nim większych skupisk neuronów (centrów), jednak w licznych przypadkach pojawia się już ich koncentracja w zwoje nerwowe czy pierścienie nerwowe (okrężne pnie nerwowe). Brak jednak zróżnicowania układu na ośrodkowy (w tym mózg) i obwodowy. Niektóre cechy takiego układu nerwowego pojawiać się mogą także u innych bezkręgowców (np. decentralizacja u szkarłupni czy podnabłonkowość u półstrunowców).
Parzydełkowce i żebropławy.
Układ nerwowy rozproszony powstaje zarówno z ektodermy, jak i entodermy i jest umiejscowiony pod nabłonkiem, w sąsiedztwie macierzy. U większości grup leży pod epidermą, a rzadziej pod gastrodermą. W przypadku koralowców jest odwrotnie. Układ leży głównie w gastrodermie. W epidermie siatka nerwowa pojawia się rzadko i w takim przypadku jest słabo wykształcona oraz niepołączona z tą w gastrodermie. Przewodzenie impulsów nerwowych w tej samej wypustce siatki nerwowej zachodzić może w obu kierunkach. W przypadku siatki złożonej z komórek wielobiegunowych przewodzenie impulsów jest powolne. W związku z tym pojawiać się może niezależna od niej dodatkowa siatka z neuronów dwubiegunowych o długich wypustkach, pozwalająca na szybkie reagowanie na bodźce.
W wersji najprostszej komórki nerwowe są w układzie tym luźno rozproszone. Taką wersję spotkać można u scyfostomy krążkopławów (charakter pierwotny) oraz w eksumbrelli meduz stułbiopławów i pneumatoforze rurkopławów (przypuszczalnie charakter wtórny).
W powszechniejszej wersji komórki nerwowe, głównie wielobiegunowe (gwiaździste), tworzą przy użyciu wypustek nerwowych dobrze wykształconą siatkę. U parzydełkowców siatka ulega zagęszczeniu w rejonie otworu gębowego, czułków, subumbrelli, a u polipów także stopy. U żebropławów zagęszczenie siatki następuje w rejonie otworu gębowego i pod rzędami płytek rzęskowych – tam też neurony tworzyć mogą podłużne zespoły, niebędące jednak pniami nerwowymi.
Kolejnym stopniem organizacji jest pojawienie się kilku niezależnych sieci nerwowych. U koralowców wyróżnić można cztery takie sieci. Pierwsza związana jest z mięśniami położonymi w mezenteriach. Druga leży w tarczy oralnej i obsługuje skurcze mięśni zwieraczy gębowych. Trzecia sieć zawiaduje ruchami czułków. Czwarta umożliwia odrywanie stopy lub pełzanie.
W najwyższym stopniu organizacji pojawiają się silne skupienia neuronów. U meduz krążkopławów występują trzy sieci nerwowe (dwie subumbrellarne i jedna eksumbrellarna) oraz osiem zwojów nerwowych przy ropaliach. U meduz stułbiopławów obok sieci subumbrellarnej występują pnie okrężne, skupiska neuronów w czułkach oraz neurony pilotowe. Wśród kubopławów polip ma oprócz siatki nerwowej okołogębowy pierścień nerwowy, a meduza dwa pierścienie nerwowe (pierścienie nerwowy motoryczny i oddzielony od niego żagielkiem pierścień nerwowy sensoryczny) oraz osiem zwojów nerwowych: po cztery periradialne i interradialne.
U wielu form kolonijnych występują połączenia nerwowe międzyosobnicze, komunikujące poszczególne zooidy. Szczególną formę takich połączeń obserwuje się u rurkopławów. W hydrosomie biegnie para szybko przewodzących włókien nerwowych, która w połączeniu z unerwieniem nektoforów umożliwia nadosobniczą koordynację ruchu całej kolonii.
Inne zwierzęta.
U zwierząt dwubocznie symetrycznych układ nerwowy tworzony jest tylko z ektodermy. U pierwoustych pierwotnie leży pod nabłonkiem, a u wtóroustych w jego podstawie. Prymitywne ułożenie układu nerwowego pod nabłonkiem zachowują np. niezmogowce, kolczugowce czy półstrunowce, jednak u grup tych pojawiają się już jeden lub dwa pnie nerwowe podłużne czy też zwój centralny.
Decentralizacja układu nerwowego charakteryzuje szkarłupnie. Siatka neuronów w naskórku łączy się z ektoneuralną częścią układu. Z kolei w nabłonku perytonealnym leży część endoneuralna. Ponadto u większości grup (wyjątkiem są strzykwy) wyróżnia się część hyponeuralną leżącą pod tkanką łączną ściany ciała. Każda z tych trzech części ma własny pierścień nerwowy, od którego odchodzić mogą promieniście pnie nerwowe.

</doc>
<doc id="2065936" url="https://pl.wikipedia.org/wiki?curid=2065936" title="Plewianka">
Plewianka

Plewianka – struga, prawobrzeżny dopływ Potoku Junikowskiego o długości 4,8 km i powierzchni zlewni 5,5 km². 
Charakterystyka.
Potok przepływa głównie przez Poznań. Jego źródła zlokalizowane są w Skórzewie (rejon ul. Dębowej). Przepływa przez mocno zurbanizowane tereny Plewisk, Osiedla Kwiatowego i Fabianowa. W obszarze źródliskowym płynie na piaskach i iłach, okresowo zabagnionych. Uchodzi do Junikowskiego Strumienia na terenie Szacht. 
Odprowadza wody z terenów zabagnionych, silnie pozarastanych, często długotrwale stojących. W latach 90. XX wieku licznie występowały w tym rejonie dzikie wysypiska śmieci, co miało katastrofalny wpływ na czystość wód Plewianki (odprowadzano tu także ścieki z pobliskiego "Poldrobu").

</doc>
<doc id="2065937" url="https://pl.wikipedia.org/wiki?curid=2065937" title="Młoda Ekstraklasa (2010/2011)">
Młoda Ekstraklasa (2010/2011)

Młoda Ekstraklasa 2010/2011 – 4. edycja rozgrywek ligowych dla drużyn młodzieżowych uczestników Ekstraklasy 2010/2011. Sezon rozpoczął się 7 sierpnia 2010, a ostatnie mecze rozegrano 28 maja 2011. Pierwszą bramkę rozgrywek zdobył w 61. minucie meczu – zawodnik gości Michał Efir (mecz zakończył się wynikiem 0:2).
Rozgrywki.
W przeciwieństwie do rozgrywek Ekstraklasy, w Młodej Ekstraklasie nie ma strefy spadkowej – po sezonie zostały wycofane z niej drużyny młodzieżowe zespołów zdegradowanych z najwyższej klasy rozgrywkowej. Zastąpiły je w kolejnej edycji drużyny młodzieżowe beniaminków Ekstraklasy 2011/2012.
Wyniki.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

</doc>
<doc id="2065943" url="https://pl.wikipedia.org/wiki?curid=2065943" title="Beat Zberg">
Beat Zberg

Beat Zberg (ur. 10 maja 1971 w Altdorfie, w kantonie Uri) – szwajcarski kolarz szosowy i torowy, złoty medalista szosowych mistrzostw świata w kategorii amatorów.
Kariera.
Sportową karierę Beat Zberg rozpoczął startując na torze. Był między innymi mistrzem Szwajcarii do lat 19 w wyścigu na 1 km w 1988 roku, omnium w latach 1988-1989 i w wyścigu na dochodzenie w 1989 roku. W 1989 roku został mistrzem Szwajcarii juniorów w wyścigu ze startu wspólnego. W 1992 roku przeszedł na zawodowstwo. Do najważniejszych sukcesów kolarza należą triumfy w wyścigach: Giro del Piemonte w 1993 roku, Vuelta a Asturias w 1995 roku, Rund um den Henninger Turm w 1996 roku, Coppa Placci w 1997 roku, Österreich-Rundfahrt w 1998 roku i Grosser Preis des Kantons Aargau w 2006 roku. W 2001 roku wygrał etap w Vuelta a España, a cztery lata wcześniej był jedenasty w Tour de France. Na szosowych mistrzostwach świata w Stuttgarcie zdobył brązowy medal w wyścigu ze startu wspólnego amatorów, przegrywając tylko z Wiktorem Rżaksinskim z ZSRR i Włochem Davide Rebellinem. W tej samej konkurencji wystartował na igrzyskach olimpijskich w Atlancie, kończąc rywalizację na 52. pozycji. Kilkakrotnie zdobywał medale szosowych mistrzostw kraju, w tym złote w indywidualnej jeździe na czas w 1998 roku i ze startu wspólnego w 2007 roku. W 2007 roku zakończył karierę.
Jego brat, Markus i siostra, Luzia także byli kolarzami.

</doc>
<doc id="2065944" url="https://pl.wikipedia.org/wiki?curid=2065944" title="Ceglanka">
Ceglanka

Ceglanka – potok, lewobrzeżny dopływ Junikowskiego Strumienia o długości 2,6 km. 
Charakterystyka.
Potok płynie w Poznaniu. Jego źródła znajdują się w rejonie ulic Grunwaldzkiej, Prośnickiej, Żywocickiej i Parku ks. Feliksa Michalskiego na Junikowie. Przepływa przez Junikowo, Kopaninę, a uchodzi na terenie Szacht, w pobliżu ul. Głogowskiej (droga krajowa nr 5). Mosty nad Ceglanką znajdują się w ciągach ulic: Bełchatowskiej, Odległej i Ceglanej. Nad ciekiem przebiega linia kolejowa E 20 (rejon ul. Skrajnej).
W latach 90. XX wieku 75% zlewni stanowiły tereny niezabudowane. Obecnie jednak (2010) urbanizacja okolicy postępuje znacząco. Z uwagi na swój przebieg ciek posiada stosunkowo czyste wody. Nazwa potoku związana jest z tradycjami cegielnianymi Rudniczego.

</doc>
<doc id="2065945" url="https://pl.wikipedia.org/wiki?curid=2065945" title="Lista odcinków kreskówek o Króliku Bugsie">
Lista odcinków kreskówek o Króliku Bugsie

Poniżej znajduje się lista odcinków kreskówek o Króliku Bugsie. Zawiera tytuły ułożone w kolejności chronologicznej.

</doc>
<doc id="2065946" url="https://pl.wikipedia.org/wiki?curid=2065946" title="Nowozelandzki język migowy">
Nowozelandzki język migowy

Nowozelandzki język migowy lub NZSL (mao. "Te Reo Rotarota") – główny język społeczności głuchych w Nowej Zelandii. Stał się jednym z języków urzędowych Nowej Zelandii w kwietniu 2006 r.
Język ten wykazuje wiele podobieństw strukturalnych zarówno do brytyjskiego języka migowego (BSL) jak również australijskiego języka migowego (ASF). Podobnie jak inne języki migowe został opracowany przez i dla osób niesłyszących, bez połączenia języka mówionego i pisanego. Dzięki niemu osoba jest w pełni zdolna do wyrażenia czegokolwiek.
Od czasu ustanowienia tego języka jako urzędowego w niektórych uczelniach (m.in. na Uniwersytecie Wiktorii) jest obowiązkowym punktem nauczania.

</doc>
<doc id="2065952" url="https://pl.wikipedia.org/wiki?curid=2065952" title="Matteo di Cione">
Matteo di Cione

Matteo di Cione (ur. ok. 1320-1330 we Florencji, zm. przed 6 maja 1390 tamże) − florencki rzeźbiarz i dostawca marmuru, tworzył w okresie późnego średniowiecza.
Należał do artystycznej rodziny. Jego bracia - Andrea, Nardo i Jacopo - byli malarzami, rzeźbiarzami i architektami. prowadzili wspólną pracownię artystyczną. Zatrudniani byli we Florencji i innych miastach Italii.
Matteo di Cione rozpoczął naukę w rodzinnym warsztacie 7 lipca 1358. Współpracował najpierw ze swym bratem Andreą przy budowie fasady katedry w Orvieto. Dokumenty wymieniają go jako dostawcę marmury przy budowie katedry florenckiej i Orsanmichele.

</doc>
<doc id="2065953" url="https://pl.wikipedia.org/wiki?curid=2065953" title="Protologia">
Protologia

Protologia – dziedzina teologii dogmatycznej zajmująca się zagadnieniami początku istnienia świata i człowieka. W zakres zainteresowania protologii wchodzą także zagadnienia raju i grzechu pierworodnego. Nazwa tej dziedziny została utworzona przez analogię z eschatologią, zajmującą się rzeczami ostatecznymi.
Jezus Chrystus jako źródło protologii.
Protologia jako dziedzina teologiczna stała się możliwa i zrozumiała od strony formalnej jedynie wraz z przyjściem Jezusa Chrystusa – umożliwił On bowiem, poprzez oficjalne Objawienie, pełne zrozumienie faktu, że człowiek był i jest w ciągu całej swej historii podmiotem absolutnego "auto-przekazu" Boga. Przekaz ten może być przewyższony jedynie przez wizję uszczęśliwiającą. Wypracowanie doktryny pierwszych początków oraz nadprzyrodzonego wyniesienia człowieka i jego upadku była możliwa jedynie w Nowym Testamencie.
Wyzwania współczesnej protologii.
Według Karla Rahnera adekwatna współczesna protologia jest możliwa jedynie w nawiązaniu do eschatologii, ponieważ początek jest zawsze ukierunkowany i zostaje wypełniony w swym końcowym spełnieniu. A ponieważ spełnienie się wieków, czyli "eschaton" jest skupione wokół przyjścia, "paruzji" Chrystusa, protologia winna zawsze brać Chrystusa za punkt wyjścia Podkreślając związek między protologią i eschatologią współczesna refleksja, w duchu odnowy teologii po Soborze watykańskim II, nawiązuje do patrystycznej koncepcji wypełnienia historii człowieka i świata jako "powrotu do raju".
Pogodzenie różnych dziedzin wiedzy.
Cechą charakterystyczną współczesnej protologii jest ukazywanie "założeń" ("a priori") i praktycznej realizacji ("de facto") wewnętrznej jedności protologii. Wśród zagadnień, które bada w dialogu z nowożytnymi koncepcjami powstania człowieka, proponowanymi np. w ramach teorii ewolucji, są np.:
Przeciwwaga dla protologii zsekularyzowanej.
Zadaniem jaki stawia sobie protologia jako dziedzina teologiczna jest także danie przeciwwagi dla protologii zsekularyzowanej, która zajmuje się zagadnieniami historii naturalnej, ewolucji, procesu hominizacji, wieku świata i ludzkości, cech charakterystycznych człowieka pierwotnego bez odniesienia do twierdzeń Objawienia. Teorie na ten temat nie mogą być uznane za protologię w ścisłym sensie tego słowa. Zadaniem protologii chrześcijańskiej będzie ukazanie faktu, że początki ludzkości wymykają się człowiekowi "spod kontroli". Rzeczywistość, do której ludzkość jest prowadzona przez zmartwychwstanie Chrystusa – eschatologia rodzaju ludzkiego – rzuca światło na początki stworzenia człowieka, ukazując jak niewiele informacji dostarcza na ten temat np. antropologia fizyczna.
Hipotezy ewolucji człowieka a stworzenie człowieka.
Podczas gdy odkrywane są kolejne formy historyczne człowiekowatych, przedstawiane jako ogniwa pośrednie łączące współczesnego człowieka rozumnego (ew. archaicznego "Homo sapiens") z innymi człowiekowatymi, teologowie próbują zweryfikować i zharmonizować dane dostarczane przez archeologię, antropologię, biologię związane z ewolucją człowiekowatych z Objawieniem na temat początków człowieka.
Hipoteza Leakeyów.
W ramach badań nad antropogenezą badacze stawiają wiele hipotez posługując się wykopaliskami paleontologicznymi. M.in. w latach 60. XX w. małżeństwo paleontologów, Louis Leakey i Mary Leakey postawiło tezę, zgodnie z którą ok. 1,9 miliona lat temu "Homo habilis" ("człowiek zręczny") dał początek gatunkowi "Homo erectus" ("człowiek wyprostowany"), z którego mniej więcej 190 tys. lat temu wyewoluowali obecnie żyjący ludzie. Korzystali oni z odkryć dokonanych w wykopaliskach prowadzonych przez ich synów, Jonathana i Richarda Leakeyów w Wawozie Olduvai w Tanzanii. Obecnie większość naukowców opowiada się za teorią, że "Homo habilis" był przodkiem wszystkich późniejszych gatunków z rodzaju "Homo", w tym również – choć nie bezpośrednio – "Homo sapiens". Teoria ta przeczy twierdzeniom, iż człowiek powstał w procesie kreacji. 
Na definitywne stwierdzenia w tej dziedzinie jest jednak o wiele za wcześnie. Materiały z wykopalisk służące do sformułowania tez o antropogenezie zawierają jeszcze zbyt wiele luk, by można było na ich podstawie przedstawić przekonujący model antropogenezy, a tym samym stwierdzić naukowo jak powstał człowiek jako osoba.
Konkurencyjną do teorii Leakeyów jest poligenizm. Zgodnie z nimi "Homo sapiens" powstał równocześnie w wielu miejscach globu.
Wcześniejsze powstanie człowieka?
Paleo-archeolodzy odkryli wiele szczątków podobnych anatomicznie do współczesnych ludzi, które są datowane na tysiące lat przed powstaniem "Homo sapiens" (Z wyjątkiem człowieka kromaniońskiego):
Ponieważ w najbliższej przyszłości natrafienie przez paleontologów na ślady ogniw pośrednich pomiędzy wczesnymi ludźmi a innymi hominidami, wyjaśniających ewolucję człowieka jest trudne do przewidzenia, dlatego uwaga badaczy początków rodzaju ludzkiego kieruje się w stronę ludzkiego DNA.
Brakujące ogniwa ewolucji, a przesłanki teologiczne.
Z punktu widzenia teologicznej wizji człowieka, mającego unikalną naturę duchowo-cielesną, stworzoną przez Boga na Jego "obraz i podobieństwo" (Rdz 1,27), niewiadome we współczesnych teoriach opisujących powstanie ludzi stanowią zachętę do refleksji nad tajemnicą powstania rodzaju ludzkiego.
Objawienie podaje następujące dane, będące dogmatycznymi prawdami wiary, wyznaczającymi kierunek poszukiwań:

</doc>
<doc id="2065957" url="https://pl.wikipedia.org/wiki?curid=2065957" title="South West Cape (Nowa Zelandia)">
South West Cape (Nowa Zelandia)

South West Cape (maori "Puhiwaero") – przylądek na południowym wybrzeżu Wyspy Stewart. Jest to najbardziej na południe wysunięty punkt na wyspie.

</doc>
<doc id="2065961" url="https://pl.wikipedia.org/wiki?curid=2065961" title="South West Cape">
South West Cape



</doc>
<doc id="2065965" url="https://pl.wikipedia.org/wiki?curid=2065965" title="Puchar Świata w narciarstwie alpejskim kobiet 1984/1985">
Puchar Świata w narciarstwie alpejskim kobiet 1984/1985

Puchar Świata w narciarstwie alpejskim kobiet sezon 1984/1985 to 19 edycja tej imprezy. Cykl ten rozpoczął się we włoskim Courmayeur 1 grudnia 1984 roku, a zakończył 22 marca 1985 roku w amerykańskim Heavenly Valley. 

</doc>
<doc id="2065970" url="https://pl.wikipedia.org/wiki?curid=2065970" title="Mistrzostwa Europy U-21 w Piłce Nożnej 2011">
Mistrzostwa Europy U-21 w Piłce Nożnej 2011

Mistrzostwa Europy U-21 w piłce nożnej 2011 odbyły się w Danii. Była to 18. edycja tego turnieju rozgrywanego pod egidą UEFA. Gospodarz został wybrany 10 grudnia 2008 roku. Mistrzostwa stanowiły jednocześnie eliminacje do Igrzysk Olimpijskich w Londynie. Do turnieju finałowego awansowały trzy najlepsze drużyny.
Kwalifikacje.
W eliminacjach wzięły udział 52 reprezentacje narodowe, podzielone na 10 grup. Zwycięzcy grup oraz cztery najlepsze drużyny awansowały do fazy play-off - 7 dwumeczy, których zwycięzcy awansowali do turnieju finałowego.
Faza pucharowa.
Mecz o 3 miejsce.
Mecz o 3 miejsce będzie meczem o prawo udziału na Igrzyskach Olimpijskich w Londynie w 2012 roku.

</doc>
<doc id="2065980" url="https://pl.wikipedia.org/wiki?curid=2065980" title="Zabójstwa polityczne w Libanie">
Zabójstwa polityczne w Libanie

Zabójstwa polityczne w Libanie stanowią czynnik destabilizujący sytuację w tym państwie, w którym wciąż żywe są podziały religijne, społeczne i polityczne oraz wpływy ościennych mocarstw. Podczas długoletniej wojny domowej libańskie życie publiczne uległo znacznej brutalizacji. W okresie tym śmierć w zamachach poniosło m.in. dwóch nowo wybranych prezydentów Libanu. Również zabójstwa czołowych polityków w ostatnich latach świadczą o piętnie, jakie wojna odcisnęła na życiu społecznym Libańczyków. Udany zamach na premiera Rafika Haririego nie jest odosobnionym przypadkiem, ginęli również deputowani do parlamentu libańskiego oraz sprzeciwiający się wpływom Syrii w tym kraju dziennikarze. Za większość zamachów Libańczycy obwiniają syryjskie służby specjalne i ich sojuszników.

</doc>
<doc id="2065988" url="https://pl.wikipedia.org/wiki?curid=2065988" title="George Hawi">
George Hawi

George Hawi (ur. 1938 w Bitighrinie, zm. 21 czerwca 2005 w Bejrucie) – libański polityk, były sekretarz generalny Libańskiej Partii Komunistycznej. Urodził się w wiosce Bitighrin, w rodzinie prawosławnej. W 1955 roku wstąpił do Libańskiej Partii Komunistycznej. W latach 1979–1993 był sekretarzem generalnym tej partii. W okresie libańskiej wojny domowej używał pseudonimu "Abu Anis". Należał do kierownictwa lewicowego Libańskiego Ruchu Narodowego pod przywództwem Kamala Dżumblatta, a następnie współtworzył Libański Narodowy Front Oporu. W 2000 roku opuścił partię komunistyczną, przeciwny kontynuowaniu przez nią prosyryjskiej działalności. Został zabity 21 czerwca 2005 roku w zamachu bombowym.

</doc>
<doc id="2065990" url="https://pl.wikipedia.org/wiki?curid=2065990" title="Samuel K. Zook">
Samuel K. Zook



</doc>
<doc id="2065991" url="https://pl.wikipedia.org/wiki?curid=2065991" title="Pistolet maszynowy MSMC">
Pistolet maszynowy MSMC

Modern Sub Machine Carbine (MSMC) – współczesny, indyjski pistolet maszynowy. W 2010 roku trwały próby wojskowe tej broni. W 2013 roku broń została skierowana na ostateczne próby poligonowe.
Historia.
W późnych latach 50. Indie zakupiły licencję na brytyjski karabin samopowtarzalny L1A1 kalibru 7,62 mm NATO. W latach 80. podjęto decyzję o zastąpieniu go nową konstrukcją kalibru 5,56 mm. Broń zaprojektowano w ramach programu "Indian National Small Arms System". W skład systemu miał wchodzić karabin, karabinek i ręczny karabin maszynowy. W czasie prób okazało się, że indyjski nabój 5,56 x 45 mm który posiada silniejszy ładunek prochowy od naboju 5,56 mm NATO utrudnia skonstruowanie udanego karabinka. Jednocześnie, powstanie w Europie nowej generacji nabojów pistoletowych takich jak 4,6 x 30 mm, czy 5,7 x 28 mm SS190 stało się impulsem do opracowania podobnej amunicji i zasilanej nią broni w Indiach. W ten sposób powstał nowy nabój 5,56 x 30 MINSAS i zasilany nim pistolet maszynowy MSMC. Nowa broń przeznaczona jest w pierwszym rzędzie dla żołnierzy indyjskich jednostek specjalnych. Badania pierwszycb prototypów pistoletu maszynowego MSMC rozpoczęły się w 2006 roku. Kolejne próby coraz bardziej dopracowanych prototypów miały miejsce w 2007, 2009 i 2010 roku. W 2011 roku pokazano pierwsze egzemplarze serii próbnej. Zostały one poddane badaniom kwalifikacyjnym zakończonym w drugiej połowie 2012 roku.Ostatnim etapem prób przed przyjęciem broni do uzbrojenia mają być próby poligonowe. W związku z przedłużającymi się pracami nad MSMC niektóre z indyjskich służb zakupiły nowe pistolety maszynowe za granicą. Indyjska straż graniczna zakupiła włoskie pistolety maszynowe Beretta Mx4, a policja Bombaju szwajcarskie pistolety maszynowe B&amp;T MP9.
Opis.
MSMC jest bronią samoczynno-samopowtarzalną działającą na zasadzie odprowadzania gazów prochowych przez boczny otwór lufy. Strzela z zamka zamkniętego. Zamek ryglowany przez obrót. Komora zamkowa prawdopodobnie tłoczona z blachy stalowej, chwyt pistoletowy i krótkie łoże z polimeru. Mechanizm spustowy umożliwia strzelanie ogniem pojedynczym i seriami, skrzydełko przełącznika rodzaju ognia-bezpiecznika obustronne, nad spustem. Mechanizm uderzeniowy kurkowy. Broń zasilana jest z trzydziestonabojowych magazynków łukowych. Gniazdo magazynka umieszczono w chwycie pistoletowym. Kolba wysuwana. Broń wyposażona jest w mechaniczne przyrządy celownicze, dodatkowo na grzbiecie komory zamkowej umieszczono szynę Picatinny na której można zamocować celownik kolimatorowy lub inny celownik dzienny lub nocny. Do broni, nad lufę można dołączyć bagnet.

</doc>
<doc id="2065994" url="https://pl.wikipedia.org/wiki?curid=2065994" title="Kurt Küppers">
Kurt Küppers



</doc>
<doc id="2065995" url="https://pl.wikipedia.org/wiki?curid=2065995" title="Unia Racibórz">
Unia Racibórz

Unia Racibórz:

</doc>
<doc id="2065997" url="https://pl.wikipedia.org/wiki?curid=2065997" title="Mark Kiptoo">
Mark Kiptoo



</doc>
<doc id="2066016" url="https://pl.wikipedia.org/wiki?curid=2066016" title="Warwara Zelenskaja">
Warwara Zelenskaja



</doc>
<doc id="2066017" url="https://pl.wikipedia.org/wiki?curid=2066017" title="Snyder Rini">
Snyder Rini

Snyder Rini (ur. 27 lipca 1948) – polityk, premier Wysp Salomona od 20 kwietnia do 4 maja 2006. Członek parlamentu od 1997, minister finansów od grudnia 2007.
Życiorys.
Snyder Rini urodził się w 1947. W latach 1964-1966 uczęszczał do szkoły podstawowej w Kukudu na wyspie Kolombangara, po czym w latach 1967-1969 do szkoły średniej w Betikama na wyspie Guadalcanal. Następnie kształcił się w Papui Gwinei, gdzie w 1970 uczęszczał do Kambubu High School, w 1971 studiował na Uniwersytecie Papui-Nowej Gwinei w Port Moresby, a w latach 1972-1974 na Uniwersytecie Technologicznym w Lae. W czasie studiów zdobył stopień licencjata w dziedzinie księgowości.
W latach 1975-1980 pracował jako kontroler finansowy w Solomońskim Browarze Rolniczym. W latach 80. i 90. wchodził w skład zarządów: Banku Rozwoju Wysp Salomona (1976-1980), Banku Centralnego Wysp Salomona (1982-1984 oraz 1990-1996), Władz Portów Wysp Salomona (1982-1984), Władz Sieci Elektrycznej Wysp Salomona (1988-1989) oraz Narodowego Funduszu Ubezpieczeniowego Wysp Salomona (1976-1986, 1990-1996).
7 sierpnia 1997 został po raz pierwszy wybrany w skład Parlamentu Narodowego Wysp Salomona w okręgu Marovo. W grudniu 2001, w kwietniu 2006 oraz w sierpniu 2010 odnawiał mandat deputowanego.
Od grudnia 2001 do lipca 2002 zajmował stanowisko ministra finansów i skarbu, a następnie wicepremiera oraz ministra planowania narodowego i rozwoju (grudzień 2001-grudzień 2002). Od grudnia 2002 do czerwca 2003 sprawował urząd wicepremiera oraz ministra finansów i skarbu, a od lipca 2003 do kwietnia 2006 wicepremiera oraz ministra edukacji i rozwoju zasobów ludzkich.
Snyder Rini uzyskał reelekcję w wyborach parlamentarnych 5 kwietnia 2006. Po wyborach, 18 kwietnia 2006 został wybrany na stanowisko szefa rządu. Jego nominacja doprowadziła jednak do wybuchu zamieszek w stolicy. Ich powodem były oskarżenia korupcyjne dotyczące działalności Riniego w poprzednim gabinecie, a także podejrzenia o sfałszowanie wyników wyborów dzięki pomocy finansowej pochodzącej od chińskich przedsiębiorców. Celem grabieży stały się głównie sklepy i domy społeczności chińskiej. W celu uspokojenia sytuacji na Wyspach Salomona wzmocniona została misja wojsk australijskich, nowozelandzkich i fidżyjskich, RAMSI ("Regional Assistance Mission to Solomon Islands").
20 kwietnia 2006 został oficjalnie zaprzysiężony na stanowisku premiera. 26 kwietnia zrezygnował jednak z urzędu, po zapowiedziach wysunięcia przez członków parlamentu wniosku o wotum nieufności wobec jego rządu. Na wieść o jego dymisji na ulicach Honiary zapanował powszechny entuzjazm. 4 maja 2006 nowym premierem został wybrany Manasseh Sogavare, który w głosowaniu pokonał wicepremiera Freda Fono.
16 maja 2010 został mianowany przez lidera opozycji Freda Fono ministrem planowania narodowego i koordynacji pomocowej w jego gabinecie cieni. Po uchwaleniu wotum nieufności wobec rządu premiera Sogavare w grudniu 2007, Rini 21 grudnia 2007 objął stanowisko ministra finansów i skarbu w rządzie premiera Dereka Sikui.

</doc>
<doc id="2066026" url="https://pl.wikipedia.org/wiki?curid=2066026" title="Francisco Everton de Almeida Andrade">
Francisco Everton de Almeida Andrade

Everton, właśc. Francisco Everton de Almeida Andrade (ur. 8 sierpnia 1984 w Maranguape) – brazylijski piłkarz, występujący na pozycji defensywnego pomocnika.
Kariera klubowa.
Everton rozpoczął piłkarską karierę w klubie Maranguape Futebol Clube w 2005 roku. Lata 2005-2006 spędził w małych klubach: Maracanã, ponownie Maranguape, Ferroviário Fortaleza i Trairiense Trairi. W 2007 roku przeszedł do ówczesnego beniaminka drugiej ligi Grêmio Barueri. W klubie z Barueri występował przez trzy lata, po drodze awansując do pierwszej ligi w 2008 roku. W pierwszej lidze Everton zadebiutował 9 maja 2009 w zremisowanym 1-1 spotakniu z Sportem Recife. Grêmio w swoim pierwszym sezonie w pierwszej lidze zajęło 11. miejsce, a Everton rozegrał 31 spotkań, w których strzelił 3 bramki.
W 2010 roku został zawodnikiem Fluminense FC. We Fluminense zadebiutował 17 stycznia 2010 w wygranym 3-0 wyjazdowym meczu z Americano Campos w lidze stanowej Rio de Janeiro. Był to udany debiut, gdyż Everton w 22 min. strzelił pierwszą bramkę dla Fluminense. Po przyjściu nowego trenera Fluminense Muricego Ramalho w kwietniu 2010, Everton stracił miejsce w podstawowym składzie. Ostatniego raz we Fluminense Everton zagrał 15 maja 2010 w wygranym 1-0 z Atlético Goianiense. Bilans jego półrocznego pobytu w klubie z Rio to 2 mecze w I lidze oraz 15 meczów i 4 bramki w lidze stanowej.
Od lipca 2010 jest zawodnikiem Cruzeiro EC, w którego barwach zadebiutował 18 lipca 2010 w wygranym 1-0 spotkaniu z Goiás EC, zastępując w 62 min. Rogera.

</doc>
<doc id="2066030" url="https://pl.wikipedia.org/wiki?curid=2066030" title="Organy zarządzania gospodarką w PRL">
Organy zarządzania gospodarką w PRL

Organy zarządzania gospodarką w PRL. Okres od zakończenia II Wojny Światowej do czasu zmian ustrojowych, od form gospodarki nakazowo-rozdzielczej do gospodarki rynkowej, charakteryzował się poszukiwaniem form efektywnego organizacyjnego jak i ekonomicznego zarządzania gospodarką. Wielokrotnie reformowano organizację resortów jak i średniego szczebla zarządzania. Częstej zmianie ulegały nazw organów decyzyjnych.
Organy centralnego szczebla zarządzania.
Centralny szczebel zarządzania wielokrotnie poddawano reorganizacji, najpierw procesom dekoncentracji a następnie wręcz przeciwnie – konsolidacji. Pod wpływem decyzji politycznych raz ministerstwa dzielono a następnie łączono. Szereg z nich wielokrotnie. W 1949 zniesiono Ministerstwo Przemysłu i Handlu powołując na to miejsce 6 resortów branżowych, w 1987 powołano jedno Ministerstwo Przemysłu. Niejednokrotnie powoływano resorty mające za zadanie jedynie bezpośredni nadzór nad danym sektorem lub branżą, często "de facto" będącymi jednym organizmem gospodarczym, niejednokrotnie też formalnie jednym przedsiębiorstwem, jak np. PKP. Poniżej kilka przykładów takich reorganizacji:
Organy średniego szczebla zarządzania.
Wielokrotnie zmiany zachodziły i na średnim szczeblu zarządzania. Szereg zjednoczeń powołano już w 1945, które podlegały centralnym zarządom poszczególnych ministerstw. Następnie zlikwidowano zjednoczenia, podporządkowując przedsiębiorstwa bezpośrednio centralnym zarządom. W 1958 przekształcone je w zjednoczenia (1958-1981), a w ostatnim okresie przed zmianami ustrojowymi, w 1981 - w zrzeszenia. Należy też odnotować funkcjonowanie organów zarządzania pod nazwą kombinatów (od 1969).
Organy zarządzania w wybranych sektorach.
Górnictwo i energetyka.
Specyficzne nazwy organów zarządzania funkcjonowały w latach 1987-1990 w górnictwie i energetyce - Wspólnota Węgla Kamiennego oraz Wspólnota Energetyki i Węgla Brunatnego (odpowiedniki centralnych zarządów), jak też w latach 1984-1988 12 gwarectw węglowych (odpowiedniki zjednoczeń terytorialnych), które w latach 1988-1993 funkcjonowały jako przedsiębiorstwa eksploatacji węgla. W 1951 14 zjednoczeń energetycznych zastąpiono 6 okręgami energetycznymi. W 1959 dotychczasowy Centralny Zarząd Energetyki zastąpiono Zjednoczeniem Energetyki
PKP.
Kolejami dwukrotnie (w latach 1948-1951 i 1978-2000) zarządzała Dyrekcja Generalna PKP. Funkcję zjednoczeń pełniło 8 dyrekcji okręgowych kolei państwowych (DOKP). O ile dotychczas Dyrekcja Generalna stanowiła część ministerstwa, to w 1987 została z niego wyodrębniona.

</doc>
<doc id="2066035" url="https://pl.wikipedia.org/wiki?curid=2066035" title="Lee Hodson">
Lee Hodson

Lee James Stephen Hodson (ur. 2 października 1991 w Watfordzie) – północnoirlandzki piłkarz, prawy obrońca Milton Keynes Dons.
W zespole tym zadebiutował w maju 2009 w meczu przeciwko Derby County, a w listopadzie podpisał już trzyletni zawodowy kontrakt. W sezonie 2009/2010 wystąpił w większości spotkań Watfordu. Hodson ma za sobą występy w reprezentacji Irlandii Północnej U1-19 i U-21.
Kariera klubowa.
W sezonie 2007/2008 Hodson rozegrał 26 spotkań w zespole Watford U-18. Więcej meczów od niego rozegrał tylko Ross Jenkins, a dwaj inni zawodnicy wystąpili tyle samo razy co Hodson. Hodson w tamtym sezonie rozegrał także dziewięć meczów w zespole rezerw.
Hodson w pierwszym zespole Watfordu zadebiutował 3 maja 2009 w ostatnim meczu sezonu 2008/2009 przeciwko Derby County na Vicarage Road. W 65. minucie zmienił będącego na wypożyczeniu z Arsenalu Gavina Hoytego. Watford mecz ten wygrało 3:1.
W początkowej części sezonu kapitan Watfordu Jay DeMerit odnosił kontuzje. Z tego powodu Adrian Mariappa został przesunięty na środek obrony, a Hodson zaczął regularnie grać w Championship jako prawy obrońca. Pierwszym meczem ligowym, w którym Hodson zagrał od pierwszej minuty było przegrane przez Watford 0:1 wyjazdowe spotkanie ze Swanseą City, rozegrane 29 sierpnia 2009. Z powodu dobrych występów w listopadzie Hodson podpisał trzyletni zawodowy kontrakt z Watfordem. W sezonie 2009/2010 Hodson rozegrał łącznie 34 spotkania, w tym 31 w Championship i 32 od pierwszej minuty.

</doc>
<doc id="2066039" url="https://pl.wikipedia.org/wiki?curid=2066039" title="Trudowi Rezerwy Ługańsk">
Trudowi Rezerwy Ługańsk



</doc>
<doc id="2066041" url="https://pl.wikipedia.org/wiki?curid=2066041" title="Rajd Bułgarii 2010">
Rajd Bułgarii 2010

Rajd Bułgarii ("41st Rally Bulgaria") był 7. rundą Rajdowych Mistrzostw Świata 2010. Rajd odbył się w dniach 9–11 lipca, a jego baza znajdowała się w Borowec, około 70 km od stolicy państwa – Sofii. Jednocześnie była to 3. runda "Mistrzostw Świata Juniorów (JWRC)".
W rajdzie zwycięstwo odniósł Sébastien Loeb, była to jego 4. wygrana w tym sezonie oraz 58. w karierze w Mistrzostwach Świata. Czołówka rajdu została zdominowana przez kierowców Citroëna. Drugi był Dani Sordo, trzeci Petter Solberg, a czwarty Sébastien Ogier.

</doc>
<doc id="2066044" url="https://pl.wikipedia.org/wiki?curid=2066044" title="Black Arrow">
Black Arrow

Black Arrow (nazwa pisana oficjalnie wielkimi literami: BLACK ARROW) – brytyjska rakieta nośna. Zbudowano ją w latach sześćdziesiątych i wykorzystano podczas czterech lotów w latach 1969–1971. Jej ostatni lot był pierwszym udanym lotem orbitalnym przeprowadzonym przez Wielką Brytanię, podczas którego satelita Prospero został umieszczony na niskiej orbicie okołoziemskiej.
Black Arrow powstała w trakcie badań prowadzonych przez Royal Aircraft Establishment nad rakietami nośnymi w oparciu o rakietę Black Knight. Projekt został autoryzowany w 1964 roku. Początkowo rakieta konstruowana była przez brytyjską spółkę Saunders-Roe, a potem – w wyniku fuzji – przez spółkę Westland Aircraft.
Black Arrow była trójstopniową rakietą, zasilaną naftą RP-1 i stężonym nadtlenkiem wodoru. Wycofano ją już po czterech lotach na rzecz amerykańskich rakiet Scout, które Ministerstwo Obrony uznało za tańsze niż utrzymanie projektu Black Arrow.
Budowa.
Black Arrow powstała w wyniku oferty Royal Aircraft Establishment, dotyczącej budowy rakiety zdolnej do umieszczenia na niskiej orbicie okołoziemskiej ładunku o wadze 144 kg w celu testowania systemów zaprojektowanych dla większych statków kosmicznych. Jesienią 1964 roku program został autoryzowany przez Juliana Amery’ego, ministra lotnictwa z Partii Konserwatywnej. Jednak w następstwie październikowych wyborów nowy rząd Partii Pracy zaniechał projektu, by zmniejszyć wydatki.
Po kolejnych wyborach rząd zaakceptował kontynuację programu, wprowadzając jednak kilka zmian, w tym redukcję ilości testów z pięciu do trzech lotów. Na pierwszy start rakiety wybrano rok 1968.
Większość technologii i systemów wykorzystywanych w Black Arrow opracowano lub sprawdzono już wcześniej podczas lotów na rakiecie Black Knight i pocisku rakietowym Blue Steel. W celu ułatwienia produkcji i zmniejszenia jej kosztów Black Arrow zaprojektowano tak, aby wykorzystywała jak najwięcej technologii z wcześniejszych programów. Ponadto wielu członków kadry kierowniczej programu Black Knight przeniosło się bezpośrednio do programu Black Arrow, w tym główny naukowiec ds. pocisków Roy Dommett, główny konstruktor Ray Wheeler i zastępca głównego konstruktora John Underwood.
Początkowo budową rakiety zarządzała spółka Saunders-Roe, która w 1964 roku połączyła się w Westland Aircraft. Westland był później głównym wykonawcą programu Black Arrow. Zamontował pierwszy i drugi stopień rakiety w East Cowes na wyspie Isle of Wight. Spółka Bristol Siddeley wyprodukowała silniki do pierwszego i drugiego członu we wsi Ansty w hrabstwie Warwickshire. Wypróbowano je w jeszcze w fabryce, a następnie przetransportowano na Isle of Wight i umieszczono w rakiecie. Po raz kolejny silniki pierwszego członu wystrzelono w High Down. Bristol Aerojet wyprodukował w Somerset trzeci stopień, a przedsiębiorstwo Explosive Research and Development Establishment wyprodukowało dla niego silnik wykorzystujący paliwo stałe w Waltham Abbey w hrabstwie Essex. Za projekt i połączenie członu odpowiedzialny był zakład Rocket Propulsion Establishment z siedzibą w Westcott w hrabstwie Buckinghamshire.
Rakietę nazwano zgodnie z polityką „Tęczowych Kryptonimów” ("Rainbow Codes"), wprowadzoną przez Ministerstwo Zaopatrzenia, według której programy badawcze przeprowadzane przez Brytyjskie Siły Zbrojne miały otrzymywać nazwy składające się z koloru i rzeczownika.
Rakieta.
Pierwszy i drugi człon Black Arrow zasilane były naftą RP-1, spalaną z użyciem stężonego nadtlenku wodoru jako utleniacza. W porównaniu z wieloma ówczesnymi systemami rakietowymi w Black Arrow wymagany był większy zbiornik na utleniacz, ponieważ optymalne proporcje mieszaniny utleniacza i paliwa wynosiły w niej około 7:1. Zbiorniki na utleniacz zlokalizowane były poniżej zbiorników paliwa zgodnie z praktyką umieszczania gęstszego materiału napędowego na dole rakiety tak, aby obniżyć środek masy i ułatwić sterowanie rakietą. Takie rozmieszczenie zapoczątkowały Niemcy i Stany Zjednoczone, z kolei Związek Radziecki umieszczał zbiorniki na utleniacz powyżej zbiorników paliwa, dzięki czemu te położone niżej mogły być uzupełniane jako pierwsze.
Aby zapewnić kontrolę nad położeniem i wysokością pierwszych dwóch członów, w rakiecie zastosowano ciąg wektorowany. Osiem komór spalania pierwszego członu ułożono w parach, stosując zawieszenie kardanowe, dzięki któremu mogły poruszać się w dowolnym kierunku wzdłuż osi. Dwie z tych par ułożono prostopadle do pozostałych, więc kiedy wszystkie były używane, umożliwiały kontrolę kąta pochylenia maszyny. Drugi człon zawierał dwie komory spalania, które – z wykorzystaniem zawieszenia kardanowego – poruszały się wzdłuż dwóch osi, zapewniając taki sam poziom kontroli. Po odłączeniu drugiego członu, gdy maszyna poruszała się już ruchem swobodnym, kontrolowano ją za pomocą Systemu Sterowania Reakcyjnego. Trzeci człon nie zawierał systemu kontrolowania położenia – był stabilizowany ruchem obrotowym.
Pierwszy człon zasilano pojedynczym silnikiem Gamma 8, który pracował przez 127 sekund. Był to ośmiokomorowy silnik, pochodzący od silnika Gamma 301, używanego w rakiecie Black Knight. Liczył 6,9 m długości, a jego średnica wynosiła 2 m, podobnie jak średnica francuskiej Coralie, użytej jako drugi człon rakiety Europa. W Black Arrow zastosowano tę samą średnicę co w Coralie, żeby zachować zgodność z rakietą Blue Streak, która stanowiła pierwszy człon Europy. To pozwoliłoby na zwiększenie ładunku użytecznego Black Arrow i umożliwiłoby Wielkiej Brytanii użycie pierwszego członu Black Arrow jako wsparcia dla Coralie. Z tego względu wszystkie wymiary w oryginalnej dokumentacji podano w jednostkach obowiązujących w Wielkiej Brytanii, nie licząc średnicy pierwszego członu, którą podano w metrach.
Pierwszy i drugi człon połączono międzystopniową konstrukcją, zawierającą cztery silniki Siskin II, odpowiedzialne za separację, i niewielkie, osobno napędzane silniki używane przed zapłonem silnika głównego. Oddzielały się i zapalały siedem sekund po tym, jak odłączano pierwszy stopień rakiety. Konstrukcja międzystopniowa oddzielała się od drugiego członu sześć sekund później. Drugi człon, liczący 2,9 m długości i 1,37 m średnicy, zasilany był przez dwukomorowy silnik Gamma 2, który zapalał się na krótko po silnikach odpowiedzialnych za separację, i pracował przez 123 sekundy. Trzy minuty po starcie, w trakcie zapłonu drugiego członu rakiety, odrzucano osłonę ładunku użytecznego.
Po około 257 sekundach lotu oddzielano drugi człon, a rakieta rozpoczynała ruch swobodny, osiągając apogeum. Natychmiast po separacji podnoszono ciśnienie w systemie kontroli położenia i wysokości drugiego członu. Podczas ruchu swobodnego za pomocą systemu kontroli położenia i wysokości utrzymywano odpowiednie ukierunkowanie na separację trzeciego członu. Pod koniec fazy bezwładności przyśpieszano ruch obrotowy trzeciego członu do trzech herców (180 obrotów na minutę) za pomocą sześciu rakiet Imp. Pięć sekund później oddzielano trzeci człon, który zapalał się po kolejnych 10 sekundach ruchu swobodnego. Trzeci człon był rakietą Waxwing na paliwo stałe i pracował przez 55 sekund.
Po nieco ponad minucie od wypalenia się paliwa w trzecim członie oddzielano ładunek użyteczny i wykorzystywano gazogeneratory, aby oddalić od siebie statek kosmiczny i wystrzelony górny człon. Zwłoka pomiędzy wypaleniem silnika a separacją miała na celu zmniejszenie ryzyka ponownego kontaktu górnego członu z ładunkiem użytecznym, czemu zagrażała pozostała siła ciągu. Mimo to, po separacji statku kosmicznego, w trakcie lotu R3, górny człon zderzył się z satelitą Prospero, uszkadzając jedną z anten komunikacyjnych statku. Jednak statek nadal mógł z powodzeniem ukończyć misję. W locie R3 wznoszenie się trwało 710 sekund (11,8 min) od startu do separacji statku kosmicznego.
Aby zwiększyć pojemność ładunku użytecznego, zaproponowano budowę kilku jednostek pochodnych od Black Arrow, choć żadna nie doczekała się konstrukcji. Jedna z propozycji sugerowała dodanie do pierwszego członu ośmiu silników startowych – miały to być silniki Raven z programu Skylark. Sugerowano również umieszczenie całej rakiety na pocisku Blue Streak, a także zmianę silników Gamma na mocniejsze silniki Larch.
Loty.
W latach 1969–1971 wystrzelono cztery rakiety Black Arrow. Pierwsze dwa loty było tylko demonstracyjne, w których trzeci człon i ładunek nie spełniały żadnych funkcji, a służyły samym tylko testom. W trakcie pierwszego lotu awaria elektryczna spowodowała, że komory spalania pierwszego członu obracały się tam i z powrotem. Rakieta kołysała się niepewnie, zanim jeszcze opuściła płytę, a około minuty później zaczęła się rozpadać. Silnik pierwszego członu zawiódł, po czym rakieta zaczęła opadać z powrotem na ziemię i została zniszczona przez system bezpieczeństwa. Drugi lot zakończył się sukcesem. Pierwszy kompletny lot rakiety odbył się dopiero za trzecim razem, 2 września 1970 roku. Była to pierwsza brytyjska próba wystrzelenia satelity. Nie udała się ze względu na wyciek w systemie zwiększania ciśnienia utleniacza, który spowodował jego zbyt wczesne wyłączenie się. Trzeci człon wystrzelił, ale rakieta nie dotarła na orbitę. Weszła ponownie w atmosferę nad Zatoką Karpentaria. Czwarty lot z powodzeniem wyniósł satelitę Prospero na orbitę, dzięki czemu Wielka Brytania została szóstym krajem, któremu udało się wynieść satelitę na orbitę za pomocą rakiety nośnej skonstruowanej w kraju. Satelita, zwany także X-3, zyskał nazwę Prospero na cześć bohatera sztuki szekspirowskiej "Burza". Nazwę wybrano jako aluzję do wydarzeń, mających miejsce w samej sztuce, w której magik Prospero rezygnuje ze swych mocy. Zanim zakończono program Black Arrow, planowano nadać satelicie nazwę Puck na cześć bohatera "Snu nocy letniej".
Wszystkie cztery loty zrealizowano ze Strefy Lotów 5B ("Launch Area 5B") w Strefie Zakazanej w Woomera ("Woomera Prohibited Area") w Australii, której używano wcześniej jako terenu testowego dla rakiety Black Knight. W trakcie budowy rozważano także strefy lotów na Barbadosie, w Uist w Szkocji i w Norfolku. Uist odrzucono ze względu na jego dalekie położenie, a Norfolk – ponieważ istniało ryzyko, że odrzucone człony rakiety mogłyby spaść na platformę wiertniczą na Morzu Północnym.
Zakończenie projektu.
Minister stanu ds. handlu i przemysłu, Frederick Corfield, ogłosił zakończenie projektu Black Arrow w Izbie Gmin dnia 29 lipca 1971 roku. Ponieważ przetransportowano już rakietę R3 na teren startu, a drugi człon przywieziono trzy dni wcześniej, zezwolono na start rakiety.
Program został zakończony ze względów ekonomicznych. Minister obrony uznał, że tańsze dla przyszłych lotów będzie użycie amerykańskiej rakiety Scout, która miała podobną pojemność ładunku użytecznego. Przed zakończeniem projektu Black Arrow NASA zaoferowała wyniesienie brytyjskich ładunków użytecznych na orbitę za darmo, ale odrzucono tę ofertę w następstwie decyzji o zakończeniu projektu.
Ostatnią ukończoną rakietą Black Arrow była rakieta R4, która nie doczekała się lotu i została zachowana w Muzeum Nauki w Londynie razem z zapasową kopią satelity Prospero. W Parku Rakiet ("Rocket Park") w Woomera znalazła się replika rakiety Black Arrow. Co więcej, pozostałości pierwszego członu rakiety R3 znaleziono na farmie hodowlanej bydła Anna Creek Station w Australii, po czym wystawiono je jako eksponat w parku ("Memorial Park") w australijskim mieście William Creek.
Wszystkie obiekty na terenie w Woomera, z którego startowała rakieta, zostały zburzone w ciągu roku od ostatniego lotu, a połowę inżynierów pracujących nad programem zwolniono. Satelita X-4, który miał zostać wyniesiony na orbitę rakietą Black Arrow R4, 9 marca 1974 roku został ostatecznie wystrzelony przez amerykańską rakietę Scout D-1, startującą z płyty w Space Launch Complex 5 w kalifornijskiej bazie Sił Powietrznych Stanów Zjednoczonych Vandenberg.
Na rok 2011 Wielka Brytania jest jedynym krajem, który z powodzeniem opracował, a potem porzucił możliwość wystrzeliwania satelity na orbitę. Pozostałe kraje, którym udało się wypracować podobne możliwości, utrzymały je w ramach własnych programów kosmicznych lub – tak jak w przypadku Francji – w ramach udziału w programie Ariane.
Zobacz też.
Sputnik 8K71PS

</doc>
<doc id="2066051" url="https://pl.wikipedia.org/wiki?curid=2066051" title="Cmentarz wojenny nr 383 – Wróblowice">
Cmentarz wojenny nr 383 – Wróblowice

Cmentarz wojenny nr 383 – Wróblowice – austriacki cmentarz wojenny z okresu I wojny światowej wybudowany przez Oddział Grobów Wojennych C. i K. Komendantury Wojskowej w Krakowie i znajdujący się na terenie jego okręgu XI Twierdza Kraków.
Znajduje się w południowej części Krakowa w Dzielnicy X Swoszowice na obszarze osiedla Wróblowice.
Cmentarz ten, to pojedyncza mogiła, w której pochowano prawdopodobnie 2 żołnierzy austro-węgierskich. Nie znamy nazwisk poległych żołnierzy, dat śmierci i nie są znane jednostki w których służyli. Cmentarz położony jest w zagajniku, ok. 50 metrów na północ od ul. Bochnaka. Obecnie trudno ustalić jego pierwotny wygląd, nie jest znany jego projektant. Otoczony jest niskim, drewnianym płotkiem i postawiono na nim, wykonane współcześnie, metalowy krzyż z tabliczką i napisem:
NIEZNANY ŻOŁNIERZ
1914 – 1916
CMENTARZ WOJSKOWY № 383

</doc>
<doc id="2066052" url="https://pl.wikipedia.org/wiki?curid=2066052" title="Elizabeth Simmonds">
Elizabeth Simmonds

Elizabeth Simmonds (ur. 22 stycznia 1991 w Beverley) – brytyjska pływaczka, mistrzyni Europy i wicemistrzyni świata na krótkim basenie.
Jest zawodniczką klubu akademickiego Loughborough University SC.

</doc>
<doc id="2066053" url="https://pl.wikipedia.org/wiki?curid=2066053" title="Czerska Struga (rzeka)">
Czerska Struga (rzeka)

Czerska Struga (Czernica, niem. ) – rzeka, lewobrzeżny dopływ Brdy o długości 31,47 km. 
Przepływa przez powiat chojnicki oraz powiat tucholski. Źródła rzeki mieszczą się w okolicach wsi Krzyż na zachód od Czerska.
 Wody rzeki przepływają pod akweduktem w Fojutowie. W 1982 roku w dolinie Czerskiej Strugi utworzono rezerwat florystyczny Cisy nad Czerską Strugą.

</doc>
<doc id="2066054" url="https://pl.wikipedia.org/wiki?curid=2066054" title="Flagellanci">
Flagellanci



</doc>
<doc id="2066055" url="https://pl.wikipedia.org/wiki?curid=2066055" title="Kapnicy">
Kapnicy



</doc>
<doc id="2066056" url="https://pl.wikipedia.org/wiki?curid=2066056" title="Koszykówka na Letnich Igrzyskach Olimpijskich Młodzieży 2010">
Koszykówka na Letnich Igrzyskach Olimpijskich Młodzieży 2010

Koszykówka na Letnich Igrzyskach Olimpijskich Młodzieży 2010 odbyła się w dniach 15 - 23 sierpnia w Youth Space w Singapurze. Został rozegrany turniej chłopców i dziewcząt w którym wystąpiło po 20 zespołów. Zespoły liczyły po czterech zawodników (3 grających i rezerwowego).

</doc>
<doc id="2066058" url="https://pl.wikipedia.org/wiki?curid=2066058" title="Reprezentacja Estonii w hokeju na lodzie mężczyzn">
Reprezentacja Estonii w hokeju na lodzie mężczyzn

Reprezentacja Estonii w hokeju na lodzie mężczyzn – kadra Estonii w hokeju na lodzie mężczyzn.
Trenerzy.
Trenerem kadry był Dmitrij Miedwiediew. W sezonie 2013/2014 kadrę prowadził Fin Sakari Pietilä, po czym następcą został jego rodak Jussi Tupamäki.
Mecze reprezentacji Estonii (1937-1940).
Zestawienie oficjalnych międzynarodowych meczów reprezentacji Estonii w hokeju na lodzie mężczyzn.

</doc>
<doc id="2066059" url="https://pl.wikipedia.org/wiki?curid=2066059" title="Perry Green">
Perry Green

Perry Green (ur. ok. 1936) – amerykański profesjonalny pokerzysta, zwycięzca trzech bransoletek World Series of Poker, dwa razy grał również na stole finałowym podczas turnieju głównego.
Kariera.
Green zajmował się futrzarstwem w swoim rodzinnym mieście. W pokera zaczął grać na początku lat 70. W 1976 wygrał swoją pierwszą bransoletkę podczas turnieju $1000 Ace to Five Draw. W następnym roku wygrał turniej $500 Ace to Five. swoją trzecią bransoletkę wygrał w 1979 w $1,500 No Limit Texas Hold’em, gdzie pokonał Jima Bechtela w grze jeden na jednego.
Jego największą wygraną w jednym turnieju jest $150.000 za drugie miejsce podczas World Series of Poker 1981 Main Event, gdzie został pokonany przez broniącego tytułu Stu Ungara. Dziesięć lat później również znalazł się na stole finałowym, kończąc ostatecznie grę na piątej pozycji.
Green nadal jest aktywnym graczem, podczas WSOP 2010 zajął ósme miejsce w turnieju $5000 Pot-limit Omaha Hi-Lo.
W 2009, jego wygrane w turniejach przekroczyły $900.000, z czego $569,359 w turniejach z cyklu WSOP.

</doc>
<doc id="2066060" url="https://pl.wikipedia.org/wiki?curid=2066060" title="Szachtar Roweńki">
Szachtar Roweńki

Szachtar Roweńki (ukr. Футбольний клуб «Шахтар» Ровеньки, "Futbolnyj Kłub "Szachtar" Roweńky") - ukraiński klub piłkarski z siedzibą w Roweńkach, w obwodzie ługańskim.
Historia.
Chronologia nazw:
Drużyna piłkarska Szachtar została założona w mieście Roweńki 2 marca 1995 roku. Zespół startował w rozgrywkach mistrzostw i Pucharu obwodu woroszyłowgradskiego i w debiutowym sezonie został mistrzem obwodu. W sezonie 1995/96 debiutował w rozgrywkach Amatorskiej Lihi, gdzie zajął drugie miejsce w 5 grupie. Po zakończeniu sezonu z przyczyn finansowych klub został rozwiązany.

</doc>
<doc id="2066062" url="https://pl.wikipedia.org/wiki?curid=2066062" title="Augustin Bonnetty">
Augustin Bonnetty

Augustin Bonnetty - (ur. 9 maja 1798 r. w Entrevaux (dept. Basses-Alpes), zm. 26 marca 1879 r. w Paryżu) był francuskim myślicielem i pisarzem. 
Życiorys.
W 1830 r. założył "Annales de philosophie chrétienne" i wydawał je aż do śmierci.
W swych artykułach wyznawał pogląd, że naturalne władze poznawcze duszy nie są w stanie rozpoznać duchowych rzeczywistości w życiu człowieka, m.in. "Boga i Jego atrybutów; człowieka - jego początku i końca, obowiązków, a także zasad rządzących życiem społecznym i rodzinnym". Jego poglądy nazwane "tradyzjonalizmem" zostały uznane za niezgodne z wiarą Kościoła przez watykańską "Świętą Kongregację Indeksu", co potwierdził Pius IX dekretem z 15.06.1855 r.

</doc>
<doc id="2066063" url="https://pl.wikipedia.org/wiki?curid=2066063" title="Yoshiko Kawashima">
Yoshiko Kawashima

 – chińska arystokratka, kuzynka cesarza Puyi, szpieg Japonii i marionetkowego rządu Mandżukuo. Została opisana w biografii Puyi, a kilkadziesiąt lat później przedstawiona jako jedna z postaci głośnego filmu Bernardo Bertolucciego „Ostatni cesarz” z 1987.
Życie.
Naprawdę nazywała się Aisin Gioro Xianyu (). Była córką Shanqi, dziesiątego syna księcia Su.
Po rewolcie w 1911 roku i obaleniu cesarstwa, w obawie o bezpieczeństwo córki, rodzice postanowili przekazać ją pod opiekę znajomemu rodziny, japońskiemu biznesmenowi, Naniwie Kawashimie. Trafiła do Japonii, gdzie mieszkała w Matsumoto.
W wieku 17 lat próbowała popełnić samobójstwo. Prawdopodobnie była biseksualistką. Lubowała się w noszeniu męskich strojów, przede wszystkim japońskich mundurów wojskowych, zwłaszcza lotniczych. Niewiele jest zdjęć, na których jest ubrana w damski strój.
Po próbie samobójczej przeszła krótką rekonwalescencję i wróciła do zdrowia. Wyszła za mąż, ale jej małżeństwo zakończyło się rozwodem po niecałych dwóch latach.
Wykazywała obsesyjne zainteresowanie Japonią, jej armią i militarnym nacjonalizmem, jaki wówczas w niej panował, i który popierała. Jednym z jej największych marzeń było ukończenie kursu pilotażu i wzięcie czynnego udziału w nalocie bombowym na Szanghaj.
Jej projapoński fanatyzm wykorzystali agenci, którzy wciągnęli ją do japońskiej siatki szpiegowskiej, działającej w Chinach i Mandżurii. Swoją pierwszą misję wykonała na początku lat 30. Miała za zadanie zwerbować ostatniego cesarza mandżurskiej dynastii Qing, Puyi. Misja była o tyle łatwiejsza, że cesarz był jej kuzynem i mogła się z nim swobodnie kontaktować. Przekonała go, aby opuścił Tianjin i wyjechał do Mandżurii, aby objąć tamtejszy tron.
W 1933 wróciła do Mandżukuo i wzięła udział w tłumieniu chińskiej partyzantki. W tym celu zorganizowała własny oddział kawalerii. Marionetkowy rząd okrzyknął ją „Joanną D'Arc Dalekiego Wschodu”. Stała się wówczas bardzo popularna. Zaczęła występować w programach radiowych, publikowała artykuły w propagandowych gazetach. Były to głównie zmyślone historie z czasów, gdy była agentką.
Wielki rozgłos medialny, jaki udało się jej osiągnąć sprawił, że jej dalsza działalność szpiegowska stała się niemożliwa i z czasem straciła znaczenie dla Japończyków. Taki stan rzeczy był dla niej bolesnym ciosem. Na początku 1938 zniknęła z życia publicznego Mandżukuo.
Po zajęciu Mandżurii przez Związek Radziecki w sierpniu 1945 uciekła stamtąd. Przez jakiś czas ukrywała się w Szanghaju. Jednak 11 listopada tego samego roku została schwytana przez tajne służby Kuomintangu. Po blisko trzech latach spędzonych w więzieniu stanęła przed sądem. Została uznana za winną działalności na szkodę Republiki Chińskiej i kolaboracji z wrogiem i skazana na śmierć. 25 marca 1948 została rozstrzelana na dziedzińcu więzienia Hebei w Pekinie, a jej ciało wystawiono na widok publiczny.

</doc>
<doc id="2066065" url="https://pl.wikipedia.org/wiki?curid=2066065" title="Park przy Amfiteatrze w Koszalinie">
Park przy Amfiteatrze w Koszalinie

Park przy Amfiteatrze w Koszalinie – park położony w Koszalinie pomiędzy ulicami Piastowską, Jedności a Tadeusza Kościuszki.
Opis i położenie.
Jest drugim pod względem powierzchni parkiem w mieście, zajmuje obszar 8,20 ha. Na morenowym wzniesieniu położonym na wschód od koryta Dzierżęcinki w Średniowieczu znajdowały się winnice należące do zakonu sióstr cysterek. W późniejszych czasach były to nieużytki leżące pomiędzy parkiem miejskim (obecnym Parkiem Książąt Pomorskich) a Starym Cmentarzem. Po 1840 teren uporządkowano, a ok. 1887 wytyczono alejki i dokonano nasadzeń. W latach 20. XX wieku w okolicach obecnego ronda przy ul. Kościuszki wybudowano strzelnicę sportową, która uległa likwidacji na początku lat 70. Mniej więcej w tym czasie wyburzono istniejące w parku zabudowania, które ustąpiły miejsca wybudowanemu w 1973 Amfiteatrowi. Ostatnie zmiany miały miejsce przed 1976, od tego czasu park posiada obecny obszar i charakter. Na placu przed Amfiteatrem w 1982 ustawiono pomnik "Muzykantów" dłuta Ryszarda Moroza
We wschodniej części parku znajdują się liczne okazy starodrzewu, rosną tam liczące od 60 do 120 lat dęby, graby, buki, klony, jesiony i lipy. Wiele drzew stanowi pomniki przyrody, są to liczące 300 cm, 319 cm, 360 cm, 390 cm i 411 cm dęby szypułkowe, buki pospolite o wysokości 329 cm i 335 cm oraz jesion wyniosły, którego pień posiada obwód przekracza w pierśnicy 280 cm.
Na pozostałym obszarze drzewa liczą ok. 30 lat, nasadzenia są stale uzupełniane. W Parku przy Amfiteatrze znajdują się 72 gatunki drzew i krzewów, w tym 27 gatunków drzew liściastych i 14 gatunków iglastych. Z gatunków rzadko spotykanych spotyka się kryptomerię japońską, cyprysik Lawsona, topolę Maximowicza oraz klony czerwone i jesionolistne. Najczęściej spotykanymi drzewami są klony pospolite (150 szt.), jesiony wyniosłe (150 szt.), buki pospolite (140 szt.) oraz berberysy pospolite (100 szt.). Do najliczniejszych krzewów rosnących w parku zalicza się różę japońską, berberys pospolity, suchodrzew mirolistny, dereń biały, śnieguliczkę białą i różaneczniki. 
Inne pomniki i miejsca pamięci znajdujące się w parku:

</doc>
<doc id="2066067" url="https://pl.wikipedia.org/wiki?curid=2066067" title="Wybory prezydenckie w Rwandzie w 2010 roku">
Wybory prezydenckie w Rwandzie w 2010 roku

Wybory prezydenckie w Rwandzie w 2010 roku – odbyły się 9 sierpnia 2010. Urzędujący prezydent Paul Kagame uzyskał reelekcję na stanowisku, zdobywając ponad 93% głosów poparcia. 
W wyborach uczestniczyło jeszcze troje kandydatów, wszyscy popierający politykę rządu. Zdaniem opozycji wybory były "grą pozorów", a jej kandydaci nie zostali dopuszczeni do startu. Komisja wyborcza wyraziła zadowolenie z pokojowego i dobrze zorganizowanego procesu wyborczego i głosowania. Zagraniczni obserwatorzy ze Wspólnoty Narodów podkreślili brak udziału partii opozycyjnych w kampanii wyborczej.
Organizacja głosowania i kandydaci.
Prezydent Rwandy wybierany jest w na 7-letnią kadencję w głosowaniu powszechnym, z możliwością jednej reelekcji. 16 września 2009 rząd wyznaczył datę wyborów na 9 sierpnia 2010. Poprzednie wybory odbyły się w sierpniu 2003 i zakończyły wysokim zwycięstwem prezydenta Paula Kagame, który zdobył 95% głosów poparcia.
Do udziału w wyborach zarejestrowanych zostało 4 kandydatów: 
Ostatni trzej kandydaci pochodzili z partii politycznych, które w wyborach w prezydenckich w 2003 wsparły kandydaturę Paula Kagame i na przestrzeni kolejnych lat również popierali politykę rządzącego RPF.
Kampania wyborcza.
Kampania wyborcza trwała od 20 lipca do 7 sierpnia 2010. Zdominowana była przez zwolenników urzędującego prezydenta, którzy uczestniczyli w masowych wiecach na rzecz jego poparcia. W miastach rozwieszone były plakaty z jego wizerunkiem, rozdawano koszulki i czapeczki z jego podobizną. Zwolennicy prezydenta wskazywali, że zapewnił on państwu stabilność i rozwój gospodarczy po krwawej wojnie domowej. Kagame w czasie kampanii obiecywał kontynuację swojej polityki, dalszy rozwój rolnictwa, rozwijanie instytucji państwa, walkę z korupcją, promocję praw kobiet i ochrony środowiska. Komisja wyborcza stwierdziła, że kampania wyborcza przebiegła spokojnie i nie odnotowano w jej trakcie aktów przemocy.
Opozycja krytykowała politykę prezydenta, zarzucając mu tłamszenie demokracji i ograniczanie swobód obywatelskich. Wybory, w których Kagame zdaniem opozycji nie miał rzeczywistych rywali, uznała za „grę pozorów”. Rządzących oskarżyła o ograniczanie wolności prasy, wolności słowa oraz prawa do stowarzyszeń i zgromadzeń. Demokratyczna Partia Zielonych, jedna z głównych partii opozycyjnych, zarzuciła władzom zastraszanie jej członków przed wyborami i uniemożliwienie rejestracji jej kandydata. W lipcu 2010 zamordowany został jej wiceprzewodniczący, Andre Kagwa Rwisereka. Policja stwierdziła, że powodem zabójstwa były kwestie biznesowe, jednak Human Rights Watch uznała, że morderstwa dokonano na tle politycznym. Do zabójstw doszło również w szeregach innych partii politycznych. Organizacje broniące praw człowieka stwierdziły także, że członkowie partii opozycyjnych byli przed zastraszani i uniemożliwiono im start w wyborach. W miesiącach poprzedzających wybory, w Rwandzie zamknięte zostały dwie niezależne gazety, a wielu dziennikarzy opuściło granice kraju. W czerwcu 2010 zastrzelony został reporter gazety „Umuvugizi”.
Wyniki wyborów.
Do udziału w wyborach zarejestrowało się ok. 5,18 mln obywateli. Lokale wyborcze były czynne w godzinach 6:00-17:00. Według oficjalnych wyników, opublikowanych przez komisję wyborczą 11 sierpnia 2010, prezydent Paul Kagame wygrał wybory, zdobywając 93,08% głosów poparcia. Drugi w kolejności kandydat, Jean Damascène Ntawukuriryayo, otrzymał 5,15% głosów. Frekwencja wyborcza wyniosła 97,51%.
Ocena procesu wyborczego.
Sekretarz komisji wyborczej, Charles Munyaneza, stwierdził, że jest ona zadowolona zarówno z przebiegu kampanii wyborczej, jak i z przebiegu głosowania. Oznajmił, że w ich trakcie komisja nie otrzymała od nikogo żadnych doniesień o przypadkach zastraszania. 
Wybory monitorowane były przez niemal 1,4 tys. obserwatorów, w tym ponad 200 z zagranicy, w tym z Unii Afrykańskiej oraz Wspólnoty Narodów. Obserwatorzy ze Wspólnoty Narodów stwierdzili, że wybory przebiegły w sposób pokojowy i zorganizowany, jednak stwierdzili, że Rwanda musi zająć się kwestią uczestnictwa różnych grup w życiu politycznym kraju oraz kwestią wolności mediów. Przewodniczący misji powiedział, że kampania zdominowana była przez partię rządzącą i brakowało w niej krytycznych głosów opozycji, gdyż wszyscy czterej kandydaci pochodzili z szeregów koalicji rządowej.

</doc>
<doc id="2066068" url="https://pl.wikipedia.org/wiki?curid=2066068" title="Anatolij Kuksow">
Anatolij Kuksow

Anatolij Jakowycz Kuksow, ukr. Анатолій Якович Куксов, rus. Анатолий Яковлевич Куксов, "Anatolij Jakowlewicz Kuksow" (ur. 21 listopada 1949 w Woroszyłowgradzie, zm. 4 stycznia 2022 w Ługańsku) – ukraiński piłkarz, grający na pozycji pomocnika lub napastnika, reprezentant ZSRR, trener piłkarski.
Kariera piłkarska.
Kariera klubowa.
Wychowanek Szkoły Piłkarskiej Trudowi Rezerwy Ługańsk. W 1966 rozpoczął karierę piłkarską w klubie Zoria Ługańsk, a w 1985 zakończył w nim karierę zawodową, wychodząc 489 razy na boisko w koszulce Zorii i strzelając 87 bramek.
Kariera reprezentacyjna.
2 lipca 1972 debiutował w reprezentacji ZSRR w towarzyskim meczu z Argentyną. Łącznie rozegrał 3 mecze. W 1972 również bronił barw olimpijskiej reprezentacji, z którą zdobył brązowy medal Igrzysk Olimpijskich w Monachium (1972).
Kariera trenerska.
Po zakończeniu kariery zawodniczej od 1986 pomagał trenować rodzimy klub Zoria Woroszyłowgrad. W 1990 objął stanowisko głównego trenera Zorii, z którą pracował do czerwca 1993. Potem prowadził kluby Metałurh Zaporoże i Azoweć Mariupol, po czym latem 1996 ponownie został głównym trenerem Zorii Ługańsk. W latach 2001–2003 trenował Awanhard Roweńky, a po rozwiązaniu klubu pracował w sztabie szkoleniowym Zorii jako starszy trener. Następnie trenował zespoły Zoria-Hirnyk Ługańsk, Hirnyk Roweńky i Komunalnyk Ługańsk. W 2010 ponownie objął stanowisko głównego trenera klubu Horniak Roweńky.

</doc>
<doc id="2066070" url="https://pl.wikipedia.org/wiki?curid=2066070" title="Katarzyna Wasick">
Katarzyna Wasick

Katarzyna Maria Wasick z d. Wilk (ur. 22 marca 1992 w Krakowie) – polska pływaczka specjalizująca się w stylu dowolnym, dwukrotna wicemistrzyni świata i dwukrotna wicemistrzyni Europy. Czterokrotna uczestniczka igrzysk olimpijskich (Pekin 2008, Londyn 2012, Rio de Janeiro 2016, Tokio 2020).
Kariera.
Specjalizuje się w pływaniu stylem dowolnym. Jest rekordzistką Polski na dystansie 50 m oraz 100 m stylem dowolnym (krótki i długi basen). Jako pierwsza polska pływaczka przełamała barierę 25 sekund na 50 m stylem dowolnym na krótkim basenie, uzyskując w 2020 czas 23,30 s, a dystans 100 m przepłynęła w czasie 51,81 s.
Uczestniczka igrzysk olimpijskich w Pekinie (2008) w sztafecie 4 × 200 m stylem dowolnym, w Londynie (2012) na 100 m stylem dowolnym i w sztafecie 4 × 200 m stylem dowolnym oraz w Rio de Janeiro (2016) na 100 m stylem dowolnym i w sztafecie 4 × 100 m stylem dowolnym. W Tokio (2021) zajęła 5. miejsce na 50 m stylem dowolnym, uzyskując czas 24,32 s (w półfinale popłynęła 24,26 s).
Nagrody za osiągnięcia sportowe.
8. miejsce w 88. Plebiscyt na Najlepszego Sportowca Polski 2022 Roku

</doc>
<doc id="2066074" url="https://pl.wikipedia.org/wiki?curid=2066074" title="Aldemar de Oliveira">
Aldemar de Oliveira

Nena, właśc. Aldemar Fernandes de Oliveira (ur. 3 kwietnia 1909 w Petrópolis, zm. ?) – piłkarz brazylijski grający na pozycji środkowego pomocnika.
Kariera klubowa.
Nena występował w klubie CR Vasco da Gama w latach 1934-1936. Z Vasco da Gama dwukrotnie zdobył mistrzostwo stanu Rio de Janeiro - Campeonato Carioca w 1934 i 1936 roku.
Kariera reprezentacyjna.
W reprezentacji Brazylii Nico zadebiutował 24 lutego 1935 w wygranym 2-1 meczu z argentyńskim klubem River Plate. Był to udany debiut, gdyż Nena strzelił pierwszą bramkę. Był to jedyny jego występ w reprezentacji.

</doc>
<doc id="2066076" url="https://pl.wikipedia.org/wiki?curid=2066076" title="Union Volleyball Arbesbach">
Union Volleyball Arbesbach

Union Volleyball Arbesbach – austriacki klub siatkarski z Arbesbach. Od sezonu 2005/2006 występuje w najwyższej klasie rozgrywek klubowych w Austrii.
Sukcesy.
Mistrzostwo Austrii:
MEVZA:
Puchar Austrii:
Superpuchar Austrii:

</doc>
<doc id="2066081" url="https://pl.wikipedia.org/wiki?curid=2066081" title="Vasco de Almeida e Costa">
Vasco de Almeida e Costa

Vasco Fernando Leotte de Almeida e Costa (ur. 26 lipca 1932 w Lizbonie, zm. 25 lipca 2010 tamże) – portugalski polityk, oficer, minister, p.o. premiera, gubernator Makau.
Życiorys.
Od 19 września 1975 był ministrem spraw wewnętrznych w rządzie José Baptista Pinheiro de Azevedo. Od 23 czerwca 1976 do 23 lipca 1976 zastępował premiera, który w ciągu 11 dni dwukrotnie doznał zawału serca.
Od 16 czerwca 1981 do 15 maja 1986 był gubernatorem Makau.

</doc>
<doc id="2066084" url="https://pl.wikipedia.org/wiki?curid=2066084" title="Judy Jiao">
Judy Jiao

Judy Jiao (ur. 17 lutego 1992 w Winnipeg, w prowincji Manitoba) - kanadyjska aktorka i modelka. Znana przede wszystkim z roli Lei Chang w serialu "".
Kariera.
Zaczęła zajmować się pracą modelki w wieku trzynastu lat, kiedy łowca modelek zauważył ją w centrum handlowym. Podczas pobytu na zjeździe modelek MAG CANADA, została dostrzeżona przez agenta, który zachęcił ją do zapisania się na zajęcia z Deanem Armstrongiem. Po ukończeniu tych zajęć, przez następne dwa lata brała udział w przesłuchaniach do różnych ról. W końcu otrzymała swoją pierwszą rolę - Lei Chang w "Degrassi: Nowe Pokolenie".
Życie prywatne.
Judy jest córką Jacka Jiao i Jean Zu. Ma młodszego brata imieniem Kirk. Mieszka razem z nim i rodzicami w Toronto.
Płynnie mówi po angielsku, francusku i mandaryńsku. W wolnym czasie gra na pianinie.

</doc>
<doc id="2066085" url="https://pl.wikipedia.org/wiki?curid=2066085" title="Replikas">
Replikas

Replikas – turecki zespół grający muzykę post-rock, rock awangardowy i rock psychodeliczny, założony i działający w Stambule.
Historia.
Ich debiutancki album "Köledoyuran" został wydany w 2000. Druga płyta, "Dadaruhi", pojawiła się w 2002. Po współpracy z Doublemoon grupa nagrała swój trzeci album studyjny, "Avaz", w 2005. Producentem tego albumu był Wharton Tiers znany ze współpracy z zespołem Sonic Youth, który wywarł znaczący wpływ na twórczość Replikas.
Muzyka zespołu Replikas znalazła się na ścieżce dźwiękowej do filmów Maruf i İki Genç Kız. Grupa współpracowała nad wersją na żywo "Şahar Daği" do muzycznej sceny filmu dokumentalnego "Życie jest muzyką" z roku 2005 reżyserowanego przez Fatiha Akına. Ścieżka dźwiękowa z tego filmu znalazła się na płycie "Film Müzikleri" wydanej przez Pozitif w 2006.
Ich ostatni album "Zerre" został wyprodukowany przez zespół i wydany przez Peytone Music w grudniu 2008.

</doc>
<doc id="2066086" url="https://pl.wikipedia.org/wiki?curid=2066086" title="Samtökin '78">
Samtökin '78

Samtökin '78 – założona w 1978 r. islandzka organizacja walcząca o prawa osób LGBT (lesbijek, gejów, biseksualistów i osób transgenderycznych).
Działalność.
Celem organizacji jest zapewnienie pomocy psychologicznej, informacji medycznych i prawnych oraz organizowanie grup wsparcia dla osób LGBT na terenie Isladii. Samtökin 78 jest członkiem założycielem komitetu organizacyjnego Reykjavik Gay Pride – odbywającej się od 1999 r. parady równości w Reykjavíku.

</doc>
<doc id="2066089" url="https://pl.wikipedia.org/wiki?curid=2066089" title="Puchar Świata w narciarstwie alpejskim mężczyzn 1984/1985">
Puchar Świata w narciarstwie alpejskim mężczyzn 1984/1985

Puchar Świata w narciarstwie alpejskim mężczyzn sezon 1984/1985 to 19 edycja tej imprezy. Cykl ten rozpoczął się we włoskim Sestriere 2 grudnia 1984 roku, a zakończył 23 marca 1985 roku w amerykańskim Heavenly Valley. 

</doc>
<doc id="2066091" url="https://pl.wikipedia.org/wiki?curid=2066091" title="Koszykówka na Letnich Igrzyskach Olimpijskich Młodzieży 2010 – turniej dziewcząt">
Koszykówka na Letnich Igrzyskach Olimpijskich Młodzieży 2010 – turniej dziewcząt

Turniej młodzieżowych igrzysk olimpijskich w koszykówce dziewcząt podczas I Letnich Igrzysk Olimpijskich Młodzieży w Singapurze był pierwszym w historii i odbył się w dniach od 15 do 23 sierpnia 2010 roku. Do rywalizacji przystąpiło 20 drużyn, podzielonych na cztery grupy. W każdej z nich zmagania toczyły się systemem kołowym (tj. każdy z każdym, po jednym meczu), a po dwie najlepsze zespoły uzyskały awans do ćwierćfinału. Od tej fazy pojedynki przeprowadzane były systemem pucharowym (jedno spotkanie, przegrywający odpada, a zwycięzca kwalifikuje się do kolejnej fazy).
Miejsca 17-20.
21 sierpnia 2010
21 sierpnia 2010
22 sierpnia 2010
22 sierpnia 2010
23 sierpnia 2010
23 sierpnia 2010
Miejsca 9-16.
21 sierpnia 2010
21 sierpnia 2010
21 sierpnia 2010
21 sierpnia 2010
Miejsca 13-16.
22 sierpnia 2010
22 sierpnia 2010
Mecz o 15. miejsce.
23 sierpnia 2010
Mecz o 13. miejsce.
23 sierpnia 2010
Miejsca 9-12.
22 sierpnia 2010
22 sierpnia 2010
Mecz o 11. miejsce.
23 sierpnia 2010
Mecz o 9. miejsce.
23 sierpnia 2010
Faza finałowa.
Ćwierćfinały.
21 sierpnia 2010
21 sierpnia 2010
21 sierpnia 2010
21 sierpnia 2010
Półfinały.
22 sierpnia 2010
22 sierpnia 2010
Mecz o 7. miejsce.
23 sierpnia 2010
Mecz o 5. miejsce.
23 sierpnia 2010
Mecz o 3. miejsce.
23 sierpnia 2010
Finał.
23 sierpnia 2010

</doc>
<doc id="2066095" url="https://pl.wikipedia.org/wiki?curid=2066095" title="Tadeusz Tomkiewicz">
Tadeusz Tomkiewicz

Tadeusz Edward Tomkiewicz (ur. 11 marca 1903 w Kołomyi, zm. 16 maja 1972 w Łodzi) − major piechoty Wojska Polskiego, instruktor harcerski.
Życiorys.
Absolwent szkoły powszechnej i szkoły średniej w Rawie Ruskiej, gdzie od 1913 roku związany był z harcerstwem. W latach 1921−1923 uczęszczał do Szkoły Podchorążych i Oficerskiej Szkoły Piechoty w Warszawie. 2 lipca 1923 Prezydent RP mianował go podporucznikiem ze starszeństwem z 1 lipca 1923 i 51. lokatą w korpusie oficerów piechoty, a minister spraw wojskowych wcielił do 39 Pułku Piechoty w Jarosławiu. Później został przeniesiony do 16 Pułku Piechoty w Tarnowie. W latach 1932−1937 był komendantem tarnowskiego Hufca Harcerzy, który pod jego komendą znacząco się rozwinął. Rozwinął działalność Koła Przyjaciół Harcerstwa, do którego aktywizował środowisko żołnierzy 16 pp. 29 kwietnia 1933 został awansowany na kapitana ze starszeństwem z 1 stycznia 1933 i 129. lokatą w korpusie oficerów piechoty. W 1937 został przeniesiony do Korpusu Ochrony Pogranicza. W marcu 1939 pełnił służbę w Batalionie KOP „Dolina” na stanowisku dowódcy 2 kompanii granicznej, a później w Batalionie KOP „Hoszcza” na stanowisku dowódcy kompanii odwodowej.
We wrześniu 1939 roku walczył w okolicach Stróż, Jasła, Gorlic i Krosna. W latach 1940−1944 był członkiem ZWZ-AK, jako szef uzbrojenia w sztabie Inspektoratu Krosno działając pod pseudonimem "Hel". W 1945 roku przeniesiony do rezerwy w stopniu majora. Był pracownikiem rafinerii nafty w Jedliczu, a po przeniesieniu do Łodzi w latach 1950−1970 pracował w spółdzielczości.

</doc>
<doc id="2066098" url="https://pl.wikipedia.org/wiki?curid=2066098" title="Samtokin '78">
Samtokin '78



</doc>
<doc id="2066101" url="https://pl.wikipedia.org/wiki?curid=2066101" title="Háj ve Slezsku (stacja kolejowa)">
Háj ve Slezsku (stacja kolejowa)

Háj ve Slezsku – stacja kolejowa w Háju ve Slezsku (powiat Opawa), w kraju morawsko-śląskim, w Czechach przy ulicy Bezručova 15. Stacja znajduje się na wysokości 230 m n.p.m. i leży na linii kolejowej nr 321. Powstała w 1855 wraz z otwarciem linii kolejowej. Stacja sterowana jest zdalnie, ze stacji Ostrava-Svinov.

</doc>
<doc id="2066108" url="https://pl.wikipedia.org/wiki?curid=2066108" title="Wielokrotni zwycięzcy bransoletek World Series of Poker">
Wielokrotni zwycięzcy bransoletek World Series of Poker

Poniżej znajduje się lista graczy, którzy wygrali więcej niż jedną bransoletkę World Series of Poker.
Jeżeli rok jest pogrubiony, oznacza to bransoletkę wygraną w turnieju głównym WSOP lub WSOPE. Dodana litera [E] obok roku oznacza bransoletkę World Series of Poker Europe. Pogrubione imię i nazwisko mają pokerzystki natomiast zacieniowany wiersz oznacza nieżyjącego gracza.
Pierwszą osobą, która wygrała dwie bransoletki podczas tego samego WSOP był Johnny Moss, podczas WSOP 1971.
Pierwszą osobą, która wygrała trzy bransoletki podczas tego samego WSOP był Walter "Puggy" Pearson, podczas WSOP 1973. tej sztuki obok niego dokonało tylko czterech innych graczy.

</doc>
<doc id="2066117" url="https://pl.wikipedia.org/wiki?curid=2066117" title="Kalendarium historii Nysy">
Kalendarium historii Nysy

Kalendarium historii Nysy
Okres od końca X wieku do roku 1342.
Nysa w granicach monarchii polskiej (dynastia Piastów):
Lata 1348–1526.
Nysa w granicach monarchii czeskiej (dynastia Luksemburgów, Habsburgowie, Jerzy z Podiebradów i Maciej Korwin oraz Jagiellonowie):
Lata 1526–1741.
Nysa nadal w Koronie Czeskiej pod rządami Habsburgów (dynastia Habsburgów):
Lata 1741–1919.
 Nysa w granicach monarchii pruskiej (dynastia Hohenzollernów):
Lata 1919–1933.
 Nysa w granicach Republiki Weimarskiej: 
Lata 1933–1945.
 Nysa w granicach III Rzeszy:
Lata 1945–.
 Nysa ponownie w granicach Polski:

</doc>
<doc id="2066120" url="https://pl.wikipedia.org/wiki?curid=2066120" title="Stefan Bibrowski">
Stefan Bibrowski

Stefan Bibrowski, Lionel, zwany człowiekiem o lwiej twarzy (ur. 18 grudnia 1890 w Wilczogórze k. Grójca w parafii Belsk Duży, zm. 1932 we Włoszech lub w Berlinie) – polski artysta cyrkowy, znany z powodu nadmiernie owłosionego ciała (w tym twarzy), co stanowiło atrakcję dla cyrkowej publiczności.
Życiorys.
Syn Michała i Benedykty z domu Kołyś. Przy chrzcie nadano mu imię Szczepan. W wieku czterech lat chory na hipertrichozę Bibrowski został kupiony przez niemieckiego przedsiębiorcę Meyera (Sedelmeyera), który uczynił z niego atrakcję swoich pokazów. Przyjął imię Lionel. Nazywany był przez prasę "człowiekiem o lwiej twarzy" (ang. "Lionel the lion faced man"). Według innych relacji określenie to wymyślił Mayer. Jako sześciolatek Szczepan trafił do szkoły. Wychowano go jako katolika. Meyer opiekował się chłopcem. Pokazywał go w całej Europie, potem w USA. Wystawiał Bibrowskiego na nowo otwartych promenadach na Wschodnim Wybrzeżu. Tam chłopiec został zauważony przez łowców talentów z Barnum &amp; Bailey Circus. W 1901 w imieniu dwunastolatka Meyer zawarł z cyrkiem kontrakt na 5 lat. Bibrowski podróżował po USA, prezentując swoje długie jasne owłosienie występujące na całym ciele (z wyjątkiem wewnętrznej części stóp i dłoni). Był często zapowiadany jako „brakujące ogniwo” między ludźmi a zwierzętami albo „półczłowiek, półlew”. Na pokazach opowiadano, że będąc w ciąży, jego matka widziała, jak jej mąż został okaleczony przez lwa cyrkowego. W Monachium występy Bibrowskiego podczas Oktoberfest w ciągu kilku dni obejrzało około 200 tysięcy ludzi. Był często portretowany. Mimo tego niechętnie dzielił się swoją historią.
Znał pięć języków obcych i nosił dobrze skrojone ubrania, dzięki czemu, mimo swej przypadłości, sprawiał wrażenie człowieka ujmującego. Był sprawny fizycznie, występował jako akrobata. W 1912 doznał poważnych poparzeń z powodu palenia papierosów, które zapaliły włosy. Na wiele miesięcy został wyłączony ze spektakli. Podobno marzył o pracy jako dentysta, ale praca w cyrku była opłacalna.
W USA zamieszkał na stałe w 1920. Występował w Coney Island Dreamland Circus. Finalnie zamieszkał we Włoszech lub w Berlinie, gdzie zmarł na zawał serca. Nie jest znane jego miejsce pochówku.
Nadal są w obiegu pocztówki przedstawiające Bibrowskiego przypominającego lwa. Carl Zuckmayer zastosował motyw człowieka-lwa w książce "Die Fastnachtsbeichte". Na wystawie "Schau mich an. Wiener Porträts" (2006/07) w Willi Hermesa można było zobaczyć obraz człowieka-lwa namalowany około 1910 przez Wilhelma Scharmanna.

</doc>
<doc id="2066124" url="https://pl.wikipedia.org/wiki?curid=2066124" title="Jurij Jelisiejew">
Jurij Jelisiejew

Jurij Kostiantynowycz Jelisiejew (ukr. Юрій Костянтинович Єлісєєв, rus. Юрий Константинович Елисеев, "Jurij Konstantinowicz Jelisiejew"; ur. 26 września 1949 w Swerdłowśku, w obwodzie ługańskim) – ukraiński piłkarz, grający na pozycji napastnika, a wcześniej pomocnika, reprezentant ZSRR, trener piłkarski.
Kariera piłkarska.
Kariera klubowa.
W 1968 rozpoczął karierę piłkarską w klubie Lokomotiw Moskwa, ale nie zagrał żadnego meczu i przeniósł się do Lokomotiw Kaługa. Po 2 latach przeszedł do rodzimego klubu Zoria Woroszyłowgrad, w którym występował do 1977. W 1978 zmienił klub na Krylja Sowietow Kujbyszew. W latach 1979–1984 bronił barw drugoligowych zespołów z NRD: Motor Babelsberg, Motor Hennigsdorf i Stahl Merseburg. W 1984 zakończył karierę zawodową.
Kariera reprezentacyjna.
29 czerwca 1972 debiutował w reprezentacji ZSRR w towarzyskim meczu z Urugwajem. Łącznie rozegrał 4 mecze i strzelił 1 gola. W 1972 również bronił barw olimpijskiej reprezentacji ZSRR, z którą zdobył brązowy medal Letnich Igrzysk Olimpijskich.
Kariera trenerska.
Po zakończeniu kariery zawodniczej pracował na stanowisku dyrektora Zakładowego Kompleksu Sportowego, dyrektora Szkoły Sportowej "Junost" oraz pomagał trenować rodzimy klub Zoria Ługańsk. W 2000 objął stanowisko głównego trenera Zorii, z którą pracował z przerwą do czerwca 2002. Obecnie pracuje jako instruktor w Ługańskiej Szkole Kultury Fizycznej.

</doc>
<doc id="2066126" url="https://pl.wikipedia.org/wiki?curid=2066126" title="Classics">
Classics



</doc>
<doc id="2066133" url="https://pl.wikipedia.org/wiki?curid=2066133" title="Ferdinand Karkutsch">
Ferdinand Karkutsch

Ferdinand August Ludwig Karkutsch (ur. 21 listopada 1813 w Koszalinie, zm. 26 września 1891 w Szczecinie) – niemiecki kupiec, działacz społeczny i filantrop.
Urodził się w majętnej rodzinie koszalińskich kupców, po zakończeniu wojen napoleońskich rodzina Karkutschów przeniosła się do Szczecina. Ferdinand przejął fach po ojcu i został kupcem handlującym nasionami i zbożem. Posiadał wysoką pozycję społeczną, którą podkreślał udzielając licznych darowizn i przekazując środki finansowe na rozliczne fundusze. Ferdinand Karkutsch nie posiadał potomstwa, na rok przed śmiercią postanowił lwią część swojego majątku przeznaczyć na cele społeczne tj. inwestycje w Szczecinie i rodzinnym Koszalinie. Z jego funduszy (300 tys. marek) w Szczecinie wybudowano gmachy muzealne na obecnych Wałach Chrobrego, oraz rozbudowano szpital w Szczecinie-Zdunowie. Koszalin otrzymał 400 tys. marek, które przeznaczono na budowę przytułku i powołanie utrzymującej go „"Fundacji Karkutschów"”. W 1891 Ferdinand Karkutsch otrzymał tytuł honorowego obywatela miasta Koszalina, a po jego śmierci ulicę przy której wybudowano przytułek nazwano jego imieniem (obecnie ul. Krakusa i Wandy). Zmarł w Szczecinie i został pochowany na Cmentarzu Niemierzyńskim.

</doc>
<doc id="2066137" url="https://pl.wikipedia.org/wiki?curid=2066137" title="John Kells Ingram">
John Kells Ingram

John Kells Ingram (ur. 7 lipca 1823 w Templecarne koło Pettigo, zm. 1 maja 1907 w Dublinie) – irlandzki ekonomista i poeta.

</doc>
<doc id="2066139" url="https://pl.wikipedia.org/wiki?curid=2066139" title="Death Metal">
Death Metal



</doc>
<doc id="2066155" url="https://pl.wikipedia.org/wiki?curid=2066155" title="Fereydoon Batmanghelidj">
Fereydoon Batmanghelidj

Ferejdun Batmangelidż, ang. Fereydoon Batmanghelidj (ur. 1931 w Teheranie, zm. 15 listopada 2004) - irański lekarz oraz pisarz, od 1982 roku mieszkał w Stanach Zjednoczonych. Twierdził, że wiele chorób można wyleczyć tylko wodą. Napisał kilka książek na ten temat, najpopularniejsza z nich to "Your Body's Many Cries for Water" (1992, wznowienia 1995 i 1997). Jego teorie nie są akceptowane przez innych lekarzy.

</doc>
<doc id="2066157" url="https://pl.wikipedia.org/wiki?curid=2066157" title="Spyczyna">
Spyczyna

Spyczyna () – wzniesienie o wysokości 203 m n.p.m. na Pojezierzu Drawskim, położone w woj. zachodniopomorskim, w powiecie drawskim, w gminie Czaplinek.
Na południowym wierzchołku Spyczynej znajdowała się platforma widokowa, z której można było podziwiać rozległą panoramę:
Wieży widokowej już nie ma, obecnie jest w tym miejscu przeciwpożarowa wieża obserwacyjna. Atrakcyjna widokowo pozostała natomiast droga wiodąca na wzniesienie ze wsi Żerdno.
Wzgórze znajduje się w Drawskim Parku Krajobrazowym oraz obszarze specjalnej ochrony ptaków "Ostoja Drawska".
Nazwę "Spyczyna" wprowadzono urzędowo w 1950 roku, zastępując poprzednią niemiecką nazwę "Spitzer-Berg".
W l. 70. XX wieku przez wzniesienie przebiegał czerwony szlak turystyczny Stare Drawsko – Żerdno – Prosinko – Kluczewo, przy czym na północ od Spyczynej Góry przebiegał częściowo bezdrożami.
Ścieżka przyrodnicza „Spyczyna-Prosino”.
Ścieżka przyrodnicza rozpoczynająca się przy ruinach zamku Drahim. Prowadzi malowniczymi okolicami jezior Prosino i Żerdno. Przeznaczona dla turystyki pieszej lub rowerowej. Długość: 16,5 km. Czas przejścia: 6,5 h.

</doc>
<doc id="2066159" url="https://pl.wikipedia.org/wiki?curid=2066159" title="Centrum Zapobiegania i Kontroli Chorób">
Centrum Zapobiegania i Kontroli Chorób



</doc>
<doc id="2066167" url="https://pl.wikipedia.org/wiki?curid=2066167" title="Mistrzostwa Świata w Strzelectwie 2010">
Mistrzostwa Świata w Strzelectwie 2010

Mistrzostwa Świata w Strzelectwie 2010 – odbyły się po raz 50. w historii, w dniach od 29 lipca do 11 sierpnia w Monachium. Najwięcej medali w całych zawodach zdobyła reprezentacja Chin.
Reprezentacja Polski licząca 38 zawodników i zawodniczek wywalczyła sześć medali, w tym trzy złote, plasując się na 10. miejscu w klasyfikacji medalowej.

</doc>
<doc id="2066171" url="https://pl.wikipedia.org/wiki?curid=2066171" title="James Forrest">
James Forrest

James Forrest (ur. 7 lipca 1991) jest szkockim piłkarzem występującym, na pozycji pomocnika, w Celticu. Uważany jest za jeden z największych talentów szkockiej piłki.

</doc>
<doc id="2066172" url="https://pl.wikipedia.org/wiki?curid=2066172" title="Blohm &amp; Voss BV P.211.02">
Blohm &amp; Voss BV P.211.02

Blohm &amp; Voss BV P.211.02 (P.211/02) – niezrealizowany projekt niemieckiego samolotu myśliwskiego z napędem odrzutowym wytwórni Blohm und Voss, który brał udział w konkursie na "myśliwiec ludowy" ("Volksjäger").
Historia.
Geneza.
Wraz z rozpoczęciem alianckiej ofensywy bombowej na III Rzeszę, straty wśród myśliwców Luftwaffe zaczęły rosnąć. Tak jak jeszcze w tym okresie wojny przemysł niemiecki mógł zaspokajać potrzeby sprzętowe lotnictwa tak zaczynało brakować wyszkolonych pilotów mogących stawić czoła alianckim samolotom. W połowie 1944 roku Alfred Keller, były lotnik z okresu I wojny światowej, stojący od 1943 roku na czele "Nationalsozialistische Fliegerkorps" (NFSK - Narodowo-Socjalistyczny Korpus Lotniczy) zaproponował budowę lekkiego samolotu myśliwskiego z napędem odrzutowym, który byłby łatwy w obsłudze i pilotażu a dzięki temu, za jego sterami mogliby zasiąść absolwenci NFSK. Korpus lotniczy skupiał niemieckie aerokluby, szkoły szybowcowe i zajmował się wstępnym szkoleniem lotniczym młodzieży na potrzeby Luftwaffe. Projekt nie spotkał się z życzliwym przyjęciem ze strony dowództwa sił powietrznych oraz samego Hermanna Göringa. Uważano, że młodzi piloci bez odpowiedniego przeszkolenia staną się łatwym łupem dla amerykańskich i brytyjskich myśliwców. Pomysł Kellera zyskał za to poparcie Artura Axmanna, przywódcy Hitlerjugend, który widział w nim szanse dla wzmocnienia pozycji kierowanej przez siebie formacji. Wśród pozytywnie nastawionych do projektu osób znalazła się również słynna i mająca duży wpływ na Hitlera pilotka Hanna Reitsch. Ważnym elementem, który przesądził o zgodzie Göringa na rozpoczęcie programu "Volksjäger", bo takie oznaczenie przylgnęło do potencjalnego, przyszłego samolotu myśliwskiego, były plany Waffen-SS stworzenia własnych jednostek lotniczych. Ich szeregi mogła zasilić młodzież wyszkolona w NFSK. Rywalizacja pomiędzy obydwiema formacjami skłoniła Luftwaffe do zaakceptowania projektu "myśliwca ludowego" i przejęcia jego potencjalnych pilotów pod własne dowództwo. Tymczasem na froncie siły powietrzne ponosiły coraz większe straty, alianckie lądowanie w Normandii zmusiło Luftwaffe do przerzucenia sił do Francji kosztem bronionych niemieckich miast i ośrodków przemysłowych. Tym samym "Volksjäger" zaczął być postrzegany nie tylko jako przyszły samolot myśliwski dla niedoświadczonej młodzieży ale w pełni akceptowany samolot, który może i powinien znaleźć się również na stanie istniejących już pułków Luftwaffe.
Projekt.
10 września 1944 roku "Reichsluftfahrtministerium" (RLM - Ministerstwo Lotnictwa Rzeszy) wydało zapotrzebowanie na nowy, lekki samolot myśliwski określany mianem "Kleinjäger" (mały myśliwiec) z napędem odrzutowym, o masie dwukrotnie mniejszej niż Messerschmitt Me 262, w którego konstrukcji zakładano duży udział materiałów niestrategicznych typu drewno, o maksymalnej prędkości na poziomie morza wynoszącej 750 km/h, uzbrojonego w dwa działka MG 151/20 lub MK 108, opancerzeniem chroniącym jedynie przed atakiem czołowym. Wyposażonym w radiostację FuG 24 i urządzenie identyfikujące Fug 25a. Nowa maszyna miała być napędzana silnikiem BMW 003, nieco silniejsze silniki Jumo 004 zarezerwowane były dla maszyn Me 262 i Arado Ar 234. Wymagano aby samolot był budowany seryjnie w oparciu o już istniejące linie montażowe. Specyfikacja techniczna nowego samolotu została przesłana do ośmiu wytwórni. Wśród nich był Blohm und Voss. RLM oczekiwało wstępnych projektów już w pięć dni od przekazania wytwórniom wymagań technicznych. Tak krótki termin wymusił na producentach oparcie się na już prowadzonych pracach i konstrukcjach. W wytwórni Blohm und Voss prowadzono pracę nad dwoma maszynami oznaczonymi jako P.210 oraz P.211. Obydwie maszyny zaprojektował Richard Vogt przy współudziale Hansa Amtmanna. Vogt znany był ze swojego nowatorskiego podejścia do aerodynamiki swoich projektów. Wśród jego prac znalazł się samolot obserwacyjny o asymetrycznej budowie Blohm &amp; Voss Bv 141. P.210 był bardzo awangardową konstrukcją jak na czasy, w których powstał. Był to projekt bezogonowego myśliwca z silnikiem odrzutowym umieszczonym w kadłubie oraz statecznikami pionowymi na końcach skośnych skrzydeł. P.211 był zdecydowanie bardziej konserwatywnym projektem myśliwca o skośnych skrzydłach i klasycznym usterzeniu na końcu kadłuba. Początkowo faworytem Vogta był P.211, P.210 z racji swojej rewolucyjnej konstrukcji nie miał szans na szybkie uruchomienie produkcji seryjnej. Po przeanalizowaniu wymagań technicznych dostarczonych przez RLM, Vogt zdecydował się jednak na modernizację projektu P.211 polegającą na uproszczeniu jego budowy. Z myśliwskiego szybowca Blohm &amp; Voss Bv 141 na potrzeby nowej konstrukcji oznaczonej jako P.211.02 zaadaptowano proste skrzydła i klasyczne usterzenie. Tak jak P.210 i P.211 był maszynami w całości wykonanymi z metalu, tak projekt P.211.02 zakładał użycie duraluminium jedynie w 13%, 58% masy samolotu stanowiła stal a 23% drewno. 15 września 1944 roku komisja konkursowa Ministerstwa Lotnictwa do dalszych prac zakwalifikowała dwa projekty, były nimi P.211.02 oraz P.1073 wytwórni Heinkel Flugzeugwerke czyli późniejszy Heinkel He 162. Początkowo większe szanse dawano projektowi Vogta, którego P.211.02 zużywał najmniej deficytowego duraluminium, był łatwy w demontażu i w odróżnieniu od projektu Heinkela, silnik nie zasłaniał pilotowi widoczności do tyłu. RLM dało czas obydwu wytwórniom na dalsze poprawki do 19 września 1944 roku, niestety dla Blohm und Voss ostatecznie rywalizację wygrał projekt Heinkela. Zadecydowało o tym wcześniejsze doświadczenie wytwórni w budowie samolotów z napędem odrzutowym, użycie katapultowanego fotela pilota oraz krótszy czas jaki należało poświęcić na wybudowanie samolotu w porównaniu z konstrukcją Vogta. 24 września 1944 roku oficjalnym zwycięzcą konkursu został P.1073 czyli He 500, który finalnie znany jest jako He 162.
Konstrukcja.
P.211.02 był jednosilnikowym, wolnonośnym górnopłatem o mieszanej konstrukcji. Proste drewniane skrzydła o prostokątnym obrysie. W dziobie samolotu umieszczony był wlot powietrza do stalowego kanału doprowadzającego powietrze do silnika umieszczonego za kabiną pilota. Wylot gazów silnikowych umieszczony był pod belką ogonową. W belce umieszczony był wewnętrzny zbiornik paliwa, belka znajdowała się nad silnikiem a na jej końcu zainstalowano klasyczne, wolnonośne usterzenie. Stalowy kanał dolotowy powietrza do silnika oraz belka ogonowa były połączone ze sobą i stanowiły szkielet maszyny. Samolot uzbrojony był w dwa działka MK 108 kalibru 30 mm umieszczone po obydwu stronach wlotu powietrza do silnika. Podwozie trójgoleniowe z przednim podparciem, chowane, przednie i główne do wnęk w kadłubie, przednie do tyły, główne do przodu. Kabina pilota umieszczona przed krawędzią natarcia skrzydła z kroplową osłoną kokpitu.

</doc>
<doc id="2066173" url="https://pl.wikipedia.org/wiki?curid=2066173" title="Neptunidraco">
Neptunidraco

Neptunidraco – rodzaj krokodylomorfa z rodziny Metriorhynchidae żyjącego w środkowej jurze. Został opisany w 2011 roku przez Andreę Cau i Federico Fantiego w oparciu o niekompletny szkielet zachowany w czerwonawym wapieniu gruzełkowym we włoskiej formacji Rosso Ammonitico Veronese, w osadach datowanych na bajos–tyton. Okaz ten bywał niekiedy wstępnie przypisywany do późnojurajskich rodzajów "Metriorhynchus" lub "Geosaurus". Na podstawie synapomorfii czaszki Cau i Fanti zasugerowali, że "Neptunidraco" jest taksonem siostrzanym późnojurajskich i wczesnokredowych Geosaurinae. Od innych środkowojurajskich Metriorhynchidae odróżnia go opływowość przedniej części czaszki, występująca u późnojurajskich i kredowych przedstawicieli tej rodziny. "Neptunidraco" jest najstarszym znanym przedstawicielem Metriorhynchidae, a jego prawdopodobna pozycja filogenetyczna sugeruje, że Geosaurinae i Metriorhynchinae zaczęły różnicować się w bajosie.

</doc>
<doc id="2066174" url="https://pl.wikipedia.org/wiki?curid=2066174" title="Neptunidraco ammoniticus">
Neptunidraco ammoniticus



</doc>
<doc id="2066175" url="https://pl.wikipedia.org/wiki?curid=2066175" title="Więzienie w Besançon">
Więzienie w Besançon

Więzienie w Besançon (fr. maison d'arrêt de Besançon) - więzienie położone w Besançon (Franche-Comté). Jest to jedno z najsławniejszych więzień regionu Franche-Comté. Zostało zbudowane w roku 1885. Znani więźniowie : Henri Fertet (członek francuskiego ruchu oporu w okresie II wojny światowej).

</doc>
<doc id="2066181" url="https://pl.wikipedia.org/wiki?curid=2066181" title="Milan Kuljić">
Milan Kuljić

Milan Kuljić (ur. 24 grudnia 1975) – serbski piłkarz występujący na pozycji pomocnika w farerskim klubie piłkarskim HB Tórshavn.
Kariera klubowa.
VB Vágur.
Milan Kuljić pojawił się w statystycznych źródłach dotyczących farerskiego futbolu w roku 1998, kiedy miał 23 lata. Grał wtedy dla klubu VB Vágur, w jego podstawowym składzie. Wystąpił w dziewiętnastu spotkaniach i zdobył sześć bramek. Pierwszą z nich strzelił w meczu przeciwko KÍ Klaksvík 7 czerwca 1998 rozgrywanym w ramach rozgrywek ligowych, który jego zespół przegrał 1:2. Został też ukarany sześcioma żółtymi kartkami, co, jak dotąd, jest jego rekordem podczas jednego sezonu. Jego klub zajął siódme miejsce w tabeli pierwszoligowej. W tamtym roku odbył się też jego debiut w pucharach europejskich – zagrał w dwóch meczach Pucharu Intertoto.
Podczas sezonu 1999 VB Vágur zajął miejsce szóste w tabeli. Kuljić zagrał w dwudziestu trzech spotkaniach i zdobył siedem bramek. Został też ukarany swoją pierwszą czerwoną kartką w karierze, którą zobaczył w czwartej minucie meczu VB Vágur – NSÍ Runavík 19 września 1999.
W trakcie kolejnego sezonu Milan zdobył rekordową w swojej karierze liczbę czerwonych kartek – trzy. Zagrał w dwudziestu trzech spotkaniach, zdobył siedem bramek, a jego klub wywalczył mistrzostwo archipelagu. Po tym roku Kuljić nie występował w farerskiej lidze przed dwa lata.
Pojawił się tam ponownie w sezonie 2003, kiedy w dwudziestu czterech meczach zdobył siedem bramek. W porównaniu do pozostałych sezonów zobaczył też stosunkowo niewiele kartek – dwie żółte. Jego klub zajął w tabeli ligowej ósme, ostatnie bezpieczne miejsce. Rok później zagrał w dwudziestu sześciu spotkaniach i zdobył sześć goli. VB Vágur wywalczył siódmą lokatę w lidze.
VB/Sumba.
W roku 2005 VB Vágur połączył się z SÍ Sumba tworząc klub VB/Sumba, w którego barwach Milan Kuljić zagrał jeden sezon. Strzelił pięć bramek w dwudziestu trzech spotkaniach, a nowo stworzona drużyna zajęła ósmą pozycję w tabeli. po tym sezonie Kuljić ponownie zniknął ze świata farerskiej piłki nożnej.
HB Tórshavn.
Pojawił się w roku 2007, zmieniwszy barwy klubu. Od tamtej pory gra dla HB Tórshavn, z którym w pierwszym sezonie zajął czwarte miejsce w tabeli pierwszej ligi, zdobywszy dziewięć bramek w trzydziestu meczach. Zarówno pierwsza, jak i druga liczba są jego rekordami. Rok później wywalczył z klubem drugie miejsce w lidze. Strzelił jednego gola w dwudziestu sześciu meczach. Zagrał też w dwóch meczach Pucharu Intertoto UEFA. W każdym z nich sędzia ukarał go żółtą kartką.
Podczas sezonu 2009 Kuljić zdobył osiem bramek w dwudziestu siedmiu meczach. Zagrał też w dwumeczu eliminacji Ligi Europy 2009/10 przeciwko cypryjskiemu Omonia Nikozja. Jak dotąd, w obecnie trwającym sezonie strzelił jednego gola w siedemnastu spotkaniach. Wystąpił też w jednym z dwóch meczów Ligi Mistrzów 2010/11 przeciwko austriackiemu Red Bull Salzburg.
Osiągnięcia.
VB/Sumba
HB Tórshavn

</doc>
<doc id="2066182" url="https://pl.wikipedia.org/wiki?curid=2066182" title="Pałczycha">
Pałczycha

Pałczycha ("Sauromatum" Schott) – rodzaj roślin zielnych, należący do rodziny obrazkowatych, liczący 9 gatunków pochodzących z obszaru od Afryki do Azji. Zasięg występowania 8 gatunków pałczych ograniczony jest do południowej i południowej Azji, od Afganistanu do Chin, Tajlandii i Indonezji, jedynie w przypadku pałczychy kroplistej zasięg występowania obejmuje Afrykę, sięgając do Angoli i Zimbabwe. Nazwa naukowa rodzaju pochodzi od greckiego słowa ("sauros" – jaszczurka) i odnosi się do plamistych pochew kwiatostanów tych roślin. W języku polskim spotyka się również nazwy zwyczajowe palczycha i lilia voodoo (co jest kalką zwyczajowej, angielskiej nazwy tej rośliny). W handlu spotyka się pałczychę kroplistą pod niewłaściwą nazwą "Arum cornutum", aczkolwiek nazwa taka nigdy nie występowała w systematyce rodzaju "Arum".
Systematyka.
Rodzaj należy do plemienia "Areae", podrodziny "Aroideae" i rodziny obrazkowatych.
Rodzaj "Sauromatum" został wydzielony z rodzaju "Typhonium" w kwietniu 2010 roku, na podstawie wyników badań filogenetycznych (Cusimano et al.). Pałczycha była uznawana za synonim taksonomiczny "Typhonium" od roku 2000, wcześniej była odrębnym rodzajem obejmującym 2 gatunki: "Sauromatum guttatum" i "S. venosum", obecnie uważane za jeden gatunek. W czerwcu 2010 ukazały się wyniki badań filogenetycznych rodzaju "Typhonium" przeprowadzone przez inny zespół (Ohi-Toma et al.). Na ich podstawie do rodzaju "Sauromatum" wydzielono kilka gatunków "Typhonium". Niektóre gatunki "Typhonium" zostały zakwalifikowane do rodzaju "Sauromatum" inaczej przez oba zespoły badawcze:

</doc>
<doc id="2066183" url="https://pl.wikipedia.org/wiki?curid=2066183" title="Witajcie w dżungli (film 2003)">
Witajcie w dżungli (film 2003)

Witajcie w dżungli ( lub ) − amerykański film fabularny (przygodowy/akcja) z 2003 roku w reżyserii Petera Berga, z obsadzonym w roli głównej byłym wrestlerem Dwayne’em Johnsonem, znanym pod pseudonimem „The Rock”. Johnsonowi na ekranie partnerują Christopher Walken jako czarny charakter, Seann William Scott oraz Rosario Dawson. Film opowiada o łowcy nagród, który wyrusza do Brazylii, by odnaleźć renegackiego syna swego pracodawcy.
Fabuła.
Beck jest profesjonalnym, wielkomiejskim łowcą nagród. W swym zawodzie nie posługuje się bronią palną, ze względu na wcześniejsze, złe doświadczenia. Zostaje zatrudniony przez szefa mafii Billy’ego Walkera, który zleca mu odnalezienie jego syna Travisa. W tym celu mężczyzna ma udać się do amazońskiej dżungli, gdzie Travis poszukuje zaginionego skarbu. Beck chce odciąć się od środowiska, w którym obracał się dotąd, a następnie założyć własną restaurację. Walker obiecuje, że pomoże mu w tym po wykonaniu misji w Brazylii.
Beck i szybko odszukany syn mafiosa początkowo są do siebie wrogo nastawieni. Łączą jednak swe siły w walce z Corneliusem Hatcherem, zarządzającym kopalnią złota okrutnikiem, również poszukującym w Amazonii drogocennego skarbu.
Realizacja.
Film kręcono w czterech miejscach: przede wszystkim w amazońskich lasach Brazylii, a także w Los Angeles w stanie Kalifornia, na Hawajach oraz w kalifornijskiej wytwórni Universal Pictures. Budżet, jaki posłużył do zrealizowania obrazu, szacunkowo wynosił osiemdziesiąt pięć milionów dolarów.
Przyjęcie.
Internetowy portal Rotten Tomatoes, charakteryzujący się specyficznymi kryteriami w ocenie projektów filmowych, wedle których wyższy procent oznacza wyższą/lepszą ocenę, wycenił "Witajcie w dżungli" na 72%.
Ceniony krytyk Roger Ebert przyznał filmowi ocenę w postaci , pisząc: „Dżunglowe lokacje nadają filmowi tekstury i piękna, które podkreślają wielkość bohaterów”.
Pomimo uznania krytyki, film "Witajcie w dżungli" nie odniósł znacznego sukcesu kasowego, na całym świecie inkasując jedynie 80 916 492 dolary (przy budżecie o blisko pięć milionów USD większym). Niezadowalające zyski z dystrybucji filmu przekreśliły twórcom szanse na nakręcenie spodziewanej kontynuacji. Reżyser Peter Berg wstępnie wyraził zainteresowanie realizacją sequela, lecz uważa, że obecnie „nikt nie jest w stanie zmobilizować się i skoncentrować na tyle, by nakręcić ten obraz”.
Za scenę walki pomiędzy głównym bohaterem a zgrupowaniem The Kontiki Rebels Dwayne Johnson nominowany był do nagrody MTV Movie Award podczas 13. gali wręczenia tychże. Ponadto projekt uzyskał dwie nagrody Taurus oraz dwie nominacje do tego lauru podczas 2004 World Stunt Awards.

</doc>
<doc id="2066184" url="https://pl.wikipedia.org/wiki?curid=2066184" title="Headthrash">
Headthrash

Headtrash – album studyjny grupy muzycznej Plump DJs. Autorami wszystkich ścieżek są Andy Gardner i Lee Rous.

</doc>
<doc id="2066190" url="https://pl.wikipedia.org/wiki?curid=2066190" title="Basen (film)">
Basen (film)



</doc>
<doc id="2066192" url="https://pl.wikipedia.org/wiki?curid=2066192" title="Witajcie w dżungli">
Witajcie w dżungli



</doc>
<doc id="2066195" url="https://pl.wikipedia.org/wiki?curid=2066195" title="Kościół Niepokalanego Poczęcia NMP w Połczynie-Zdroju">
Kościół Niepokalanego Poczęcia NMP w Połczynie-Zdroju



</doc>
<doc id="2066196" url="https://pl.wikipedia.org/wiki?curid=2066196" title="Parafia Wniebowzięcia NMP w Myślicach">
Parafia Wniebowzięcia NMP w Myślicach



</doc>
<doc id="2066197" url="https://pl.wikipedia.org/wiki?curid=2066197" title="Parafia Wniebowzięcia NMP w Nowakowie">
Parafia Wniebowzięcia NMP w Nowakowie



</doc>
<doc id="2066198" url="https://pl.wikipedia.org/wiki?curid=2066198" title="Parafia Wniebowzięcia NMP, św. Anny i św. Wojciecha w Parzęczewie">
Parafia Wniebowzięcia NMP, św. Anny i św. Wojciecha w Parzęczewie



</doc>
<doc id="2066199" url="https://pl.wikipedia.org/wiki?curid=2066199" title="Parafia Wniebowzięcia NMP w Jeziorach">
Parafia Wniebowzięcia NMP w Jeziorach



</doc>
<doc id="2066200" url="https://pl.wikipedia.org/wiki?curid=2066200" title="Parafia Niepokalanego Serca NMP w Pomorskiej Wsi">
Parafia Niepokalanego Serca NMP w Pomorskiej Wsi



</doc>
<doc id="2066201" url="https://pl.wikipedia.org/wiki?curid=2066201" title="Parafia św. Jana Nepomucena i Niepokalanego Poczęcia NMP w Dąbrównie">
Parafia św. Jana Nepomucena i Niepokalanego Poczęcia NMP w Dąbrównie



</doc>
<doc id="2066202" url="https://pl.wikipedia.org/wiki?curid=2066202" title="Parafia Nawiedzenia NMP w Gardnej Wielkiej">
Parafia Nawiedzenia NMP w Gardnej Wielkiej



</doc>
<doc id="2066203" url="https://pl.wikipedia.org/wiki?curid=2066203" title="Parafia Niepokalanego Poczęcia NMP w Łęgowie">
Parafia Niepokalanego Poczęcia NMP w Łęgowie



</doc>
<doc id="2066204" url="https://pl.wikipedia.org/wiki?curid=2066204" title="Parafia NMP Wniebowziętej w Cieszkowie">
Parafia NMP Wniebowziętej w Cieszkowie



</doc>
<doc id="2066205" url="https://pl.wikipedia.org/wiki?curid=2066205" title="Parafia MB Królowej Polski w Rudzienicach">
Parafia MB Królowej Polski w Rudzienicach



</doc>
<doc id="2066206" url="https://pl.wikipedia.org/wiki?curid=2066206" title="Parafia św. Jana Nepomucena i MB Różańcowej w Biskupcu">
Parafia św. Jana Nepomucena i MB Różańcowej w Biskupcu



</doc>
<doc id="2066207" url="https://pl.wikipedia.org/wiki?curid=2066207" title="Parafia MB Częstochowskiej w Lasecznie">
Parafia MB Częstochowskiej w Lasecznie



</doc>
<doc id="2066208" url="https://pl.wikipedia.org/wiki?curid=2066208" title="Parafia MB Anielskiej w Obrzynowie">
Parafia MB Anielskiej w Obrzynowie



</doc>
<doc id="2066209" url="https://pl.wikipedia.org/wiki?curid=2066209" title="Parafia MB Nieustającej Pomocy w Jegłowniku">
Parafia MB Nieustającej Pomocy w Jegłowniku



</doc>
<doc id="2066211" url="https://pl.wikipedia.org/wiki?curid=2066211" title="Parafia MB Królowej Polski i św. Marcina w Grabówce">
Parafia MB Królowej Polski i św. Marcina w Grabówce



</doc>
<doc id="2066212" url="https://pl.wikipedia.org/wiki?curid=2066212" title="Parafia MB Częstochowskiej w Liwie">
Parafia MB Częstochowskiej w Liwie



</doc>
<doc id="2066213" url="https://pl.wikipedia.org/wiki?curid=2066213" title="Parafia MB Częstochowskiej w Nowicy">
Parafia MB Częstochowskiej w Nowicy



</doc>
<doc id="2066214" url="https://pl.wikipedia.org/wiki?curid=2066214" title="Parafia MB Częstochowskiej w Łupawie">
Parafia MB Częstochowskiej w Łupawie



</doc>
<doc id="2066215" url="https://pl.wikipedia.org/wiki?curid=2066215" title="Parafia MB Częstochowskiej w Redakach">
Parafia MB Częstochowskiej w Redakach



</doc>
<doc id="2066216" url="https://pl.wikipedia.org/wiki?curid=2066216" title="Parafia MB Królowej Świata w Kamieńcu">
Parafia MB Królowej Świata w Kamieńcu



</doc>
<doc id="2066218" url="https://pl.wikipedia.org/wiki?curid=2066218" title="Zdzisław J. Kapera">
Zdzisław J. Kapera



</doc>
<doc id="2066219" url="https://pl.wikipedia.org/wiki?curid=2066219" title="659 Wschodni Batalion">
659 Wschodni Batalion

659 Wschodni Batalion (niem. Ost Bataillon 659, est. 659 Idapataljon) – kolaboracyjny oddział wojskowy Wehrmachtu złożony z Estończyków podczas II wojny światowej.
Historia.
Został utworzony w październiku 1942 na bazie Estnischen Sicherungs-Abteilung 182. Składał się z czterech kompanii. Na jego czele stanął kpt. Georg Sooden. Batalion walczył na północnym odcinku frontu wschodniego nad Jeziorem Ilmień oraz w rejonie Wołchowa i Nowogrodu. Był podporządkowany niemieckiej 2 Dywizji Polowej Luftwaffe płk. Hellmutha Petzolda. W październiku 1943 kpt. G. Sooden za zasługi w ciężkich walkach został odznaczony Żelaznym Krzyżem. W grudniu tego roku batalion przemianowano na Estnische-Bataillon 659. W styczniu 1944 kpt. G. Sooden awansował na stopień majora. W tym czasie batalion przeniesiono do Jõhvi w rejonie Narwy. Liczył jedynie 275 ludzi. W kwietniu tego roku oddział został włączony jako I batalion w skład 47 Ochotniczego Pułku Grenadierów SS 20 Dywizji Grenadierów SS.

</doc>
<doc id="2066220" url="https://pl.wikipedia.org/wiki?curid=2066220" title="Święta Winifreda">
Święta Winifreda



</doc>
<doc id="2066227" url="https://pl.wikipedia.org/wiki?curid=2066227" title="Wendy Lower">
Wendy Lower

Wendy Lower (ur. 1965) – amerykańska historyk, wieloletni pracownik Holocaust Memorial Museum w Waszyngtonie, a później wykładowca i pracownik naukowy na Uniwersytecie Ludwika i Maksymiliana w Monachium.
Tematyką jej badań jest rola kobiet w nazistowskim aparacie represji i zagładzie Żydów w czasie II wojny światowej oraz motywy kierujące tymi kobietami. Efekty swojej pracy po raz pierwszy przedstawiła na konferencji w Międzynarodowym Instytucie Badań nad Holokaustem Jad Waszem.

</doc>
<doc id="2066231" url="https://pl.wikipedia.org/wiki?curid=2066231" title="Parowniczka">
Parowniczka



</doc>
<doc id="2066234" url="https://pl.wikipedia.org/wiki?curid=2066234" title="Portaledge">
Portaledge



</doc>
<doc id="2066238" url="https://pl.wikipedia.org/wiki?curid=2066238" title="Józef Michalik (ujednoznacznienie)">
Józef Michalik (ujednoznacznienie)



</doc>
<doc id="2066239" url="https://pl.wikipedia.org/wiki?curid=2066239" title="Wydawnictwo „Warto”">
Wydawnictwo „Warto”

Wydawnictwo „Warto” – polskie wydawnictwo z siedzibą w Dzięgielowie w województwie śląskim. Powstało w 2004 roku w ramach Centrum Misji i Ewangelizacji Kościoła Ewangelicko-Augsburskiego w RP.
Misja.
Wydawnictwo stawia sobie za cel wskazywanie na Jezusa Chrystusa i autorytet Biblii oraz zachęcanie do prowadzenia wiarygodnego życia chrześcijańskiego.
Większą część swojej pracy poświęca na realizowanie projektów związanych z Centrum Misji i Ewangelizacji (dokumenty, informatory, ulotki, plakaty, strony internetowe), ale służy także pomocą i wiedzą parafiom, grupom, Kościołom oraz osobom indywidualnym w profesjonalnym przygotowaniu prezentacji dotyczących określonych tematów z zastosowaniem znanych narzędzi komputerowych.
Działalność wydawnicza.
Wydawnictwo „Warto” zajmuje się:
Działalność księgarska.
Wydawnictwo prowadzi internetową księgarnię „Warto” oraz księgarnię „Warto” w Cieszynie. Księgarnia „Warto” w Krakowie prowadzona jest przez Parafię Ewangelicko-Augsburską w Krakowie na podstawie umowy dotyczącej współpracy z Wydawnictwem Warto.

</doc>
<doc id="2066240" url="https://pl.wikipedia.org/wiki?curid=2066240" title="Luke Harangody">
Luke Harangody

Lucas Cameron "Luke" Harangody (ur. 6 stycznia 1988 w Decatur) – amerykański koszykarz występujący na pozycji silnego skrzydłowego.
Został wybrany w drafcie 2010 przez Boston Celtics.
2 października 2018 został zawodnikiem hiszpańskiego Divina Seguros Joventutu. 16 maja 2020 opuścił klub.

</doc>
<doc id="2066242" url="https://pl.wikipedia.org/wiki?curid=2066242" title="Dariusz Maciejewski">
Dariusz Maciejewski

Dariusz Maciejewski (ur. 8 marca 1964) – polski trener koszykówki, obecnie trener żeńskiej drużyny InvestInTheWest AZS AJP Gorzów Wielkopolski.
Jest trenerem koszykówki od 1990. Od początku kariery trenerskiej jest zatrudniony w Gorzowie Wielkopolskim (z przerwą we Wrocławiu, gdzie był trenerem Ślęzy i Dekoralu), gdzie rozpoczynał jako zawodnik i asystent trenera męskiej drużyny Akorii Gorzów Wielkopolski. Od 2000 jest trenerem AZS PWSZ Gorzów Wielkopolski z którym awansował do I ligi, a później do Ekstraklasy.
Od 21 grudnia 2009 do 2012 był trenerem kobiecej reprezentacji Polski. Wcześniej w kadrze był asystentem Krzysztofa Koziorowicza, był również trenerem reprezentacji Polski kobiet do lat 20 oraz kadry uniwersjadowej (3. miejsce na Uniwersjadzie w Bangkoku) w 2007.

</doc>
<doc id="2066243" url="https://pl.wikipedia.org/wiki?curid=2066243" title="Lubieszewska Góra">
Lubieszewska Góra

Lubieszewska Góra (t. Lubieszowska Góra) – wzniesienie na Równinie Gryfickiej o wysokości 46,8 m n.p.m., położone w woj. zachodniopomorskim, we wschodniej części miasta Gryfice.
Na Lubieszewskiej Górze znajduje się ujęcie wody pitnej dla Gryfic. Wyraźny wierzchołek stanowi jedną ze studni głębinowych. Do ujęcia prowadzi ul. Śniadeckich.
Ok. 1,8 km na wschód od wzniesienia leży wieś Lubieszewo.
Nazwę "Lubieszewska Góra" wprowadzono urzędowo rozporządzeniem w 1949 roku, zastępując poprzednią niemiecką nazwę "Lübsower Berg"

</doc>
<doc id="2066246" url="https://pl.wikipedia.org/wiki?curid=2066246" title="Puchar Świata w narciarstwie alpejskim kobiet 1983/1984">
Puchar Świata w narciarstwie alpejskim kobiet 1983/1984

Puchar Świata w narciarstwie alpejskim kobiet sezon 1983/1984 to 18 edycja tej imprezy. Cykl ten rozpoczął się w jugosłowiańskiej Kranjskiej Gorze 1 grudnia 1983 roku, a zakończył 25 marca 1984 roku w norweskim Oslo. 

</doc>
<doc id="2066248" url="https://pl.wikipedia.org/wiki?curid=2066248" title="Mecze reprezentacji Polski w koszykówce kobiet prowadzonej przez Dariusza Maciejewskiego">
Mecze reprezentacji Polski w koszykówce kobiet prowadzonej przez Dariusza Maciejewskiego

Zestawienie meczów reprezentacji Polski w koszykówce kobiet prowadzonej przez Dariusza Maciejewskiego:

</doc>
<doc id="2066251" url="https://pl.wikipedia.org/wiki?curid=2066251" title="RTP Unia Racibórz">
RTP Unia Racibórz

 RTP Unia Racibórz – kobiecy klub piłki nożnej z Raciborza działający w latach 2000–2013. Występował w krajowych rozgrywkach od 2003 roku, początkowo jako sekcja żeńska Unii Racibórz, a od 2008 roku jako niezależny klub. Zdobył pięciokrotnie mistrzostwo Polski (w sezonie 2008/2009, 2009/2010, 2010/2011, 2011/2012 oraz 2012/2013), trzykrotnie Puchar Polski (2009/2010, 2010/2011 i 2011/2012) oraz czterokrotnie mistrzostwo Polski w rozgrywkach halowych (2008, 2009, 2011, 2012).
Historia.
Początki.
Początki klubu wiążą się z jego trenerem, a zarazem prezesem i sponsorem Remigiuszem Trawińskim, który wcześniej, od roku 2000 był prezesem Unii Racibórz, prowadzącej wtedy jedynie męskie drużyny. Jego dwie córki wraz z koleżankami, chcąc również trenować piłkę nożną wyszły z inicjatywą założenia kobiecego zespołu. Trawiński przystał na ten pomysł i w ten sposób utworzona została kobieca sekcja klubu, licząca około 40 zawodniczek. Początkowo nie startowały jednak w żadnych poważnych zawodach.
Start w rozgrywkach i droga do Ekstraligi.
W sezonie 2002/2003 Unia Racibórz przejęła kobiecy zespół RKP Rybnik, który po rundzie jesiennej wycofał się z rozgrywek. Od rundy wiosennej tego sezonu Unitki przystąpiły więc do gry w II lidze, w grupie śląskiej, przejmując jesienny dorobek drużyny z Rybnika (zespół zajmował trzecie miejsce w tabeli ze stratą ośmiu punktów do pozycji lidera, dającej możliwość gry w barażach o I ligę). Trenerem został Remigiusz Trawiński. Sezon ten raciborzanki zakończyły na piątym, przedostatnim miejscu w tabeli, zdobywając wiosną tylko pięć punktów.
Rok później, startując tym razem w grupie opolskiej były o krok do awansu do baraży o udział w najwyższej klasie rozgrywkowej, ustępując w tabeli niekorzystnym bilansem bramkowym Unii Opole. Awans przyszedł sezon później (ponownie Unitki zrównały się w tabeli z Unią Opole, tym razem jednak bilans bramkowy był na korzyść zespołu z Raciborza), ale ze względu na zmianę w organizacji rozgrywek, I liga do której awansowały Unitki, znów była tylko zapleczem najwyższej klasy rozgrywkowej w Polsce. W tym samym sezonie udało się także awansować ze szczebla regionalnego do rozgrywek Pucharu Polski, gdzie jednak już w pierwszej rundzie (1/8 finału) zespół przegrał 2:7 z ówczesnym mistrzem Polski, AZS Wrocław. W kolejnym sezonie Unia zajęła drugie miejsce w tabeli grupy południowej I ligi, ale do pierwszego miejsca premiowanego barażami o awans zabrakło 13 punktów. Za to w Pucharze Polski zawodniczki dotarły aż do półfinału, choć w 1/8 i 1/4 awans uzyskały dzięki walkowerom.
Sezon 2006/2007 przyniósł awans do Ekstraligi. Zawodniczki Unii zdominowały rozgrywki w swojej grupie, wygrywając wszystkie 20 spotkań i uzyskując 26 punktów przewagi nad drugim zespołem w tabeli, a w spotkaniu barażowym rozegranym na boisku w Rudach nie dały szans Sparcie Lubliniec, wygrywając 3:0. W Pucharze swą grę raciborzanki zakończyły na ćwierćfinale.
W sezonie 2007/2008 piłkarki Unii zagrały już w Ekstralidze. Premierowe spotkanie 2 września 2007 roku z Medykiem Konin na stadionie przy ulicy Srebrnej w Raciborzu retransmitowane było w telewizji TVP 3 Katowice. Mecz, rozegrany przy udziale 800 widzów, w tym przedstawicieli PZPN-u oraz lokalnych władz samorządowych zakończył się porażką zespołu 1:3. Pierwsze zwycięstwo w Ekstralidze przyszło natomiast kolejkę później, kiedy to Unia pokonała na wyjeździe Gol Częstochowa 3:0. Po rozegraniu całej rundy jesiennej drużyna trenera Trawińskiego plasowała się na dobrej, trzeciej pozycji w tabeli. Miejsce to utrzymała także po rundzie wiosennej, zapewniając sobie pewne utrzymanie i pierwsze w historii medale mistrzostw Polski. Niewiele zabrakło również do zdobycia Pucharu Polski, gdzie raciborzanki uległy dopiero w finale przegrywając po dogrywce z Medykiem Konin 3:4. Początek roku 2008 przyniósł też zmiany organizacyjne. W styczniu zespół przestał być sekcją Unii Racibórz i stał się niezależnym klubem.
Zwycięstwa w rozgrywkach krajowych i starty w europejskich pucharach.
W sezonie 2008/2009 Unitki po raz pierwszy sięgnęły po mistrzostwo Polski, przerywając passę ośmiu z rzędu zdobytych tytułów przez AZS Wrocław. Raciborzanki tytuł zapewniły sobie na kolejkę przed końcem, pokonując 1:0 na wyjeździe właśnie wrocławski AZS. Zawodniczka Unii, Patrycja Wiśniewska z dorobkiem 29 bramek zdobyła tytuł królowej strzelczyń ligi. W Pucharze jednak już po raz trzeci na drodze do tytułu stanęły wrocławianki, w półfinale ogrywając w Raciborzu Unię 2:0. Dodatkowo, na rozegranym 13 grudnia 2008 roku turnieju w Koninie Unitki zdobyły halowe mistrzostwo Polski.
Sukces otworzył drużynie z Raciborza drogę do startu w Lidze Mistrzów od 1/16 finału w kolejnym sezonie. Po sezonie zespół opuścił także przestarzały i nieestetyczny obiekt przy ul. Srebrnej 12 i swoje spotkania ligowe rozgrywała odtąd na stadionie miejskim OSiR-u, który przeszedł także skromną modernizację.
Start w Lidze Mistrzów na początku kolejnego sezonu nie był udany. Przeciwnikiem Unii w 1/16 miał być mistrz Austrii, SV Neulengbach. Pierwsze spotkanie w Raciborzu przyciągnęło na stadion około 4200 widzów, co dało rekord Polski we frekwencji na meczu piłki nożnej kobiet, a transmisję na żywo ze spotkania przeprowadziła TVP 3 Katowice. Mimo niezłej gry, błędy przyczyniły się do porażki 1:3 co stawiało drużynę niemal na straconej pozycji w kontekście awansu do kolejnej rundy. W rewanżu ambitna postawa pozwoliła na wygraną 1:0, lecz było to za mało do awansu. Pozostał niedosyt po błędach i niewykorzystanych sytuacjach bramkowych w całym dwumeczu.
W Ekstralidze Unitkom udało się obronić tytuł mistrza kraju i w sezonie 2010/2011 stanęły przed kolejną szansą gry w Lidze Mistrzów. Królową strzelczyń po raz drugi została zawodniczka z Raciborza. Tym razem była to Anna Sznyrowska (24 bramki w sezonie). Po raz pierwszy w historii udało się także zdobyć Puchar Polski. W finale w Kutnie raciborzanki nie dały szans Pogoni Women Szczecin, rozgramiając przeciwniczki 7:1. W grudniu 2009 roku obroniony został także tytuł halowego mistrza Polski.
W swym drugim podejściu w Lidze Mistrzów Unitki w 1/16 finału trafiły na duńskie Brøndby IF, przeciwnika znacznie silniejszego od SV Neulengbach. Zespół mimo to z wiarą podszedł do rywalizacji. Pierwszy mecz znów rozegrany został w Raciborzu. Transmitowany był na kanałach TVP 3 Katowice oraz TVP Sport. Spotkanie, rozgrywane przy 3-tysięcznej publiczności rozpoczęło się bardzo dobrze dla mistrzyń Polski. W 37 minucie Agnieszka Winczo wyprowadziła zespół na prowadzenie, które utrzymało się do końca pierwszej połowy. Jednak po przerwie grę coraz częściej prowadziły Dunki, co zaprocentowało dwoma bramkami strzelonymi w 54 i 67 minucie. Po drugiej bramce dla Brøndby drużyna gości coraz mocniej naciskała, ale wynik nie uległ już zmianie. W rewanżu, podobnie jak rok wcześniej Unitki odniosły zwycięstwo 1:0, lecz w dwumeczu musiały uznać wyższość rywalek, które awansowały dzięki większej ilości bramek strzelonych na wyjeździe. W pierwszej połowie Dunki miały przewagę, ale to polski zespół po jednej z kontr zdobył bramkę. W siódmej minucie po szybkiej wymianie podań Marta Stobba uderzeniem z 18 metrów zaskoczyła bramkarkę gospodyń. Druga połowa była bardziej wyrównana. W 57 minucie po strzale Anny Żelazko piłkarki Brøndby wybiły piłkę z linii bramkowej. Mimo wielu prób, drugiej, potrzebnej do awansu bramki nie udało się już jednak zdobyć.
W rozegranych 11 grudnia 2010 roku w Koninie 31. halowych mistrzostwach Polski raciborzanki zdobyły srebrne medale, przegrywając w decydującym spotkaniu z Medykiem Konin 3:5. W lidze po raz trzeci z rzędu udało im się jednak zdobyć tytuł mistrza kraju. Początek sezonu 2010/2011 nie zapowiadał sukcesu, gdyż w pierwszym spotkaniu Unitki uległy na wyjeździe beniaminkowi, Pogoni Women Szczecin. Jak się jednak później okazało, była to jedyna porażka drużyny w sezonie. Mimo dobrych wyników, losy tytułu ważyły się do ostatniej kolejki, kiedy to Unia zmierzyła się na wyjeździe z Medykiem Konin. Raciborzanki miały dwa punkty przewagi w tabeli nad przeciwniczkami i do wywalczenia mistrzostwa wystarczał im remis. W bezpośrednim spotkaniu zwyciężyły jednak 3:0, strzelając wszystkie bramki w pierwszej połowie spotkania i potwierdziły tym samym swoją dominację w kraju. Po raz trzeci także piłkarce z Raciborza, tym razem Agnieszce Winczo (27 bramek w sezonie), przypadł tytuł króla strzelców rozgrywek. Unitki po raz drugi z rzędu sięgnęły również po Puchar Polski, pokonując w finale 12 czerwca na stadionie miejskim w Kutnie Pogoń Women Szczecin 2:0.
Sezon 2011/2012 RTP Unia Racibórz rozpoczęła od kwalifikacji do Ligi Mistrzów. Udział drużyny w eliminacjach był spowodowany zmianą w regulaminie UEFA, który od nowego sezonu do 1/16 finału dopuszczał bezpośrednio również wicemistrzów z ośmiu najwyżej notowanych federacji, co zepchnęło raciborski zespół w rankingu. Unia trafiła do grupy 6, wraz ze słowackim Slovanem Bratysława, fińskim PK-35 Vantaa oraz albańską Adą Velipojë. Gospodarzem turnieju eliminacyjnego grupy szóstej była drużyna z Finlandii. Spotkania odbyły się w dniach 11–16 sierpnia 2011 roku. Raciborzanki jechały z nadzieją na awans (uzyskiwał go zwycięzca grupy oraz dwa zespoły z drugich miejsc z najlepszym bilansem z zespołami z 1. i 3. miejsca). Jednak już pierwszego dnia ich szanse zostały mocno ograniczone, gdyż pomimo dobrej gry przegrały na inaugurację turnieju ze Slovanem Bratysława 0:1. Mimo tego awans wciąż był możliwy. W swym drugim spotkaniu Unitki wysoko (8:0) pokonały autsajdera grupy, Adę Velipojë. W drugiej kolejce padł także korzystny dla Unii wynik w drugim spotkaniu, w którym gospodynie pokonały Slovan Bratysława 1:0. Do awansu potrzebne więc było zwycięstwo w ostatnim spotkaniu, a wobec bardzo prawdopodobnej wygranej Slovana nad drużyną z Albanii musiała być to wygrana inna, niż w stosunku 1:0. Spotkanie z finkami miało wyrównany i emocjonujący przebieg. W 22. minucie gospodyniom udało się wyjść na prowadzenie. Bramkę dla finek zdobyła Jenae Seppälä, jednak sześć minut później, za sprawą Chinasy drużyna Unii wyrównała. Wówczas, przy stanie 1:1 Unii do awansu wystarczało strzelenie jednej bramki (wynik 2:1 dawał jej pierwsze miejsce w grupie i bezpośrednią promocję do 1/16 finału). Choć nie brakowało okazji, nie udało się strzelić drugiego gola, nawet pomimo wykluczenia jednej z zawodniczek z Vantaa (w 82. minucie Sanna Saarinen otrzymała drugą żółtą, a w konsekwencji czerwoną kartkę) oraz przedłużenia spotkania przez sędzinę o 6 minut i spotkanie ostatecznie zakończyło się remisem. W drugim spotkaniu 3. kolejki Slovan rozgromił albańską Adę Velipojë 16:0 dzięki czemu również wyprzedził w tabeli Unię, która zajęła 3. miejsce i odpadła z rozgrywek.
W nowym sezonie ligowym, z powodu udziału Unii w kwalifikacjach Ligi Mistrzów przełożone zostały mecze zespołu w dwóch pierwszych kolejkach. Występy w rozgrywkach Unia rozpoczęła więc 27 sierpnia spotkaniem na własnym boisku z TS Mitechem Żywiec, które raciborzanki wygrały 7:0. Po tym meczu Remigiusz Trawiński przekazał obowiązki trenera dotychczasowemu asystentowi, Andrzejowi Jasińskiemu, samemu zapowiadając skupienie się na sprawach organizacyjnych klubu. Zapowiedział również, mimo niepowodzenia w Lidze Mistrzów, walkę o odniesienie kompletu zwycięstw w rundzie jesiennej. Nowy trener poprowadził Unię jednak tylko przez trzy spotkania. Po tym, jak w związku z podejrzeniami o korupcję z czasów, gdy był trenerem Włókniarza Kietrz został zatrzymany przez CBA, rolę szkoleniowca ponownie przejął Remigiusz Trawiński. Unii nie udało się wygrać wszystkich spotkań w rundzie jesiennej (odniosły jedną porażkę, 0:2 na wyjeździe z Medykiem Konin, pozostałe spotkania wygrały), lecz mimo to zostały mistrzyniami jesieni, choć po 9. spotkaniach miały na koncie tyle samo punktów, co drugi w tabeli Medyk Konin i trzeci Górnik Łęczna. 11 grudnia 2011 roku na turnieju w Sosnowcu Unia zdobyła trzeci tytuł halowego mistrza Polski. Na wiosnę drużyna wygrała wszystkie swoje spotkania ligowe i po raz czwarty z rzędu zdobyła tytuł mistrzyń Polski – ponownie jednak losy tytułu ważyły się do ostatniej kolejki, w której Unia podejmowała u siebie Medyk Konin. Gospodynie, choć wystarczał im remis, wygrały to spotkanie 3:1. Tytuł króla strzelców rozgrywek po raz kolejny przypadł piłkarce reprezentującej Unię, tym razem Chinasie Okoro Glorii (20 goli). Zespół po raz trzeci zdobył także Puchar Polski. W rozegranym 6 czerwca 2012 roku na stadionie Miejskim w Toruniu finale Unitki pokonały Medyk Konin, powtarzając wynik z meczu ligowego sprzed czterech dni – 3:1.
Sezon 2012/2013 drużyna rozpoczęła od turnieju eliminacyjnego 4. edycji kobiecej Ligi Mistrzów. Unia starała się o organizację jednego z turniejów w Raciborzu, jednak UEFA zadecydowała o wyborze innych gospodarzy. W losowaniu, które odbyło się 28 czerwca Unia (rozstawiona w pierwszym koszyku) została przydzielona do turnieju na Słowacji, którego gospodarzem był Slovan Bratysława. Oprócz mistrzyń Słowacji w grupie znalazł się również ŽFK Ekonomist Nikšić z Czarnogóry i Bobruichanka Bobruisk z Białorusi. Turniej odbył się w dniach 11–16 sierpnia. W pierwszym spotkaniu Unia zmierzyła się z gospodyniami. Mecz był rewanżem za pojedynek sprzed roku również w fazie kwalifikacyjnej, kiedy to Słowaczki wygrały z Unią 1:0. Tym razem wyraźnie lepsze były jednak raciborzanki, które wygrały 5:0. Pozostałe spotkania także zakończyły się wysokimi zwycięstwami (7:1 z Ekonomistem i 5:0 z Bobruichanką) i Unia pewnie awansowała do fazy pucharowej. Rywalem w 1/16 finału został wicemistrz Niemiec, VfL Wolfsburg (losowanie odbyło się 23 sierpnia, Unia nie była drużyną rozstawioną). Pierwszy mecz 27 września w Raciborzu zakończył się jednak porażką Unii 1:5. Spotkanie transmitowane było przez telewizję Eurosport, a z trybun mecz oglądało 5125 widzów, czym poprawiono rekord Polski we frekwencji na meczu piłki nożnej kobiet ustanowiony trzy lata wcześniej również w Raciborzu, podczas spotkania z SV Neulengbach. Rewanż w Niemczech, także transmitowany przez Eurosport zakończył się jeszcze wyższą porażką Unii 1:6 i zespół po raz trzeci pożegnał się z Ligą Mistrzów na szczeblu 1/16 finału. 9 grudnia 2012 roku po raz czwarty udało się wywalczyć halowe mistrzostwo Polski. Turniej finałowy rozegrany został w Rafako Arenie w Raciborzu. W Ekstralidze sezonu 2012/2013 po raz piąty z rzędu Unia zdobyła tytuł mistrzowski. Rundę jesienną Unitki zakończyły z bilansem ośmiu zwycięstw i jedną porażką (0:1 na wyjeździe z Pogonią Women Szczecin). Runda wiosenna rozpoczęła się jednak od niespodziewanej porażki na własnym boisku z GOSiR-em Piaseczno 1:2. W następnej kolejce Unia zremisowała 0:0 na wyjeździe z głównym kontrkandydatem do tytułu, Medykiem Konin. Oba zespoły miały wówczas po tyle samo punktów w tabeli, ale lepszym bilansem bezpośrednich spotkań dysponowały raciborzanki. Rywalizacja między tymi drużynami toczyła się ostatecznie do samego końca, a Unia zapewniła sobie tytuł pokonując w ostatniej kolejce u siebie AZS UJ Kraków 4:0. Po raz kolejny piłkarka Unii została także królową strzelczyń rozgrywek – po raz drugi z rzędu tytuł ten przypadł Chinasie Okoro Glorii, która tym razem zdobyła 18 goli. W Pucharze Polski Unitki dotarły do finału, gdzie jednak uległy na stadionie Warty Poznań Medykowi Konin 1:2 (decydująca bramka padła w doliczonym czasie gry).
Sezon 2013/2014 ponownie rozpoczął się od udziału Unii w turnieju eliminacyjnym tym razem już 5. edycji Ligi Mistrzów. Unitki trafiły do grupy E. Turniej rozegrano w Słowenii w dniach 8–13 sierpnia, a przeciwniczkami raciborzanek były kolejno: słoweński ŽNK Pomurje (wygrana Unii 3:1), albańska Ada Velipojë (7:0) i białoruska Bobrujczanka Bobrujsk (0:0). Wyniki te dały pierwsze miejsce w grupie i awans do 1/16 finału, gdzie Unia będąc po raz pierwszy w historii zespołem rozstawionym trafiła na teoretycznie słabszy Konak Belediyespor z Turcji. Pierwszy mecz w Izmirze 10 października zakończył się jednak wygraną Turczynek 2:1. W rewanżu rozegranym tydzień później w Raciborzu padł bezbramkowy remis, choć Unia miała okazje na zdobycie bramki na 1:0 (taki wynik dawałby awans raciborzankom). W ten sposób Unia po raz czwarty zakończyła rozgrywki Ligi Mistrzów na 1/16 finału (awans do 1/8 byłby historycznym osiągnięciem, gdyż wówczas żadnej polskiej drużynie nie udało się jeszcze dotrzeć tej fazy rozgrywek).
Po zakończeniu rundy jesiennej Unia zajmowała drugie miejsce w tabeli Ekstraligi, ze stratą pięciu punktów do Medyka Konin. Ostatni mecz ligowy zespół z Raciborza rozegrał 6 listopada na wyjeździe z GOSiR-em Piaseczno (wygrana Unii 5:0). Cztery dni później Unia zagrała jeszcze w Głogówku z Rolnikiem Biedrzychowice w 1/8 finału Pucharu Polski, wygrywając 5:0 i awansując do ćwierćfinału.
Zakończenie działalności klubu.
Po zakończeniu rundy jesiennej sezonu 2013/2014 na skutek problemów finansowych klub postanowił wycofać się z rozgrywek Ekstraligi kobiet. Pod koniec 2013 roku współpracę z klubem zakończył jego założyciel, wieloletni prezes i trener Remigiusz Trawiński. W ostatnich miesiącach działalności RTP Unii Racibórz jej nowy prezes Józef Teresiak, aby ratować klub, próbował jeszcze zawrzeć fuzję z Checzą Gdynia, lecz pomimo zawarcia początkowych ustaleń, ostatecznie nie doszła ona do skutku. Upadł również pomysł dogrania do końca sezonu zespołem złożonym z juniorek. 28 listopada 2013 roku odbył się ostatni trening zespołu, a 3 marca 2014 roku Józef Teresiak ogłosił definitywne zakończenie działalności klubu.
Zawodniczki.
W klubie występowało wiele reprezentantek kraju, zarówno w kadrze seniorek, jak i w reprezentacjach juniorskich.
W reprezentacji Polski zagrały: Daria Antończyk, Natalia Chudzik, Natasza Górnicka, Agnieszka Karcz, Daria Kasperska, Paulina Kawalec, Hanna Konsek, Donata Leśnik, Dominika Maciaszczyk, Agata Mańczyńska, Marta Mika, Patrycja Pożerska, Paulina Rytwińska, Marta Sęga, Aleksandra Sosnowska, Marta Stobba, Anna Sznyrowska, Agata Tarczyńska, Agnieszka Winczo, Patrycja Wiśniewska, Anna Żelazko i Ewa Żyła. W kadrze Unii były także reprezentantki Słowacji (Ivana Bojdová i Katarína Ištóková), Gwinei Równikowej (Chinasa Okoro Gloria) oraz Chorwacji (Iva Landeka i Leonarda Balog).
Kadra na sezon 2012/2013.
W kadrze Unii na sezon 2012/2013 znajdowało się 21 zawodniczek:
Zespoły.
Oprócz pierwszego zespołu Unia miała drużynę rezerw (RTP Unia II Racibórz), występującą od sezonu 2009/2010 w oficjalnych rozgrywkach ligowych. Grała ona na zapleczu Ekstraligi (I liga, grupa wschodnia). W klubie była także kadra juniorek. Unitki brały też udział w halowych mistrzostwach Polski, gdzie czterokrotnie (2008, 2009, 2011 i 2012) zdobyły tytuł mistrza kraju.
Stadiony.
Do roku 2009 Unia swoje mecze ligowe rozgrywała na obiekcie przy ul. Srebrnej 12. Stadion ten może pomieścić około 2500 widzów (w tym 1000 miejsc siedzących, 500 pod dachem). Jest to obiekt typowo piłkarski, na którym swoje mecze rozgrywa także męska drużyna.
Od sezonu 2009/2010, po zdobyciu mistrzostwa kraju Unitki przeniosły się na zdecydowanie większy stadion OSiR-u. Pojemność otwartego w 1972 roku stadionu w przeszłości wynosiła 30 tys. kibiców, jednak po remoncie po powodzi w 1997 roku i zamianie ławek na plastikowe krzesełka oraz likwidacji trybun na łukach została zredukowana do 10 tys. (w tym 6 tys. miejsc siedzących). Jest to obiekt wielofunkcyjny, wokół boiska znajduje się także bieżnia lekkoatletyczna. Obiekt, po drobnych modernizacjach spełnia obecnie normy UEFA do organizowania spotkań kobiecych reprezentacji narodowych oraz kobiecej Ligi Mistrzów.

</doc>
<doc id="2066254" url="https://pl.wikipedia.org/wiki?curid=2066254" title="Paweł Dalach">
Paweł Dalach

Paweł Dalach – polski saksofonista współpracujący w przeszłości z Markiem Grechutą i Grzegorzem Turnauem, były członek grupy Charming Beauties.

</doc>
<doc id="2066256" url="https://pl.wikipedia.org/wiki?curid=2066256" title="Specific absorption rate">
Specific absorption rate



</doc>
<doc id="2066259" url="https://pl.wikipedia.org/wiki?curid=2066259" title="Kobiety">
Kobiety



</doc>
<doc id="2066261" url="https://pl.wikipedia.org/wiki?curid=2066261" title="Lodowiec Murchisona">
Lodowiec Murchisona

Lodowiec Murchisona – lodowiec w Nowej Zelandii położony w Parku Narodowym Góry Cooka na Wyspie Południowej. Rzeka Murchisona płynąca nieopodal zawdzięcza swoją nazwę właśnie temu lodowcowi.

</doc>
<doc id="2066262" url="https://pl.wikipedia.org/wiki?curid=2066262" title="Yasmin Paige">
Yasmin Paige

Yasmin Paige (ur. 24 czerwca 1991 w Londynie) – angielska aktorka telewizyjna, filmowa i teatralna. Yasmin jest najbardziej znana z roli Marii Jackson, z serialu Przygody Sary Jane, kontynuacji Doctora Who. Paige wystąpiła też 2 razy w teatrze w roku 2003 i 2010.

</doc>
<doc id="2066263" url="https://pl.wikipedia.org/wiki?curid=2066263" title="Vechigen">
Vechigen

Vechigen – gmina (niem. "Einwohnergemeinde") w Szwajcarii, w kantonie Berno, w regionie administracyjnym Bern-Mittelland, w okręgu Bern-Mittelland.
Transport.
Przez teren gminy przebiega droga główna nr 234.

</doc>
<doc id="2066264" url="https://pl.wikipedia.org/wiki?curid=2066264" title="Dreamz Unlimited">
Dreamz Unlimited

Dreamz Unlimited – wytwórnia filmowa założona w 1999 roku przez Shaha Rukh Khana, Juhie Chawlę i Aziza Mirzę. Pierwsze dwa filmy, Phir Bhi Dil Hai Hindustani(2000) i Aśoka Wielki (2001) okazały się porażką budżetową. Dopiero trzeci film Chalte Chalte(2003) zagwarantował sukces wytwórni.

</doc>
<doc id="2066265" url="https://pl.wikipedia.org/wiki?curid=2066265" title="Camille Lacourt">
Camille Lacourt

Camille Lacourt (ur. 22 kwietnia 1985 roku w Narbonie), francuski pływak, pięciokrotny mistrz świata, trzykrotny mistrz Europy z Budapesztu z 2010 r., gdzie zwyciężył i ustanowił rekord Europy na 100 m stylem grzbietowym wynikiem 52,11 s.
Na mistrzostwach świata w Szanghaju w 2011 roku zdobył złoty medal w wyścigu na 100 m stylem grzbietowym. Na tych samych zawodach zdobył także srebrny medal w konkurencji 50 metrów stylem grzbietowym.
Uczestnik igrzysk olimpijskich w Londynie (2012) na 100 m grzbietem (4. miejsce) oraz w sztafecie 4 × 100 m stylem zmiennym (10. miejsce).
Podczas mistrzostw świata w Barcelonie w 2013 roku zdobył dwa złote medale, jeden z nich na dystansie 50 metrów stylem grzbietowym, drugi w sztafecie 4 × 100 metrów stylem zmiennym. W finale 100 metrów stylem grzbietowym zajął piąte miejsce. W grudniu tego samego roku na mistrzostwach Europy na krótkim basenie razem z Brytyjczykiem Chrisem Walkerem-Hebbornem zajął trzecie miejsce na dystansie 100 metrów stylem grzbietowym, jednak po ujawnieniu stosowania dopingu przez Rosjanina Witalija Mielnikowa otrzymał srebrny medal. 
W 2015 roku na mistrzostwach świata w Kazaniu zdobył 3 medale: złoto na dystansie 50 metrów stylem grzbietowym, srebro na dystansie 100 metrów stylem grzbietowym i brąz w sztafecie 4 × 100 metrów stylem zmiennym. Rok później na mistrzostwach Europy zajął pierwsze miejsce w konkurencjach 50 i 100 metrów stylem grzbietowym.
Podczas mistrzostw w Budapeszcie wywalczył po raz trzeci z rzędu tytuł mistrza świata na dystansie 50 m stylem grzbietowym, uzyskawszy czas 24,35. Po tych zawodach Lacourt zakończył karierę pływacką.

</doc>
<doc id="2066266" url="https://pl.wikipedia.org/wiki?curid=2066266" title="Kamieniec (wzniesienie)">
Kamieniec (wzniesienie)

Kamieniec (potocznie Kamieńska Góra) – wzniesienie o wysokości 42,7 m n.p.m. na Równinie Gryfickiej, położone w woj. zachodniopomorskim, w gminie Gryfice. Znajduje się przy zachodnich granicach miasta Gryfice; na obszarze od południa leży wieś Borzyszewo, a od zachodu wieś Zaleszczyce. 
Przy południowym stoku wzniesienia przebiega droga wojewódzka nr 105, biegnąca z Gryfic do Kamienia Pomorskiego.
Nazwę "Kamieniec" wprowadzono urzędowo rozporządzeniem w 1949 roku, zastępując poprzednią niemiecką nazwę "Kamminer Berg".

</doc>
<doc id="2066268" url="https://pl.wikipedia.org/wiki?curid=2066268" title="Zatoka Curio">
Zatoka Curio

Zatoka Curio – zatoka w południowej części Wyspy Południowej Nowej Zelandii. Miejsce znane jest ze skamieniałego lasu datowanego na około 180 milionów lat. Znajdują się tam także kolonie pingwinów oraz delfinów Hektora. Zatoka ta jest jedną z atrakcji okręgu The Catlins.

</doc>
<doc id="2066270" url="https://pl.wikipedia.org/wiki?curid=2066270" title="Choroba telegrafistów">
Choroba telegrafistów



</doc>
<doc id="2066272" url="https://pl.wikipedia.org/wiki?curid=2066272" title="Beuno">
Beuno

Beuno – żyjący na przełomie VI/VII wieku walijski mnich, święty katolicki.
Informacje o tej postaci pochodzą z późnego "Vitae" zachowanego w rękopisie w języku walijskim (datowanego na 1346 r.).
Beuno według tych źródeł był krewnym św. Kadoka, powierzonym wychowaniu św. Tangwenowi. Już jako mnich miał być założycielem dwóch opactw i autorem "Tiboeth Beuno". Odnotowano ślady wczesnego kultu na terenach północnej Walii co znajduje potwierdzenie w podaniach ludowych i zapiskach. Jako datę śmierci podaje się 642 lub 660 rok.
Wspominany był 25 kwietnia.

</doc>
<doc id="2066273" url="https://pl.wikipedia.org/wiki?curid=2066273" title="Gospodarka Materiałowa i Logistyka">
Gospodarka Materiałowa i Logistyka

Gospodarka Materiałowa i Logistyka – polski miesięcznik ekonomiczny wydawany przez Polskie Wydawnictwo Ekonomiczne. 
Opis.
Miesięcznik jest przeznaczony dla osób zajmujących się zawodowo zarządzaniem zakupami, menedżerów działów logistyki i firm świadczących usługi logistyczne, a także wykładowców i studentów kierunków ekonomicznych wyższych uczelni. 
Publikowane w nim artykuły zawierają wyniki badań, opisy najlepszych praktyk oraz dorobek naukowy z dziedziny zarządzania łańcuchami dostaw zakupami oraz szeroko pojętego zarządzania logistyką. Zawiera także teksty o zastosowaniu najnowszych technologii w tych obszarach oraz analizy rynków materiałowych, zajmuje się też ekologicznymi, społecznymi i prawnymi aspektami logistyki, infrastrukturą logistyczną i transportową oraz logistyką miejską. 
Czasopismo zostało założone w 1949 roku jako dwutygodnik i do 1993 ukazywało się pod nazwą „Gospodarka Materiałowa”, wydawcą od początku jest PWE. Autorami tekstów są wykładowcy uczelni ekonomicznych i praktycy zatrudnieni w dużych polskich przedsiębiorstwach. 
Czasopismo znajduje się w wykazie czasopism naukowych prowadzonym przez Ministra Nauki i Szkolnictwa Wyższego z przyznaną liczbą 20 punktów.

</doc>
<doc id="2066274" url="https://pl.wikipedia.org/wiki?curid=2066274" title="Josie Loren">
Josie Loren

Josie Loren (ur. 19 marca 1987 roku w Miami w stanie Floryda jako Josie Lopez) – amerykańska aktorka. Najbardziej znana jest z serialu telewizyjnego stacji ABC Family – "Za wszelką cenę" ("Make It or Break It").
Życie osobiste.
Josie Loren urodziła się 19 marca 1987 w Miami, w stanie Floryda.
Przed pójściem na studia, była cheerleaderką w grupie Top Gun All Stars w Miami. Uczyła się w UCLA. Jest córką Mercy Lopez, nauczycielki w gimnazjum. Następnie poszła do liceum New World Performing Arts Center na Florydzie, gdzie uczyła się gry aktorskiej. Na uczelni studiuje środki masowego komunikowania. Wyznała, że chciałaby pracować z Seanem Pennem.
W 2010 roku została okrzyknięta jedną z 12 najseksowniejszych singielek przez magazyn „OK!” oraz nominowana do nagrody Teen Choice Awards 2010 w kategorii najlepszej aktorki tv lata 2010.
26 maja 2018 wzięła ślub z Mattem Leinart.
Kariera.
Początkowo Loren gościnnie wystąpiła w serialach "Weronika Mars", "Medium", "Cory w Białym Domu", "Drake i Josh" oraz "Hannah Montana". Jakiś czas później wystąpiła w filmie telewizyjnym stacji Lifetime – "Christmas In Paradise", a następnie w oryginalnym filmie stacji Disney Channel – "O, kurczę!", u boku Mitchela Musso i Jasona Dolleya.
W 2009 roku, u boku takich gwiazd jak Zac Efron czy Matthew Perry, wystąpiła w kinowej produkcji "Znów mam 17 lat", gdzie zagrała cheerleaderkę, oraz dziewczynę Alexa O'Donnela (w tej roli Sterling Knight), Nicole.
Od roku 2009, Josie występuje w serialu stacji ABC Family – "Za wszelką cenę" ("Make It or Break It"), gdzie u boku Cassie Scerbo, Chelsea Hobbs oraz Ayla Kell, występuje jako młoda gimnastyczka – Kaylie Cruz. Serial miał swoją premierę 22 czerwca 2009 roku.
W roku 2010 Loren wraz ze swoją przyjaciółką z serialu "Za wszelką cenę" – Cassie Scerbo, zagrały swoje role Kaylie oraz Lauren, gościnnie w komediowym serialu ABC Family – "Zakochana złośnica" ("10 Things I Hate About You").
Filmografia.
Filmy
Seriale 
Nagrody i nominacje.
2010: Teen Choice Awards – najlepsza aktorka telewizyjna lata – nominacja

</doc>
<doc id="2066276" url="https://pl.wikipedia.org/wiki?curid=2066276" title="Paco i jego ludzie">
Paco i jego ludzie

Paco i jego ludzie (hiszp. "Los Hombres de Paco", 2005-2010) – hiszpański serial komediowy nadawany przez stację Antena 3 od 9 października 2005 roku do 19 maja 2010 roku. W Polsce nadawany na kanałach AXN i AXN Crime.
Polską wersją tego serialu jest serial "Ludzie Chudego".
Po 10 latach od zakończenia ostatniego 9 sezonu serialu, latem roku 2020 rozpoczęto zdjęcia do kolejnego sezonu. Zagra w nim część obsady z roku 2010. Premiera planowana jest na pierwszą połowę 2021. 
Opis fabuły.
W Madrycie pracuje grupa policjantów, której profesjonalizm i zaangażowanie pozostawiają wiele do życzenia. Szefem tego dość specyficznego zespołu jest starszy inspektor Paco Miranda (Paco Tous). Jego najbliższymi współpracownikami są zaś Mariano (Pepón Nieto) i Lucas (Hugo Silva), dwaj nieudacznicy. Fajtłapowaty dowódca nie jest w stanie zapanować nad ich wybrykami. Wszyscy więc zamiast zajmować się rozwiązywaniem kryminalnych zagadek, całą swoją energię muszą poświęcać na tuszowanie kolejnych wpadek.
Pech jest nieodłącznym towarzyszem Paco i jego ludzi. Mimo że policjanci zawsze chcą dobrze, okoliczności sprawiają, iż wpadają w tarapaty.

</doc>
<doc id="2066279" url="https://pl.wikipedia.org/wiki?curid=2066279" title="Eurypygidae">
Eurypygidae



</doc>
<doc id="2066288" url="https://pl.wikipedia.org/wiki?curid=2066288" title="Mokré Lazce">
Mokré Lazce

Mokré Lazce (niem. "Mokrolasetz") – wieś w Czechach w kraju morawsko-śląskim w powiecie Opawa. W 2006 roku wieś zamieszkiwało 1095 osób.
W 1377 wzmiankowane zostały sąsiadujące na wschodzie Suché Lazce, obecnie dzielnica Opawy, z wyróżniającym przymiotnikiem (od niemieckiego dürr – suchy), a więc najpewniej istniały też już "Mokré Lazce", choć wprost wymienione zostały dopiero w XV wieku. W miejscowej gwarze laskiej nazwa wymawiana była jako "Mokre Łazce" i wywodzi się od słowa "łaz" oznaczającego trzebież w lesie przez wypalenia lub wykopanie (l.mn. w języku polskim łazy), przymiotnik Mokry od (mokrej) doliny rzeki Opawy
W Mokrych Lazcach urodził się czeski historiograf i geograf Vladimír Blucha (ur. 1931).

</doc>
<doc id="2066292" url="https://pl.wikipedia.org/wiki?curid=2066292" title="Przegląd Ustawodawstwa Gospodarczego">
Przegląd Ustawodawstwa Gospodarczego

Przegląd Ustawodawstwa Gospodarczego (PUG) – polski miesięcznik wydawany przez PWE. Publikowane są analizy i opinie o kształcie i aktualnych zmianach prawa gospodarczego Polski. Artykuły omawiają regulacje w prawie finansowym, cywilnym i gospodarczym, komentarze do ustaw, bieżących rozporządzeń i projektów aktów prawnych. Ważną część stanowią konsultacje, w których specjaliści wyjaśniają wątpliwości pojawiające się w sferze stosowania prawa. W dziale „Orzecznictwo w sprawach gospodarczych” znajdują się omówienia orzeczeń Trybunału Konstytucyjnego, Sądu Najwyższego, sądu antymonopolowego, sądów arbitrażowych i innych. Czasopismo jest adresowane do profesjonalistów, naukowców, studentów i innych osób zainteresowanych tematyką. PUG znajduje się w wykazie czasopism naukowych prowadzonym przez Ministra Nauki i Szkolnictwa Wyższego z przyznaną liczbą 40 punktów[.

</doc>
<doc id="2066293" url="https://pl.wikipedia.org/wiki?curid=2066293" title="1 Batalion Saperów Legionów">
1 Batalion Saperów Legionów

1 Batalion Saperów Legionów (1 bsap) – oddział saperów Wojska Polskiego w II Rzeczypospolitej.
Batalion był jednostką wojskową istniejącą w okresie pokoju i spełniająca zadania mobilizacyjne wobec oddziałów i pododdziałów saperów. Spełniał również zadania organizacyjne i szkoleniowe. Stacjonował w Twierdzy Modlin. W 1939, po zmobilizowaniu jednostek przewidzianych planem mobilizacyjnym, został rozwiązany.
Formowanie i zmiany organizacyjne.
22 sierpnia 1921 roku w twierdzy Modlin został sformowany 1 pułk saperów. Nowa jednostka powstała z połączenia „wojennych” batalionów saperów: 8 mjr Stanisław Magnuszewski, 18 kpt. Konstanty Skąpski i 28 mjr Stefan Dąbkowski.
Pułk nawiązywał do tradycji kompanii saperów Legionów Polskich.
W 1925 roku zostało zlikwidowane dowództwo XXVIII baonu saperów, a kompanie zostały włączone w skład batalionów VIII i XVIII, jako trzecie kompanie.
19 maja 1927 roku Minister Spraw Wojskowych marszałek Polski Józef Piłsudski ustalił i zatwierdził dzień 7 czerwca, jako datę święta pułkowego.
W 1929 roku pułk został przeformowany w 1 batalion saperów Legionów.
Mobilizacja 1939.
1 Batalion Saperów Legionów był jednostką mobilizującą. Zgodnie z planem mobilizacyjnym „W” sformował pododdziały:
w dniach 19 lipca – 7 sierpnia 1939 roku, w mobilizacji alarmowej, w grupie jednostek oznaczonych kolorem niebieskim:
w mobilizacji alarmowej, w grupie jednostek oznaczonych kolorem niebieskim:
w I rzucie mobilizacji powszechnej:
w II rzucie mobilizacji powszechnej:
Działania bojowe pododdziałów zmobilizowanych w 1 bsap Leg. w 1939 r..
W opisie działań przedstawiono krótką historię walk i prac wykonanych przez pododdziały zmobilizowane wielkości kompanii i równorzędnej oraz plutonów. Opis działań i walk batalionów stanowią treść odrębnych artykułów.
Rezerwowe kompanie saperów
Według planu mobilizacyjnego W 2 w 1 batalionie saperów Legionów zmobilizowano 8 rezerwowych kompani saperów zgodnie z etatem Ldz. 3103:
Zmobilizowana w mobilizacji alarmowej w czasie 32 godzin, pod dowództwem por. rez. Stanisława Majewskiego. Zgodnie z planem obronnym "Z" przydzielona do Armii "Modlin". Działania jej do czasu dotarcia do Warszawy nie są znane. Działała na Odcinku Warszawa-Zachód na pododcinku południowym (Mokotów). Około połowy września rozkazem dowódcy saperów Armii "Warszawa" 111 kompania została uzupełniona 13 i 14 plutonami eksploatacyjno silnikowymi wąskotorowymi. Skapitulowała 28 września wraz z garnizonem Warszawy.
Zmobilizowana w mobilizacji alarmowej w czasie 32 godzin. Zgodnie z planem obronnym "Z" przydzielona do Armii "Modlin". Losy jej nie są znane.
Zmobilizowana w mobilizacji powszechnej w I jej rzucie. Do 1 września 1939 roku mobilizowana w koszarach batalionu, a od 1 września w Pomiechówku. Kompanią dowodził por. rez. inż. Jerzy Odrowąż-Pieniążek. Zgodnie z planem obronnym "Z" przydzielona do Armii "Modlin". 4 września 113 kompania z rozkazu dowództwa Armii "Modlin" przybyła do Orzechowa, gdzie wspólnie z plutonem z 61 batalionu saperów uczestniczyła w przygotowaniach i wysadzeniu mostu kolejowego. 5 września udała się na przyczółek mostowy w Wierzbicy nad Narwią i zamknęła szosę Serock-Wyszków. 7 września na rozkaz ze sztabu armii kompania spaliła most na Narwi w Wierzbicy. Nocą 7/8 września przeprawiła się przez Bug i dotarła do wsi Sokołówek. 8 września został wysłany do Dębego II pluton ze 113 ksap. pozostała część kompanii przebywała w rejonie Serocka do 14 września dokonując naprawy zniszczonego przez lotnictwo niemieckie mostu. 14 września przez Popowo Kościelne, Strugę i Zielonkę kompania pomaszerowała do Warszawy. Stacjonowała w gazowni przy ul. Ludnej. Nocą 16/17 września w wyniku ostrzału artylerii niemieckiej poległo 2 oficerów kompanii, a por. Odrowąż-Pieniążek został ranny. Po połowie września rozkazem dowódcy saperów Armii "Warszawa" 113 kompania została uzupełniona 15 i 16 plutonami eksploatacyjno silnikowymi wąskotorowymi.18 września została skierowana na pododcinek południowy(Mokotów), gdzie pracowała przy budowie umocnień do kapitulacji stolicy. 
Miała zostać zmobilizowana w I rzucie mobilizacji powszechnej, ale z uwagi na pilną potrzebę wykonania prac fortyfikacyjnych, 114 kompanię zmobilizowano w końcu lipca 1939 roku. Pod dowództwem 12 Grupy Fortyfikacyjnej została skierowana na przedmoście płockie. Z uwagi na braki sprzętu budowlanego i braki wyszkoleniowe, 114 kompania nie zdołała zrealizować pełnego zakresu robót na przedmościu. Od 7 września kompania stacjonowała w Radziwiu, kontynuowała prace saperskie. Dalszy jej udział w walkach w rejonie Płocka nie jest znany.
Zmobilizowana w I rzucie mobilizacji powszechnej do 4 września. Zgodnie z planem obronnym "Z" przydzielona do Armii "Modlin". Losy jej nie są znane
Zmobilizowana w I rzucie mobilizacji powszechnej do 4 września. Zgodnie z planem obronnym "Z" przydzielona do Armii "Pomorze", ale nie skierowana do tej armii pozostała w dyspozycji dowódcy Grupy gen. bryg. Zulaufa. Od 8 do 12 września przydzielona do zgrupowania saperów mjr. T. Pisarskiego miała rozpoznać i przygotować przeprawy na przedmościu modlińskim. Dalsze jej losy nie są znane. 
Zgodnie z planem mobilizacyjnym miała zostać zmobilizowana w I rzucie mobilizacji powszechnej, ale z uwagi na pilną potrzebę wykonania prac fortyfikacyjnych na zagrożonych odcinkach, formowanie 117 kompanii przyspieszono i zmobilizowano ją w mobilizacji alarmowej w lipcu 1939 r. wraz z 14 Grupą Fortyfikacyjną. Od lipca budowała linię schronów betonowych w rejonie miejscowości Dąbrówka koło Bydgoszczy. W pierwszych dniach września wraz 14 G Fort. skierowana do Warszawy, którą osiągnęła 8 września. 11 września przydzielona do sektora obrony batalionu II/40 pp prowadziła prace fortyfikacyjne od ul. Grójeckiej do ul. Wawelskiej. Budowała zasieki z drutów kolczastych, kopała rowy przeciwpancerne, a także rozładowywała wagony na dworcu Warszawa-Towarowa. Prace te były wykonywane na I linii obrony i pod ostrzałem artylerii niemieckiej. 23 września saperzy 117 kompanii wzięli udział w wyciągnięciu z "ziemi niczyjej" 9 pociągów załadowanych bronią, amunicją, żywnością i spirytusem. Skapitulowała wraz z garnizonem Warszawy 28 września 1939 roku. 
Zgodnie z planem mobilizacyjnym miała zostać zmobilizowana w I rzucie mobilizacji powszechnej, ale z uwagi na pilną potrzebę wykonania prac fortyfikacyjnych na zagrożonych odcinkach, formowanie 118 kompanii przyspieszono i zmobilizowano ją w mobilizacji alarmowej w lipcu 1939 r. Na temat jej losów i działań brak informacji. Wiadomo, że 16 września podlegała dowódcy Odcinka Warszawa-Zachód. 
Lekkie kolumny pontonowe
Sformowane w 1 bsap. Leg. były dwóch typów: typu I nr 111, 112 i typu II 113 i 114. Kolumny typu I to sprzęt, tabor i ludzie przewożący elementy konstrukcyjne i pontony Lekkiego Mostu Pontonowego Drewnianego (LMPD), most 4-7 t lub 2,5-4-7 t. Etatowo składały się z: dowódcy kolumny z pocztem, drużyny gospodarczej, dwóch plutonów pontonowych w każdym 14 wozów mostowych 1 oficer i 59 podoficerów i saperów. Łącznie w skład kolumny wchodziło: 3 oficerów, 165 podoficerów i saperów, 211 koni, 14 wozów taborowych, zaprzęg kuchni polowej i 28 zaprzęgów wozów specjalnych mostowych. Typu II to kolumna Lekkiego Mostu Pontonowego Stalowego,(LMPS) most 5-8 t organizacja kolumny: to dowódca kolumny z pocztem, drużyna gospodarcza i dwa plutony po 21 wozów pontonowych i 1 wóz narzędziowy z 1 oficerem i 89 podoficerami i saperami. Łącznie kolumna typu II liczyła 3 oficerów i 230 podoficerów i saperów, 303 konie, 14 wozów taborowych, 1 zaprzęg kuchni polowej, 28 zaprzęgów wozów specjalnych pontonowych. Zgodnie z planem "Z" kolumny były przeznaczone do odwodu saperskiego "Dęblin". Mobilizację kolumn rozpoczęto 30 sierpnia, a zakończono 5 września. W 111 i 112 lkp wystąpiły braki w uzbrojeniu w postaci pistoletów, w 113 i 114 lkp brakowało pistoletów i koni do pełnych zaprzęgów zamiast 6 zaprzężone zostały tylko 4 konie. Częściowo zamiast saperów zmobilizowano żołnierzy innych specjalności. Kolumny były mobilizowane od 30 sierpnia w koszarach batalionu, a od 1 września we wsi Czarnowo koło Pomiechówka.
Brak jest wszelkich danych o działaniach 111 lkp.
112 lkp przez cały okres walk przebywała w składzie załogi twierdzy Modlin i uczestniczyły w utrzymaniu przepraw przez Wisłę i Bugo-Narew. Ze składu 112 lkp wydzielono saperów wraz z bronią na koniach do składu szwadronu rozpoznawczego. W nocy 22/23 września szwadron wyruszył do puszczy, a 24 września został rozbity przez czołgi niemieckie na postoju we wsi Rybitew. Do Modlina 27 września powrócił jeden pluton z furgonem.
Dowódcą kolumny był por. Witold Ziembicki. 5 września kolumna pomaszerowała przez Pomiechówek, Modlin, Nowy Dwór, Bożą Wolę do wsi Janówek pozostała w tej miejscowości do 9 września. W tym czasie była atakowana przez lotnictwo niemieckie, bez strat. Od 8 do 12 września 113 lkp wchodziła w skład zgrupowania saperskiego mjr. T. Pisarskiego, które miało rozpoznać i przygotować przeprawy na przedmościu modlińskim. 9 września kolumna powróciła do Nowego Dworu, gdzie zwodowała swoje pontony celem budowy mostu pontonowego. 10 września usiłował zbudować most w klinie Bugo-Narwi I pluton, poniósł on znaczne straty w sprzęcie od niemieckiego ostrzału artyleryjskiego. 113 lkp w kolejnych dniach lawirowała w terenie wokół Kazunia Niemieckiego z uwagi na ostrzał niemieckiej artylerii i ataki lotnicze, rannych zostało 2 saperów i utracono 3 konie. Od 16 września kolumna została dyslokowana do koszar batalionu mostowego. Przebywała tam do kapitulacji garnizonu Modlina, straty to 1 poległy i 1 ranny saper, utracono jednak 150 koni. W trakcie oblężenia kolumna dowoziła materiał do naprawy mostu polowego na Wiśle. Ze składu 113 lkp wydzielono saperów wraz z bronią na koniach do składu szwadronu rozpoznawczego. W nocy 22/23 września szwadron wyruszył do puszczy, a 24 września został rozbity przez czołgi niemieckie w rejonie wsi Rybitew, do Modlina powrócił 27 września jedynie jeden pluton z furgonem. 
Kolumna w okresie 8-12 września wchodziła w skład zgrupowania saperskiego mjr. T. Pisarskiego, które miało rozpoznać i przygotować przeprawy na przedmościu modlińskim. 114 lkp przez cały okres walk przebywała w składzie załogi twierdzy Modlin i uczestniczyły w utrzymaniu przepraw przez Wisłę i Bugo-Narew.
Plutony parkowe saperów
W trakcie mobilizacji alarmowej w terminie do 38 i 40 godziny od jej rozpoczęcia sformowano 11 i 12 plutony parkowe saperów oraz 11 komendę parku saperskiego. W ramach mobilizacji powszechnej sformowano do 4 września 13 pluton parkowy saperów. Wiadomo, że 12 i 13 plutony parkowe saperów wchodziły w skład załogi Warszawy, 8 września zostały skierowane do Warszawy celem przygotowania wszystkich mostów na Wiśle do wysadzenia lub zabarykadowania ich. 11 pluton wchodził prawdopodobnie w skład garnizonu Modlina. Więcej nic nie wiadomo na temat ich działań.
Oddział Zbierania Nadwyżek 1 bsap. Leg.
Po zmobilizowaniu własnych pododdziałów w koszarach 1 batalionu saperów Legionów w Modlinie zgłosiło się jeszcze wielu rezerwistów. 3 września podjęto organizację 11 kompanii marszowej saperów w sile 3 oficerów i około 100 szeregowych, broni ręcznej było dla 50% stanu kompanii. Podjęto organizację Ośrodka Zapasowego Saperów typu specjalnego nr 1. 4 września oddział nadwyżek 1 bsap. Leg. wymaszerował z Modlina, nadwyżki z uwagi na brak czasu i małe zasoby wyszły z koszar tylko częściowo umundurowane. Pod dowództwem mjr. Kazimierza Niewiarowskiego oddział maszerował przez Strugę, Okuniew, Miłosną, Mińsk Mazowiecki, Siedlce, Łuków do Białej koło Radzynia Podlaskiego. Marsz wykonywano głównie nocami z uwagi na ataki lotnictwa niemieckiego. Z OZN mjr Niewiarowski wyodrębnił grupę ppor. Koziełły, która na 20 podwodach miała odwieźć ewakuowany sprzęt batalionu do Łucka. Grupa ppor. Koziełły 12/13 września wyruszyła z Białej do Kowla, który osiągnęła 17 września i pomaszerowała dalej, w trakcie marszu uzyskano wiedzę o agresji sowieckiej. W trakcie marszu doszło do potyczek z dywersantami ukraińskimi. Zdobyto na nich broń i amunicję, następnie we wsi Hołoby doszło do walki z większą grupą dywersyjną, którą rozbito, a złapanych z bronią w ręku dywersantów rozstrzelano. 19 września osiągnięto Kowel, po zniszczeniu sprzętu i spaleniu akt, podjęto dalszy marsz. 23 września grupa ppor. Koziełły dostała się w Werbie do sowieckiej niewoli. OZN mjr. Niewiarowskiego z Radzynia Podlaskiego pomaszerował do Sławatycz, które osiągnięto 16 września, poprzez Piszczę dotarto do Lubomla. Tu dołączyły do OZN 1 b sap. nadwyżki z Ośrodków Sapersko-Pionierskich 18 DP i 29 DP. Załadowano się w Lubomlu do transportu kolejowego i przejechano 19 września do Kowla, tam bronią od zdemoralizowanych i rozbrajających się żołnierzy, dozbrojono się. Następnie odjechano w kierunku Brześcia, w trakcie jazdy doszło do potyczki z niemieckim plutonem piechoty, z uwagi na nieudolność mjr. Niewiarowskiego obecna w wagonach grupa oficerów odebrała dowodzenie i przekazała komendę kpt. Władysławowi Peksa z nadwyżek OS-P 29 DP. Po przyjeździe do Małoryty większość żołnierzy OZN 1 bsap. Leg. weszły w skład batalionu kpt. Peksy. Mjr Niewiarowski z grupą podoficerów zawodowych opuścił OZN. Batalion kpt. Peksy utworzył batalion II/178 pp 50 Dywizja Piechoty "Brzoza" (kompanie 5 i 6 strzelecką i część 2 ckm). Batalion zakończył walki kapitulacją 6 października 1939 r. pod Kockiem. 
Żołnierze 1 psap / 1 bsap Leg..
"Ostatnia pokojowa obsada personalna batalionu":
Dowództwo batalionu
Kompania szkolna
1 kompania
2 kompania
3 kompania
4 kompania 
Oddelegowani na kurs
Żołnierze batalionu – ofiary zbrodni katyńskiej.
"Biogramy zamordowanych znajdują się na stronie internetowej Muzeum Katyńskiego"
Symbole batalionu.
Sztandar.
7 maja 1922 roku w Warszawie marszałek Polski Józef Piłsudski wręczył pułkowi sztandar ufundowany ze składek oficerów i szeregowych oraz byłych żołnierzy.
Po przeprowadzeniu mobilizacji pododdziały gospodarcze i adiutantura wraz ze sztandarem, otrzymały rozkaz wycofania się za Bug. W zbiorze relacji z Banknock widnieje zapis: "1 Batalion Saperów Legionów. Sztandar znajdował się w plecaku mjr. Henryka Bieńkowskiego w chwili, gdy wymieniony był transportowany przez wojska sowieckie wraz z innymi oficerami do m. Szepietówka. Razem ze sztandarem znajdowały się wszystkie gwoździe wyjęte z drzewca. Dalsze losy sztandaru nieznane. – Meldunki gen. Szyszko-Bohusza i ppor. Zygmunta Oranowskiego.".
Odznaka pamiątkowa.
17 września 1927 roku generał dywizji Daniel Konarzewski, w zastępstwie ministra spraw wojskowych, zatwierdził odznakę pamiątkową 1 pułku saperów Legionów imienia generała Tadeusza Kościuszki. 31 stycznia 1929 roku minister spraw wojskowych zatwierdził regulamin odznaki pamiątkowej 1 pułku saperów, dostosowany do przepisów o odznakach pamiątkowych formacji z 21 kwietnia 1928 roku.
Odznaka o wymiarach 43x43 mm ma kształt krzyża maltańskiego, w kolorze srebrnym, w którego centrum umieszczono medalion emaliowany w kolorach wojsk samochodowych. Na medalion nałożono inicjały patrona pułku „TK” na czerwonym tle, a wokoło na czarnym tle napis „P l SAP LEGJONÓW”. Na ramionach krzyża miniatury odznak: I Brygady Legionów, I Korpusu Polskiego, Halerczyków i rok „1921”. Pomiędzy ramionami skrzyżowane atrybuty saperów: toporek i łopata. Odznaka oficerska, siedmioczęściowa, wykonana w srebrze, połączona za pomocą dziesięciu nitów. Wykonawcą odznaki był Wiktor Gontarczyk z Warszawy.

</doc>
<doc id="2066296" url="https://pl.wikipedia.org/wiki?curid=2066296" title="5 Batalion Saperów (II RP)">
5 Batalion Saperów (II RP)

5 Batalion Saperów (5 bsap) – oddział saperów Wojska Polskiego w II Rzeczypospolitej.
Batalion (pułk) był jednostką wojskową istniejącą w okresie pokoju i spełniającą zadania mobilizacyjne wobec oddziałów i pododdziałów saperów. Spełniał również zadania organizacyjne i szkoleniowe. Stacjonował w Krakowie. W 1939 roku, po zmobilizowaniu jednostek przewidzianych planem mobilizacyjnym, został rozwiązany.
Formowanie i zmiany organizacyjne.
9 czerwca 1921 w Krakowie z połączenia 6 batalionu saperów majora Ignacego Landau, 21 batalionu saperów kapitana Karola Czarneckiego i 23 batalionu saperów kapitana Zdzisława Groele został sformowany 5 pułk saperów.
W listopadzie 1929 jednostka została przeformowana w 5 batalion saperów i podporządkowana dowódcy 4 Brygady Saperów. Wiosną 1934, po kolejnej reorganizacji wojsk saperskich, batalion został podporządkowany dowódcy 2 Brygady Saperów w Krakowie, a na początku grudnia 1934 włączony w skład 2 Grupy Saperów.
W styczniu 1935 roku na bazie batalionu została sformowana 23 kompania saperów.
Organizacja batalionu saperów w 1929.
Ogółem batalion liczył 799 osób, w tym 41 oficerów, 103 podoficerów, 655 szeregowców oraz 15 pracowników cywilnych.
Działania pułku/batalionu w okresie pokoju.
Najważniejszymi pracami krakowskich saperów w dwudziestoleciu międzywojennym było:
Mobilizacja batalionu.
5 batalion saperów był jednostką mobilizującą. W 1939 sformowanymi jednostkami były:
w mobilizacji alarmowej:
w I rzucie mobilizacji powszechnej:
w II rzucie mobilizacji powszechnej:
Żołnierze jednostki.
Kawalerowie Virtuti Militari.
Żołnierze pułku odznaczeni Krzyżem Srebrnym Orderu Wojennego Virtuti Militari:
Obsada personalna w 1939 roku.
"Organizacja pokojowa i obsada personalna batalionu w marcu 1939 roku":
Oddelegowani na kurs:
Żołnierze batalionu – ofiary zbrodni katyńskiej.
"Biogramy zamordowanych znajdują się na stronie internetowej Muzeum Katyńskiego"
Symbole batalionu.
Sztandar batalionu.
10 lutego 1925 prezydent RP Stanisław Wojciechowski zatwierdził wzór lewej strony płachty chorągwi 5 pułku saperów.
W piątek 8 maja 1925 na Rynku Głównym w Krakowie prezydent RP wręczył dowódcy 5 pułku saperów, pułkownikowi Włodzimierzowi Dziakiewiczowi chorągiew ofiarowaną przez przemysłowców i inżynierów Zagłębia Krakowskiego, Zagłębia Dąbrowskiego i Górnego Śląska. Sztandar 5 psap. zrobiony jest wedle ustalonych wzorów. Na prawej stronie wyhaftowany jest na amarantowym polu orzeł białyotoczony wieńcem laurowym, w rogach na białych smugach cyfra 5 również w wieńcu laurowym. Na stronie lewej w środku w wieńca laurowym wyhaftowano odwieczne hasło wojsk polskich: Honor i Ojczyzna, w rogach pomieszczono na przemian, herb Krakowa i św. Stanisława.
3 września 1939 dowództwo batalionu, wraz z ochroną liczącą około 20 żołnierzy i sztandarem, ewakuowało się w kierunku Niepołomic, a potem Brześcia. W związku ze zmieniającą się sytuacją militarną, jako końcowy cel ewakuacji wyznaczono Zaleszczyki. 17 września kolumna zatrzymała się majątku za Tarnopolem. W południe pośpiesznie załadowano się jednak na samochody i skierowano w kierunku Zaleszczyk. Po około 4 godzinach marszu kolumna prawdopodobnie zatrzymała się w wiosce Winiówka. Samochody zostały otoczone przez czołgi Armii Czerwonej. Po incydencie z przelatującym polskim samolotem myśliwskim, ostrzelanym przez żołnierzy sowieckich, Polacy złożyli broń. Jeńcy zostali skierowani do Kopyczyniec. Sztandar 5 bsap pozostał w samochodzie w miejscu rozbrojenia i najprawdopodobniej przejęty przez jednostkę Armii Czerwonej. Z wiarygodnych źródeł wiadomo, że obecnie sztandar znajduje się w muzeum Ermitaż w Petersburgu.
Odznaka batalionu.
5 maja 1925 minister spraw wojskowych, gen. dyw. Władysław Sikorski zatwierdził wzór odznaki pamiątkowej 5 pułku saperów.
Odznaka o wymiarach 46x35 mm ma kształt srebrnej kotwicy, na której krzyżują się dwa karabiny. U dołu kilof i łopata, u góry harpun i wiosło. Na kotwicę nałożono tarcze z czerwonym obramowaniem, a na nią srebrnego orła i u dołu cyfrę 5. Dwuczęściowa - odlana w białym metalu, tarcza z orłem przymocowana za pomocą dwóch sztyftów. Na rewersie u góry wytłoczona litera M, numer nadania, nazwisko grawera J. Walenta Kraków. Na dole, pod tarczą otwór.
Przysięga na sztandar 5 pułku saperów.
Idą saperzy krakowski pułk piąty
I rozkaz wypełnią, gdy Polska im każe
A kto by chciał z dachu Ojczyzny rwać gonty
My zginiem, lecz Ciebie nie damy Sztandarze.
My wiemy żołnierze! My wiemy dokładnie,
te posłuch najwyższą żołnierską jest cnotą
Więc żywot położym, gdy tak nam wypadnie
Za Ciebie Ojczyzno Ty ojców tęsknoto
Twardymi być musim, jak twarda jest praca
I głusi być musim, na wszelkie krakanie,
Bo praca radosna Ojczyźnie przywraca
Sen, który przez pracą wnet jawą się stanie!
Budować! umacniać! to nasze dziś hasło!
My przecież Ojczyźnie służymy przemiłej!
Czy słońce nam świeci, czy słońce zagasło,
Ojczyźnie dać chcemy i serce i siły!...
Saperska my wiara, składamy przysięgę
Na sztandar, co płynie dziś oto nad nami,
Że będziem pomnażać Ojczyzny potęgą
I żaden sztandaru przenigdy nie splami...
Leć!... płyń nasz sztandarze!., w zwycięskie leć loty!...
Niech radość i słońce i błękit Cię wita
A że dziś jest jawą saperów sen złoty
Niech żyje nasz sztandar i Rzeczpospolita!...
Przysięga złożona w Krakowie dnia 8 maja 1925 w dniu wręczenia sztandaru dla 5 pułku Saperów.

</doc>
<doc id="2066297" url="https://pl.wikipedia.org/wiki?curid=2066297" title="Eurypyga">
Eurypyga



</doc>
<doc id="2066300" url="https://pl.wikipedia.org/wiki?curid=2066300" title="6 Batalion Saperów (II RP)">
6 Batalion Saperów (II RP)

6 Batalion Saperów (6 bsap) – oddział saperów Wojska Polskiego w II Rzeczypospolitej.
Batalion (pułk) był jednostką wojskową istniejącą w okresie pokoju i spełniającą zadania mobilizacyjne wobec oddziałów i pododdziałów saperów. Spełniał również zadania organizacyjne i szkoleniowe. Stacjonował w Brześciu. W 1939, po zmobilizowaniu jednostek przewidzianych planem mobilizacyjnym, został rozwiązany.
Formowanie i zmiany organizacyjne.
Zgodnie z wytycznymi ministra spraw wojskowych z 18 lutego 1929 roku do końca 1929 roku 6 pułk saperów został zlikwidowany, a w jego miejsce jako 6 batalion saperów z miejscem postoju w Brześciu, wszedł 9 pułk saperów, który został podporządkowany dowódcy 2 Brygady Saperów.
Ostateczną organizację wojsk saperskich na stopie pokojowej wprowadzono 8 listopada 1929 roku, gdzie zatwierdzono przeformowanie 9 pułku saperów w 6 batalion saperów.
Wiosną 1935 roku batalion wydzielił ze swego składu jedną kompanię, na bazie której zorganizowana została 20 kompania saperów.
Mobilizacja w batalionie.
6 batalion saperów był jednostką mobilizującą i w 1939 zmobilizował:
Żołnierze 6 bsap.
Obsada personalna w 1939 roku.
"Ostatnia organizacja pokojowa i obsada personalna batalionu" 
Oddelegowani na kurs:
Żołnierze batalionu – ofiary zbrodni katyńskiej.
"Biogramy zamordowanych znajdują się na stronie internetowej Muzeum Katyńskiego"
Symbole jednostki.
Sztandar.
20 lutego 1925 roku Prezydent RP Stanisław Wojciechowski zatwierdził wzór lewej strony płachty chorągwi 9 psap.
24 czerwca 1925 roku, w Brześciu, gen. dyw. Edward Śmigły-Rydz wręczył dowódcy pułku chorągiew ufundowaną przez Magistrat i Radę Miejską Brześcia.
W 1929 roku wraz z reorganizacją wojsk saperskich został zlikwidowany 9 pułk saperów, a jego sztandar został przekazany dla 6 batalionu saperów.
Sztandar 6 batalionu saperów, który został przewieziony po klęsce wrześniowej do Francji. W dniu 30 marca 1940 roku gen. Władysław Sikorski wręczył sztandar dowódcy 1 Modlińskiego Batalionu Saperów im. Tadeusza Kościuszki.
Po przegranej kampanii francuskiej sztandar został zakopany, w dniu 24 listopada 1940 roku został odkopany i przewieziony do Grenoble, stąd przez Hiszpanię dotarł do Wielkiej Brytanii, gdzie w 1941 roku przekazano do Kwatery Polowej Naczelnego Wodza w Gask w Szkocji.
Obecnie sztandar 6 batalionu saperów eksponowany jest w Instytucie Polskim i Muzeum im. gen. Sikorskiego w Londynie.
Odznaka pamiątkowa.
Odznakę pamiątkową 6 batalion saperów przejął od 9 pułku saperów. Odznakę stanowi srebrny wieniec dębowo-laurowy przeplatany emaliowaną czerwono-czarną wstęgą. Na wieniec nałożono kotwicę oraz krzyżujące się kilof i łopatę. U szczytu znajduje się ukoronowany orzeł z rozpostartymi skrzydłami. W centrum umieszczono czerwono emaliowaną tarczę z symbolem pułku – szarżujący żubr. W dolnej części wieńca wpisano numer „6”. Pięcioczęściowa – wykonana w srebrze, mocowana sześcioma nitami.
Na awersie wieniec i kotwica mają próby srebra oraz imiennik grawera JM, rewers – gładki. Wymiary: 60 mm x 54 mm. Wykonanie: Józef Michrowski – Warszawa.
Prawo noszenia odznaki pamiątkowej 6 batalionu saperów przysługiwało oficerom i szeregowym, którzy pozostawali w szeregach batalionów saperów wchodzących w skład 6 i 9 pułku saperów, w okresie działań wojennych, od 1 marca 1918 r. do 21 marca 1921 r., nie mniej niż: na froncie – przez 3 miesiące, w oddziale przez rok. W czasie pokoju: oficerom i podoficerom zawodowym – po przesłużeniu dwóch lat, oficerom niezawodowym - po przesłużeniu roku.

</doc>
<doc id="2066301" url="https://pl.wikipedia.org/wiki?curid=2066301" title="Ojoyoshu">
Ojoyoshu



</doc>
<doc id="2066303" url="https://pl.wikipedia.org/wiki?curid=2066303" title="7 Batalion Saperów (II RP)">
7 Batalion Saperów (II RP)



</doc>
<doc id="2066304" url="https://pl.wikipedia.org/wiki?curid=2066304" title="8 Batalion Saperów (II RP)">
8 Batalion Saperów (II RP)

8 Batalion Saperów (8 bsap) – oddział saperów Wojska Polskiego w II Rzeczypospolitej.
Batalion (pułk) był jednostką wojskową istniejącą w okresie pokoju i spełniającą zadania mobilizacyjne wobec oddziałów i pododdziałów saperów. Spełniał również zadania organizacyjne i szkoleniowe. Stacjonował w Toruniu. W 1939, po zmobilizowaniu jednostek przewidzianych planem mobilizacyjnym, został rozwiązany.
Geneza.
W ciągu działań wojennych bataliony, które później utworzyły 8 pułk saperów, zdobyły około 140 jeńców, 2 pociągi pancerne, dwa działa, 1300 karabinów ręcznych, 6 karabinów maszynowych, 150 wozów i 8 kuchen polowych. Z większych obiektów komunikacyjnych bataliony zniszczyły, 21 dużych mostów kolejowych i drogowych, urządzenia stacyjne na 11 stacjach kolejowych oraz 4 tamy rzeczne. Zbudowano 15 większych mostów polowych i półstałych. Zniszczenia i naprawy mniejszych mostów i mostków sięgają liczby 260. Zbudowane podczas wojny przez bataliony linie obronne należy liczyć w setkach kilometrów.
Formowanie i zmiany organizacyjne.
W sierpniu 1921, w Toruniu, z „wojennych” 4 bsap mjr. Kazimierza Możdżenia, 15 bsap kpt. Mariana Kaufera i 16 bsap kpt. Jakuba Witkowskiego sformowany został 8 pułk saperów. 18 października 1921 jednostka została dyslokowana z Grudziądza do Torunia, do koszar Zamoyskiego.
W dniu 17 sierpnia 1923 odbyła się uroczystość Święta Pułkowego i odsłonięcie pomnika wystawionego przez żołnierzy 8 psap. na cześć poległych kolegów, uroczystość uświetnili swoją obecnością: Inspektor III Armii gen. dyw. Skierski, dowódca Okręgu Korpusu nr. VIII gen. bryg. Latour i Szef Departamentu Inżynierii i Saperów płk. Dąbkowski.
W 1925 został rozformowany XVI batalion saperów przy czym jego 1 kompania została wcielona do XV batalionu saperów i przemianowana na 3 kompanię, natomiast 2 kompania została wcielona do IV batalionu saperów i przemianowana na 3 kompanię.
22 maja 1926 odbyło się uroczyste zakończenie Pułkowej Szkoły Podoficerskiej. Komendantem szkoły był porucznik Czesław Mazurek, a instruktorami porucznicy: Leonard Matrybiński i Wiktor Neklaws. Szkołę ukończyło 43 szeregowców. I lokatę zajął starszy saper Stasiewski, II lokatę – starszy saper Armknecht, a III lokatę – starszy saper Margela.
19 maja 1927 Minister Spraw Wojskowych, marszałek Polski Józef Piłsudski zatwierdził dzień 17 sierpnia, jako święto pułkowe. 20 czerwca 1931 Minister Spraw Wojskowych, marszałek Polski Józef Piłsudski zmienił datę święta 8 bsap na dzień 30 maja.
24 października 1929 roku 8 psap został przeformowany w 8 batalion saperów, w składzie: dowództwo, kwatermistrzostwo, pluton łączności, kompania administracyjna, kompania szkolna i cztery kompanie saperskie.
W lutym 1935 batalion wydzielił ze swego składu jedną kompanię, na bazie której zorganizowana została 16 kompania saperów.
Mobilizacja batalionu.
8 batalion saperów był jednostką mobilizującą.
W dniach 24–26 sierpnia 1939, w mobilizacji alarmowej, w grupie jednostek oznaczonych kolorem niebieskim, sformował czternaście pododdziałów saperów przeznaczonych dla Armii „Pomorze”:
Po zakończeniu mobilizacji batalion został rozformowany.
Żołnierze 8 pułku (batalionu) saperów.
Organizacja i obsada personalna batalionu w 1939 roku.
"Ostatnia organizacja pokojowa i obsada personalna batalionu":
Oddelegowani na kurs
Żołnierze batalionu – ofiary zbrodni katyńskiej.
"Biogramy zamordowanych znajdują się na stronie internetowej Muzeum Katyńskiego"
Symbole batalionu.
Sztandar batalionu.
W dniu 18 marca 1924 roku Minister Spraw Wojskowych zatwierdził wzór sztandaru 8 pułku saperów w Dzienniku Rozkazów Wojskowych nr. 11 poz. 159.
17 sierpnia 1924 roku generał dywizji Leonard Skierski wręczył dowódcy pułku sztandar ufundowany przez społeczeństwo województwa pomorskiego. Na okuciu drzewca widnieje inskrypcja: „W imieniu obywateli Ziemi Pomorskiej ofiarowują 8-mu Pułkowi Saperów Wojewodzina Pomorska Wanda Maria Wachowiakowa i Starosta Krajowy Pomorski dr Józef Wybicki w dniu 17 sierpnia 1924 r. w Toruniu”. Sztandar 8 bsap znajduje się obecnie w Instytucie Polskim i Muzeum im. gen. Sikorskiego w Londynie.
Odznaka pamiątkowa.
16 lipca 1925 roku Minister Spraw Wojskowych, generał dywizji Władysław Sikorski zatwierdził wzór odznaki pamiątkowej 8 pułku saperów. Odznaka o wymiarach 42 × 42 mm ma kształt srebrnego krzyża o równo rozwidlonych ramionach pokrytych czarną emalią z czerwonym obrzeżem. Pomiędzy ramionami krzyża widnieją płomienie, z których wystają łopata, siekiera, kilof i kotwica. W centrum znajduje się biała tarcza z czerwonym obramowaniem, na której umieszczono gryfa i rok utworzenia pułku „1921”. Odznaka oficerska, dwuczęściowa, wykonana w srebrze, emaliowana, połączona bez nitów. Na awersie na toporku wybite próby srebra i inicjały grawera JM. Wykonawcą odznaki był Józef Michrowski z Warszawy.
Trąbka.
Jako udokumentowanie braterstwa broni z wojskiem Italii, na której terenie została utworzona 2 kompania XVI batalionu saperów, wchodząca w skład pułku, otrzymał pułk od bratniego 8 Pułku Inżynierii Królewskiej Armii Italii trąbkę srebrną. Trąbkę tą otrzymał z rąk attaché włoskiego w Polsce, pułkownika Roatto, w dniu 11 listopada 1928 roku. specjalny delegat 8 Pułku Saperów – major Jaworowski, wysłany w tym celu do Warszawy z jednym trębaczem. Uroczystość wręczenia trąbki pułkowi przez dowódcę okręgu korpusu Nr. VIII odbyła się dnia 17 listopada 1928 roku przy dźwiękach hymnu narodowego polskiego i italskiego. Trąbka włoska noszona jest za dowódcą pułku podczas wszelkich uroczystości, w których pułk występuje jako całość.

</doc>
<doc id="2066305" url="https://pl.wikipedia.org/wiki?curid=2066305" title="Ningen dock">
Ningen dock

 – charakterystyczny dla Japonii system kontroli medycznej. Kontrola przebiega w ciągu 1 ~ 2 dni. W czasie jej trwania przeprowadzane są kompleksowe badania w tym: krwi, moczu, stolca, prześwietlenia roentgenowskie oraz ultrasonografia. Następnie odbywa się rozmowa z lekarzem na temat przyzwyczajeń (np. żywnościowych) oraz zostaje zebrany wywiad anamnestyczny. Po otrzymaniu wyników badań lekarz przedstawia je osobie badanej i udziela porad. 
Program został uruchomiony w 1954 roku w Tokio i w założeniach miał być szczegółową kontrolą medyczną zajmującą możliwie krótki czas. Wówczas przeprowadzenie badań wymagało pozostania w szpitalu na okres 6 dni i 5 nocy. Program cieszył się tak dużą popularnością, że gazeta Yomiuri Shimbun, porównując go do procesu konserwacji statku w doku po przebytej podróży morskiej, ochrzciła go mianem "ningen dock" (ludzki dok), pod którą to nazwą funkcjonuje do dziś.
Program "ningen dock" stał się zasadniczym sposobem dbania o zdrowie. Rocznie ok. 3 milionów osób korzysta z tego systemu w ok. 1500 placówkach na terenie kraju. Głównym czynnikiem jego popularności jest finansowanie badań pracowników przez zarządy firm japońskich. Kolejnym czynnikiem jest zwiększone zainteresowanie Japończyków na temat zdrowia.
W 2006 roku zostało utworzone Międzynarodowe Towarzystwo Ningen Dock oraz na Okinawie odbył się "Światowy Zjazd do spraw Ningen Dock", w którym wzięło udział wielu lekarzy spoza Japonii, głównie z krajów Azji Wschodniej.
W ostatnich latach zanotowano wzrost liczby turystów przybywających do Japonii, aby skorzystać z programu "ningen dock".

</doc>
<doc id="2066306" url="https://pl.wikipedia.org/wiki?curid=2066306" title="Curtis Axel">
Curtis Axel

Curtis Axel, właśc. Joseph Curtis Hennig, Joe Hennig (wcześniej Michael McGillicutty) (ur. 1 września 1979 w Champlin) – amerykański wrestler.
Występował w rosterze WWE NXT, pod opieką Kofiego Kingstona. Na Raw 25 października 2010 dołączył do Nexusa. Występuje na Raw. Jest synem Hall of Famera Mr. Perfecta. Na Raw 23 maja 2011 zdobył Pas WWE Tag Team Championship wraz z Davidem Otungą pokonując Kane’a i Big Showa. Stracili pasy 22 sierpnia na rzecz Evana Bourne’a i Kofiego Kingstona.
W 2013 na WWE Raw, Henning pojawił się pod nowym pseudonimem Curtis Axel wraz ze swoim nowym menadżerem Paulem Heymanem. Swoją nazwę zawdzięcza swojemu dziadkowi i ojcu. Połączył on pseudonim Curt (Curt Mr.Perfect Hennig [ojciec]) i Axe (Larry The Axe Hennig [dziadek]), uzyskując Curtisa Axela. Podczas gali Payback 2013 pokonał Wade Barretta i The Miza i zdobył po raz pierwszy WWE Intercontinental Championship. Podczas Money in the Bank 2013 obronił pas przeciwko Mizowi. Na WWE Raw 18 listopada stracił WWE Intercontinental Championship na rzecz Big E Langstona. Gdy Hennig został odrzucony od Paula Heymana, stworzył Tag Team z Rybackiem i nazwali się Rybaxel. Na 2013 mieli szansę zdobycia Tag Team Championship, w Elimination Fatal-4 Way z innymi drużynami (przeciwko mistrzom Tag Team Cody’emu Rhodesowi i Goldustowi, Antoniowi Cesaro i Jackowi Swaggerowi [Real Americans] oraz Reyowi Mysterio i Big Showowi), nie udało im się wygrać. Na WrestleManii XXX wraz z Rybackiem mieli szansę na pasy WWE Tag Team CHampionship, ale przegrali z Los Matadores, Real Americans oraz mistrzami Tag Team The Usos. Na RAW 28 kwietnia 2014 walczyli przeciwko Usos o pasy Tag Team, jednak nie udało im się wygrać.
The Miztourage i The B-Team (2017–obecnie).
19 czerwca, podczas czerwonej tygodniówki The Miz podszedł Dallasa i Axela, oferując im „role, na które zasługują, jeśli staną się jego „otoczeniem”. Później tego wieczoru duet pojawił się przebrani za niedźwiedzie w segmencie pomiędzy Miz i jego żoną Maryse, gdzie przybyli, by ujawnić się i sprzymierzyć się z Mizem atakując Deana Ambrose’a.
26 czerwca na Monday Night Raw Dallas i Axel, oznajmili, że od tej pory będą występować jako „The Miztourage”, jako drużyna z Mizem Six-Man Tag Team Matchu przeciwko Ambrose’owi, Slaterowi oraz Rhyno, to Bo Dallas przypiął Rhyno. Na SummerSlam, The Miz i The Miztourage pokonali Jasona Jordana zasilonego przez The Hardy Boyz w pre-shole. W listopadzie, po tym, jak Miz zdecydował się na krótką przerwę w kręceniu filmu The Marine 6, Dallas i Axel utworzyli krótki sojusz z Eliasem, gdzie w 27 listopada podczas odcinka WWE Raw, Dallas i Axel próbowali pomóc Eliasowi pokonać Romana Reignsa, aby wygrać WWE Intercontinental Championship, jednak Reigns zachował tytuł. 19 kwietnia 2018, podczas WWE Superstar Shake-up 2018, The Miz przeniósł się na SmackDown, lecz Curtis Axel z Bo Dallasem zostali na WWE Raw. Później tej nocy, Miztourage opuścili Miza w swoim ostatnim meczu na Raw, a później bezskutecznie oferował swoje usługi innym wrestlerom, w tym Finnowi Bálorowi (jako Bullet Club) i Sethowi Rollinsowi (jako The Shield).
14 maja na WWE Raw, Curtis i Bo nazwali się „The B-Team”, oraz otrzymali push, rozpoczynając feud o WWE Raw Tag Team Championship z Mattem Hardym i Brayem Wyattem, zdobywając tytuły na WWE Extreme Rules. 23 lipca na Raw, The B-Team zachowało swoje tytuły w rewanżu przeciwko Deleters Of Worlds. W następnych tygodniach The B-Team zostali ulubieńcami fanów. Tydzień przed SummerSlam obronili pasy w walce z Deleters Of Worlds i The Revival. Na SummerSlam 19 sierpnia, The B-Team mieli swoją pierwszą udaną obronę tytułów na PPV znów przeciwko The Revival (Dash Wilder i Scott Dawson). Pasy utracili 3 września na Raw w walce z Drew McIntyrem i Dolphem Zigglerem.
Osiągnięcia.
Florida C oraz hampinshling
World Wrestling Entertainment

</doc>
<doc id="2066308" url="https://pl.wikipedia.org/wiki?curid=2066308" title="8 Batalion Saperów">
8 Batalion Saperów



</doc>
<doc id="2066313" url="https://pl.wikipedia.org/wiki?curid=2066313" title="Elfowie">
Elfowie



</doc>
<doc id="2066314" url="https://pl.wikipedia.org/wiki?curid=2066314" title="Krasnoludowie">
Krasnoludowie



</doc>
<doc id="2066317" url="https://pl.wikipedia.org/wiki?curid=2066317" title="Zalesie (rejon czortkowski)">
Zalesie (rejon czortkowski)

Zalesie () – wieś na Ukrainie, w rejonie czortkowskim obwodu tarnopolskiego, w hromadzie Zawodśke. W okolicy znajduje się o długości 40 km.
Historia.
W II Rzeczypospolitej gmina wiejska w powiecie czortkowskim, a od 1934 w gminie Kolędziany. Podczas wojny nacjonaliści ukraińscy zabili 19 mieszkańców wsi. Po wojnie ludność polska została wysiedlona.
W 2018 roku zatwierdzono herb i flaga wsi (autorzy – Andrij Greczyło, Maksym Ohorodnyk).
Od 27 listopada 2020 r. wieś należy do hromady Zawodśke.

</doc>
<doc id="2066319" url="https://pl.wikipedia.org/wiki?curid=2066319" title="Mucjusz María Wiaux">
Mucjusz María Wiaux

Mucjusz María Wiaux FSC, również Mucjan Maria Wiaux, właśc. Alojzy Józef Wiaux (ur. 20 marca 1841 w Mellet w Belgii, zm. 30 stycznia 1917 w Malonne) – pierwszy belgijski święty Kościoła katolickiego, lasalianin (brat szkolny), apostoł "Ave Maria".
Na chrzcie otrzymał imię Alojzy. Do wspólnoty zakonnej u braci szkolnych wstąpił ok. 1856 i przyjął imiona Mucjusz María. Pracował jako wychowawca młodzieży, katecheta i nauczyciel muzyki, pełnił funkcję dzwonnika w Malonne.
Zapamiętany został z czci, jaką darzył Matkę Bożą. Przez sześćdziesiąt lat w każdą sobotę odmawiał litanię loretańską, dzięki czemu zyskał przydomek apostoła "Ave Maria". Zawsze widywano go modlącego się z różańcem.
Jego grób stał się zaraz po śmierci miejscem pielgrzymek i jest nim do czasów współczesnych.
Brat Mucjan María Wiaux beatyfikowany został 30 października 1977 r. przez papieża Pawła VI, a kanonizowany przez Jana Pawła II w dniu 10 grudnia 1989 roku.
Dniem, w którym wspominany jest w Kościele katolickim jest dzienna rocznica śmierci 30 stycznia.

</doc>
<doc id="2066324" url="https://pl.wikipedia.org/wiki?curid=2066324" title="Fell on Black Days">
Fell on Black Days

Fell on Black Days – utwór amerykańskiej grupy grunge'owej Soundgarden. Autorem tekstu i muzyki jest wokalista Chris Cornell. "Fell on Black Days" został wydany w 1994 roku, jako piąty singel promujący czwarty pełny album zespołu, Superunknown. Utwór został odnotowany na 4 miejscu, w zestawieniu "Billboard" Mainstream Rock Tracks. W 1997 roku utwór znalazł się na albumie A-Sides zawierającym największe przeboje grupy.
Kompozycja.
"Fell on Black Days" zostało napisane przez frontmana Chrisa Cornella w metrum 6/4. 
Wydanie i odbiór.
"Fell on Black Days" został wydany w 1994 roku, jako piąty singel z albumu "Superunknown". Na stronie B singla, znalazły się utwory "Kyle Petty, Son of Richard" i "Motorcycle Loop". Wcześniej, znane było kilka wersji demo utworu, jednak żadna z nich zbytnio nie przypominała ostatecznej wersji. Piosenka pojawiła się w magazynie Billboard's Hot 100 Airplay, docierając do 54 miejsca w dziesiątym tygodniu. Piosenka znalazła się najwyżej na czwartym miejscu na Billboard Mainstream Rock Tracks i na 13 miejscu na liście Billboard Modern Rock Tracks.
Poza Stanami Zjednoczonymi, singel został wydany w Australii i Wielkiej Brytanii. W Kanadzie, utwór znalazł się w pierwszej 70 na kanadyjskiej liście przebojów i pozostawał w niej przez dwa tygodnie. "Fell On Black Days" znalazł się w pierwszej 50 w Holandii i Irlandii.
Teledysk.
Teledysk został wyreżyserowany przez Jake'a Scotta, który później współpracował z zespołem przy tworzeniu teledysku do "Burden in my hand". Ascetyczny, czarno-biały teledysk, został nakręcony w Bad Animals Studio. Na owym wideo, zespół prezentuje utwór. Wideo zostało wydane w październiku 1994. Można go znaleźć na "Alive in the Superunknown", a także na albumie EP - "Songs from the Superunknown".
Na żywo.
Wykonanie utworu na żywo, można znaleźć na singlach "Black Hole Sun" i "Fell on Black Days". 
Covery.
Zespół Classic Case nagrał swoją wersje utworu "Fell on Black Days" na albumie EP "Black Unicorn Split".

</doc>
<doc id="2066325" url="https://pl.wikipedia.org/wiki?curid=2066325" title="Alojzy Józef Wiaux">
Alojzy Józef Wiaux



</doc>
<doc id="2066327" url="https://pl.wikipedia.org/wiki?curid=2066327" title="Sobór Zaśnięcia Matki Bożej we Włodzimierzu (Ukraina)">
Sobór Zaśnięcia Matki Bożej we Włodzimierzu (Ukraina)

Sobór Zaśnięcia Matki Bożej (ukr. "Кафедральний собор Успіння Пресвятої Богородиці у Володимирі") – prawosławny sobór we Włodzimierzu, pełniący funkcje katedry eparchii włodzimiersko-wołyńskiej Ukraińskiego Kościoła Prawosławnego Patriarchatu Moskiewskiego. Jedyny, względnie zachowany zabytek architektury staroruskiej sprzed najazdu mongolskiego na Wołyniu. Z okresu staroruskiego pochodzą tylko najstarsze dolne partie świątyni, a większa część obecnej bryły budynku powstała w 1900 jako rekonstrukcja pierwotnego wyglądu obiektu.
Historia.
Pierwsza cerkiew w tym miejscu została wzniesiona na polecenie księcia Mścisława Iziasławicza w latach 1156–1160. Książę ten został pochowany w obiekcie. Świątynia nie poniosła większych strat w czasie najazdu mongolskiego w 1240, tym samym będąc jedyną na Wołyniu cerkwią, która przetrwała w dobrym stanie wyżej wymienioną napaść. W kolejnych wiekach budynek pozostawał soborem katedralnym i miejscem pochówku książąt wołyńskich: Wasylki Romanowicza i jego żony oraz syna, Włodzimierza Wasylkowicza. W cerkwi chowano również miejscowych biskupów prawosławnych. W 1491, w czasie kolejnego napadu tatarskiego, budynek został poważnie uszkodzony, jednak już trzy lata później zakończono jego odbudowę, połączoną z wzniesieniem w najbliższym sąsiedztwie rezydencji biskupiej.
Po ogłoszeniu aktu unii brzeskiej, zainicjowanego m.in. przez prawosławnego biskupa włodzimierskiego i brzeskiego Hipacego Pocieja, katedra we Włodzimierzu przeszła w ręce unitów (diecezja włodzimiersko-brzeska). W 1683 budynek został zniszczony przez pożar. W czasie odbudowy świątynia została znacznie przebudowana: w 1753 jej fasada zachodnia została odrestaurowana w stylu barokowym i na miejscu starszej wzniesiono dwie wieże. W 1782 na zlecenie biskupa Stefana Symeona Młockiego rozpoczęto budowę ukrytych schodów o masywnych stopniach, co jednak doprowadziło do zawalenia się części sklepienia soboru. Już w 1795 budynek wykorzystywano jako magazyn. Dziesięć lat później zostały podjęte działania na rzecz przywrócenia cerkwi do użytku liturgicznego, jednak dopiero w 1885, po likwidacji unii w Imperium Rosyjskim, podjęto prace nad odnowieniem obiektu. Specjalna komisja przeprowadziła uporządkowanie terytorium zrujnowanego soboru, który następnie został zrekonstruowany według projektu G. Kotowa, w stylu neobizantyjskim. Odrestaurowane zostały również dzwonnica i pałac biskupi, zaś od podstaw wzniesiony dom dla przyszłego proboszcza parafii przy cerkwi. Uroczyste poświęcenie soboru, ponownie jako prawosławnego, nastąpiło 17 września 1900. Od tego czasu obiekt jest czynną świątynią prawosławną, administrowaną przez Rosyjski Kościół Prawosławny, w okresie międzywojennym przez Polski Autokefaliczny Kościół Prawosławny, a od 1939 przez Rosyjski Kościół Prawosławny i jego podległe struktury. Po 1991 r. budynkiem administruje Ukraiński Kościół Prawosławny Patriarchatu Moskiewskiego.
Obecnie (XXI w.) jest jednym z dwóch soborów katedralnych eparchii włodzimiersko-wołyńskiej, obok soboru Trójcy Świętej w Kowlu. Obiekt jest wpisany na listę zabytków o znaczeniu ogólnokrajowym.
Architektura.
Po odbudowie soboru w końcu XIX w. świątynia reprezentuje styl staroruski, przypuszczalnie oddający pierwotny wygląd pierwszej cerkwi. W trakcie XIX-wiecznych prac budowlanych usunięto wszystkie zabytkowe elementy architektoniczne dodane podczas odbudów w czasach gotyku i baroku. Obecnie istniejący budynek wzniesiony jest na planie prostokąta o bokach 34 i 20,8 metra, zaś jego wysokość sięga 18,5 m. Ściany soboru mają półtora metra grubości. Obiekt wzniesiony jest z cegły, malowany na kolor niebieskozielony i biały. W centralnym punkcie jego dachu znajduje się zrekonstruowana pojedyncza kopuła, ze złoconym dachem i krzyżem.
Wnętrze soboru jest pokryte freskami wykonanymi w XIX wieku w czasie przebudowy, przedstawiającymi w większości świętych związanych z ziemiami ukraińskimi i rosyjskimi. Główny ikonostas jest trzyrzędowy, funkcjonują również dwa boczne.

</doc>
<doc id="2066329" url="https://pl.wikipedia.org/wiki?curid=2066329" title="Wyżanka">
Wyżanka

Wyżanka – wzniesienie o wysokości 62,5 m n.p.m. na Równinie Gryfickiej, położone w woj. zachodniopomorskim, w gminie Gryfice. Ok. 0,6 km na zachód od wzniesienia znajduje się Świeszewo, a ok. 1 km na południowy wschód Jezioro Kołomąckie.
Przy południowym stoku wzniesienia przebiega droga Świeszewo–Kołomąć.
Nazwę "Wyżanka" wprowadzono urzędowo rozporządzeniem w 1949 roku, zastępując poprzednią niemiecką nazwę "Mühl Berg".

</doc>
<doc id="2066332" url="https://pl.wikipedia.org/wiki?curid=2066332" title="Stromik">
Stromik

Stromik – wzniesienie o wysokości 61,5 m n.p.m. na Równinie Gryfickiej, położone w woj. zachodniopomorskim, w gminie Gryfice. 
Ok. 1 km na północny zachód od Stromika znajduje się wieś Rzęsin. Przy południowej części wzniesienia biegnie droga z Gryfic do wsi Kołomąć.
Nazwę "Stromik" wprowadzono urzędowo rozporządzeniem w 1949 roku, zastępując poprzednią niemiecką nazwę "Hell Berg".

</doc>
<doc id="2066338" url="https://pl.wikipedia.org/wiki?curid=2066338" title="Gary Gomez">
Gary Gomez

Gary Gomez (ur. 25 września 1974 w Salt Lake City, Utah) – amerykański bokser zawodowy wagi junior ciężkiej.
Gary Gomez zadebiutował na zawodowym ringu 23 września 2001 roku, pokonując w 2 rundzie przez techniczny nokaut Marcio Castillo.
27 czerwca 2002 w swojej czwartej walce, doznał pierwszej porażki. Po 8-rundowym pojedynku został pokonany jednogłośnie na punkty przez Felixa Cora Juniora.
27 marca 2004 Gary Gomez zdobył tytuł mistrza świata federacji GBU w kategorii junior ciężkiej, pokonując w 6 rundzie, przez techniczny nokaut Michaela Samsa.
4 grudnia 2004 Gomez pokonał decyzją większości, po 10 rundach, Chada Van Sickle'a. Stawką pojedynku był pas WBC Continental Americas.
21 lipca 2005 stracił pas WBC Continental Americas przegyrwając jednogłośnie na punkty w 10 rundowej walce z Charlesem Davisem.
14 lipca 2007 Gomez przegrał jednogłośnie na punkty 6-rundowy pojedynek z Manuelem Quezadą.
11 lipca 2008 Gary Gomez zmierzył się z Polakiem Tomaszem Adamkiem. Z powodu kontuzji ręki, wycofał się z pojedynku po 6 rundzie. Była to pierwsza porażka Gomeza przed czasem.
2 października 2009 po ponad rocznej przerwie Gomez wrócił na ring, przegrywając jednogłośnie na punkty, po 8 rundach, z Izraelczykiem Ranem Nakashem.
6 sierpnia 2010 Gomez zmierzył się z byłym rywalem Andrzeja Gołoty, Mikiem Mollo. Po 8 rundach pojedynku, sędziowie orzekli remis.
4 grudnia 2010 Gary Gomez zdobył tytuł Mistrza stanu Utah, pokonując po 8 rundach, jednogłośnie na punkty Valente Tinajero. Była to pierwsza wygrana Gomeza od stycznia 2007 roku.

</doc>
<doc id="2066342" url="https://pl.wikipedia.org/wiki?curid=2066342" title="Święte Marta, Agnieszka i Klara">
Święte Marta, Agnieszka i Klara

Święte Marta, Agnieszka i Klara, obraz znany także jako "Trzy Święte Dziewice" – obraz pędzla anonimowego artysty, którego pochodzenie jest nieznane. Dzieło datowane jest przed 1440 r. Dawniej obraz stanowił część wystroju katedry NMP w Sandomierzu, w której znajdował się do 1909 r. Obecnie prezentowany jest w Muzeum Diecezjalnym, mieszczącym się w dawnym domu Jana Długosza w tym mieście. Cenny przykład malarstwa tablicowego w Małopolsce doby gotyku.
Obraz został namalowany techniką tempery na desce lipowej, z elementami srebrnej folii, obramiony malowaną na czerwono ramą. W polu obrazu ukazano zasiadające na ławie trzy święte niewiasty – Martę, Agnieszkę i Klarę. Zostały one przedstawione jako młode kobiety o okrągłych twarzach pozbawionych niemal cech indywidualnych. Tożsamość określają wyłącznie atrybuty: Marta trzyma kropidło i koszyczek (lub pojemnik na wodę), Agnieszka z koroną na głowie dotyka Baranka, który wspina się na jej kolana, zaś Klara kładzie na kolana zamkniętą księgę. Dwie pierwsze z nich ubrane są w długie płaszcze i suknie; św. Marta ma ciemnoczerwony płaszcz i zieloną suknię, św. Agnieszka – zielony płaszcz z ciemnobłękitną podszewką i ciemnoczerwoną suknię. Święta Klara ubrana jest strój zakonny: czarny habit i welon z białą podwiką. Każda ze świętych ma głowę otoczoną ozdobnymi nimbami. Dynamiczne upozowanie świętych zostało zestawione ze sztywnym i statycznym układem ławy, drzewka i posadzki, której płyty i spoiny nie układają się zgodnie z zasadami perspektywy. Ciemne neutralne tło obrazu przysłania namalowana na srebrnej folii ciemnoczerwona kotara z bogatą dekoracją ornamentalną.
Obraz "Święte Marta, Agnieszka i Klara" został opublikowany po raz pierwszy w 1929 w opracowaniu monograficznym pióra Michała Walickiego. Odtąd dzieło – a zwłaszcza kwestie proweniencji artystycznej, datowania, a także pierwotnego miejsca i funkcji dzieła – stały się przedmiotem dyskusji historyków sztuki. Proponowane przez badaczy różne wersje datowania mieszczą się w granicach od schyłku XIV w. po 1440 r. Michał Walicki przypuszczał, iż obraz wykonano w pracowni krakowskiej, a jego twórca był zaznajomiony z malarstwem czeskim schyłku XIV wieku. Opinia ta została przyjęta przez większości badaczy dzieła z Tadeuszem Dobrowolskim i Jerzym Gadomskim na czele, którzy obok Walickiego kilkakrotnie podjęli badania dzieła, na podstawie których wnioskuje się także wpływ ówczesnego malarstwa krakowskiego na styl obrazu sandomierskiego. Jerzy Gadomski przypuszcza, iż obraz pierwotnie znajdował się w jednym z klasztorów Klarysek (Zawichost, Stary Sącz). Urszula Stępień łączy dzieło z klasztorem Benedyktynek w Sandomierzu, natomiast Karol Estreicher w oparciu na relację Jana Długosza twierdził, iż obraz jest fragmentem retabulum ołtarza z Dzierzgonia, który król Władysław II Jagiełło miał przekazać kolegiacie sandomierskiej po bitwie pod Grunwaldem. Spór dotyczył także identyfikacji postaci: kobietę po lewej pierwotnie identyfikowano ze św. Dorotą i św. Martą, kobieta pośrodku była identyfikowana jako Maria, następnie św. Agnieszka. Świętą w stroju zakonnym kojarzono z bł. Kunegundą Przemyślidką, św. Brygidą, św. Otylią oraz św. Klarą. Obecna identyfikacja - Marta, Agnieszka i Klara jest rezultatem badań Jerzego Gadomskiego przyjętych przez Tadeusza Dobrowolskiego.

</doc>
<doc id="2066345" url="https://pl.wikipedia.org/wiki?curid=2066345" title="PYLL">
PYLL

PYLL (z – potencjalne utracone lata życia) – miara względnego wpływu zgonów oraz chorób na społeczeństwo.
Liczba potencjalnych lat utraconego życia w związku z jakąś chorobą to suma liczby lat, jakich doczekałaby osoba, która umarła z powodu tej choroby, gdyby cechowała się przeciętnym dalszym trwaniem życia.

</doc>
<doc id="2066346" url="https://pl.wikipedia.org/wiki?curid=2066346" title="Zalissia">
Zalissia



</doc>
<doc id="2066350" url="https://pl.wikipedia.org/wiki?curid=2066350" title="Karol Janowski">
Karol Janowski



</doc>
<doc id="2066356" url="https://pl.wikipedia.org/wiki?curid=2066356" title="Bauhin">
Bauhin

Nazwisko dwóch szwajcarskich lekarzy i przyrodników:

</doc>
<doc id="2066359" url="https://pl.wikipedia.org/wiki?curid=2066359" title="Karol Boromeusz Janowski">
Karol Boromeusz Janowski

Karol Boromeusz Janowski (ur. 4 listopada 1941 w Warszawie) – polski historyk i politolog, prof. dr hab., nauczyciel akademicki.
Życiorys.
W 1966 ukończył studia historyczne na Uniwersytecie Wrocławskim. W 1971 otrzymał stopień doktora nauk humanistycznych w zakresie historii nadany uchwałą Rady Wydziału Filozoficzno-Historycznego Uniwersytetu Wrocławskiego na podstawie pracy "Polska Partia Socjalistyczna na Dolnym Śląsku (1945-1948)" napisanej pod kierunkiem Mariana Orzechowskiego. W 1985 na Wydziale Nauk Społeczno-Politycznych Akademii Nauk Społecznych uzyskał stopień doktora habilitowanego nauk humanistycznych w zakresie nauk politycznych, w 2001 otrzymał tytuł profesora.
Od 1968 pracował w Instytucie Nauk Społecznych Poitechniki Wrocławskiej, w 1975 przeniósł się do Warszawy, pracował w Wydawnictwie Współczesnym, gdzie kierował działem ideologicznym miesięcznika "Nowe Drogi". Był adiunktem w Instytucie Podstawowych Problemów Marksizmu-Leninizmu, następnie pracował w powstałej w 1984 Akademii Nauk Społecznych, od 1986 w Instytucie Badań Problemów Młodzieży, gdzie kierował Zakładem Badań Warunków Pracy i Życia Młodzieży. od 1988 w Instytucie Nauk Politycznych PAN, następnie w Instytucie Studiów Politycznych PAN, Wyższej Szkole Pedagogicznej w Kielcach, gdzie kierował Zakładem Teorii Polityki na Wydziale Zarządzania i Administracji, Prywatnej Wyższej Szkole Businessu i Administracji w Warszawie, Od 2000 na Uniwersytecie w Białymstoku, następnie w Wyższej Szkole Studiów Międzynarodowych w Łodzi, Wyższej Szkole Finansów i Zarządzania w Białymstoku, Uniwersytecie Mikołaja Kopernika w Toruniu. Do 2020 wykładał w Wyższej Szkole Finansów i Zarządzania w Warszawie (od 2020) Akademii Ekonomiczno-Humanistycznej w Warszawie.
W latach 1988-1991 był sekretarzem generalnym Polskiego Towarzystwa Nauk Politycznych
W swoim dorobku posiada ponad 220 prac (m.in.: książki, studia i artykuły, referaty na konferencjach, ekspertyzy) z tematyki najnowszej historii politycznej, teorii polityki, socjologii polityki oraz problematyki ustrojowo-politycznej

</doc>
<doc id="2066366" url="https://pl.wikipedia.org/wiki?curid=2066366" title="Komora Arancjusza">
Komora Arancjusza

Komora Arancjusza (łac. "ventriculus aranti", ang. "Arantius' ventricle") – inaczej pióro pisarskie ("calamus scriptorius"), trzcinokształtna część leżąca w dolnej części dołu równoległobocznego, który należy do komory czwartej mózgu ("ventriculus quartus cerebri"). Komora Arancjusza będąca zachyłkiem przednim komory czwartej, leży pomiędzy ciałami resztkowatymi ("corpora restiformia"), czyli konarami dolnymi móżdżku. Nazwa pochodzi od nazwiska włoskiego chirurga Giulio Cesare Aranzio.

</doc>
<doc id="2066367" url="https://pl.wikipedia.org/wiki?curid=2066367" title="Tejaswini Sawant">
Tejaswini Sawant

Tejaswini Sawant, marathi तेजस्विनी सावंत (ur. 12 września 1980 w Kolhapur) – indyjska strzelczyni, mistrzyni świata.
W 2010 roku podczas mistrzostw świata w Monachium została mistrzynią świata w konkurencji karabinka sportowego 60 strzałów w pozycji leżąc. Uzyskała 597 pkt, tyle samo co Polka Joanna Nowakowska, wyrównując rekord świata. O pierwszym miejscu zawodniczki z Indii zadecydowała większa liczba dziesiątek centralnych. Rok wcześniej w tej konkurencji, również w Monachium wygrała zawody o Puchar Świata.
Jest dwukrotną zwyciężczynią (indywidualnie i w parze z Avneet Sidhu) zawodów podczas Igrzysk Wspólnoty Narodów w Melbourne w 2006 roku w konkurencji 10 m z wiatrówki.
W roku 2011 została laureatką nagrody Arjuna Award.

</doc>
<doc id="2066373" url="https://pl.wikipedia.org/wiki?curid=2066373" title="Fără Zahăr">
Fără Zahăr

Fără Zahăr - rumuńska grupa muzyczna grająca rock, folk i hip-hop.

</doc>
<doc id="2066378" url="https://pl.wikipedia.org/wiki?curid=2066378" title="Muzeum Historii Żydów">
Muzeum Historii Żydów



</doc>
<doc id="2066379" url="https://pl.wikipedia.org/wiki?curid=2066379" title="Curio">
Curio



</doc>
<doc id="2066380" url="https://pl.wikipedia.org/wiki?curid=2066380" title="Puchar Króla Tajlandii 2009">
Puchar Króla Tajlandii 2009

Puchar Króla Tajlandii 2009 w piłce nożnej odbywał się w Phukecie, w Tajlandii w dniach 17 – 23 stycznia. Impreza nie odbyła się w terminie FIFA. Zwycięzcami Pucharu Króla Tajlandii 2009 została reprezentacja Danii.

</doc>
<doc id="2066382" url="https://pl.wikipedia.org/wiki?curid=2066382" title="Randyzm">
Randyzm



</doc>
<doc id="2066386" url="https://pl.wikipedia.org/wiki?curid=2066386" title="Diego Cervantes">
Diego Cervantes

Diego Alberto Cervantes Chávez (ur. 30 sierpnia 1984 w mieście Meksyk) – meksykański piłkarz występujący najczęściej na pozycji środkowego obrońcy, obecnie zawodnik Puebli.
Jest młodszym bratem Horacio Cervantesa, innego meksykańskiego piłkarza.
Kariera klubowa.
Cervantes jest wychowankiem stołecznej Amériki. Sezon 2004/2005 spędził na wypożyczeniu w drugoligowym San Luis. Do pierwszej drużyny Amériki został wprowadzony jesienią 2005 przez trenera Mario Carrillo. W meksykańskiej Primera División zadebiutował 30 października 2005 w wygranym 2:1 spotkaniu z Pumas UNAM – rozegrał wtedy na boisku pełne 90 minut. Podstawowym graczem zespołu został podczas sezonu Clausura 2007. Pojawiał się wówczas jedenastokrotnie w wyjściowym składzie, a América wywalczyła tytuł wicemistrza Meksyku. Cervantes nie wystąpił w żadnym z finałowych spotkań z Pachucą. W podstawowej jedenastce wychodził również rok później, podczas Clausury 2008, a także w rozgrywkach fazy grupowej Copa Libertadores 2008. Tam strzelił dwa gole: 2 kwietnia argentyńskiemu River Plate oraz 30 kwietnia brazylijskiemu CR Flamengo.
W sierpniu 2008 Cervantes został wypożyczony na półroczny okres do San Luis. Tutaj zanotował pierwsze ligowe trafienie w karierze – 6 października w wygranym 2:1 meczu z Cruz Azul.
Podczas półrocznego wypożyczenia do Necaxy Cervantes był podstawowym graczem zespołu. Zagrał w 13 ligowych spotkaniach, w tym w 10 z nich w podstawowym składzie. Zanotował także 3 trafienia. Nie zdołał jednak uchronić klubu od spadku z najwyższej klasy rozgrywkowej.
Sezon Apertura 2009 25–letni Cervantes spędził w roli rezerwowego w Atlante. Pojawił się na boisku zaledwie sześciokrotnie, za każdym razem wchodząc na plac gry w ławki rezerwowych.
Przed rozgrywkami Bicentenario 2010 Cervantes na zasadzie wypożyczenia zasilił drużynę mistrza Meksyku, Monterrey. Tutaj, podobnie jak w Atlante, nie potrafił wywalczyć sobie miejsca w wyjściowej jedenastce i zagrał jedynie w 3 ligowych spotkaniach. Czterokrotnie pojawiał się na boisku podczas Copa Libertadores 2010.
Latem 2011 został wypożyczony na czas trwania sezonów Apertura 2011 i Clausura 2012 do meksykańskiego pierwszoligowca, Puebli.

</doc>
<doc id="2066387" url="https://pl.wikipedia.org/wiki?curid=2066387" title="Böhmerland">
Böhmerland

Böhmerland lub Čechie – czechosłowacki producent motocykli o unikatowej konstrukcji, działający w latach 1924–1939.
Założycielem firmy Böhmerland był mechanik Albin Liebisch, jednocześnie konstruktor produkowanych przez nią motocykli. Pełna nazwa przedsiębiorstwa brzmiała Böhmerland Motorrad-Bau Albin Liebisch. Jego siedzibą było Schönlinde (czeska nazwa Krásná Lípa). Nazwa Böhmerland była niemieckim wariantem słowa „Czechy”, motocykle były sprzedawane także pod jej czeskim odpowiednikiem Čechie. Pierwszy prototyp motocykla Liebisch zbudował w 1922 roku, a pierwsze egzemplarze seryjnego modelu powstały w 1925.
Konstrukcja motocykli Böhmerland była nietypowa – są one uznawane za najdłuższe produkowane seryjnie motocykle na świecie i istniały nawet w wariancie trzyosobowym. Podstawowy model zbudowany był w oparciu o długą, zewnętrzną ramę z rur, dającą rozstaw kół 174 cm i długość całkowitą motocykla do 270 cm. W przedniej części rama obejmowała jednocylindrowy silnik czterosuwowy o pojemności 598 cm³ i mocy 16 KM przy 4000 obr./min, z wysokim pionowym cylindrem o długim skoku tłoka 120 mm (średnica cylindra 79,8 mm). Odkryty układ rozrządu OHV wymagał częstego smarowania oraz brudził nogi w czasie jazdy. Zbiornik paliwa nie znajdował się w typowym miejscu nad silnikiem – dwa cylindryczne 5-litrowe zbiorniki były umieszczone po obu stronach bagażnika nad tylnym kołem. Przed silnikiem, po prawej stronie ramy był zbiornik oleju, a po lewej mały zasobnik. Za silnikiem znajdowała się dwuosobowa kanapa, a nad tylnym kołem na bagażniku można było zamontować trzecie siedzenie. Za tylnym kołem z kolei można było przymocować do ramy zasobnik bagażowy. Zawieszenie przedniego koła miało skomplikowaną konstrukcję, na sprężynach, z systemem wahaczy. Kolejną unikatową w tym okresie cechą były tarcze kół, początkowo odlewane ze stopów aluminium, z okrągłymi otworami mającymi zmniejszyć masę, a później tłoczone ze stali. Nietypowy był również duży rozmiar kół – 27 cali. Silnik pozwalał teoretycznie osiągnąć prędkość 120 km/h.
W całym okresie produkcji podstawowy model motocykla podlegał niewielkim modernizacjom. Od końca lat 20. XX wieku wytwarzano także model ze zbiornikiem paliwa 10 l umieszczonym klasycznie, w przedniej części ramy (część motocykli posiadała przy tym dodatkowo zbiorniki z tyłu). Istniała też wersja z wózkiem bocznym. Produkowano ponadto model sportowy o skróconej ramie, z mocą silnika podniesioną do 24 KM, na którym sam Albin Liebisch brał udział w wyścigach. Z powodu niekonwencjonalnej konstrukcji i wysokiej ceny motocykle Böhmerland cieszyły się jednak umiarkowanym powodzeniem wśród zwykłych nabywców.
W 1937 firma wyprodukowała nowy model, także o dość nietypowej konstrukcji. Napęd stanowił mniejszy silnik dwusuwowy o pojemności 346 cm³ i mocy 9 KM, z oryginalnym systemem przepłukiwania cylindra za pomocą aż 9 kanałów.
Podczas okupacji Czechosłowacji przez Niemcy fabryka zaprzestała produkcji, choć zajmowała się remontami motocykli. Po 1945 zakłady zostały przejęte przez państwo, a Liebisch emigrował do Niemiec.

</doc>
<doc id="2066388" url="https://pl.wikipedia.org/wiki?curid=2066388" title="Bohmerland">
Bohmerland



</doc>
<doc id="2066389" url="https://pl.wikipedia.org/wiki?curid=2066389" title="Waimangu Volcanic Rift Valley">
Waimangu Volcanic Rift Valley

Waimangu Volcanic Rift Valley to hydrotermalny system utworzony w dniu 10 czerwca 1886 przez erupcję wulkanu Mount Tarawera na Wyspie Północnej Nowej Zelandii. Obejmuje on Jezioro Rotomahana, w miejscu którego znajdowały się zniszczone wybuchem Pink and White Terraces, które uznawane były za cud świata Jest on położony w bliskości gejzeru Waimangu, który aktywny był w latach 1901-1904.
W języku Maorysów nazwa Waimangu oznacza „czarna woda”, która to została kiedyś wyrzucona przez Gejzer Waimangu.

</doc>
<doc id="2066395" url="https://pl.wikipedia.org/wiki?curid=2066395" title="Boaz Lalang">
Boaz Lalang



</doc>
<doc id="2066396" url="https://pl.wikipedia.org/wiki?curid=2066396" title="Lee Spick">
Lee Spick

Lee Spick (ur. 25 kwietnia 1980 w Mansfield, Anglia, zm. 26 stycznia 2015) – angielski snookerzysta.
Kariera zawodowa.
Lee Spick w gronie zawodowców grał od 2000.
W kwalifikacjach do Mistrzostw świata 2005 pokonał kolejno: Davida Gilberta 10-5, Ding Junhuia 10-7, jednakże pokonany został w trzeciej rundzie przez Stuarta Binghama 2-10.
Największym dotychczasowym osiągnięciem tego zawodnika w karierze było dojście do czwartej, ostatniej rundy kwalifikacji do Mistrzostw świata 2006.
Również do ostatniej, czwartej rundy doszedł w kwalifikacjach do China Open 2007, gdzie pokonał Jeffa Cundy, Tony’ego Drago i Dominica Dale’a.
W kwalifikacjach do UK Championship 2007 pokonał Jimmy’ego White’a 9-7, jednak już w następnej rundzie przegrał z Andrew Higginsonem 8-9.
Sezon 2009/2010 dla zawodnika tego pozbawiony był spektakularnych osiągnięć. W kwalifikacjach do Shanghai Masters 2009 doszedł do ostatniej rundy, w której został pokonany przez Stephena Lee. W kwalifikacjach do pozostałych turniejów, także do Mistrzostw świata 2010, odpadał już w pierwszej rundzie. Ostatecznie, spośród 8 rozegranych pojedynków, zawodnik wygrał 3.
Zmarł z powodu choroby związanej z wątrobą.

</doc>
<doc id="2066400" url="https://pl.wikipedia.org/wiki?curid=2066400" title="Jefferson de Oliveira Galvão">
Jefferson de Oliveira Galvão

Jefferson, właśc. Jefferson de Oliveira Galvão (ur. 2 stycznia 1983 w São Vicente) – brazylijski piłkarz, bramkarz Botafogo.
Z reprezentacją Brazylii U-20 został mistrzem świata w 2003.

</doc>
<doc id="2066401" url="https://pl.wikipedia.org/wiki?curid=2066401" title="MTV Video Music Awards 2010">
MTV Video Music Awards 2010

Gala MTV Video Music Awards 2010 odbyła się 12 września 2010 roku, w Nokia Theater w Los Angeles w Stanach Zjednoczonych. Była to 27. edycja tej gali.
Nominacje do tej nagrody zostały ogłoszone 3 sierpnia 2010 roku. Najwięcej nominacji oraz statuetek zdobyła Lady Gaga, która otrzymała trzynaście nominacji (w tym pięć podwójnych, tj. w jednej kategorii oraz jedną potrójną). Ostatecznie zdobyła osiem nagród, w tym jedną wspólnie z Beyoncé.

</doc>
<doc id="2066402" url="https://pl.wikipedia.org/wiki?curid=2066402" title="Vebjørn Berg">
Vebjørn Berg

Vebjørn Berg (ur. 1 kwietnia 1980 w Hamar) – norweski strzelec, czterokrotny mistrz świata.
Kariera sportowa.
Startuje w konkurencji karabinka dowolnego. Wielokrotny medalista mistrzostw świata – zdobywca dwóch tytułów indywidualnie w mistrzostwach świata w Lahti w 2002 roku, oraz dwukrotny mistrz świata cztery lata później w Zagrzebiu. Na kolejnych mistrzostwach, w 2010 roku w Monachium zdobył dwa srebrne i jeden brązowy medal.
Startował w igrzyskach olimpijskich w Pekinie w 2008 roku, zajmując w swym najlepszym starcie czwarte miejsce w konkurencji karabinu dowolnego 50 m w pozycji leżąc.

</doc>
<doc id="2066403" url="https://pl.wikipedia.org/wiki?curid=2066403" title="Pitryradźa">
Pitryradźa



</doc>
<doc id="2066406" url="https://pl.wikipedia.org/wiki?curid=2066406" title="Emerson da Conceição">
Emerson da Conceição

Emerson da Conceição (ur. 23 lutego 1986 w São Paulo) – brazylijski piłkarz występujący na pozycji lewego obrońcy w Atlético Mineiro. Mierzy 185 cm wzrostu.
Kariera klubowa.
Przybył do niego z klubu Malutrom w 2006 roku. W sezonie 2008/2009 był podstawowym graczem zespołu. Później na boisku pojawiał się rzadziej. Ma za sobą 12 meczów w Lidze Europy w sezonie 2009/2010.
31 sierpnia 2013 roku podpisał kontrakt z pierwszoligowym Stade Rennais FC.

</doc>
<doc id="2066407" url="https://pl.wikipedia.org/wiki?curid=2066407" title="Mad TV">
Mad TV

Mad TV (zapis stylizowany MADtv) – amerykański telewizyjny program rozrywkowy emitowany przez stację Fox od 1995 do 2009 roku. Program składał się ze skeczów, w których brały udział wykreowane na jego potrzeby postacie (m.in. Ms. Swan, Lorraine Swanson czy Antonia Timmens), jak i parodie znanych osób (m.in. Britney Spears, Marthy Stewart, Pink, Madonny oraz Cher). Nakręcono 326 odcinków podzielonych na 14 sezonów. Program zdobył szereg nagród oraz nominacji.

</doc>
<doc id="2066408" url="https://pl.wikipedia.org/wiki?curid=2066408" title="Puchar Świata w narciarstwie alpejskim mężczyzn 1983/1984">
Puchar Świata w narciarstwie alpejskim mężczyzn 1983/1984

Puchar Świata w narciarstwie alpejskim mężczyzn sezon 1983/1984 to 18 edycja tej imprezy. Cykl ten rozpoczął się w jugosłowiańskiej Kranjskiej Gorze 2 grudnia 1983 roku, a zakończył 25 marca 1984 roku w norweskim Oslo. 

</doc>
<doc id="2066410" url="https://pl.wikipedia.org/wiki?curid=2066410" title="Cédric Baseya">
Cédric Baseya

Cédric Baseya (ur. 19 grudnia 1987 w Brétigny-sur-Orge) – kongijski piłkarz występujący na pozycji napastnika w Reading. Miał 195 cm wzrostu.
Kariera.
Cédric Baseya seniorską karierę zawodniczą rozpoczął w angielskim klubie Southampton F.C. W 2007 roku został wypożyczony na miesiąc do klubu Crewe Alexandra. W 2008 roku, na zasadzie Prawa Bosmana, przeszedł do drużyny Lille OSC. Zawodnik nie zdołał przebić się do składu meczowego nowej drużyny i w sezonie 2009/2010 został wypożyczony do Le Havre AC.
We wrześniu 2011 roku podpisał roczny kontrakt z Reading.
Baseya zdecydował się na grę w Reprezentacji Demokratycznej Republiki Konga, ponieważ jest to kraj jego pochodzenia.

</doc>
<doc id="2066411" url="https://pl.wikipedia.org/wiki?curid=2066411" title="Renan Soares Reuter">
Renan Soares Reuter

Renan, właśc. Renan Soares Reuter (ur. 12 grudnia 1990 w São João Batista) – brazylijski piłkarz występujący na pozycji bramkarza.

</doc>
<doc id="2066412" url="https://pl.wikipedia.org/wiki?curid=2066412" title="Słonecznicowe">
Słonecznicowe

Słonecznicowe (Eurypygiformes) – rząd ptaków z podgromady Neornithes.
Zasięg występowania.
Rząd obejmuje gatunki występujące na Nowej Kaledonii oraz w Ameryce Południowej i Centralnej.
Systematyka.
Takson ten obejmuje dwie monotypowe, blisko ze sobą spokrewnione rodziny. Ich pokrewieństwo w stosunku do innych rzędów wymaga badań. Wcześniej obie rodziny były błędnie umieszczane w rzędzie żurawiowych. Rząd ten dzielony jest na rodziny:

</doc>
<doc id="2066414" url="https://pl.wikipedia.org/wiki?curid=2066414" title="9 Pułk Saperów">
9 Pułk Saperów



</doc>
<doc id="2066417" url="https://pl.wikipedia.org/wiki?curid=2066417" title="Leonardo da Silva Moura">
Leonardo da Silva Moura

Leonardo da Silva Moura (ur. 23 października 1978 w Niterói)– piłkarz brazylijski grający na pozycji prawego obrońcy.
Kariera klubowa.
Leonardo Moura jest wychowankiem Botafogo FR, w którym rozpoczął karierę w 1997 roku. W 1999 roku występował w klubie Linhares EC, który występował w lidze stanowej Espírito Santo. W 1999 Leonardo Moura wyjechał do Europy. W sezonie 1999-2000 występował w belgijskim pierwszoligowcu Germinalu Beerschot. W sezonie 2000-2001 występował w holenderskim drugoligowcu ADO Den Haag. W 2001 powrócił do macierzystego Botafogo. W 2002 roku występował w CR Vasco da Gama i SE Palmeiras.
W 2003 roku występował w São Paulo FC, a w 2004 w Fluminense FC. Na początku 2005 po raz drugi wyjechał do Europy do portugalskim SC Braga. W Bradze nie wywalczył sobie miejsca w składzie i po rozegraniu 8 meczów w Primeira Liga powrócił do Brazylii. Został zawodnikiem CR Flamengo. We Flamengo Leonardo Moura występuje do chwili obecnej. Z Flamengo zdobył mistrzostwo Brazylii 2009, Copa do Brasil 2006 oraz trzykrotnie mistrzostwo stanu Rio de Janeiro - Campeonato Carioca w 2007, 2008 i 2009 roku. Do chwili obecnej 174 spotkań, w których zdobył 25 bramek.
Kariera reprezentacyjna.
W reprezentacją Brazylii Leonardo Moura zadebiutował 6 lutego 2008 w wygranym 2-0 wyjazdowym towarzyskim meczu z reprezentacją Irlandii. Jest to jedyny do tej pory występ w reprezentacji Brazylii.

</doc>
<doc id="2066419" url="https://pl.wikipedia.org/wiki?curid=2066419" title="Zandowie">
Zandowie

Zandowie () – dynastia panująca w Iranie w latach 1750–1794, założona przez Karim Chana.
Historia dynastii.
Dynastia została założona przez Karim Chana, należącego do kurdyjskiego plemienia Zandów. W trakcie rządów Nadir Szacha był on jednym z jego generałów. Po śmierci Nadira w 1747 dynastia Aszfarydów stanęła na krawędzi wojny domowej. Karim Chan podporządkował sobie cały kraj z wyjątkiem Chorasanu, gdzie nadal panował Szahruch Szah, wnuk Nadira Szaha. Przywrócił tym samym spokój w kraju. W wyniku walk z Osmanami zdobył prowincję Basra.
Karim Chan wraz z Abu'l Fath Chanem i Alim Mardan Chanem uzgodnili podział kraju między siebie, sprawując faktyczną władzę w Iranie – formalnie władcą był małoletni Ismail III. Współpraca ta zakończyła się jednak w 1779, w chwili śmierci Karima Chana i po morderstwie Abu'l Fath Chana, którego zabił Ali Mardan Chan. W wyniku wewnętrznych waśni monarchowie w roku śmierci Karim Chana zmieniali się czterokrotnie.
Wewnętrzny zamęt przerwał w 1789 Lotf Ali Chan, jednak wdał się on w walki z Kadżarami. W 1794 Loft Ali został pojmany i brutalnie zamordowany w twierdzy w Bam. Wraz z jego śmiercią dynastia upadła. Nowym monarchą został Agha Mohammad Chan z dynastii Kadżarów, która Iranem rządziła do 1925.

</doc>
<doc id="2066421" url="https://pl.wikipedia.org/wiki?curid=2066421" title="Barel Mouko">
Barel Mouko

Barel Mouko (ur. 5 kwietnia 1979 w Pointe-Noire) – kongijski piłkarz występujący na pozycji bramkarza w klubie DCMP Imana Kinszasa.
Kariera klubowa.
Barel Mouko karierę zawodniczą rozpoczął w klubie ze swojego miasta, CS La Mancha Pointe Noire. Następnie wyjechał do sąsiedniego Gabonu, by reprezentować barwy klubu Stade Mandji. W 2001 roku wyjechał do Francji, do klubu FC Massy 91. W 2002 roku zmienił zespół na FC Issey-Moulineaux. W 2003 roku Mouko przeszedł do klubu z Ligue 2, Dijon FCO. W ciągu 5 sezonów spędzonych w drużynie z Burgundii zagrał w 158 meczach ligowych. Następnie grał w klubie FC Gueugnon, by w 2009 roku przejść do Lille OSC. W sezonie 2009/2010 grał w rezerwach tej drużyny. W 2015 roku wróćił do Konga i do 2016 grał w klubie AC Léopards. W 2017 ponownie był zawodnikiem CS La Mancha Ponte-Noire, a następnie przeszedł do DCMP Imana Kinszasa.
Kariera reprezentacja.
Mouko w reprezentacji Konga zadebiutował 10 listopada 1999 w wygranym 2:1 towarzyskim meczu z Gwineą Równikową, rozegranym w Libreville. W 2000 roku był powołany do kadry na Puchar Narodów Afryki 2000, jednak nie rozegrał żadnego meczu na tym turnieju. Od 1999 do 2018 roku rozegrał w kadrze narodowej 53 mecze i strzelił 1 gola.

</doc>
<doc id="2066427" url="https://pl.wikipedia.org/wiki?curid=2066427" title="DJ Smash">
DJ Smash

DJ Smash, właśc. Andriej Leonidowicz Szirman (ur. 23 maja 1982 w Permie) – rosyjski DJ i producent muzyczny, specjalizujący się w muzyce elektronicznej.
Kariera.
Szirman zaczynał karierę jako 14-latek, uczęszczając do szkoły muzycznej, gdzie brał również lekcje na komputerach. W roku 2005 przyjął pracę DJ-a w klubie „Zima Project” w Irkucku. W roku 2007 wydał pierwszy kawałek pt. „Moscow Never Sleeps”, który zrobił furorę w rosyjskich klubach muzycznych. Rok później nakręcił singel „Volna” (Волна), do którego powstały pierwsze remiksy DJ-a Antoine &amp; Yoko. W lipcu 2009 wraz z Alexem Gaudino oraz Dhany, nagrał nową zremiksowaną wersję singla "Moscow Never Sleeps". Utwór ten został również jednym z oficjalnych hymnów Mistrzostw Świata w Piłce Nożnej 2018. DJ Smash jest również autorem projektu muzycznego o nazwie Fast Food. 

</doc>
<doc id="2066429" url="https://pl.wikipedia.org/wiki?curid=2066429" title="Pirokton olaminy">
Pirokton olaminy

Pirokton olaminy – organiczny związek chemiczny, sól piroktonu (1-hydroksy-4-metylo-6-(2,4,4-trimetylopentylo)pirydyn-2-onu, związku z grupy kwasów hydroksamowych) i etanoloaminy (olaminy). Wykazuje działanie przeciwzapalnie i eliminujące patologiczną mikroflorę obecną w obrębie zmian łupieżowych; hamuje rozwój grzyba odpowiedzialnego za objawy łupieżu – "Pityrosporum ovale" ("Malassezia furfur"). Dodatkowo normalizuje i przywraca równowagę mikroflory naskórka, zapobiegając częstym nawrotom choroby. Ze względu na szerokie i udokumentowane spektrum działania, stosowany jest w szamponach przeciwłupieżowych, a także w innych preparatach leczniczo-pielęgnacyjnych.

</doc>
<doc id="2066430" url="https://pl.wikipedia.org/wiki?curid=2066430" title="Cerkiew św. Bazylego we Włodzimierzu">
Cerkiew św. Bazylego we Włodzimierzu

Cerkiew św. Bazylego, zw. Rotundą – cerkiew prawosławna we Włodzimierzu, w jurysdykcji Kościoła Prawosławnego Ukrainy (wcześniej Ukraińskiego Kościoła Prawosławnego Patriarchatu Kijowskiego).
Według miejscowych legend w 992 Włodzimierz Wielki, powracając z wojny, zatrzymał się na terenie dzisiejszego miasta Włodzimierz i wspólnie z towarzyszącymi mu drużynnikami osobiście wzniósł rotundową cerkiew pod wezwaniem św. Bazylego Wielkiego. Dokładna data budowy cerkwi nie jest jednak jednoznacznie ustalona – rejestr zabytków podaje XIII w., jednak wg badań W.Antonowycza i A.Prachowa cerkiew powstała w XIV–XV wieku. Z kolei M. Walicki porównując ornamentykę północnego portalu z portalem Opactwa Cystersów w Wąchocku uznał, że cerkiew powstała w XIII wieku. Świątynię wzniesiono z dobrze wypalonej cegły "palcówki" o przeciętnych wymiarach 26-27 × 12 × 8-8,5 cm układanej w wątku wendyjskim. Do 1914 w jej północnej ścianie znajdowała się deska z napisem w języku cerkiewnosłowiańskim, z którego możliwe do odczytania były jedynie słowa "Boże dopomóż... kniaź" oraz data 670 (odpowiadająca dacie rocznej 1194). Jednak źródła pisane wspominają o istnieniu cerkwi na miejscu zachowanego do naszych czasów obiektu dopiero w pierwszej połowie XVI wieku; w tym okresie budynek jest opisywany w dokumentach jako zapuszczony i wymagający remontu. Wiadomo również, że służący w świątyni duchowny imieniem Martyn sprzeciwił się aktowi unii brzeskiej i został z tego powodu ekskomunikowany przez biskupa włodzimierskiego i brzeskiego Hipacego Pocieja.
Remont porzuconej cerkwi został podjęty w 1844. W czasie renowacji zmienione zostało rozplanowanie świątyni. Do rotundy mieszczącej nawę i prezbiterium obiektu dobudowano dzwonnicę, przedsionek, przypory, a budynek otoczono murem. W cerkwi pojawiła się również ikona Matki Bożej przeniesiona ze spalonej w 1859 r. cerkwi Wprowadzenia Matki Bożej do Świątyni we Włodzimierzu Wołyńskim. 
W latach 1900–1901 cerkiew przebudowano w stylu moskiewskim wg projektu K. Kozłowa, zwieńczając dach dwoma cebulastymi kopułami oraz dwoma portalami, których pierwotnie nie posiadała. Na podstawie badań archeologicznych prowadzonych w sąsiedztwie budynku ustalono, że na miejscu dzisiejszej świątyni znajdowała się najprawdopodobniej cerkiew znacznie starsza. W 1955 prof. M. Karher odkrył w tym miejscu ruiny nieznanego dotąd budynku sakralnego.
Cerkiew jest wpisana do rejestru zabytków o znaczeniu ogólnokrajowym.

</doc>
<doc id="2066433" url="https://pl.wikipedia.org/wiki?curid=2066433" title="Firana">
Firana



</doc>
<doc id="2066436" url="https://pl.wikipedia.org/wiki?curid=2066436" title="Damola Osayomi">
Damola Osayomi



</doc>
<doc id="2066438" url="https://pl.wikipedia.org/wiki?curid=2066438" title="Helena Jonsson">
Helena Jonsson



</doc>
<doc id="2066439" url="https://pl.wikipedia.org/wiki?curid=2066439" title="Dmytro Kozaczenko">
Dmytro Kozaczenko

Dmytro Anatolijowycz Kozaczenko, ukr. Дмитро Анатолійович Козаченко (ur. 11 stycznia 1982 w Kijowie) – ukraiński piłkarz, grający na pozycji bramkarza.
Kariera piłkarska.
Kariera klubowa.
Wychowanek Szkoły Piłkarskiej Zmina Kijów. Pierwszy trener - Mychajło Łabuzow. Karierę piłkarską rozpoczął w Obołoni Kijów. W 2001 przeszedł do Worskły Połtawa, ale grał tylko w drugiej drużynie, dlatego przeniósł się do Nafkoma Browary. Jako 19-latek został zaproszony do włoskiego klubu AC Siena, ale nie potrafił przebić się do podstawowego składu. W 2003 powrócił do Nafkoma. Zimą 2005 został piłkarzem Zorii Ługańsk. W lutym 2007 przeszedł do Tawrii Symferopol. Na początku 2008 wyjechał do Kazachstanu, gdzie bronił barw FK Atyrau. W grudniu 2008 powrócił do Ukrainy, gdzie został piłkarzem FK Ołeksandrija. Na początku stycznia 2010 przeszedł do uzbeckiego klubu Nasaf Karszy. W sierpniu 2010 podpisał długoterminowy kontrakt z PFK Sumy, ale już po pół roku wrócił do uzbeckiego klubu. 9 stycznia 2012 podpisał 3-letni kontrakt z Zorią Ługańsk. 27 lutego 2013 opuścił ługański klub. W lipcu 2013 został wypożyczony do MFK Mikołajów. 4 marca 2014 roku za obopólną zgodą kontrakt został anulowany, a już 6 marca podpisał kontrakt z Zirką Kirowohrad.
Kariera reprezentacyjna.
Występował w juniorskiej reprezentacji Ukrainy.

</doc>
<doc id="2066440" url="https://pl.wikipedia.org/wiki?curid=2066440" title="Kościół św. św. Joachima i Anny we Włodzimierzu">
Kościół św. św. Joachima i Anny we Włodzimierzu

Kościół św. św. Joachima i Anny we Włodzimierzu – rzymskokatolicki parafialny kościół we Włodzimierzu.
Pierwsza świątynia katolicka na miejscu dzisiejszego kościoła powstała na koszt księżnej Anny Zbaraskiej w 1554. Był to obiekt drewniany. Budynek spłonął w 1736. Od 1751 świątynią we Włodzimierzu opiekowali się kapucyni, którzy rok później wznieśli kościół murowany. Kilkakrotnie padał on ofiarą pożarów, po czym był odbudowywany w uzyskanych w połowie XVIII w. formach nawiązujących do baroku wileńskiego. W 1752 obiekt poświęcił biskup Adam Woyna Orański. Według legendy, w 1794 w klasztorze przylegającym do kościoła ukryte zostały kosztowności należące niegdyś do skarbu I Rzeczypospolitej. Po II wojnie światowej obiekt został zdewastowany (zniszczeniu uległy organy i ołtarz główny), a następnie zaadaptowany na kawiarnię i salę koncertową.
Katolicy odzyskali kościół dopiero po upadku ZSRR. Pierwszą mszę świętą po zamknięciu odprawiono po rekonsekracji świątyni 3 stycznia 1992. Od tego czasu opiekę nad kościołem i parafią sprawują OO. Karmelici trzewiczkowi, a proboszczem nieprzerwanie jest O. Lech Koszlaga OCarm.
Kościół jest trójnawową, dwuwieżową bazyliką. Jego fasadę wieńczy trójkątny szczyt oparty na pilastrach. W nawach i podziemiach świątyni widoczne są sklepienia krzyżowe i kolebkowe. Został wpisany do rejestru zabytków o znaczeniu ogólnoukraińskim.

</doc>
<doc id="2066442" url="https://pl.wikipedia.org/wiki?curid=2066442" title="Stéphane Dumont">
Stéphane Dumont

Stéphane Dumont (ur. 6 września 1982 w Seclin) – francuski piłkarz występujący na pozycji pomocnika we francuskim klubie AS Monaco. Mierzy 183 cm wzrostu.
Kariera klubowa.
Stéphane Dumont od początku swojej kariery związany jest z Lille OSC. W sezonie 2005/2006 wraz z drużyną występował w Pucharze UEFA. Następnie w sezonach 2005/2006 i 2006/2007 grał w fazie grupowej Ligi Mistrzów, dochodząc w 2007 roku do 1/8 finału. W sezonie 2009/2010 Lille grało w Lidze Europy.

</doc>
<doc id="2066443" url="https://pl.wikipedia.org/wiki?curid=2066443" title="Wolna grupa abelowa">
Wolna grupa abelowa



</doc>
<doc id="2066444" url="https://pl.wikipedia.org/wiki?curid=2066444" title="Piroctone olamine">
Piroctone olamine



</doc>
<doc id="2066445" url="https://pl.wikipedia.org/wiki?curid=2066445" title="Osiedle Powstań Narodowych">
Osiedle Powstań Narodowych



</doc>
<doc id="2066449" url="https://pl.wikipedia.org/wiki?curid=2066449" title="Patrick Hausding">
Patrick Hausding

Patrick Hausding (ur. 9 marca 1989 w Berlinie) − niemiecki skoczek do wody, srebrny medalista z Igrzysk Olimpijskich 2008 w Pekinie. Medal zdobył w skokach z 10 m trampoliny par synchronicznie (partner Sascha Klein).

</doc>
<doc id="2066454" url="https://pl.wikipedia.org/wiki?curid=2066454" title="Siodlarz">
Siodlarz



</doc>
<doc id="2066456" url="https://pl.wikipedia.org/wiki?curid=2066456" title="Muzeum św. Maksymiliana (Był człowiek)">
Muzeum św. Maksymiliana (Był człowiek)

Muzeum św. Maksymiliana (Był człowiek) – muzeum na terenie klasztoru Niepokalanów, otwarte dla zwiedzających w sierpniu 1998 r. Poświęcone jest życiu i pracy o. Maksymiliana Kolbego, działalności Niepokalanowa, założonego przez niego w 1927 r. oraz misjom franciszkańskim na całym świecie.
Powstanie Muzeum.
Muzeum zostało urządzone w jednym z przedwojennych budynków Niepokalanowa, gdzie wcześniej znajdowały się pralnia i stolarnia. Dedykowano je św. o. Maksymilianowi Kolbemu, który w obozie w Auschwitz ofiarował życie za jednego ze współwięźniów. Myślą wiodącą po ekspozycji jest hasło „Był człowiek”.
Otwarcia i poświęcenia części historycznej i kolbiańskiej muzeum dokonał kard. Józef Glemp w dniu 6 sierpnia 1998 r. Przy tej okazji wyraził nadzieję, że nowa wystawa będzie „solidną katechezą”, ukazującą zwiedzającym najkrótszą drogę do Boga. Nieco później, 20 września 1998 r., muzeum zostało powiększone o trzecią część – misyjną, której poświęcenia dokonał bp Jan Wilk – franciszkański biskup-misjonarz pracujący w Brazylii.
Zamieszczone eksponaty, fotografie z objaśnieniami i inne pamiątki prezentują życie i działalność założyciela klasztoru oraz rozwój samego Niepokalanowa. Ekspozycje, zgromadzone w trzech salach, przygotowali pracownicy z Muzeum Miasta Pabianic. Wystawa czynna jest codziennie w godz. od 8.00 do 18.00.
Ekspozycje.
W pierwszej sali, przypominającej historię klasztoru, wita odwiedzających figura św. Maksymiliana, wykonana z brązu przez włoskiego rzeźbiarza Roberto Joppolo z Viterbo. Figura została poświęcona w czasie uroczystości kanonizacyjnych w październiku 1982 r. przez papieża Jana Pawła II.
W części drugiej można zapoznać się z życiem św. Maksymiliana Kolbego – zaczynając od dzieciństwa, przez młodość i studia, aż po jego działalność w Polsce i w Japonii na polu wydawniczym i misyjnym. Zamieszczone reprodukcje przedwojennych fotografii z podpisami pokazują także, jak krok po kroku powstawał i funkcjonował wielki klasztor-wydawnictwo, zwany Niepokalanowem.
Trzecia, ostatnia sala prezentuje eksponaty z misji franciszkańskich (Japonia, Brazylia, Zambia, Peru, Kenia, Tanzania), przywiezione w większości przez pracujących tam misjonarzy. Są tu również pamiątki, ukazujące sławę pośmiertną oraz ogłoszenie świętym Męczennika z obozu w Auschwitz.
Do obiektów, cieszących się dużym zainteresowaniem odwiedzających, należą zasuszone piranie, skóry z węża oraz misternie wykonane paschał i krzyż (dary gdańskiej pielgrzymki wspólnot trzeźwościowych). Nietypowe pochodzenie mają dwa spośród zgromadzonych obrazów: obraz św. Maksymiliana wykonano ze znaczków pocztowych, natomiast obraz Matki Bożej utkany jest z ziaren zboża.

</doc>
<doc id="2066457" url="https://pl.wikipedia.org/wiki?curid=2066457" title="Javier Illana">
Javier Illana

Javier Illana García (ur. 12 września 1985 w Leganés) − hiszpański skoczek do wody, brązowy medalista Mistrzostw Europy w Pływaniu 2010.
Sportowiec wziął udział w Letnich Igrzyskach Olimpijskich 2008 w Pekinie (skoki, trampolina 3 m).

</doc>
<doc id="2066460" url="https://pl.wikipedia.org/wiki?curid=2066460" title="Javier Illana García">
Javier Illana García



</doc>
<doc id="2066463" url="https://pl.wikipedia.org/wiki?curid=2066463" title="Historia Hetmanatu">
Historia Hetmanatu

Historia Hetmanatu – dzieje autonomicznej struktury politycznej (autonomicznego samorządu kozackiego) istniejącego "de iure" od zawartej z Rzecząpospolitą ugody zborowskiej (1649) i ugody perejesławskiej z Rosją w 1654 r., w której hetman kozacki podporządkował się Moskwie. Od 1663 istniały "de facto" dwa hetmanaty na lewym i prawym brzegu Dniepru (Ukraina Lewobrzeżna i Ukraina Prawobrzeżna). Autonomia kozacka na lewobrzeżu została zlikwidowana przez Rosję w 1764 roku.
Geneza.
W drugiej połowie XVI wieku na pograniczu Naddnieprza, tzw. Dzikich Polach uformowała się społeczność wojskowa Kozaków zaporoskich, chroniąca pogranicze przed najazdami Tatarów krymskich i uczestnicząca w wojnach pierwszej połowy XVII w. w ramach wojsk Rzeczypospolitej. Kozaczyzna od końca XVI wieku była jednocześnie ośrodkiem powstań kozackich w obronie swego niezależnego statusu, a z czasem i statusu ludności ruskiej w Rzeczypospolitej.
Od końca XVI w. doszło do serii powstań Kozaków zaporoskich przeciwko Koronie. Pierwszymi były: powstanie Kosińskiego i powstanie Nalewajki. W 1637 roku wybuchło w Naddnieprzu powstanie Pawluka, którego stłumienie doprowadziło do przejściowego ograniczenia praw Kozaczyzny.
Powstanie Chmielnickiego.
Hetmanat powstał "de facto" po ucieczce Chmielnickiego wczesną wiosną 1648 na Sicz, gdzie, szermując hasłami wyzwolenia spod władzy magnatów sprzeciwiających się woli królewskiej, przejął władzę z rąk atamana koszowego i stanął na czele powstania jako hetman kozacki.
Na początku stycznia 1649 Chmielnicki przybył do Kijowa, gdzie powitali go patriarcha jerozolimski Teofanes III i prawosławny metropolita kijowski Sylwester Kossów. Patriarcha odpuścił Chmielnickiemu w Soborze św. Sofii wszystkie grzechy obecne i przyszłe, dał ślub "per procura" z przebywającą w Czehryniu Motroną, oraz pobłogosławił na „wojnę z Lachami”.
Rozpoczęte w Zamościu w listopadzie 1648 rokowania kontynuowano w lutym 1649 w Perejasławiu, jednak utrzymanie rozejmu nie było możliwe – w marcu pułki kozackie rozpoczęły umacnianie granicy na wododziałach Słuczy i Murafy, a polskie oddziały magnackie rozpoczęły działania na prawym brzegu Horynia. Walczono również o Bar.
Również w 1649 hetman Bohdan Chmielnicki porzucił ideę „autonomii kozackiej”, i podjął myśl utworzenia państwa na całym „terytorium ruskim” ("całą Ruś po Lwów, Chełm i Halicz"), a zamiast Wojska Zaporoskiego, o całym "narodzie ruskim", który chciał wyrwać z „lackiej niewoli”.
Ugoda zborowska, uznanie Hetmanatu przez Rzeczpospolitą.
17 sierpnia 1649 podpisano ugodę zborowską z Rzecząpospolitą. Po ponownym wybuchu wojny i zwycięstwie wojsk koronnych pod Beresteczkiem system autonomii terytorialnej (choć ograniczony do województwa kijowskiego) został potwierdzony przez króla, Rzeczpospolitą i Wojsko Zaporoskie w 1651 w ugodzie w Białej Cerkwi. Jednak ugoda ta pozostała tylko na papierze – Sejm zebrany wiosną 1652 jej nie zatwierdził. W związku z tym Chmielnicki wydał uniwersał wzywający do nowej wojny.
Formalnie przyczyną nowej wojny był wymarsz kozacko-tatarskiego oddziału pod dowództwem Tymosza Chmielnickiego do Mołdawii w celu zawarcia przez Tymosza małżeństwa z Rozandą Lupu. Naprzeciw jego oddziałowi wysłano armię polską pod dowództwem Marcina Kalinowskiego. Stoczyła ona z Kozakami przegraną bitwę pod Batohem.
Po bitwie Chmielnicki złożył propozycję oficjalnego przywrócenia artykułów ugody zborowskiej. Jednak sejm odrzucił tę propozycję, uchwalając jednocześnie zwiększenie armii. Do końca 1652 utworzono 68 nowych chorągwi, a ogólna liczebność armii polskiej wzrosła do 34 tysięcy. Armia ta zaczęła gromadzić się w Glinianach w lipcu 1653, a na początku października dotarła do Żwańca koło Chocimia, gdzie została oblężona przez wojska kozacko-tatarskie. Pod koniec listopada podjęto rozmowy, które prowadzili pułkownicy kozaccy.
Dyplomacja Chmielnickiego.
Stosunki kozacko-turecko-tatarskie.
Pierwsze posłanie do chana Islama III Gireja Chmielnicki wysłał w 1648, jeszcze przed wybuchem powstania. Chanatowi Krymskiemu podlegały wówczas również Orda Nogajska i Orda Perekopska.
Rezultatem posłania była wyprawa beja perekopskiego Tuhaja w 1648 roku, z którymi wziął udział w bitwach nad Żółtymi Wodami i pod Korsuniem. W bitwie pod Piławcami wziął udział 5-tysięczny oddział murzy budziackiego Antymira. W oblężeniu Lwowa i Zamościa uczestniczyły wojska tatarskie pod dowództwem Tuhaja oraz brata chana Krym Gireja. W bitwie pod Zborowem uczestniczyły wojska tatarskie ordy nogajskiej i perekopskiej pod dowództwem Islama III Gireja z wezyrem Sefer Gazi agą.
Również w 1648, pod koniec października, Chmielnicki wyprawił poselstwo do sułtana tureckiego Mehmeda IV. Rozmowy dotyczyły przyjęcia przez Ukrainę protekcji Imperium osmańskiego. Na dworze tureckim wahano się, czy zachować dobre stosunki z Rzecząpospolitą, czy też przyjąć ofertę Chmielnickiego. Dzięki przychylności matki nieletniego sułtana, z pochodzenia Rusinki, wybrano drugą opcję. Na początku 1651 przysłano Chmielnickiemu sułtański "niszan" – przywilej biorący Chmielnickiego pod protekcję sułtana. W 1653 kolejne poselstwo przywiozło Chmielnickiemu "sandżaki" – insygnia władcy, którego zwierzchnikiem jest sułtan (buławę, szablę, buńczuk i kaftan). W zamian oczekiwano od hetmana tylko częściowego ograniczenia polityki zagranicznej, oraz corocznej wpłaty ustalonej daniny. W zamian sułtan zobowiązywał się do obrony terytorium przed wrogiem zewnętrznym.
Na radzie starszyzny kozackiej część pułkowników opowiedziała się za przyjęciem poddaństwa. Jednak udział armii kozackiej w walkach o tron mołdawski, w tym poparcie Vasile Lupu przeciw tureckiemu kandydatowi Ştefanowi Gheorghie wpłynęło negatywnie na rozwój stosunków dyplomatycznych. Po podpisaniu ugody perejasławskiej z Rosją, sprawa ewentualnego protektoratu oddaliła się na kilka lat.
Stosunki kozacko-mołdawskie.
Hospodar mołdawski Vasile Lupu od początku utrzymywał dobre stosunki z Hetmanatem. Pogorszyły się one w lecie 1650, wskutek tatarskiej wyprawy Krym Gireja na ziemie mołdawskie. Tatarzy chcieli ukarać Mołdawian za ich napaści, a do udziału w wyprawie z racji zawartego sojuszu zmuszeni byli Kozacy Chmielnickiego. We wrześniu 1650 przeprawili się wspólnie z Tatarami przez Dniestr, i z zaskoczenia zajęli Jassy.
Po zajęciu miasta zażądano zawarcia sojuszu kozacko-mołdawskiego, którego poręczeniem miał być ślub Tymosza Chmielnickiego i Rozandy Lupu. Wyrażono na to zgodę, i po ślubie na początku września Tymosz z żoną powrócił na Ukrainę.
Na wiosnę 1653 Siedmiogród i Wołoszczyzna (a z nią Turcja) podjęły spisek mający na celu usunięcie hospodara Lupu i osadzenie na jego miejsce Ceaurula. Wezwane na pomoc wojska kozackie zdobyły Suczawę, i wkroczyły na teren Wołoszczyzny, jednak wkrótce zostały zepchnięte i oblężone w Suczawie, gdzie podczas oblężenia zginął Tymosz, a razem z nim plany dynastyczne Chmielnickich.
Stosunki kozacko-rosyjskie.
Kontakty kozacko-rosyjskie miały długą historię. Kozacy zaporoscy wraz z Kozakami dońskimi wspólnie osadzili na tronie Dymitra Samozwańca. W 1621 oddziały Kozaków dońskich walczyły w Chocimiu, a w 1637 wspólnie zaatakowały turecką twierdze Azow, i utrzymały ją do 1641. Poza tym Kozacy zaporoscy oprócz granic Polski osłaniali również granice Carstwa Rosyjskiego.
Po wybuchu powstania Chmielnickiego pierwszy list do cara Aleksego Michajłowicza został wysłany już 18 czerwca 1648. Był on podyktowany koncentracją wojsk rosyjskich przy północnej granicy Hetmanatu – Moskwa była zaniepokojona wybuchem powstania i sojuszem kozacko-tatarskim. List spełnił swoją rolę, i przygotowania rosyjskie do marszu na południe zostały wstrzymane.
Pod koniec lipca Chmielnicki po raz drugi zwrócił się do cara, zachęcając go do uderzenia na Rzeczpospolitą i odebrania ziem zdobytych przez Polskę w wojnie smoleńskiej. Zmusiłoby to polskie wojska do walki na dwa fronty. Rosja jednak nie czuła się na siłach, aby naruszyć pokój polanowski. Późniejsze wizyty w Moskwie posłów hetmańskich i ciągłe prośby o pomoc wojskową pozostawały bez echa. Posłów przyjmowano bardzo życzliwie, ale kończyło się na propozycjach mediacji pomiędzy królem polskim a Wojskiem Zaporoskim. Przełom we wzajemnych stosunkach nastąpił pod koniec 1650. W lutym 1651 Sobór Ziemski opowiedział się za zerwaniem pokoju z Polską, a w lipcu posłowie moskiewscy przywieźli Chmielnickiemu obietnicę "carskiej łaskawości".
W marcu 1652 rozpoczęły się rozmowy o warunkach ewentualnego sojuszu. Akcja polityczna uległa przyśpieszeniu, kiedy pod koniec maja 1653 poselstwo sułtańskie przywiozło insygnia wasala sułtańskiego. W czerwcu 1653 Sobór Ziemski uchwalił przyjęcie państwa kozackiego pod protektorat cara. 2 lipca car wysłał Chmielnickiemu gramotę, w której oznajmiał o przyjęciu Wojska Zaporoskiego "z miastami ich i ziemiami, pod monarchy wysokiego rękę", a 11 października 1653 Sobór Ziemski Carstwa Rosyjskiego zatwierdził decyzję i ogłosił zerwanie pokoju z Polską. Już 12 października wysłano na Ukrainę poselstwo pod przewodnictwem Wasyla Buturlina, które na początku listopada dotarło do granicy z Ukrainą w Putywlu. Było jednak zmuszone do oczekiwania tam do końca roku na zebranie się starszyzny i wojska kozackiego w Perejasławiu.
Ugoda perejasławska.
9 stycznia 1654 delegacja moskiewska przybyła do Perejasławia. 18 stycznia 1654 Bohdan Chmielnicki podpisał układ z Carstwem Rosyjskim (ratyfikowany przez Radę kozacką) oddając Hetmanat pod protekcję cara Aleksego Michajłowicza, przy zachowaniu dotychczasowych przywilejów kozackich i autonomii Hetmanatu.
W czasie nabożeństwa w Soborze Uspieńskim w Perejasławiu wybuchł skandal. Poseł carski Wasyl Buturlin wezwał Chmielnickiego do złożenia przysięgi na wierność carowi, na co Chmielnicki zażądał, aby najpierw posłowie rosyjscy w imieniu cara przysięgli, że car nie naruszy kozackich swobód. Poseł odpowiedział, że w Rosji, to poddani składają przysięgę carowi, a nie car poddanym. W związku z tym Chmielnicki ze starszyzną opuścili sobór i udali się na długą naradę, jednak w końcu zdecydowali się złożyć przysięgę. Ostatecznie car nie zaprzysiągł wobec Hetmanatu postanowień ugody.
Lata 1654-1657.
W roku 1654 wobec postanowień ugody perejasławskiej podporządkowującej Hetmanat Carstwu Rosyjskiemu car Aleksy Michajłowicz zerwał traktat pokojowy w Polanowie i wypowiedział wojnę Rzeczypospolitej. Rosja dokonała dwiema armiami zbrojnego najazdu na obszar Korony i Litwy.
Wobec wystąpienia Carstwa Rosyjskiego po stronie Hetmanatu przeciwko Rzeczypospolitej nastąpiło „odwrócenie przymierzy”. W czerwcu 1654 dyplomacja Rzeczypospolitej odniosła sukces – zawarto "wieczysty pokój" z Chanatem Krymskim (sojusznikiem Kozaczyzny w latach 1648-1654) i ustanowiono sojusz tatarsko-polski przeciw Carstwu Rosyjskiemu i państwu kozackiemu.
Pod koniec maja 1655 (czyli przed potopem szwedzkim) rozpoczęły się intensywne kontakty Chmielnickiego z królem Szwecji Karolem X Gustawem oraz jego sojusznikami księciem siedmiogrodzkim Jerzym II Rakoczym i elektorem brandenburskim Fryderykiem Wilhelmem.
Zgodnie z zawartymi porozumieniami, armia kozacka wraz z rosyjskim korpusem posiłkowym skierowała się w kierunku Lwowa, i 29 września 1655 obległa miasto. Oblężenie trwało do listopada, kiedy to dotarła informacja o pojawieniu się na Ukrainie wojsk tatarskich. Chmielnicki pobrał wtedy kontrybucję od władz Lwowa, i zawrócił przeciw Tatarom.
Chmielnicki nie zaangażował się w pomoc Szwedom, ponieważ w listopadzie doszło do sporów na tematy terytorium kozackiego. W planach Chmielnickiego do państwa kozackiego miały być włączone ziemie województwa ruskiego, natomiast Karol Gustaw planował jego przyłączenie do własnego państwa. Wyniknął również spór rosyjsko-kozacki o ziemie południowej Białorusi, gdzie na terenie zajętym przez wojska rosyjskie Chmielnicki rozpoczął wprowadzanie administracji kozackiej.
W maju 1656 Rosja zaniepokojona militarnymi sukcesami Szwecji, zerwała z nią stosunki dyplomatyczne i wypowiedziała jej wojnę. Skutkowało to rozmowami rosyjsko-polskimi, trwającymi od 22 sierpnia do października 1656 w Wilnie. Delegacji kozackiej, która starała się o ustalenie granicy polsko-kozackiej zgodnie z historycznym przebiegiem granic Polski z księstwami ruskimi, do obrad nie dopuszczono.
Od listopada 1656 Chmielnicki rozwinął wielką akcję dyplomatyczną, starając się zawrzeć ugody z większością sąsiednich państw (z wyjątkiem Polski), jednak wskutek rozwijającej się choroby, przekazał w kwietniu 1657 za zgodą rady kozackiej władzę swojemu synowi
Jurijowi Chmielnickiemu. Bohdan Chmielnicki zmarł 6 sierpnia 1657 w Czehryniu, został pochowany miesiąc później w cerkwi św. Ilji w Subotowie. Przed śmiercią próbował szukać porozumienia z Rzecząpospolitą. Wysiłki te podjęli po śmierci Chmielnickiego jego najbliżsi współpracownicy w starszyźnie Hetmanatu, na czele z Iwanem Wyhowskim, pisarzem wojska zaporoskiego i opiekunem małoletniego Jerzego Chmielnickiego.
Unia hadziacka.
W 1658 roku została zawarta pomiędzy Hetmanatem a Rzecząpospolitą unia hadziacka, przekreślająca podległość Ukrainy Rosji i ustanawiająca Księstwo Ruskie jako trzeci równoprawny człon Rzeczypospolitej (obok Korony i Litwy). Przewidywała przekształcenie Rzeczypospolitej Obojga Narodów w unię trzech równorzędnych podmiotów prawnych (państw): Korony, Wielkiego Księstwa Litewskiego i Księstwa Ruskiego utworzonego z województw kijowskiego, bracławskiego i czernihowskiego (wcześniej stanowiących od unii lubelskiej (1569) część Korony). Konsekwencją unii było traktatowe ustanowienie odrębnych urzędów dla Rusi (stworzono funkcje marszałka ruskiego, obok marszałka koronnego i litewskiego, hetmana ruskiego, kanclerza ruskiego i inne stanowiska analogiczne do istniejących w pozostałych dwóch członach federacji), dopuszczenie posłów ruskich do Sejmu, a biskupów prawosławnych do Senatu. Państwo to miało posiadać własne wojsko, własny skarb, własne ministerstwa i urzędy, pod zwierzchnictwem hetmana z własnego wyboru. Szlachta wszystkich trzech państw miała wybierać wspólnie króla i wysyłać posłów na sejm walny. Unia brzeska miała zostać wykluczona na terenie Księstwa Ruskiego, wyższe duchowieństwo prawosławne otrzymało uprawnienia równające je z łacińskim, m.in. prawo zasiadania w polskim Senacie, zastrzeżono, że tylko prawosławny może sprawować w tym państwie urząd publiczny, tym sposobem prawosławie otrzymało w Księstwie uprzywilejowane stanowisko. Tysiąc Kozaków (starszyzny kozackiej) otrzymało nadanie praw szlacheckich jednorazowo, a stu Kozaków (z każdego pułku kozackiego) zatwierdzonych przez hetmana miało z rąk króla otrzymywać szlachectwo corocznie. Postanowienia unii obejmowały również przyjęcie do etatowego rejestru kozackiego 30 tysięcy Kozaków, a także powrót szlachty (polskiej i ruskiej) do jej majątków na Ukrainie Naddnieprzańskiej. Unia hadziacka stanowiła prawnomiędzynarodowe przekreślenie ugody perejasławskiej (zawartej pomiędzy Radą Kozacką i Bohdanem Chmielnickim a Wasylem Buturlinem występującym jako pełnomocnik cara Rosji), na mocy której Ukraina została poddana jurysdykcji Rosji.
Unię hadziacką zatwierdził sejm Rzeczypospolitej i zaprzysiągł (ratyfikował) król Jan II Kazimierz Waza. W konsekwencji unii wojsko kozackie przeszło na stronę Rzeczypospolitej i 8 lipca 1659 roku pokonało pod buławą Iwana Wyhowskiego próbującą interweniować zbrojnie na Ukrainie Naddnieprzańskiej armię moskiewską w bitwie pod Konotopem.
Przeciwdziałanie Rosji (doprowadzenie do buntu miejscowego chłopstwa ruskiego tzw. czerni, w którym zginął Jerzy Niemirycz (kanclerz ruski) i został obalony hetmanat Iwana Wyhowskiego na rzecz marionetkowego Jerzego Chmielnickiego) sprawiło, iż unia hadziacka ostatecznie nie weszła w pełni w życie. Po śmierci Niemirycza postulat Księstwa Ruskiego nie został z inicjatywy żadnej ze stron ponowiony (p. ugoda cudnowska 1660).
Postanowienia unii nie weszły ostatecznie w życie.
Okres Ruiny 1657-1687.
Długotrwała wojna Rosji z Rzecząpospolitą (1654–1667) doprowadziła ostatecznie do podziału terytorium Hetmanatu pomiędzy Rzeczpospolitą i Rosję. Kończący działania wojenne rozejm andruszowski z 1667 roku rozstrzygnął, że Rzeczpospolita traci na rzecz Rosji Zadnieprze, czyli województwo czernihowskie i około połowy (ok. 250 tys. km²) województwa kijowskiego. Podział terytorium Ukrainy między Rzeczpospolitą a Carstwo Rosyjskie został potwierdzony w 1686 traktatem Grzymułtowskiego, który oprócz cesji Zadnieprza uznawał władzę Rosji nad Kijowem z okręgiem. Również w 1686 prawosławna metropolia kijowska (podległa dotąd Patriarchatowi Konstantynopola) została podporządkowana Patriarchatowi Moskiewskiemu.
Rządy Iwana Mazepy.
Pod koniec lipca 1687, po aresztowaniu przez Rosjan pod Kołomakiem hetmana Iwana Samojłowycza, zwołano radę kozacką, która dzięki rosyjskiemu poparciu wybrała na nowego hetmana Iwana Mazepę. W dzień po wyborze Mazepa podpisał "artykuły kołomackie", będące kontynuacją "artykułów konotopskich".
W okresie rządów Mazepy nie toczyła się żadna wojna wewnętrzna, w związku z tym ustabilizowała się sytuacja społeczna. Do nowej elity społecznej – "starszyzny" zaliczono wszystkich członków ich rodzin. Stan ten był oddzielony od zwykłego kozactwa. Za czasów Mazepy jego członkowie zaczęli nazywać się "szlachtą", i podkreślać pochodzenie od dawnej ruskiej szlachty. Poszukiwano szlachetnie urodzonych przodków, i na tej podstawie przyjmowano ich herby. W majątkach starszyzny na przełomie XVII i XVIII wieku zaczęto również wprowadzać pańszczyznę, zniesioną po powstaniu Chmielnickiego.
Za czasów Mazepy jednak wojska kozackie musiały towarzyszyć rosyjskim w ich wyprawach. W 1689 Kozacy brali udział w wyprawie na Krym, a w latach 1695-1699 w wojnie azowskiej.
W 1700 wybuchła wojna północna pomiędzy Szwecją z jednej strony a Rosją, Danią, Saksonią, Polską i Prusami z drugiej.
Również Hetmanat dostarczył Rosji znaczny kontyngent wojsk walczących głównie na terenie Estlandii, Liwonii i Litwy. W 1705 Polska podpisała w Warszawie traktat pokojowy ze Szwecją. Wtedy Mazepa rozpoczął wymianę listów z nowym królem polskim Stanisławem Leszczyńskim. Po wprowadzeniu w 1706 na Ukrainę rosyjskich wojsk, które zachowywały się, jak na podbitym terytorium, Mazepa zdecydował się zmienić sojusze. Na początku 1708 zawarto tajną ugodę pomiędzy Hetmanatem, Polską i Szwecją, gwarantującą Hetmanatowi autonomię na wzór Księstwa Ruskiego.
W październiku 1708, po porażce ataku na Moskwę, wojska szwedzkie pod dowództwem króla Karola XII wycofały się na ziemie ukraińskie, na terytorium pułku starodubskiego, i skierowały się na południe. Za nimi podążały wojska rosyjskie. Car Piotr I zaczął naciskać na Mazepę, aby zaatakował Szwedów. Kiedy wojska rosyjskie były o dwa dni drogi od stolicy – Baturyna, hetman Mazepa pozostawił 3-tysięczną załogę do obrony stolicy, a sam z 4-tysięczną armią przyłączył się do wojsk Karola XII.
Na wiadomość o tej zdradzie car wydał rozkaz zniszczenia Baturyna. Miasto oblężone od 11 listopada 1708, zostało zdobyte 13 listopada. Najpierw wojska rosyjskie wymordowały załogę kozacką, a później większość ludności miasta (6-15 tysięcy osób).
16 listopada w Głuchowie przeprowadzono symboliczną egzekucję hetmana Mazepy, wieszając jego kukłę na szubienicy. 17 listopada hetmanem ogłoszono Iwana Skoropadskiego. 23 listopada 1708 ogłoszono nałożenie na hetmana Mazepę anatemy, która obowiązywała przez następne 200 lat (klątwę cerkiewną powtarzano we wszystkich cerkwiach Imperium Rosyjskiego corocznie w pierwszą niedzielę Wielkiego Postu).
Lata 1708–1714.
Wojska szwedzko-kozackie ciężko przetrwały zimę 1708/1709, brakowało kwater, odzieży i żywności. Na początku 1709 podjęły próbę opanowania Słobodzkiej Ukrainy. W czasie walk zniszczono Krasnokuck, Kotelwę, Murachwę, Opisznię. Propaganda carska przedstawiała Szwedów jako okupantów i bezbożników, a Mazepę jako „Lacha”, co nastawiało do nich wrogo miejscową ludność.
W marcu 1709 na stronę Mazepy przeszła Sicz Zaporoska, do tej pory wroga hetmanowi. 6 kwietnia ataman koszowy Kost Hordijenko przyprowadził na odsiecz 8-tysięczne wojsko, rozbijając po drodze kilka rosyjskich garnizonów. W odpowiedzi na to car Piotr I na początku maja wysłał w dół Dniepru 2-tysięczny pułk pod dowództwem Jakowlewa. Spalił on kozackie miasteczko Kełeberda, następnie zdobył i wyciął kozacką twierdzę Perewołoczna (zginęło 3 tysiące mieszkańców), a 25 maja dzięki podstępowi pułkownika Hnata Hałahana zdobył bez walki Sicz Zaporoską, gdzie również kazał ściąć 300 obrońców.
Zarówno wojska rosyjskie, jak i szwedzko-kozackie, kierowały się na Połtawę, gdzie znajdowały się obficie zaopatrzone magazyny. Wojska obu stron spotkały się tam 8 lipca 1709. Po kilkugodzinnej walce armia szwedzko-kozacka została rozgromiona.
Przegrani starali się przedostać przez Dniepr na ziemie należące do Turcji. Karol XII z hetmanem Mazepą przeprawili się w nocy z 10 na 11 lipca, 18 lipca dotarli do Oczakowa, a 12 sierpnia do Benderów. Oprócz nich przez granicę przedostało się kilka tysięcy Kozaków. Wyczerpany marszem i załamany porażką Mazepa zmarł 2 października 1709.
W Benderach znajdowało się około 4-5 tysięcy Kozaków (głównie Zaporożców), oraz około 45 osób starszyzny kozackiej. 16 kwietnia 1710 wybrali oni na hetmana Pyłypa Orłyka. W tym samym dniu zawarł on ze starszyzną i wojskiem umowę, zwaną Konstytucją Praw i Wolności Wojska Zaporoskiego ("Pacta et Constitutiones legum libertatumque Exercitus Zaporoviensis"), określającą główne elementy państwa – granice, terytorium, pojęcie narodu, władze, finanse, sądownictwo, religię.
W maju hetman Orłyk podpisał porozumienie o sojuszu z Karolem XII, rozpoczął też akcję dyplomatyczną w Turcji i w Polsce. Wskutek m.in. tych działań pod koniec listopada 1710 sułtan wypowiedział wojnę Rosji.
Wojna ta zakończyła się rosyjską porażką i podpisaniem traktatu pruckiego.
W styczniu 1711 hetman podpisał ugodę z chanem krymskim Devlet Girejem. Zaraz po jej podpisaniu wojska chana ruszyły na Ukrainę Słobodzką, docierając do Charkowa. Jednak głęboki śnieg utrudnił działania wojenne, i wyprawa chana zakończyła się bez sukcesów. W tym samym czasie hetman Orłyk przekroczył Dniestr z oddziałem polskim i 20-tysięczną ordą budziacką i białogrodzką. Początkowo do wyprawy przyłączali się ochotnicy, powiększając siły hetmana z 3 do 16 tysięcy. Jednak podczas przedłużającego się oblężenia Białej Cerkwi orda rozpuściła zagony aż po Dniepr, zdobyła jasyr, i wycofała się z łupem na swoje stepy. Wobec słabości własnych sił hetman zmuszony był również wycofać się za granicę. Popularność hetmana wskutek akcji Tatarów znacznie spadła, mimo ukarania winnych przez sułtana, i uwolnienia jasyru.
16 marca 1712 sułtan wydał przywilej dla Filipa Orłyka, gwarantujący protektorat (bez płacenia daniny, ale z obowiązkiem służby wojskowej). W lutym 1713 oddział kozacki pod dowództwem Danyła Horłenki wyruszył zająć i umocnić się na Prawobrzeżnej Ukrainie, i napotkał opór wojsk polskich. W międzyczasie, 24 czerwca 1713 Rosja i Turcja zawarły pokój adrianopolski.
Tymczasem walki polsko-kozackie toczyły się do wiosny 1714, aż Polska i Turcja podpisały 22 kwietnia 1714 traktat pokojowy potwierdzający postanowienia pokoju karłowickiego. W związku z tym hetman Pyłyp Orłyk udał się na emigrację do zachodniej Europy, a Kozacy w nadziei uzyskania amnestii powrócili na Sicz.
Likwidacja autonomii kozackiej.
Po klęsce hetmana Mazepy, i śmierci lub emigracji dużej części starszyzny kozackiej, zaczęto powoli likwidować autonomię Hetmanatu, Ukrainy Słobodzkiej i Siczy Zaporoskiej. Wprowadzono obowiązek utrzymywania 8-11 carskich pułków, ograniczono handel tworząc listę „towarów zakazanych”, których wywożenie za granicę było zabronione, zaczęto powoli wprowadzać pańszczyznę. Samorządność kozacką zwalczano na dwa sposoby – ograniczając uprawnienia instytucji samorządowych, a z drugiej strony dając ulgi dla uprzywilejowanych grup ludności (starszyzny kozackiej i bogatszego mieszczaństwa).
W 1715 wprowadzono prawo, na mocy którego hetman mógł zatwierdzać pułkowników kozackich po uprzednim uzyskaniu zgody carskiego rezydenta. Od lat 30. XVIII wieku pułkowników wyznaczały już władze rosyjskie, nie pytając hetmana o zdanie.
Na mocy hetmańskiego uniwersału, w związku z ogólną biedą panującą wśród Kozaków, w 1735 podzielono ich na dwie grupy: "wybornych" (bogatszych, pełniących osobiście służbę wojskową), oraz "podpomocników" (biedniejszych, dostarczających wojsku żywność, konie, amunicję itp).
Od roku 1775 tytuł hetmana wojsk kozackich przysługiwał panującej rodzinie carskiej. Starszyzna kozacka została zrównana w prawach z dworiaństwem rosyjskim, a wolnych Kozaków zrównano z chłopami rosyjskimi (kriepostniki).

</doc>
<doc id="2066464" url="https://pl.wikipedia.org/wiki?curid=2066464" title="Serhij Biłozor">
Serhij Biłozor

Serhij Wołodymyrowycz Biłozor, ukr. Сергій Володимирович Білозор (ur. 15 lipca 1979 w Sumach) – ukraiński piłkarz grający na pozycji obrońcy, a wcześniej pomocnika.
Kariera piłkarska.
Kariera klubowa.
W 1996 rozpoczął karierę seniorską w klubie Ahrotechserwis Sumy, skąd przeszedł do FK Czerkasy. Na początku 2000 przeszedł do CSKA Kijów, który zimą 2001 został reorganizowany w Arsenał Kijów. Od 2003 bronił barw Czornomorca Odessa. W maju 2007 został sprowadzony do Metałurha Donieck. Po zakończeniu sezonu 2009/10 opuścił doniecki klub i był na testach w Krywbasie Krzywy Róg oraz Wołyni Łuck, ale nie został zaakceptowany przez trenerów klubów. W sierpniu 2010 podpisał roczny kontrakt z Dnistrem Owidiopol. Latem 2011 po reorganizacji klubu został piłkarzem FK Odessa, w którym zakończył karierę piłkarską w roku 2012.
Kariera reprezentacyjna.
Występował w młodzieżowej reprezentacji Ukrainy.

</doc>
<doc id="2066466" url="https://pl.wikipedia.org/wiki?curid=2066466" title="Pyll">
Pyll



</doc>
<doc id="2066467" url="https://pl.wikipedia.org/wiki?curid=2066467" title="Jacek Mickiewicz">
Jacek Mickiewicz

Jacek Mickiewicz (ur. 17 kwietnia 1970 w Dzierżoniowie) – polski kolarz szosowy. Mistrz Polski (1994). Reprezentant Polski. Olimpijczyk z Barcelony (1992).
Kariera sportowa.
Jego największym sukcesem w karierze było mistrzostwo Polski w wyścigu ze startu wspólnego w 1994. Były to ostatnie amatorskie mistrzostwa Polski przed wprowadzeniem w 1995 formuły open. Ponadto czterokrotnie zdobywał brązowe medale mistrzostw Polski - dwa razy w indywidualnym wyścigu szosowym (1990 i 1995) i dwukrotnie w wyścigu drużynowym na 100 km (1990 - gościnnie w barwach Gwardii Katowice i 1994 - z Victorią Rybnik). W peletonie zawodowym jego największym sukcesem była wygrana w wyścigu Dookoła Mazowsza w 2002, w którym wygrał wówczas także dwa etapy.
Dwukrotnie reprezentował Polskę w indywidualnym wyścigu szosowym mistrzostw świata (1990 - nie ukończył, 1993 – 92 m.). w 1992 wystąpił w tej samej konkurencji na Igrzyskach Olimpijskich w Barcelonie, zajmując 22. miejsce.
Dziesięciokrotnie wystąpił w Wyścigu Pokoju, wygrywając w nim łącznie pięć etapów (1990 – 14 m., 1991 – 5 m. i wygrany etap, 1992 – 24 m., 1993 – 67 m., 1996 - nie ukończył, wygrał jeden etap, 1997 – 36 m. i wygrane dwa etapy, 1998 - nie ukończył, 2000 – 64 m., 2002 – 68 m. i wygrany etap, 2004 - nie ukończył. W 1994 wygrał jeden z etapów Tour de Pologne. Pojedyncze zwycięstwa etapowe odniósł także w wyścigach Milk Race (1 x 1992, 1 x 1993), Wyścigu Solidarności i Olimpijczyków (1 x 1996 3 x 1997, 2 x 2002), Bałtyk - Karkonosze Tour (3 x 2000, 1 x 2001), Szlakiem Grodów Piastowskich (2 x 2002). W 2000 wygrał Memoriał Henryka Łasaka.

</doc>
<doc id="2066468" url="https://pl.wikipedia.org/wiki?curid=2066468" title="Kobyla Góra (Równina Gryficka)">
Kobyla Góra (Równina Gryficka)

Kobyla Góra – wzniesienie na Równinie Gryfickiej o wysokości 82,6 m n.p.m., położone w woj. zachodniopomorskim, w powiecie kołobrzeskim, w gminie Rymań. 
Obszar wzniesienia został objęty specjalnym obszarem ochrony siedlisk Kemy Rymańskie.
Ok. 0,5 km na zachód od wzniesienia znajduje się osada Gołkowo, a przy północnym podnóżu wzniesienia leży osada Lędowa. 
Nazwę "Kobyla Góra" wprowadzono urzędowo rozporządzeniem w 1949 roku, zastępując poprzednią niemiecką nazwę "Kabels Berg".

</doc>
<doc id="2066472" url="https://pl.wikipedia.org/wiki?curid=2066472" title="Cristopher Sacchin">
Cristopher Sacchin

Cristopher Sacchin (ur. 22 kwietnia 1983 w Bolzano) − włoski skoczek do wody, brązowy medalista Mistrzostw Świata w Pływaniu 2007 (trampolina 1m), srebrny medalista Mistrzostw Europy w Skokach do wody 2009 (trampolina 1m).

</doc>
<doc id="2066473" url="https://pl.wikipedia.org/wiki?curid=2066473" title="Iveta Radiczova">
Iveta Radiczova



</doc>
<doc id="2066475" url="https://pl.wikipedia.org/wiki?curid=2066475" title="Eurypygiformes">
Eurypygiformes



</doc>
<doc id="2066476" url="https://pl.wikipedia.org/wiki?curid=2066476" title="Pomnik Józefa Piłsudskiego w Warszawie (Śródmieście)">
Pomnik Józefa Piłsudskiego w Warszawie (Śródmieście)



</doc>
<doc id="2066478" url="https://pl.wikipedia.org/wiki?curid=2066478" title="Michele Benedetti">
Michele Benedetti

Michele Benedetti (ur. 17 grudnia 1984 w Parmie) − włoski skoczek do wody, brązowy medalista Mistrzostw Europy w Pływaniu 2006 (platforma 10 m synchronicznie), brązowy medalista Mistrzostw Europy w Skokach do wody 2009 (trampolina 3 m).
Jest studentem Arizona State University.

</doc>
<doc id="2066486" url="https://pl.wikipedia.org/wiki?curid=2066486" title="Lukáš Tešák">
Lukáš Tešák

Lukáš Tesák (ur. 8 marca 1985 w Żarze nad Hronem) – słowacki piłkarz występujący na pozycji obrońcy.
Kariera piłkarska.
Kariera klubowa.
W sezonie 2005/06 rozpoczął karierę piłkarską w klubie MFK Dubnica. Potem występował w słowackich klubach MŠK Żylina, MŠK Rimavská Sobota, FK Senica i 1. FC Tatran Prešov. W sierpniu 2010 podpisał 2-letni kontrakt z ukraińską Zorią Ługańsk, w którym występował do maja 2012.

</doc>
<doc id="2066487" url="https://pl.wikipedia.org/wiki?curid=2066487" title="Lukas Tesak">
Lukas Tesak



</doc>
<doc id="2066490" url="https://pl.wikipedia.org/wiki?curid=2066490" title="Severino Rodrigues da Silva">
Severino Rodrigues da Silva

Biu, właśc. Severino Rodrigues da Silva (ur. 27 marca 1936 w Fortalezie) - piłkarz brazylijski, występujący podczas kariery na pozycji środkowego obrońcy.
Kariera klubowa.
Piłkarską karierę Biu rozpoczął w Santa Cruz Recife w 1956 roku. Z Santa Cruz trzykrotnie zdobył mistrzostwo stanu Pernambuco - Campeonato Pernambucano w 1957, 1959 i 1960 roku. W latach 1964–1968 był zawodnikiem portugalskiego drugoligowca AD Sanjoanense. Z Sanjoanense awansował do Primeira Liga w 1966 roku.
Kariera reprezentacyjna.
W reprezentacji Brazylii Biu zadebiutował 5 grudnia 1959 w wygranym 3-2 meczu z reprezentacją Paragwaju podczas w drugiego turnieju Copa América 1959 w Ekwadorze, na którym Brazylia zajęła trzecie miejsce. Obok tego meczu w turnieju wystąpił w pozostałych trzech meczach z: Urugwajem, Ekwadorem i Argentyną. Ostatni raz w reprezentacji Biu wystąpił 27 grudnia 1959 w wygranym 2-1 towarzyskim meczu z reprezentacją Ekwadoru.

</doc>
<doc id="2066494" url="https://pl.wikipedia.org/wiki?curid=2066494" title="Zequinha (ur. 1938)">
Zequinha (ur. 1938)

Zequinha, właśc. José Pereira Mina (ur. 6 lipca 1938 w Recife) – brazylijski piłkarz, występujący podczas kariery na pozycji środkowego obrońcy.
Kariera klubowa.
Piłkarską karierę Zequinha rozpoczął w Náutico w 1955 roku. Z Náutico zdobył mistrzostwo stanu Pernambuco – Campeonato Pernambucano w 1960 roku. W latach 1960–1963 występował w SE Palmeiras. Z Palmeiras zdobył Taça Brasil 1960 oraz mistrzostwo stanu São Paulo – Campeonato Paulista w 1963 roku. W 1963 roku powrócił do Náutico. Był to złoty okres klubu z Recife, czego dowodem jest sześciokrotne z rzędu zdobycie mistrzostwa stanu Pernambuco – Campeonato Pernambucano w 1963, 1964, 1965, 1966, 1967, 1968 oraz zodbycie wicemistrzostwa Taça Brasil w 1967 roku, najważniejszych wówczas rozgrywek krajowych w Brazylii. Zequinha zdobył 4 z 6 mistrzostw stanu Pernambuco. W latach 1968–1969 był zawodnikiem portugalskiego AD Sanjoanense. Z Sanjoanense spadł do drugiej ligi w 1969 roku.
Kariera reprezentacyjna.
W reprezentacji Brazylii Zequinha zadebiutował 5 grudnia 1959 w wygranym 3-2 meczu z reprezentacją Paragwaju podczas w drugiego turnieju Copa América 1959 w Ekwadorze, na którym Brazylia zajęła trzecie miejsce. Obok tego meczu w turnieju wystąpił w pozostałych trzech meczach z: Urugwajem, Ekwadorem i Argentyną. Ostatni raz w reprezentacji Zequinha wystąpił 27 grudnia 1959 w wygranym 2-1 towarzyskim meczu z reprezentacją Ekwadoru.

</doc>
<doc id="2066495" url="https://pl.wikipedia.org/wiki?curid=2066495" title="Víctor Vázquez">
Víctor Vázquez

Víctor Vázquez (ur. 20 stycznia 1987) – hiszpański piłkarz grający na pozycji pomocnika w Toronto FC.
Jest wychowankiem Barcelony, a występy w drużynach młodzieżowych rozpoczynał w wieku dziewięciu lat. Swój debiut w pierwszej drużynie zaliczył w meczu ligowym przeciwko Recreativo Huelva 12 kwietnia 2008 roku, zastępując w ostatnim kwadransie gry Santiago Ezquerro. Grał także cały mecz przeciwko Szachtarowi Donieck w ostatnim spotkaniu fazy grupowej Ligi Mistrzów w sezonie 2008/09. Nie był jednak członkiem pierwszej drużyny, a do kadry meczowej był powoływany przez Pepa Guardiolę tylko okazjonalnie.
W 2011 roku przeszedł do Club Brugge, a w 2016 do Cruz Azul.

</doc>
<doc id="2066496" url="https://pl.wikipedia.org/wiki?curid=2066496" title="Baba ghanoush">
Baba ghanoush

Baba ganoush, "baba gannoush", "baba ghannouj" lub "baba ghannoug" (arab. بابا غنوج DIN: bābā ġanūj) – danie kuchni arabskiej, popularna na Bliskim Wschodzie (Liban, Syria) i w Egipcie potrawa w formie pasty lub dipu, której podstawowym składnikiem są bakłażany i sezam. Pastę tę je się najczęściej z pieczywem nakładaną na placki chlebowe pita lub khubz, lub dodając ją do warzyw lub grilowanych mięs. W polskich warunkach może posłużyć jako baza do kanapek. W Egipcie baba ganoush bywa podawana jako danie główne z ziarenkami z owocu granatu.
Podstawowa, prosta baba ganoush składa się z miąższu upieczonego bakłażana, którego charakterystycznym dodatkiem jest sezam w formie pasty tahini, całość doprawia się sokiem z cytryny, oliwą i solą. Wśród przypraw spotyka się czasem również rozgnieciony czosnek, utartą cebulę, nać pietruszki, miętę, kmin rzymski, paprykę.
Gotowa pasta ma jednolity kolor białawy albo żółtawo-kremowy i podawana jest na zimno. Można ją łatwo przygotować w domowych warunkach, ale bywa też sprzedawana w handlu jako gotowy produkt spożywczy.
Podobną bliskowschodnią potrawą na bazie tego samego warzywa, ale nieco inaczej przygotowaną jest mutabbel. W innych regionach świata zbliżone pasty bakłażanowe to m.in.:

</doc>
<doc id="2066497" url="https://pl.wikipedia.org/wiki?curid=2066497" title="Suikoden V">
Suikoden V

 - gra konsolowa na Playstation 2 z gatunku jRPG wydana przez firmę Konami i wyprodukowana przy współpracy z firmą Hudson Soft. Została wydana w roku 2006. W Japonii sprzedano ok. 200 000 kopii gry.
Gra luźno bazuje na "Opowieściach znad brzegów rzek" autorstwa Shi Nai’an. Fabuła skupia się wokół walk politycznych matriarchatu Falena. Wydarzenia przedstawione w grze mają miejsce 6 lat przed wydarzeniami z pierwszej części Suikoden. Gracz wciela się w księcia Faleny i wyrusza w świat pozyskując po drodze sojuszników i rozwiązując problemy narodu. W grze występuje ogromna liczba postaci - ponad sześćdziesiąt grywalnych i wiele więcej zdolnych księciu pomóc lub usiłujących pokrzyżować mu plany.
Przebieg gry.
Gracz porusza się po mapie świata kontrolując księcia. Rozmawiając z napotkanymi postaciami i wykonując kolejne zadania posuwa akcję na przód. W czasie wędrówki książę ma możliwość rekrutacji napotkanych postaci, co często wiąże się z koniecznością wykonania krótkich zadań pobocznych. W miastach można zdobyć potrzebne informacje, naostrzyć broń, nauczyć się nowych umiejętności oraz zakupić potrzebne wyposażenie. Wędrówce po terenach poza miastami z reguły towarzyszą losowe starcia z potworami.
System walki w "Suikoden V" cechują sześcioosobowe drużyny w czasie potyczki. Każdą z postaci w drużynie steruje się z osobna. Poziom umiejętności w walce danej postaci charakteryzują rozmaite statystyki. Większość umiejętności jest dostępna tylko dla jednej, określonej postaci i tylko 2 z nich może wykorzystać każda z osobna. Koniec gry następuje w przypadku, gdy podczas walki wszystkie postacie stracą punkty życia, przez co będą niezdolne do kontynuowania starcia. Wyjątkiem są walki, w których wygrana jest opcjonalna i w przypadku przegranej gra toczy się dalej, z odpowiednimi konsekwencjami w fabule.
Istnieje możliwość ustawienia formacji taktycznej do walk na siatce o wielkości 6 na 4 pól. Odpowiednie formacje pozwalają uzyskać dodatkowe punkty do statystyk postaci, jak np. zwiększony atak lub obrona, czasami kosztem innych współczynników. Formacje pozwalają także uzyskać możliwość specjalnych ataków. Nowe rodzaje formacji zostają odblokowywane wraz z postępem w grze. Tak jak w poprzednich częściach serii, odpowiednie postacie mają możliwość wykonywania ataków łączonych, co zazwyczaj daje lepsze rezultaty niż ataki w pojedynkę. Ataki te osiągają większą liczbę zadawanych obrażeń i nie mogą chybić, lecz w przeciwieństwie do ataków standardowych, nigdy nie zadadzą obrażeń krytycznych, ani liczby większej niż jeden atak na turę. Udostępniona została funkcja walki automatycznej w celu przyspieszenia prostych starć.
Postacie przyłączone do drużyny, które nie biorą bezpośrednio udziału w walkach, oferują dodatkowe usługi, jak np. prowadzenie sklepu, udzielanie podpowiedzi odnośnie do poszukiwań nowych rekrutów, czy też pomoc w walkach strategicznych. Niektóre postacie trzymane w rezerwie na czas walki wyleczą drużynę po jej zakończeniu lub też dadzą większą szansę znalezienia rzadkich przedmiotów po walce.
Runy, źródło magii w świecie "Suikoden", są wykorzystywane podobnie jak w poprzednich częściach serii. Liczba czarów możliwych do wykorzystania w czasie walki zależy od indywidualnych predyspozycji postaci. Wykorzystywanie określonych run może przynosić postaci dodatkowe korzyści, a niektóre z nich można wykorzystywać nieograniczoną liczbę razy w czasie walki.
Bitwy strategiczne toczone są w czasie rzeczywistym. W przeciwieństwie do poprzednich części z pola walki zniknęła siatka geograficzna, przez co mapa oferuje więcej swobody poszczególnym jednostkom. Istnieją bitwy lądowe, morskie i mieszane. System walki jest analogiczny do gry papier, kamień, nożyce, w którym jazda bije piechotę, piechota bije łuczników, a łucznicy biją jazdę. Na morzu taranowiec bije statek z łucznikami, statek z piechotą bije taranowiec, statek z łucznikami biję ten z piechotą. Istnieją także dodatkowe korzyści z przydzielenia postaci do poszczególnych pułków, jak na przykład ataki magiczne z wykorzystaniem run czy też zwiększenie siły i wytrzymałości oddziału przez przydzielenie odpowiedniego przywódcy. Istnieją także specjalne oddziały bobrów i smoczej kawalerii, które mogą podróżować zarówno po lądzie jak i po morzu.
Do rozgrywki zostało dołączone wiele minigier, w skład których wchodzą między innymi gra karciana "Blind Man's Bluff", czy też wędkarstwo.
Historia.
Oprawa fabuły.
Wydarzenia przedstawione w "Suikoden V" mają miejsce na obszarze matriarchatu Falena 8 lat przed wydarzeniami pierwszej części "Suikodena" i 142 lata po wydarzeniach z "Suikoden IV". Falena jest względnie bogatą krainą, głównie dzięki rzece Feitas, będącej głównym szlakiem handlowym i główną drogą lokomocji. Państwem rządzi królowa Arshtat Falenas z pomocą jej męża Ferida, który stara się łagodzić wybuchy gniewu małżonki pojawiające się od czasu śmierci ubiegłej królowej. W Falenie od dawna istnieje spór o władzę pomiędzy wpływowymi rodzinami szlacheckimi, zdolnymi utrzymać własne siły wojskowe, w którym kluczową rolę odgrywa małżeństwo z królową. Bliski wybuch wojny domowej został chwilowo zażegnany przez Ferida, który nie będąc związany z żadną z walczących frakcji ożenił się z królową dzięki zwycięstwu w Świętym Turnieju.
Ze związku Arshtat i Ferida narodziło się dwoje następców tronu, Lymsleia oraz Książę (imię nadaje mu gracz). Gra rozpoczyna się w czasie, gdy nastąpiło otwarcie Świętego Turnieju ku czci księżniczki Lymsleii, która jako dziedziczka płci żeńskiej w matriarchacie jest pierwsza w drodze do tronu. Święty Turniej składa się z walk gladiatorów. Jego zwycięzca ma prawo prosić o rękę przyszłej królowej. Biorą w nim udział zalotnicy, niezależna szlachta, wojownicy pragnący sprawdzić swe umiejętności oraz przedstawiciele dwóch najbardziej wpływowych rodzin w Falenie, dla których ręka księżniczki oznacza znaczącą przewagę w walce politycznej. Rodzina Godwin pragnie, aby Falena stała się państwem bardziej scentralizowanym, silnym militarnie i nastawionym na ekspansję. Rodzina Barow chce odbudować dobre stosunki z zagranicą i rozwinąć handel. Barow zostali osłabieni po ostatnich walkach z Nowym Królestwem Armes, które toczyły się na ich ziemiach, oraz do których frakcja Godwinów nie przyłożyła ręki. Zarówno rodzina królewska jak i mieszkańcy Faleny boją się wybuchu otwartego konfliktu między tymi rodzinami, jeśli któraś z frakcji zdołałaby wygrać turniej i zdobyć rękę księżniczki.
Kluczową rolę w fabule "Sukodena" odgrywa motyw istnienia run, będących źródłem wszelkiej magii. Każdy może mieć runę wypisaną na skórze i korzystać z jej mocy, chociaż różne osoby wykazują różne predyspozycje do panowania nad nimi. Maksymalnie jedna osoba jest w stanie panować nad 3 runami jednocześnie. Każda z run wywodzi się od potężnych 27 Prawdziwych Run, na których opiera się mitologia świata "Suikoden". Skarbem narodowym Faleny jest Runa Słońca, Prawdziwa Runa, która ma moc przynoszenia zarówno dobrobytu i wzrostu, jak i zniszczenia i klęsk żywiołowych. Falena kontroluje także runy wywodzące się od Runy Słońca - Runę Zmierzchu i Runę Świtu.
Dwa lata przed wydarzeniami w "Suikoden V" mieszkańcy Lordlake zbuntowali się i zaatakowali Wschodni Pałac w pobliżu stolicy Sol-Falena, w którym przechowywano Runę Świtu. W powstałym zamieszaniu runa została skradziona. Do tego wydarzenia Lordlake było miastem najbardziej lojalnym wobec królewskiego rządu, dzięki czemu przyznano mu specjalne przywileje. Arshtat uznała bunt za akt zdrady, i z wykorzystaniem Runy Słońca spaliła roślinność, wybiła dziką zwierzynę, wysuszyła rzeki na ziemiach Lordlake oraz zabiła lidera miasta - Lorda Rovere. Po założeniu Runy Słońca zazwyczaj litościwa Arshtat staje się coraz bardziej nieobliczalna w zachowaniu, skłonna do wahań nastroju oraz dzikich wybuchów mściwości.
Główne postacie.
W każdej grze z serii "Suikoden" występuje 108 postaci do zrekrutowania w czasie gry (108 Gwiazd Przeznaczenia). Część postaci przyłącza się wraz z rozwojem fabuły, inne należy przyłączyć w odpowiednim momencie lub też poprzez wykonanie dodatkowych zadań. Część postaci występowała we wcześniejszych odsłonach serii.
Ścieżka dźwiękowa.
Muzykę do gry skomponowali Norikazu Miura i Miki Higashino. Za wszelkie aranżacje odpowiedzialny był Norikazu Miura. Motyw otwierający grę, "Wind of Phantom", został skomponowany przez Yuji Toriyama, a wykonała go Królewska Orkiestra Filharmoniczna. Na ścieżce dźwiękowej znajduje się wiele remiksów i odwołań do wcześniejszych kompozycji Miki Higashino z dwóch pierwszych gier serii.
Odbiór gry.
Sprzedaż gry "Suikoden V" okazała się rozczarowaniem dla firmy. W Japonii sprzedano jedynie 194 780 kopii gry, podczas gdy poprzednia część serii uzyskała wynik 303 069.
Oceny krytyków i reakcje fanów były na ogół pozytywne. Intryga została doceniona za głębię manewrów politycznych, natomiast skrytykowano konieczność częstego wczytywania danych do pamięci konsoli.
W 2006 roku "Suikoden V" wygrał nagrodę serwisu IGN za najlepszą historię w grze na Playstation 2. Wygrał także nagrodę za najlepszą historię duńskiego magazynu o grach Gamereactor i uzyskał tytuł 9 najlepszej gry roku.

</doc>
<doc id="2066500" url="https://pl.wikipedia.org/wiki?curid=2066500" title="Raciborowskie Góry">
Raciborowskie Góry

Raciborowskie Góry (pot. Raciborskie Góry) – wzniesienia na Równinie Gryfickiej o wysokości 70 m n.p.m., położone w woj. zachodniopomorskim, w powiecie kołobrzeskim, w gminie Brojce. 
Teren wzniesień został objęty specjalnym obszarem ochrony siedlisk Kemy Rymańskie.
Ok. 0,9 km na południowy wschód znajduje się wieś Rymań. Ok. 5,5 km na południowy zachód leży przysiółek Raciborów.
Nazwę "Raciborowskie Góry" wprowadzono urzędowo rozporządzeniem w 1949 roku, zastępując poprzednią niemiecką nazwę "Fier Berge".

</doc>
<doc id="2066502" url="https://pl.wikipedia.org/wiki?curid=2066502" title="Piotr Folusznik">
Piotr Folusznik

Piotr Folusznik – patriarcha Antiochii w latach 471–488. Należał do nurtu monofizyckiego, nieprzyjmującego uchwał Soboru chalcedońskiego odnośnie do dwóch natur w jednej osobie Chrystusa: natury Boga i natury człowieka. Sobór ten zaakceptował i poparł rozwiązania chrystologiczne zaproponowane w Tomus ad Flavianum przez papieża Leona Wielkiego.
Piotr jako pierwszy wprowadził w Patriarchacie Antiochii Nicejsko-konstantynopolitańskie wyznanie wiary do liturgii Eucharystii. Z Syrii ten zwyczaj liturgiczny został przeniesiony na chrześcijański Zachód i tam się rozprzestrzenił, poczynając od Hiszpanii.

</doc>
<doc id="2066503" url="https://pl.wikipedia.org/wiki?curid=2066503" title="Five">
Five



</doc>
<doc id="2066505" url="https://pl.wikipedia.org/wiki?curid=2066505" title="Baba ghannouj">
Baba ghannouj



</doc>
<doc id="2066506" url="https://pl.wikipedia.org/wiki?curid=2066506" title="Band Aid 20">
Band Aid 20



</doc>
<doc id="2066507" url="https://pl.wikipedia.org/wiki?curid=2066507" title="Baba ghannoug">
Baba ghannoug



</doc>
<doc id="2066510" url="https://pl.wikipedia.org/wiki?curid=2066510" title="Jucilei da Silva">
Jucilei da Silva

Jucilei, właśc. Jucilei da Silva (ur. 6 kwietnia 1988 w São João Batista) – brazylijski piłkarz grający na pozycji pomocnika. Od 2015 jest piłkarzem Shandong Luneng.

</doc>
<doc id="2066512" url="https://pl.wikipedia.org/wiki?curid=2066512" title="Jucilei">
Jucilei



</doc>
<doc id="2066521" url="https://pl.wikipedia.org/wiki?curid=2066521" title="Ludger Tom Ring Młodszy">
Ludger Tom Ring Młodszy

Ludger Tom Ring Młodszy (ur. 19 lipca lub 19 listopada 1522 w Münster, zm. 22 maja 1584 w Brunszwiku) – niemiecki malarz renesansowy, jeden z prekursorów wizerunków martwej natury w malarstwie.
Życiorys.
Jego ojciec, Ludger Tom Ring Starszy (1496–1547) i brat Hermann Tom Ring (1521-1596) również byli malarzami. Przynajmniej do 1555 roku mieszkał w rodzinnym domu w Münster. W odróżnieniu od rodziny przeszedł na protestantyzm. W latach 40. prawdopodobnie odbył podróże do Niderlandów i Anglii. Do 1569 roku zarabiał na życie malując przedstawicieli rodzin arystokratycznych Dolnej Saksonii w formacie od miniatur po pełnowymiarowe obrazy. Następnie osiadł w Brunszwiku, gdzie mieszkał do śmierci.
Twórczość.
Ludger Tom Ring Młodszy znany był głównie z portretów i szczegółowych scen biblijnych. Jako jeden z pierwszych zaczął również od 1562 malować kwiaty i zwierzęta. Badacze podkreślają jego nowatorską rolę w usamodzielnieniu się martwej natury jako rodzaju malarstwa. Jego olejne studium kwiatów w kamiennym wazonie (lata 60. XVI wieku) uznawane jest za pierwszy w historii malarstwa czysty przykład tego gatunku.
W 1996 roku w Westfälisches Landesmuseum für Kunst und Kulturgeschichte w Münster miała miejsce monograficzna wystawa twórczości Ludgera Toma Ringa Młodszego, jego ojca i brata.
Na Zamku Królewskiego na Wawelu znajdują się jedyne dwa obrazy Ludgera Toma Ringa Młodszego w zbiorach polskich. Trafiły one do Krakowa poprzez córkę króla Zygmunta Starego, Zofię Jagiellonkę, żonę Henryka II, księcia brunszwickiego.

</doc>
<doc id="2066522" url="https://pl.wikipedia.org/wiki?curid=2066522" title="Cosme Rodrigues Melo">
Cosme Rodrigues Melo

Bria, właśc. Cosme Rodrigues de Melo (ur. 12 maja 1928 w Santo Amaro da Purificação - zm. 25 sierpnia 2005 w Recife) – piłkarz brazylijski, występujący podczas kariery na pozycji środkowego obrońcy.
Kariera klubowa.
Podczas piłkarskiej kariery Bria był zawodnikiem klubu Sport Recife, gdzie występował w latach 1947-1961. Ze Sportem siedmiokrotnie zdobył mistrzostwo stanu Pernambuco - Campeonato Pernambucano w 1948, 1949, 1953, 1955, 1956, 1958, 1961 roku.
Kariera reprezentacyjna.
W 1959 roku Bria wziął w udział w drugim turnieju Copa América 1959 w Ekwadorze, na którym Brazylia zajęła trzecie miejsce. W turnieju był rezerwowym i nie wystąpił w żadnym spotkaniu. Bria nigdy nie wystąpił w reprezentacji Brazylii.

</doc>
<doc id="2066523" url="https://pl.wikipedia.org/wiki?curid=2066523" title="Supervolley Enns">
Supervolley Enns

Supervolley Enns – austriacki klub siatkarski z Enns. Obecnie występuje w najwyższej klasie rozgrywek klubowych w Austrii. Od nazwy sponsora przyjął nazwę Cemtec Supervolley Enns.
Rozgrywki międzynarodowe.
Klub Supervolley Enns nie występował dotychczas w rozgrywkach międzynarodowych.

</doc>
<doc id="2066524" url="https://pl.wikipedia.org/wiki?curid=2066524" title="Konar">
Konar



</doc>
<doc id="2066525" url="https://pl.wikipedia.org/wiki?curid=2066525" title="SG supervolley">
SG supervolley



</doc>
<doc id="2066526" url="https://pl.wikipedia.org/wiki?curid=2066526" title="Sobór Narodzenia Pańskiego we Włodzimierzu">
Sobór Narodzenia Pańskiego we Włodzimierzu

Sobór Narodzenia Pańskiego, pierwotnie kościół Rozesłania Apostołów – prawosławny sobór we Włodzimierzu, katedra eparchii włodzimiersko-wołyńskiej Kościoła Prawosławnego Ukrainy (wcześniej Ukraińskiego Kościoła Prawosławnego Patriarchatu Kijowskiego). Wzniesiony jako katolicki kościół zakonu jezuitów.
Historia.
W 1718 Jadwiga Zahorowska sprowadziła do Włodzimierza Wołyńskiego misję jezuicką, w której skład wchodziło początkowo dwóch zakonników. W 1755 starosta słonimski Ignacy Sadowski ufundował dla zakonu murowany kościół, którego budowa trwała piętnaście lat. Projektantem późnobarokowej świątyni był najprawdopodobniej P. Giżycki lub M. Radzimiński. Od 1762 we Włodzimierzu Wołyńskim funkcjonował klasztor jezuicki, zaś kościół został poświęcony w 1770, otrzymując wezwanie Serca Jezusowego. Klasztor został skasowany w 1773 na mocy brewe "Dominus ac Redemptor" papieża Klemensa XIV, likwidującego Towarzystwo Jezusowe. W związku z tym w 1782 Komisja Edukacji Narodowej przekazała kompleks budynków we Włodzimierzu bazylianom. W 1840 wspólnota bazyliańska przeszła do Rosyjskiego Kościoła Prawosławnego, zaś w 1891 dawny kościół, zmieniony w cerkiew, stał się soborem biskupim.
W 1921 prawosławny klasztor oraz cerkiew zostały, w ramach akcji rewindykacyjnej cerkwi, przekazane Kościołowi katolickiemu. Jako kościół Rozesłania Apostołów obiekt był czynny do końca II wojny światowej. W czasie II wojny światowej budynek ucierpiał z powodu wybuchu bomby. Po zakończeniu walk został uznany za zabytek, jednak dopiero w 1983 podjęto w nim prace remontowe. Od czasu ponownego otwarcia świątyni budynek należał do Ukraińskiego Kościoła Prawosławnego Patriarchatu Kijowskiego jako sobór eparchii wołyńskiej pod wezwaniem Narodzenia Pańskiego. W 2017 r. sobór Narodzenia Pańskiego został katedrą nowo utworzonej eparchii włodzimiersko-wołyńskiej. Od 2018 r. świątynia należy do Kościoła Prawosławnego Ukrainy.
Architektura.
Budynek utrzymany jest w stylu późnobarokowym. Fasada obiektu jest dwuwieżowa, świątynia ma jedną nawę. We wnętrzu zachowane pewne elementy pierwotnego wyposażenia kościelnego, wkomponowane w nowsze utensylia typowe dla świątyń prawosławnych. Budynek posiada status zabytku o znaczeniu ogólnoukraińskim.

</doc>
<doc id="2066529" url="https://pl.wikipedia.org/wiki?curid=2066529" title="Dharmathakur">
Dharmathakur

Dharmathakur ("Pan Dharmy") – bóg z panteonu hinduizmu bengalskiego, silnie powiązany z hinduizmem ludowym. Dharmathakurowi przypisuje się stworzenie świata. Uznawany jest za pierwszego boga i władcę świata.
Teksty rytualne hinduizmu bengalskiego identyfikują go z postaciami bogów ogólnoindyjskich o imionach: Śiwa, Wisznu, Rama.
Bywa też utożsamiany z bogiem Słońca.
Ikonografia.
Dharmathakur przedstawiany jest jako mężczyzna. Nosi bramiński sznur upawita, potwierdzający ceremonię upanajany. Bóg ten wyróżnia się białym kolorem skóry i białymi włosami. Posiada biały tron, biały rydwan i białe konie. Nosi białe szaty i biały parasol. To, co się z nim wiąże, jest najczęściej białego koloru.
Formy kultowe.
Dharmathakur jako Słońce.
W tym przypadku rydwan Dharmathakura nie jest biały, lecz złoty, białych pozostaje jednak osiem koni. Bóg przystrajany jest w koronę sięgającą nieba.
Dharmathakur jako Śiwa.
Tradycja ludowa utożsamia Dharmathakura z Śiwą (tak przedstawiają go niektóre bengalskie obrzędy).
Dharmathakur jako Wisznu.
Utożsamienie Dharmathakura z bogiem Wisznu pojawiło się w Bengalu w okresie rozkwitu wisznuizmu. Jako Wisznu posiada dziesięć awatarów (daśawatara), które są traktowane jako kolejne wcielenia dharmy. Towarzyszem Dhramathakura Wisznu jest Hanuman.
Symbolika.
Postać Dharmathakura dla celów kultowych reprezentują:
Kult.
Święta.
Współcześnie obchodzone święto Dharmathakura przypada na wiosnę i zwane jest lokalnie:
Ofiary zwyczajowe.
Cześć oddaje się mu białymi kwiatami lotosu.
Zwyczajowe ofiary:

</doc>
<doc id="2066531" url="https://pl.wikipedia.org/wiki?curid=2066531" title="Wielki Meczet w Algierze">
Wielki Meczet w Algierze

Wielki Meczet w Algierze (arab. "al-dżami al-kabir") – wybudowany w 1097 roku w Algierze, obecnej stolicy Algierii.
Należy do nielicznych przykładów architektury almorawidzkiej. Został wzniesiony za panowania sułtana Jusufa ibn Taszfina. Jego minaret datuje się na rok 1324, a jego budowę przypisuje się sułtanowi Tilimsanu. Galerię w zewnętrznej części meczetu wybudowano w 1840, już w czasach kolonialnych, w następstwie wytyczenia przez Francuzów ulicy przylegającej do meczetu. Obecnie ulica nosi nazwę Rue de la Marine.

</doc>
<doc id="2066532" url="https://pl.wikipedia.org/wiki?curid=2066532" title="Basiaeschna janata">
Basiaeschna janata

Basiaeschna janata – gatunek dużej ważki z rodziny żagnicowatych (Aeshnidae), jedyny przedstawiciel rodzaju "Basiaeschna". Występuje w Ameryce Północnej.

</doc>
<doc id="2066533" url="https://pl.wikipedia.org/wiki?curid=2066533" title="Basiaeschna">
Basiaeschna



</doc>
<doc id="2066536" url="https://pl.wikipedia.org/wiki?curid=2066536" title="Zębiełek smukłonogi">
Zębiełek smukłonogi

Zębiełek smukłonogi ("Crocidura gracilipes") – gatunek owadożernego ssaka z rodziny ryjówkowatych (Soricidae). Znany tylko z holotypu nieznanego pochodzenia. Miejsce, w którym znaleziono holotyp opisano jako "Auf der Reise nach dem Kilimandscharo" i najprawdopodobniej było to Kilimandżaro w Tanzanii. Ekologia, siedliska i liczebność populacji nie są znane. W Czerwonej księdze gatunków zagrożonych Międzynarodowej Unii Ochrony Przyrody i Jej Zasobów został zaliczony do kategorii DD (niedostateczne dane). Nie są znane żadne zagrożenia dla tego gatunku.

</doc>
<doc id="2066537" url="https://pl.wikipedia.org/wiki?curid=2066537" title="Kalnica (dopływ Jedlicy)">
Kalnica (dopływ Jedlicy)

Kalnica – potok górski, prawy dopływ Jedlicy o długości 5,22 km.
Potok płynie w Sudetach Zachodnich, w Rudawach Janowickich, w woj. dolnośląskim. Jego źródła położone są na obszarze Rudawskiego Parku Krajobrazowego, na wysokości 880 m n.p.m., w lesie świerkowym, na zachodnio-północnym zboczu Skalnika, na północny wschód od miejscowości Kowary. Potok w górnym biegu płynie poniżej zbocza "Wilczysko" szeroką zalesioną doliną przez Rudawski Park Karajobrazowy w kierunku zachodnim. W okolicy "Drakońskiej Studni" skręca na północny zachód i wzdłuż "Bukowej Drogi" płynie w kierunku miejscowości Wojków, gdzie przed jej zabudowaniami opuszcza las i skręca lekko na południowy zachód. Po minięciu Wojkowa potok skręca na północny zachód i płynie bagnistą łąka w kierunku Bukowca, przed którym skręca na zachód, w kierunku północnych obrzeży Kowar, a następnie poniżej zespołu sanatoryjnego potok dociera do stóp wzniesienia Brzeźnik, gdzie zasila go niewielki zbiornik wodny. W okolicy granic Kowar mija obwodnicę miasta i opuszcza Rudawski Park Krajobrazowy. Następnie szeroką doliną wśród łąk i zabudowań płynie w kierunku ujścia do Jedlicy na północnych obrzeżach Kowar na poziomie ok. 430 m n.p.m.
Otoczenie potoku w dolnym biegu stanowią łąki i tereny zurbanizowane, a w górnym las świerkowy. Koryto potoku jest kamienisto-żwirowe z małymi progami kamiennymi. Zasadniczy kierunek biegu potoku jest południowo-zachodni. Potok zbiera wody z południowo-zachodnich zboczy Rudaw Janowickich. Jego dopływem jest Bystra. W większości swojego biegu jest nieuregulowany, o wartkim prądzie wody, w okresach wzmożonych opadów i wiosennych roztopów stwarza zagrożenie powodziowe. Kilkakrotnie występował z brzegów zalewając przyległe tereny.

</doc>
<doc id="2066538" url="https://pl.wikipedia.org/wiki?curid=2066538" title="Skorpion EVO III">
Skorpion EVO III



</doc>
<doc id="2066540" url="https://pl.wikipedia.org/wiki?curid=2066540" title="Bystra (dopływ Jedlicy)">
Bystra (dopływ Jedlicy)



</doc>
<doc id="2066541" url="https://pl.wikipedia.org/wiki?curid=2066541" title="Większość sztuczna">
Większość sztuczna

Większość sztuczna – zwyczajowa, potocznie stosowana w dogmatyce prawa nazwa sposobu ustalania treści orzeczenia, gdy na skutek rozkładu głosów pomiędzy członkami składu orzekającego, zazwyczaj składu sądu żaden z możliwych wariantów rozstrzygnięcia nie uzyska wymaganej większości głosów.
Ustalanie większości sztucznej w postępowaniu karnym.
Sposób ustalania większości sztucznej w postępowaniu karnym określa przepis art. 111 § 2 Kodeksu postępowania karnego:
Zgodnie z tym przepisem, treść orzeczenia ustala się przez ustalenie zdania najmniej korzystnego dla oskarżonego, a następnie "dokooptowywanie" do niego zdań najbardziej niekorzystnych spośród jeszcze nie "dodanych". Zdanie przyłączone jako ostatnie jest treścią orzeczenia.
Przykład: 
Najbardziej niekorzystnym dla oskarżonego zdaniem jest zdanie drugiego ławnika. Kolejne najbardziej niekorzystne zdanie to zdanie pierwszego sędziego. Ponieważ skład jest pięcioosobowy, konieczne jest przyłączenie kolejnego, najmniej korzystnego dla oskarżonego zdania, tj. zdania trzeciego ławnika. W związku z tym, że po przyłączeniu do zdań drugiego ławnika i pierwszego sędziego zdania trzeciego ławnika osiągnięto "większość" (tj. 3 z 5 zdań), jako karę przyjmuje się zdanie trzeciego ławnika. Oskarżonemu wymierzono więc karę 15 lat pozbawienia wolności.
Większość sztuczna w postępowaniu cywilnym sądowym.
Zgodnie z art. 324 § 2 Kodeksu postępowania cywilnego, wyrok zapada większością głosów. Ustawa nie przewiduje żadnej "drogi zastępczej" na wypadek, gdyby wymagana większość głosów nie została osiągnięta. Każdy sędzia ma prawo zgłosić zdanie odrębne; ma jednak obowiązek uzasadnić je, przed podpisaniem orzeczenia. Orzeczenie podpisuje cały skład sądu.
Mimo braku szczegółowego uregulowania nie ulega wątpliwości, że zasady te stosuje się odpowiednio do postanowień.
Większość sztuczna w postępowaniu cywilnym przed sądem polubownym.
Zgodnie z art. 1195 § 4 Kodeksu postępowania cywilnego, jeżeli przy ustalaniu wyroku przez sąd polubowny nie uda się uzyskać wymaganej jednomyślności lub większości głosów, zapis na sąd polubowny w tym zakresie traci moc. Jeżeli więc nie uda się, przy ustalaniu wyroku przez sąd polubowny, uzyskać wymaganej większości głosów (lub jednomyślności), sąd polubowny nie może wydać orzeczenia w całości (jeżeli niemożność uzyskania większości lub jednomyślności dotyczy całości sprawy rozpoznawanej przez sąd polubowny) lub w części sprawy (jeżeli niemożność uzyskania większości lub jednomyślności dotyczy części sprawy rozpoznawanej przez sąd polubowny).

</doc>
<doc id="2066542" url="https://pl.wikipedia.org/wiki?curid=2066542" title="Fishdick Zwei – The Dick Is Rising Again">
Fishdick Zwei – The Dick Is Rising Again

Fishdick Zwei – The Dick Is Rising Again – tribute album polskiej grupy Acid Drinkers, który ukazał się 1 września 2010. Album zawiera 16 utworów, wszystkie są coverami piosenek innych zespołów. Płyta dotarła do 3. miejsca na liście OLiS w Polsce.
Wydawnictwo było promowane teledyskiem do utworu „Love Shack”, który został zrealizowany przez Take One Studio. W plebiscycie „Płyta roku 2010” według czytelników wortalu rockmetal.pl album zajął 13. miejsce.
Album otrzymał nagrodę Fryderyk w kategorii album roku metal oraz najlepsza oprawa graficzna.
Twórcy.
Źródło.

</doc>
<doc id="2066543" url="https://pl.wikipedia.org/wiki?curid=2066543" title="MSMC">
MSMC



</doc>
<doc id="2066544" url="https://pl.wikipedia.org/wiki?curid=2066544" title="Majonez kielecki">
Majonez kielecki



</doc>
<doc id="2066545" url="https://pl.wikipedia.org/wiki?curid=2066545" title="MGD PM-9">
MGD PM-9



</doc>
<doc id="2066547" url="https://pl.wikipedia.org/wiki?curid=2066547" title="Boyeria irene">
Boyeria irene

Boyeria irene – gatunek ważki z rodziny żagnicowatych (Aeshnidae), przez część systematyków uznawana za synonim "Boyeria cretensis". Występuje w Europie Południowej.

</doc>
<doc id="2066550" url="https://pl.wikipedia.org/wiki?curid=2066550" title="Muzułmański Ośrodek Kulturalny Króla Fahda">
Muzułmański Ośrodek Kulturalny Króla Fahda

Muzułmański Ośrodek Kulturalny Króla Fahda – meczet i zarazem ośrodek kultury islamu mieszczący się w Buenos Aires, w Argentynie.
Największy meczet w Ameryce Łacińskiej. Powstał na terenie o powierzchni 34 000 m² w dzielnicy Palermo, przekazanym pod budowę w 1995 roku przez prezydenta Carlosa Menema w następstwie jego wizyty oficjalnej w Arabii Saudyjskiej.
Ośrodek otwarto uroczyście w roku 2000. Budynki zostały zaprojektowane przez architekta saudyjskiego, Zuhajra Faiza. Na terenie ośrodka znajdują się – oddzielne, dla 1200 mężczyzn i 400 kobiet – sale przeznaczone do modlitwy. Przy ośrodku kulturalnym mieszczą się szkoły podstawowa i średnia, szkoła religijna oraz schronisko młodzieżowe, mogące pomieścić 50 osób.

</doc>
<doc id="2066553" url="https://pl.wikipedia.org/wiki?curid=2066553" title="2 Pułk Saperów (II RP)">
2 Pułk Saperów (II RP)



</doc>
<doc id="2066555" url="https://pl.wikipedia.org/wiki?curid=2066555" title="Trendsetter (album Fler)">
Trendsetter (album Fler)

Trendsetter – drugi solowy album niemieckiego rapera Flera wydany w 2006 roku w wytwórni Aggro Berlin. Płytę promowały utwory "Papa ist zurück" oraz "Çüs Junge". 

</doc>
<doc id="2066559" url="https://pl.wikipedia.org/wiki?curid=2066559" title="Toyota Avensis Verso">
Toyota Avensis Verso



</doc>
<doc id="2066560" url="https://pl.wikipedia.org/wiki?curid=2066560" title="Toyota Picnic">
Toyota Picnic



</doc>
<doc id="2066561" url="https://pl.wikipedia.org/wiki?curid=2066561" title="Toyota SportsVan">
Toyota SportsVan



</doc>
<doc id="2066562" url="https://pl.wikipedia.org/wiki?curid=2066562" title="Dębowa Góra (Równina Gryficka)">
Dębowa Góra (Równina Gryficka)

Dębowa Góra – wzniesienie na Równinie Gryfickiej o wysokości 78 m n.p.m., położone w woj. zachodniopomorskim, w powiecie kołobrzeskim, w gminie Rymań. 
Teren wzniesienia został objęty specjalnym obszarem ochrony siedlisk Kemy Rymańskie.
Na zachód od wzniesienia płynie rzeka Dębosznica, a na północ jej dopływ Lędówka. Ok. 1,2 km na południe znajduje się wieś Dębica. 
Nazwę "Dębowa Góra" wprowadzono urzędowo rozporządzeniem w 1949 roku, zastępując poprzednią niemiecką nazwę "Damitzer Berg".

</doc>
<doc id="2066563" url="https://pl.wikipedia.org/wiki?curid=2066563" title="2 Batalion Saperów (II RP)">
2 Batalion Saperów (II RP)



</doc>
<doc id="2066564" url="https://pl.wikipedia.org/wiki?curid=2066564" title="Szkoła Podoficerska Wojsk Lądowych w Poznaniu">
Szkoła Podoficerska Wojsk Lądowych w Poznaniu

Wielkopolska Szkoła Podoficerska Wojsk Lądowych im. gen. bryg. Franciszka Seweryna Włada (WSPWLąd) – szkoła wojskowa w Poznaniu kształcąca podoficerów na potrzeby Sił Zbrojnych Rzeczypospolitej Polskiej.
Formowanie i zmiany organizacyjne.
Szkoła Podoficerska Wojsk Lądowych istnieje od 1 lipca 2004 roku.
Na mocy nieobowiązującego już "rozporządzenia Ministra Obrony Narodowej z dnia 6 sierpnia 2010 roku w sprawie szkół podoficerskich" na bazie szkół podoficerskich z Poznania, Torunia, Zegrza i Wrocławia powołano Szkołę Podoficerską Wojsk Lądowych z siedzibą w Poznaniu, która działa od 1 stycznia 2011 roku. "Rozkazem Nr Z-8/ORG Komendanta Centrum Szkolenia Wojsk Lądowych w Poznaniu z dnia 20 grudnia 2010 roku w sprawie nadania statutu dla Szkoły Podoficerskiej Wojsk Lądowych w Poznaniu –" nadano SPWLąd statut.
Na mocy decyzji Nr 212/MON Ministra Obrony Narodowej z dnia 9 czerwca 2011 r. Szkole Podoficerskiej Wojsk Lądowych w Poznaniu nadano imię generała brygady Franciszka Seweryna Włada
Tradycje SPWLąd.
Na mocy "decyzji Nr 212 Ministra Obrony Narodowej z dnia 9 czerwca 2011 roku" – dla zachowania w Siłach Zbrojnych Rzeczypospolitej Polskiej tradycji pułkowych szkół podoficerskich 14 Wielkopolskiej Dywizji – Szkoła Podoficerska Wojsk Lądowych w Poznaniu:
Powyższą decyzją ustanowiono również doroczne święto Wielkopolskiej Szkoły Podoficerskiej Wojsk Lądowych im. gen bryg. Franciszka Seweryna Włada w dniu 1 lipca.
Szkolenie.
Do zasadniczych zadań Szkoły należy kształcenie kandydatów na podoficerów w zakresie wiedzy i umiejętności oraz kwalifikacji instruktorskich wymaganych do objęcia stanowisk służbowych zaszeregowanych do stopnia etatowego kaprala, przygotowanie specjalisty wojskowego posiadającego wiedzę specjalistyczną i umiejętności instruktorskie niezbędne do kierowania żołnierzami na szczeblu drużyny, prowadzenie kursów kwalifikacyjnych dla podoficerów przed mianowaniem ich na kolejne stopnie wojskowe oraz kształcenie kandydatów na podoficerów służby przygotowawczej.
SPWLąd szkoli:

</doc>
<doc id="2066565" url="https://pl.wikipedia.org/wiki?curid=2066565" title="Cerkiew św. Mikołaja we Włodzimierzu">
Cerkiew św. Mikołaja we Włodzimierzu

Cerkiew św. Mikołaja – prawosławna cerkiew parafialna we Włodzimierzu; należy do dekanatu włodzimiersko-wołyńskiego eparchii włodzimiersko-wołyńskiej Ukraińskiego Kościoła Prawosławnego Patriarchatu Moskiewskiego.
Obiekt został wzniesiony w 1780 jako prywatna fundacja unickiego biskupa Porfiriusza Skarbka-Ważyńskiego. Budynek był barokową kaplicą unicką pod wezwaniem błogosławionego Jozafata Kuncewicza, o typowym dla mniejszych cerkwi swojej epoki planie z przedsionkiem, nawą i pomieszczeniem ołtarzowym, bez kopuł, z wolno stojącą dzwonnicą. Już dwadzieścia lat później obiekt został przekazany Kościołowi prawosławnemu i ponownie poświęcony, otrzymując wezwaniem św. Mikołaja. W 1910 obiekt pełnił funkcje kaplicy cmentarnej, po czym (po 1914) stał się cerkwią parafialną. 
Obiekt posiada status zabytku o znaczeniu ogólnoukraińskim.

</doc>
<doc id="2066566" url="https://pl.wikipedia.org/wiki?curid=2066566" title="Wilson Gottardo">
Wilson Gottardo

Wilson Roberto Gottardo (ur. 23 maja 1963 w Santa Bárbara d’Oeste) – piłkarz brazylijski, występujący podczas kariery na pozycji środkowego obrońcy.
Kariera klubowa.
Karierę piłkarską Wilson Gottardo zaczął w klubie União Barbarense w 1980 roku. Przełomem w jego karierze był transfer do pierwszoligowego Guarani FC 1982 roku. W latach 1986–1987 występował w Náutico, z którego trafił do Botafogo FR. W klubie z Rio de Janeiro występował przez trzy lata i zdobył w tym czasie dwa razy mistrzostwo stanu Rio de Janeiro – Campeonato Carioca w 1989 i 1990 roku. W 1991 przeszedł do lokalnego rywala – CR Flamengo. Z Flamengo zdobył kolejne mistrzostwo stanu w 1991 oraz mistrzostwo Brazylii 1992.
W 1993 wyjechał do portugalskiego CS Marítimo. W klubie z Madery grał przez rok. W 1994 powrócił do Brazylii do Botafogo FR. Z Botafogo zdobył w mistrzostwo Brazylii 1995. W 1997 roku grał we Fluminense FC i Cruzeiro EC. Z Cruzeiro dwukrotnie mistrzostwo stanu Minas Gerais – Campeonato Mineiro w 1997 i 1998 oraz Copa Libertadores 1997. Karierę zakończył w Sporcie Recife w 1999 roku. Na zakończenie kariery zdobył mistrzostwo stanu Pernambuco – Campeonato Pernambucano 1999.
Kariera reprezentacyjna.
W reprezentacji Brazylii Wilson Gottardo zadebiutował 27 marca 1991 w meczu z reprezentacją Argentyny. W samym roku uczestniczył w Copa América 1991, na których Brazylia zajęła drugie miejsce. Podczas tych mistrzostw wystąpił w trzech spotkaniach z Boliwią, Urugwajem i Kolumbią, który był jego piątym i ostatnim meczem w reprezentacji.

</doc>
<doc id="2066570" url="https://pl.wikipedia.org/wiki?curid=2066570" title="Lambchop">
Lambchop

Lambchop (początkowo Posterchild) – amerykańska grupa muzyczna, pochodząca z Nashville, zaliczana do nurtu country alternatywnego. Początkowo grupa tworzyła muzykę w stylu tradycyjnego country, później jej styl ewoluował, czerpiąc z post-rocka, soulu, czy lounge music.
Zespół powstał w 1986 jako trio i funkcjonował jako "Posterchild". Nazwę "Lambchop" przyjął po podpisaniu kontraktu z Merge Records i wydaniu w 1993 singla "Nine".
W listopadzie 2010 grupa wystąpiła w Polsce w ramach festiwalu Ars Cameralis.
Skład.
Grupa nie miała nigdy stałego składu, jej członkowie skupiali się wokół osoby lidera Kurta Wagnera.

</doc>
<doc id="2066574" url="https://pl.wikipedia.org/wiki?curid=2066574" title="Bëor Stary">
Bëor Stary



</doc>
<doc id="2066578" url="https://pl.wikipedia.org/wiki?curid=2066578" title="Tioeter">
Tioeter



</doc>
<doc id="2066579" url="https://pl.wikipedia.org/wiki?curid=2066579" title="Wiązanie disiarczkowe">
Wiązanie disiarczkowe



</doc>
<doc id="2066583" url="https://pl.wikipedia.org/wiki?curid=2066583" title="MyZen.tv">
MyZen.tv

myZen.tv – (dawniej MelodyZen) francuska stacja telewizyjna o profilu rozrywkowym. Kanał został uruchomiony 23 stycznia 2008. Przez całą dobę emituje widoki i krajobrazy w rozdzielczości Full HD. Z Tele Melody i Greater Lille TV jest to jeden z trzech kanałów produkowanych przez grupę, której CEO jest Bruno Lécluse.

</doc>
<doc id="2066587" url="https://pl.wikipedia.org/wiki?curid=2066587" title="Granat Type 97">
Granat Type 97



</doc>
<doc id="2066591" url="https://pl.wikipedia.org/wiki?curid=2066591" title="Trolejbusy w Pjongjangu">
Trolejbusy w Pjongjangu

Trolejbusy w Pjongjangu - sieć komunikacji trolejbusowej działający w Pjongjangu od 1962. System eksploatuje pojazdy wyłącznie produkcji północnokoreańskiej.
Tabor.
W Pjongjangu wykorzystywane są m.in.:

</doc>
<doc id="2066593" url="https://pl.wikipedia.org/wiki?curid=2066593" title="Lubań (jezioro)">
Lubań (jezioro)



</doc>
<doc id="2066594" url="https://pl.wikipedia.org/wiki?curid=2066594" title="Wei (Okres Walczących Królestw)">
Wei (Okres Walczących Królestw)



</doc>
<doc id="2066595" url="https://pl.wikipedia.org/wiki?curid=2066595" title="Han (Okres Walczących Królestw)">
Han (Okres Walczących Królestw)



</doc>
<doc id="2066596" url="https://pl.wikipedia.org/wiki?curid=2066596" title="Chu">
Chu



</doc>
<doc id="2066600" url="https://pl.wikipedia.org/wiki?curid=2066600" title="Gajlik">
Gajlik

Gajlik ("Gajlek") – jezioro na Pojezierzu Sejneńskim położone w gminie Sejny, w powiecie sejneńskim, w województwie podlaskim. Powierzchnia zbiornika wynosi 16 ha, maksymalna głębokość 6,9 m, przy średniej 3 m.
Głęboczek usytuowany jest w południowej części jeziora.
Roślinność wynurzona porasta strefę litoralu na całej długości do 1,6 m głębokości, a zanurzona porasta całą misę dna jeziora do 3,2 m głębokości.

</doc>
<doc id="2066601" url="https://pl.wikipedia.org/wiki?curid=2066601" title="Monada (informatyka)">
Monada (informatyka)



</doc>
<doc id="2066611" url="https://pl.wikipedia.org/wiki?curid=2066611" title="Nikolājs Galdiņš">
Nikolājs Galdiņš



</doc>
<doc id="2066613" url="https://pl.wikipedia.org/wiki?curid=2066613" title="Franciszek Grott">
Franciszek Grott

Franciszek Grott (ur. 5 października 1911 w Kruszewie, zm. w marcu 1995 w Bydgoszczy) – polski nauczyciel, literat i działacz lokalny.
Od 1936 roku mieszkał w Bydgoszczy. W 1946 wydał, wraz z Zofią Strzelecką, tomik poezji zatytułowany "Miastu nad Brdą". Tworzył słuchowiska radiowe, pamiętniki ("Wojny dni pierwsze", "Moja bydgoska niedziela", "Ostatnie dni", "Mój pierwszy dzień"), wspomnienia ("Najcudniejsza lekcja", "Na przełomie"). Działacz i członek honorowy Towarzystwa Miłośników Miasta Bydgoszczy.

</doc>
<doc id="2066617" url="https://pl.wikipedia.org/wiki?curid=2066617" title="10 Pułk Saperów">
10 Pułk Saperów

10 Pułk Saperów (10 psap) – oddział saperów Wojska Polskiego II RP.
Historia.
Pułk został sformowany 22 sierpnia 1921 roku z połączenia „wojennych” 2 bsap mjr. Adolfa Juniewicza, 22 bsap kpt. Ignacego Gicali i 24 bsap por. Adolfa Szmidta. Jego pierwszym dowódcą został mjr Bronisław Karol Zrogowski. Stacjonował w Przemyślu.
W czerwcu 1922 roku z powodu niskiego stanu wody w rzece San w Przemyślu pułk rozebrał most pontonowy i w tym miejscu postawił w ciągu trzech dni prowizoryczny most stały.
Od 2 do 5 lipca 1925 roku pułk brał udział w akcji przeciwpowodziowej udzielając pomocy ludności małopolski wschodniej w naprawie i wzmocnieniu wałów ochronnych.
Przy pułku działał amatorski teatr pod kierownictwem por. Korneluka.
Na początku 1929 roku oddział został skadrowany i otrzymał nazwę „kadra 10 pułku saperów”. Z końcem stycznia 1929 roku w kadrze pozostało trzech oficerów, a pozostali zostali przeniesieni do innych oddziałów. 25 marca 1930 roku do kadry zostało przeniesionych 22 oficerów rezerwowych i 5 oficerów pospolitego ruszenia. Wiosną 1931 roku kadra została rozformowana. Oficerowie z dniem 1 kwietnia 1931 roku zostali przeniesieni na nowe stanowiska służbowe.
Żołnierze 10 Pułku Saperów.
Dowódcy pułku:
Zastępcy dowódcy pułku:
Sztandar.
W niedzielę 22 lipca 1923 o godz. 10.00 na Rynku w Przemyślu, Inspektor Armii, generał dywizji Lucjan Żeligowski wręczył pułkowi chorągiew. Mszę świętą odprawił i poświęcił chorągiew ksiądz biskup Karol Józef Fischer
Święto pułkowe obchodzono 23 lipca.

</doc>
<doc id="2066621" url="https://pl.wikipedia.org/wiki?curid=2066621" title="4 Pułk Saperów (II RP)">
4 Pułk Saperów (II RP)

4 Pułk Saperów (4 psap) – oddział saperów Wojska Polskiego w II Rzeczypospolitej.
Pułk (batalion) był jednostką wojskową istniejącą w okresie pokoju i spełniającą zadania mobilizacyjne wobec oddziałów i pododdziałów saperów. Spełniał również zadania organizacyjne i szkoleniowe. Stacjonował w Sandomierzu. W 1939, po zmobilizowaniu jednostek przewidzianych planem mobilizacyjnym, został rozwiązany.
Historia pułku.
4 pułk saperów został sformowany 1 czerwca 1921 roku w Sandomierzu z połączenia dwóch „wojennych” oddziałów: VII batalionu saperów kpt. Henryka Czyża i X batalionu saperów kpt. Emila Strumińskiego oraz nowo powstałego XXVI batalionu saperów kpt. Tadeusza Garczyńskiego oraz z kadry i żołnierzy 4 zapasowego batalionu saperów. Dowództwo pułku utworzono z Szefostwa Inżynierii i Saperów 4 Armii.
Do najważniejszych prace pokojowych 4 psap. należała:
19 maja 1927 roku Minister Spraw Wojskowych marszałek Polski Józef Piłsudski ustalił i zatwierdził dzień 15 sierpnia, jako datę święta pułkowego. Pułk obchodził swoje święto w rocznicę wręczenia chorągwi w 1924 roku. Następnie pułk obchodził swoje święto 27 października, w rocznicę sformowania w 1918 roku najstarszej kompanii – samodzielnej kompanii inżynieryjnej 4 Dywizji Strzelców Polskich.
W 1929 roku jednostka została przeformowana w 4 batalion saperów.
W niedzielę 28 grudnia 1930 roku na rynku sandomierskim odbyło się uroczyste pożegnanie batalionu przez władze miasta i powiatu. Dowódca batalionu, podpułkownik Stefan Langner wręczył odznaki pamiątkowe biskupowi Włodzimierzowi Jasińskiemu, staroście sandomierskiemu Stanisławowi Gliszczyńskiemu, burmistrzowi Janowi Wojcieszko i nauczycielowi Szelestowi. Następnego dnia batalion został przewieziony do Przemyśla.
W styczniu 1939 roku 4 batalion saperów został ponownie przeformowany w 4 pułk saperów.
Mobilizacja 1939.
4 pułk saperów był jednostką mobilizującą. W 1939 roku zgodnie z planem mobilizacyjnym „W” sformował następujące jednostki saperów liniowych:
w mobilizacji alarmowej:
w I rzucie mobilizacji powszechnej:
w II rzucie mobilizacji powszechnej:
Żołnierze 4 pułku saperów.
Kawalerowie Virtuti Militari.
Żołnierze pułku odznaczeni Krzyżem Srebrnym Orderu Wojennego Virtuti Militari:
Obsada personalna w 1939 roku.
"Organizacja pokojowa i obsada personalna pułku w marcu 1939 roku":
Oddelegowani na kurs
Żołnierze batalionu – ofiary zbrodni katyńskiej.
"Biogramy zamordowanych znajdują się na stronie internetowej Muzeum Katyńskiego"
Symbole pułku.
Sztandar pułku.
15 sierpnia 1924 roku po mszy świętej Prezydent Rzeczypospolitej wręczył dowódcy pułku chorągiew ufundowaną przez społeczeństwo ziemi sandomierskiej. 
Jego wojenne losy opisane są w dwóch notatkach. W relacji z Banknock widnieje zapis "„4 Pułk Saperów – Adiutant pułku kpt. Janusz Stypułkowski przewiózł sztandar we wrześniu 1939 na Węgry, skąd drogą dyplomatyczną wysłano go do Francji”". Meldunek kpt. J. Stypułkowskiego z maja 1940 roku adresowany do dowódcy saperów w sztabie Naczelnego Wodza, w Paryżu "„Melduję, że powierzony mi sztandar 4 psap z Przemyśla, jako adiutantowi, przewiozłem przez granicę na Węgry, przechowując w obozie internowanych w walizce do dnia 19 XII 1939. Następnie, na skutek nadarzającej się sposobności, przewiozłam go do Budapesztu przekazując do Poselstwa Rzeczypospolitej Polskiej, attaché wojskowemu, wraz z okuciami i pokrowcem oraz pieczątkami metalowymi 4 baonu saperów, z prośbą o przekazanie do Francji. Na dowód dostarczenia posiadam imienne potwierdzenie podpisane przez ppłk. dypl. Jana Emisarskiego. Janusz Stypułkowski, kapitan saperów, Carpiegne, dn. 6 V 1940”". Z Francji sztandar ewakuowano do Wielkiej Brytanii. Sztandar 4 psap znajduje się obecnie w Instytucie Polskim i Muzeum im. gen. Sikorskiego w Londynie.
Odznaka pamiątkowa.
9 października 1928 roku Minister Spraw Wojskowych zatwierdził wzór i regulamin odznaki pamiątkowej 4 psap. Stanowi ją laurowo-dębowy wieniec, na który nałożono równoramienny krzyż biało emaliowany o ramionach zakończonych kulkami. W centrum krzyża medalion z cyfrą 4. Trzyczęściowa – oficerska, wykonana w srebrze, na rewersie numer odznaki. Wymiary: 37x37 mm. Wykonawcą odznaki był Wincenty Wabia-Wabiński z Warszawy.

</doc>
<doc id="2066622" url="https://pl.wikipedia.org/wiki?curid=2066622" title="4 Batalion Saperów (II RP)">
4 Batalion Saperów (II RP)



</doc>
<doc id="2066624" url="https://pl.wikipedia.org/wiki?curid=2066624" title="Icnirp">
Icnirp



</doc>
<doc id="2066625" url="https://pl.wikipedia.org/wiki?curid=2066625" title="Wojciech Kętrzyński (1918–1983)">
Wojciech Kętrzyński (1918–1983)

Wojciech Kętrzyński (ur. 1 maja 1918 w Warszawie, zm. 2 lipca 1983) – polski dziennikarz, działacz społeczny i dyplomata, poseł na Sejm PRL VIII kadencji (1980–1983). 
Życiorys.
Był wnukiem Wojciecha Kętrzyńskiego i synem Stanisława Kętrzyńskiego. W czasie wojny obronnej w 1939 walczył jako podchorąży 3 Pułku Strzelców Konnych z Wołkowyska, został ranny. W okresie okupacji niemieckiej należał do Armii Krajowej, był także zastępcą Komendanta Głównego Konfederacji Narodu Bolesława Piaseckiego. W 1952 ukończył studia historyczne na Uniwersytecie Warszawskim. Pracował w prasie katolickiej: „Dziś i Jutro”, „Słowie Powszechnym” oraz „Za i przeciw”. Był redaktorem naczelnym tych pism. 
W wyborach do Sejmu II kadencji w styczniu 1957 bez powodzenia ubiegał się o mandat poselski w okręgu Nowe Miasto. Po odwilży październikowej rozpoczął pracę w dyplomacji PRL – był konsulem generalnym w Montrealu, przedstawicielem PRL przy UNESCO (1965–1969), a także radcą ds. kultury w ambasadzie w Paryżu. Jako konsul generalny przyczynił się do odzyskania przez Polskę tzw. skarbów wawelskich. 
W 1976 powrócił do kraju i został wybrany w skład Zarządu Głównego Chrześcijańskiego Stowarzyszenia Społecznego, zaś w 1980 został jego wiceprezesem. Objął jednocześnie redakcję pisma polonijnego „Hejnał Mariacki”, a w latach 1982–1983 był redaktorem naczelnym „Tygodnika Polskiego”. 
W 1980 uzyskał mandat posła na Sejm PRL VIII kadencji w okręgu olsztyńskim z ramienia ChSS, który sprawował do śmierci. Zasiadał w Komisjach Kultury i Sztuki oraz Zdrowia i Kultury Fizycznej. 
Działał w Towarzystwie Łączności z Polonią Zagraniczną „Polonia”. Dwukrotnie odznaczony Krzyżem Walecznych, w 1954 otrzymał Złoty Krzyż Zasługi. pochowany na cmentarzu Powązkowskim (kwatera 72-4-5). Po jego śmierci Chrześcijańskie Stowarzyszenie Społeczne przyznawało nagrodę jego imienia, której laureatami byli m.in. Olgierd Terlecki, Jan Szczepański, Aleksander Gieysztor, Janusz Pajewski i arcybiskup prawosławny Pitirim. 
Żonaty z Danutą Kętrzyńską.

</doc>
<doc id="2066628" url="https://pl.wikipedia.org/wiki?curid=2066628" title="International Commission on Non-Ionizing Radiation Protection">
International Commission on Non-Ionizing Radiation Protection



</doc>
<doc id="2066629" url="https://pl.wikipedia.org/wiki?curid=2066629" title="Międzynarodowa Komisja ds. Ochrony Przed Promieniowaniem Niejonizującym">
Międzynarodowa Komisja ds. Ochrony Przed Promieniowaniem Niejonizującym



</doc>
<doc id="2066631" url="https://pl.wikipedia.org/wiki?curid=2066631" title="Wykaz środków odurzających">
Wykaz środków odurzających



</doc>
<doc id="2066634" url="https://pl.wikipedia.org/wiki?curid=2066634" title="Adibu – misja Ziemia">
Adibu – misja Ziemia

Adibu – misja Ziemia (ang. "Adibu – Mission on Earth") – francuski serial animowany z 2009 roku. Kontynuacja serialu "Adibu" z 2007 roku. W Polsce był nadawany na kanale MiniMini+ od 17 września 2010 roku.
Fabuła.
Adibu wraz ze swymi przyjaciółmi pragną zgłębić wiedzę na temat Ziemi i odkryć tajemnice natury oraz poszukać odpowiedzi na nurtujące pytania.
Wersja polska.
Wersja polska: Studio Publishing
Dialogi: Małgorzata Kochańska
Reżyseria: Tomasz Grochoczyński
Dźwięk i montaż: Jacek Kacperek
Kierownictwo produkcji: Aneta Staniszewska
Wystąpili:
Piosenkę z tekstem Małgorzaty Kochańskiej śpiewa: Adam Krylik
Lektor: Zbigniew Suszyński

</doc>
<doc id="2066635" url="https://pl.wikipedia.org/wiki?curid=2066635" title="9 Batalion Saperów (II RP)">
9 Batalion Saperów (II RP)



</doc>
<doc id="2066636" url="https://pl.wikipedia.org/wiki?curid=2066636" title="Parafia Nawiedzenia Najświętszej Maryi Panny w Ścinawie Małej">
Parafia Nawiedzenia Najświętszej Maryi Panny w Ścinawie Małej

Parafia pod wezwaniem Nawiedzenia Najświętszej Maryi Panny w Ścinawie Małej − parafia rzymskokatolicka w metropolii katowickiej, diecezji opolskiej, dekanacie bialskim.
Historia.
Parafia w Ścinawie Małej w źródłach pisanych wzmiankowana jest po raz pierwszy w roku 1335. Jednakże kościół w tej miejscowości wzmiankowany jest po raz pierwszy znacznie wcześniej, już w roku 1226. Parafia liczy 1475 wiernych.

</doc>
<doc id="2066640" url="https://pl.wikipedia.org/wiki?curid=2066640" title="René de Saunière de l’Hermitage">
René de Saunière de l’Hermitage

René de Saunière de l’Hermitage (ur. 1653, zm. 1729) – francuski hugenota i holenderski dyplomata.
Pochodził z rodziny hugenockiej. Jak wielu hugenotów uciekł z Francji przed nietolerancyjną polityką religijną Ludwika XIV. Od 1687 roku mieszkał w Londynie. Uczył dzieci rodziny van Bentinck-Portland. Od 1692 roku był korespondentem Republiki Zjednoczonych Prowincji w Londynie. W latach 1715-1727 był agentem Republiki w brytyjskiej stolicy.

</doc>
<doc id="2066644" url="https://pl.wikipedia.org/wiki?curid=2066644" title="Besa Kavajë">
Besa Kavajë



</doc>
<doc id="2066648" url="https://pl.wikipedia.org/wiki?curid=2066648" title="Minuskuł 653 (Gregory-Aland)">
Minuskuł 653 (Gregory-Aland)

Minuskuł 653 (wedle numeracji Gregory-Aland), ε 182 (w numeracji von Sodena) – rękopis Nowego Testamentu, pisany minuskułą na pergaminie w języku greckim. Według kolofonu został sporządzony w roku 1077. Na liście Scrivenera rękopis znajduje się pod numerem 640.
Opis rękopisu.
Kodeks zawiera tekst Ewangelii Mateusza i Ewangelii Jana.
Kodeks składa się z 267 pergaminowych kart (13,7 na 9,8 cm). Tekst pisany jest w jednej kolumnie na stronę, 16 linii w kolumnie.
Tekst podzielony został według rozdziałów (gr. κεφαλαια), których numery umieszczone zostały na lewym marginesie tekstu, a ich tytuły (τιτλοι) na górnym marginesie. Rękopis stosuje ponadto inny system podziału według mniejszych jednostek – Sekcji Ammoniusza, których numery umieszczono na lewym marginesie tekstu, z odniesieniami do Kanonów Euzebiusza.
Zawiera tablice κεφαλαια (spis treści), umieszczone przed każdą Ewangelią, noty do czytań liturgicznych, noty muzyczne, adnotacje na końcu każdej Ewangelii, oraz numery στιχοι.
Tekst kodeksu.
Grecki tekst kodeksu przekazuje tekst bizantyjski. Kurt Aland nie zaklasyfikował go do żadnej kategorii rękopisów Nowego Testamentu.
Historia.
Wedle kolofonu rękopis został sporządzony w 1077 roku przez skrybę o imieniu Marek. Został przywieziony z Synaju do Berlina przez Heinricha Brugscha wraz z kodeksem 654 i 658. Gregory widział rękopis w 1887 roku. Rękopis przechowywany był w Berlinie (Konig. Bibl. Gr. Oktavo 3). Jedna karta kodeksu trafiła do Petersburga, po wojnie badał ją Kurt Treu.
Kiedy pod koniec 1943 roku wzrosła częstotliwość bombardowań Berlina, Pruska Biblioteka Narodowa wysłała część swoich zbiorów (wśród nich minuskuł 653) z Berlina na Śląsk, w celu ich bezpiecznego przechowania. W rezultacie powojennych zmian granic zbiory te znalazły się w Polsce i zostały przewiezione do Biblioteki Uniwersytetu Jagiellońskiego.
266 kart kodeksu przechowywanych jest obecnie w Bibliotece Jagiellońskiej (Fonds der Berliner Hss., Graec. Octavo 3) w Krakowie. Jedna karta kodeksu przechowywana jest w Rosyjskiej Bibliotece Narodowej (Gr. 292) w Petersburgu.

</doc>
<doc id="2066650" url="https://pl.wikipedia.org/wiki?curid=2066650" title="Minuskuł 654 (Gregory-Aland)">
Minuskuł 654 (Gregory-Aland)

Minuskuł 654 (wedle numeracji Gregory-Aland), ε 182 (w numeracji von Sodena) – rękopis Nowego Testamentu, pisany minuskułą na pergaminie w języku greckim. Paleograficznie datowany jest na wiek XII. Na liście Scrivenera rękopis znajduje się pod numerem 641.
Opis rękopisu.
Kodeks zawiera tekst czterech Ewangelii z pewnymi lukami (Mateusz 1,1-20; 3,12-4,15; Marek 16,1-20; Jan 19,3-21,25).
Kodeks składa się ze 179 pergaminowych kart (11,8 na 9 cm). Tekst pisany jest w jednej kolumnie na stronę, 25 linii w kolumnie.
Tekst podzielony został według rozdziałów (gr. κεφαλαια), których numery umieszczone zostały na lewym marginesie tekstu, a ich tytuły (τιτλοι) na górnym marginesie. Nie stosuje podziału według mniejszych jednostek - Sekcji Ammoniusza, z odniesieniami do Kanonów Euzebiusza.
Tekst kodeksu.
Grecki tekst kodeksu przekazuje tekst bizantyjski. Kurt Aland nie zaklasyfikował go do żadnej kategorii rękopisów Nowego Testamentu.
Tekst kodeksu nie był badany według tzw. Claremont Profile Method (trzy rozdziały w Ewangelii Łukasza 1; 10; 20).
Historia.
Kodeks datowany jest obecnie na wiek XII. Został przywieziony z Synaju do Berlina przez Heinricha Brugscha wraz z kodeksem 653 i 658. Rękopis przechowywany był w Berlinie (Konig. Bibl. Gr. Oktavo 4).
W 1876 roku faksymile jednej strony kodeksu opublikował Wilhelm Wattenbach. W 1887 roku rękopis widział Gregory.
Kiedy pod koniec 1943 roku wzrosła częstotliwość bombardowań Berlina, Pruska Biblioteka Narodowa wysłała część swoich zbiorów (wśród nich minuskuł 654) z Berlina na Śląsk, dla ich bezpiecznego przechowania. W rezultacie powojennych zmian granic zbiory te znalazły się w Polsce i zostały przewiezione do Biblioteki Uniwersytetu Jagiellońskiego.
Kodeks przechowywany jest obecnie w Bibliotece Jagiellońskiej (Fonds der Berliner Hss., Graec. Octavo 4) w Krakowie.

</doc>
<doc id="2066653" url="https://pl.wikipedia.org/wiki?curid=2066653" title="Milan Kuljic">
Milan Kuljic



</doc>
<doc id="2066654" url="https://pl.wikipedia.org/wiki?curid=2066654" title="Wu-Tang Clan Ain't Nuthing Ta F'Wit">
Wu-Tang Clan Ain't Nuthing Ta F'Wit



</doc>
<doc id="2066655" url="https://pl.wikipedia.org/wiki?curid=2066655" title="Matthias De Zordo">
Matthias De Zordo



</doc>
<doc id="2066662" url="https://pl.wikipedia.org/wiki?curid=2066662" title="Minuskuł 658 (Gregory-Aland)">
Minuskuł 658 (Gregory-Aland)

Minuskuł 658 (wedle numeracji Gregory-Aland), ε 1215 (w numeracji von Sodena) – rękopis Nowego Testamentu pisany minuskułą na pergaminie w języku greckim. Datowany jest na wiek XII/XIII. Na liście Scrivenera rękopis znajduje się pod numerem 636.
Opis rękopisu.
Kodeks zawiera tekst czterech Ewangelii na 220 pergaminowych kartach (21 na 15 cm). Tekst pisany jest w jednej kolumnie na stronę, 29 linii w kolumnie. Kodeks zawiera ponadto osiem lekcji z Listów Pawła.
Tekst podzielony został według rozdziałów (gr. κεφαλαια), których numery umieszczone zostały na lewym marginesie tekstu, a ich tytuły (τιτλοι) na górnym marginesie. Rękopis stosuje ponadto inny system podziału według mniejszych jednostek – Sekcji Ammoniusza (w Marku 241 sekcji, ostatnia w 16,20), których numery umieszczono na lewym marginesie tekstu, wraz z odniesieniami do Kanonów Euzebiusza. Odniesienia do Kanonów Euzebiusza znajdują się w tej samej linii co numery Sekcji Ammoniusza.
Zawiera Epistula ad Carpianum, tablice Euzebiusza, tablice κεφαλαια (spis treści) umieszczone przed każdą Ewangelią, noty do czytań liturgicznych, oraz księgi liturgiczne z żywotami świętych - Synaksarion i Menologium.
Tekst kodeksu.
Grecki tekst kodeksu przekazuje tekst bizantyński. Kurt Aland nie zaklasyfikował go do żadnej kategorii rękopisów Nowego Testamentu.
Tekst kodeksu nie był badany według tzw. Claremont Profile Method (trzy rozdziały w Ewangelii Łukasza 1; 10; 20).
W Ewangelii Jana 8,8 tekst kodeksu zawiera unikatowy dodatek: ἕνος ἑκάστου αὐτῶν τὰς ἁμαρτίας ("grzechy każdego z nich"). Ten wariant tekstualny zawiera Kodeks Naniański, minuskuły 73, 95, 331, 364, 700, 782, 1592 oraz niektóre ormiańskie rękopisy. Minuskuł 652 ma ten wariant na marginesie naniesiony przez późniejszą rękę. Minuskuł 264 zawiera go w Jan 8,6.
Historia.
Kodeks datowany jest obecnie na XII albo XIII wiek. W 1291 roku rękopis został podarowany przez prezbitera Nikefora klasztorowi św. Katarzyny na Synaju. Został przywieziony z Synaju do Berlina przez Heinricha Brugscha wraz z kodeksem 653 i 654. Rękopis przechowywany był w Berlinie w Pruskiej Bibliotece Narodowej, pod numerem katalogowym Graec. quarto 47. W roku 1876 jedną stronę kodeksu opublikował metodą facsimile Wilhelm Wattenbach. W roku 1887 kodeks widział Gregory.
Kiedy pod koniec 1943 roku wzrosła częstotliwość bombardowań Berlina, Pruska Biblioteka Narodowa wysłała część swoich zbiorów (wśród nich minuskuł 658) z Berlina na Śląsk, dla ich bezpiecznego przechowania. W rezultacie powojennych zmian granic zbiory te znalazły się w Polsce i zostały przewiezione do Biblioteki Uniwersytetu Jagiellońskiego.
Kodeks przechowywany jest obecnie w Bibliotece Jagiellońskiej, w kolekcji „Fonds der Berliner Handschriften” (Graec. quarto 47), w Krakowie.

</doc>
<doc id="2066665" url="https://pl.wikipedia.org/wiki?curid=2066665" title="Warto">
Warto



</doc>
<doc id="2066667" url="https://pl.wikipedia.org/wiki?curid=2066667" title="Richard Niineste">
Richard Niineste

Richard Friedrich Niineste (ur. 28 lipca 1907 r., zm. 23 czerwca 1944 r.) – estoński wojskowy (porucznik), szef Wydziału III Departamentu III Estońskiego SD podczas II wojny światowej.
Służył w armii estońskiej, dochodząc do stopnia porucznika. Po zajęciu Estonii przez Armię Czerwoną w poł. czerwca 1940 r., przeszedł do XXII Korpusu Terytorialnego. Kiedy wojska niemieckie wkroczyły do Estonii pod koniec czerwca 1941 r., zdezerterował. Był przez pewien czas osadzony w obozie jenieckim w Stablack w rejonie Królewca. Na przełomie lutego i marca 1942 r. został zwolniony, po czym powrócił do Estonii. Wstąpił do Estońskiego SD, stanowiącego Grupę B w dowództwie SD w okupowanej Estonii. Dostał stopień Waffen-Obersturmführera der SS. Potem awansował na Waffen-Untersturmführera der SS. Stanął na czele Wydziału III (sprawy finansowe) Departamentu III. Następnie objął jednocześnie stanowisko w Wydziale IIB Departamentu II.

</doc>
<doc id="2066668" url="https://pl.wikipedia.org/wiki?curid=2066668" title="Meczet Al-Hakima">
Meczet Al-Hakima

Meczet Al-Hakima (ar. مسجد الحاكم بأمر الله) – jedno z najważniejszych muzułmańskich miejsc kultu w Kairze, stolicy Egiptu.
Obiekt mieści się na terenie „muzułmańskiego” Kairu, po wschodniej stronie ulicy Al-Mu'izz, na południe od Bab al-Futuh (arab. ‘brama podboju’). Został nazwany imieniem szóstego kalifa fatymidzkiego, Al-Hakima (985-1021), a pierwszego, który urodził się w Egipcie. Pierwotnie został pomyślany przez wezyra fatymidzkiego, Dżawhara as-Sikilli (zm. 992), jako obiekt samodzielny, ale następnie został włączony do kompleksu fortyfikacji wybudowanych przez Badra al-Dżamali. Meczet składa się z nieregularnego prostokąta, z czterema rzędami arkad otaczającymi dziedziniec. Niezwykłym jego elementem jest monumentalne wejście z wyeksponowanym do przodu gankiem z kamienia. 
Minarety.
Najbardziej spektakularnym elementem meczetu Al-Hakima są minarety, po jednym z każdej strony elewacji frontowej, przypominające wyglądem nieco pylony świątyni staroegipskiej. Pierwotnie obydwa minarety stały w narożnikach, nie przylegając do ceglanych murów. Są to zarazem najstarsze zachowane minarety w Kairze, wielokrotnie poddawane restauracji w ciągu wieków. W celu wzmocnienia ich struktury dodano w roku 1010 masywne klińce, a północny minaret włączono do kompleksu murów miejskich. Wewnątrz te zadziwiające struktury są puste, ponieważ zostały wzniesione wokół pierwotnych minaretów, połączonych ze wspornikami i widocznych do dziś ze szczytu minaretu, poniżej. 
Późniejsze dzieje.
Meczet Al-Hakima w ciągu burzliwej historii służył do celów innych, niż związane z kultem religijnym. W okresie wypraw krzyżowych spełniał rolę więzienia dla wziętych do niewoli „Franków” (jak nazywano "łacinników", krzyżowców z Europy zachodniej), za sułtana Saladyna – stajni, za Napoleona – fortecy, później miejscowej szkoły. W 1980 meczet Al-Hakima został odbudowany w zasadzie w całości, przy użyciu błyszczącego białego marmuru, dekorowanego złotem, przez głowę ruchu ismailickiego (fatymidzkiego) z siedzibą w Indiach, Syednę Mohammeda Burhanuddina. Mimo to nadal można dojrzeć pozostałości oryginalnych dekoracji: rzeźb w stiuku, drewnianej więźby dachowej oraz inskrypcji koranicznych. 
Obecnie meczet jest raczej obiektem turystycznym niż miejscem kultu. Jego unikatowe minarety przyciągają turystów krajowych i zagranicznych.

</doc>
<doc id="2066669" url="https://pl.wikipedia.org/wiki?curid=2066669" title="Żelazny Orzeł">
Żelazny Orzeł

Żelazny Orzeł (ang. "Iron Eagle") – amerykańsko-kanadyjski film sensacyjny z 1986.
Opis fabuły.
Pułkownik lotnictwa kpt. Masters zostaje zestrzelony podczas lotu patrolowego nad jednym z bliskowschodnich państw. Trafia do niewoli gdzie zostaje jako szpieg skazany na karę śmierci. Jego syn Doug (Jason Gedrick), wraz z innym pilotem z bazy ojca „Chappym” Sinclairem (Louis Gossett Jr.), przygotowują misję odbicia kapitana Mastersa.

</doc>
<doc id="2066670" url="https://pl.wikipedia.org/wiki?curid=2066670" title="Amerykański ninja">
Amerykański ninja

Amerykański ninja (ang. "American Ninja") – amerykański film sensacyjny z 1985 roku
Fabuła.
Joe Armstrong jest żołnierzem amerykańskiej armii stacjonującej w bazie na Filipinach. Pewnego dnia jego oddział eskortuje konwój z zaopatrzeniem dla bazy. Konwój zostaje zaatakowany przez wojowników Ninja. Joe, będący mistrzem sztuk walki, odpiera atak. Jednak jego bohaterski czyn wywołuje wściekłość dowódcy, pułkownika Hickocka, który był zleceniodawcą najemników. Postanawia zemścić się na nim...

</doc>
<doc id="2066673" url="https://pl.wikipedia.org/wiki?curid=2066673" title="170P/Christensen">
170P/Christensen

170P/Christensen (też: Christensen 4) – kometa krótkookresowa z rodziny komet Jowisza.
Odkrycie.
Kometę tę odkrył 17 czerwca 2005 roku Eric J. Christensen w ramach projektu Mount Lemmon Survey, który jest częścią innego projektu badawczego (Catalina Sky Survey). Kometa nosi nazwę pochodzącą od odkrywcy.
Orbita komety i właściwości fizyczne.
Orbita komety 170P/Christensen ma kształt elipsy o mimośrodzie 0,3. Jej peryhelium znajduje się w odległości 2,92 j.a., aphelium zaś 5,48 j.a. od Słońca. Jej okres obiegu wokół Słońca wynosi 8,6 roku, nachylenie do ekliptyki to wartość 10,13˚.
Średnica jądra tej komety to maks. kilka km.

</doc>
<doc id="2066676" url="https://pl.wikipedia.org/wiki?curid=2066676" title="Joanna Giemzowska">
Joanna Giemzowska

Joanna Giemzowska (właśc. Joanna Giemzowska-Pilch) – polska skrzypaczka występująca w Piwnicy pod Baranami i nagrywająca z grupą Anawa oraz z Markiem Grechutą i Grzegorzem Turnauem.

</doc>
<doc id="2066679" url="https://pl.wikipedia.org/wiki?curid=2066679" title="TKH Toruń">
TKH Toruń



</doc>
<doc id="2066682" url="https://pl.wikipedia.org/wiki?curid=2066682" title="Asklepiades">
Asklepiades



</doc>
<doc id="2066684" url="https://pl.wikipedia.org/wiki?curid=2066684" title="Asklepiades z Bitynii">
Asklepiades z Bitynii



</doc>
<doc id="2066688" url="https://pl.wikipedia.org/wiki?curid=2066688" title="Lhota u Opavy">
Lhota u Opavy

Lhota u Opavy – przystanek osobowy w Lhocie w gminie Háj ve Slezsku (powiat Opawa), w kraju morawsko-śląskim, w Czechach przy ulicy Komenského 46. Znajduje się na wysokości 240 m n.p.m. i leży na linii kolejowej nr 321. Powstał w 1923 pod nazwą "Lhota-Mokré Lazce", którą zmieniono na obecną w 1937. Od 1933 funkcjonowała także ładownia publiczna, zlikwidowana w latach 60. XX wieku.

</doc>
<doc id="2066690" url="https://pl.wikipedia.org/wiki?curid=2066690" title="Spox!">
Spox!

Spox! – album zespołu Kobranocka, który ukazał się w 2010 roku. Premiera płyty zbiegła się z rocznicą 25-lecia grupy. Pierwszym singlem promującym album jest piosenka „Intymne życie mrówek”. "Spox!" wyprodukował Tomasz Bonarowski (znany ze współpracy z zespołami Myslovitz i Vader) oraz hiphopowy producent Magiera.
Lista utworów.
Źródło:
Twórcy.
Źródło:

</doc>
<doc id="2066694" url="https://pl.wikipedia.org/wiki?curid=2066694" title="Mokré Lazce (przystanek kolejowy)">
Mokré Lazce (przystanek kolejowy)

Mokré Lazce – przystanek kolejowy w gminie Mokré Lazce (powiat Opawa), w kraju morawsko-śląskim, w Czechach przy ulicy Nádražní 77. Znajduje się na wysokości 240 m n.p.m. i leży na linii kolejowej nr 321. Powstał w roku 1947.

</doc>
<doc id="2066695" url="https://pl.wikipedia.org/wiki?curid=2066695" title="Erwin Boehme">
Erwin Boehme



</doc>
<doc id="2066698" url="https://pl.wikipedia.org/wiki?curid=2066698" title="Minuskuł 659 (Gregory-Aland)">
Minuskuł 659 (Gregory-Aland)

Minuskuł 659 (wedle numeracji Gregory-Aland), ε 1216 (w numeracji von Sodena) – rękopis Nowego Testamentu, pisany minuskułą na pergaminie w języku greckim. Datowany jest na wiek XII. Na liście Scrivenera rękopis znajduje się pod numerem 637.
Opis rękopisu.
Kodeks zawiera tekst czterech Ewangelii na 293 pergaminowych kartach (20,8 na 16 cm). Tekst pisany jest w jednej kolumnie na stronie, 20 linii w kolumnie.
Tekst podzielony został według Sekcji Ammoniusza (w Marku 241 sekcji, ostatnia sekcja w 16,20), których numery umieszczono na lewym marginesie tekstu, wraz z odniesieniami do Kanonów Euzebiusza.
Zawiera Prolegomena do Ewangelii, tablice κεφαλαια (spis treści) umieszczone przed każdą Ewangelią, noty do czytań liturgicznych (podczas świąt i niedziel) na marginesie tekstu, adnotacje na końcu każdej Ewangelii (tzw. υπογραφαι), oraz ilustracje Ewangelistów.
Tekst kodeksu.
Grecki tekst kodeksu przekazuje tekst bizantyński. Kurt Aland nie zaklasyfikował go do żadnej kategorii rękopisów Nowego Testamentu.
Tekst kodeksu nie był badany według tzw. "Claremont Profile Method" (trzy rozdziały w Ewangelii Łukasza 1; 10; 20).
Historia.
Kodeks datowany jest obecnie na wiek XII. Rękopis sporządzony został przez kopistę Hilariona. Przywieziony został ze Wschodu do Berlina, wraz z innymi rękopisami. Rękopis przechowywany był w Berlinie w Pruskiej Bibliotece Narodowej, pod numerem katalogowym Graec. quarto 55. Rękopis badany był przez Kirsopp Lake i Silva Lake. W roku 1887 kodeks widział Gregory.
Kiedy pod koniec 1943 roku wzrosła częstotliwość bombardowań Berlina, Pruska Biblioteka Narodowa wysłała część swoich zbiorów (wśród nich minuskuł 659) z Berlina na Śląsk, dla ich bezpiecznego przechowania. W rezultacie powojennych zmian granic Zbiory te znalazły się w Polsce i zostały przewiezione do Biblioteki Uniwersytetu Jagiellońskiego.
Kodeks przechowywany jest obecnie w Bibliotece Jagiellońskiej, w kolekcji "Fonds der Berliner Handschriften" (Graec. quarto 55), w Krakowie.

</doc>
<doc id="2066700" url="https://pl.wikipedia.org/wiki?curid=2066700" title="Tomasz Pałamarz">
Tomasz Pałamarz

Tomasz Pałamarz (ur. 1991) – polski strzelec, mistrz świata juniorów.
Jest zawodnikiem Śląska Wrocław. 1 sierpnia 2010 roku podczas mistrzostw świata w Monachium został mistrzem świata juniorów w konkurencji pistoletu 50 m. Uzyskał 558 pkt (rekord życiowy), tyle samo co Włoch Dino Briganti. O pierwszym miejscu Polaka zadecydowała większa liczba dziesiątek centralnych. Podczas tych mistrzostw jeszcze dwukrotnie plasował się w czołówce zawodów w innych konkurencjach: zajął 5. miejsce w konkurencji pistoletu pneumatycznego i siódme w strzelaniu z pistoletu sportowego.

</doc>
<doc id="2066701" url="https://pl.wikipedia.org/wiki?curid=2066701" title="Tomasz Giaro">
Tomasz Giaro

Tomasz Giaro (ur. 1951 we Wrocławiu) – polski prawnik, specjalista w zakresie prawa rzymskiego, teorii, filozofii i historii prawa oraz prawa porównawczego, profesor nauk prawnych, od 2016 dziekan Wydziału Prawa i Administracji Uniwersytetu Warszawskiego.
Życiorys.
Jest uczniem Henryka Kupiszewskiego i Maxa Kasera. Studia prawnicze na Uniwersytecie Warszawskim ukończył z wyróżnieniem w 1972. Od 1972 jest pracownikiem Wydziału Prawa i Administracji UW. W 1978 uzyskał na nim stopień naukowy doktora nauk prawnych na podstawie pracy pt. „Excusatio necessitatis w prawie rzymskim”. W latach 1984–1985 był stypendystą Fundacji im. Alexandra von Humboldta na Uniwersytecie w Bonn. W 1988 uzyskał na Uniwersytecie Warszawskim stopień naukowy doktora habilitowanego nauk prawnych na podstawie dorobku naukowego oraz pracy w języku niemieckim pt. „Dogmatische Wahrheit und Zeitlosigkeit in der römischen Jurisprudenz”. W latach 1990–2006 Pracownik Max-Planck-Institut für Europäische Rechtsgeschichte (wchodzącego w skład Towarzystwa Maxa Plancka) we Frankfurcie nad Menem. Podczas szesnastoletniego pobytu w Niemczech, na stanowisku profesorskim zatrudniony był m.in. na Wydziale Prawa Uniwersytetu Goethego we Frankfurcie nad Menem oraz na Wydziale Prawa Freie Universität Berlin.
W 2006 powrócił na Uniwersytet Warszawski. Od 2007 jest członkiem Komisji Praw Antycznych Komitetu Nauk o Kulturze Antycznej PAN oraz członkiem rady programowej Szkoły Języków Obcych UW. W tym samym roku został mianowany na stanowisko profesora nadzwyczajnego UW. W latach 2007–2008 był kierownikiem studiów doktoranckich WPiA UW. W roku akademickim 2007/2008 wykładał prawo rzymskie również na Uniwersytecie Śląskim w Katowicach.
W październiku 2008 został prodziekanem WPiA UW ds. współpracy z zagranicą, kadry naukowej i spraw pracowniczych. W tym samym roku stanął na czele utworzonej przez siebie Pracowni Europejskiej Tradycji Prawnej w Instytucie Historii Prawa UW. We wrześniu 2009 prezydent RP nadał mu tytuł naukowy profesora nauk prawnych. W lutym 2011 został zatrudniony na stanowisku profesora zwyczajnego na WPiA UW. W tym samym roku został wybrany wiceprzewodniczącym Komitetu Nauk Prawnych PAN kadencji 2011-2015.
Został laureatem Nagrody Fundacji na rzecz Nauki Polskiej w dziedzinie nauk humanistycznych i społecznych za rok 2011, przyznanej za „interdyscyplinarną analizę kategorii prawdy w doktrynach prawa od antyku do współczesności, otwierającą nowe perspektywy rozumienia prawa jako jednego z fundamentów cywilizacji europejskiej”.
W 2013 objął również funkcję kierownika nowo utworzonego Zakładu Europejskiej Tradycji Prawnej na Wydziale Prawa i Administracji UW.
W maju 2016 został wybrany dziekanem WPiA UW kadencji 2016–2020. W czerwcu 2020 został wybrany na kolejną czteroletnią kadencję.
Przypisy.
 

</doc>
<doc id="2066704" url="https://pl.wikipedia.org/wiki?curid=2066704" title="Shadows Fall">
Shadows Fall

Shadows Fall – amerykańska grupa heavy metalowa pochodząca ze Springfield w stanie Massachusetts, założona w 1995.
Charakterystyka.
Shadows Fall jest jednym z niewielu współczesnych zespołów, którego teksty są inspirowane filozofią Wschodu.
Według Matta Bachanda, nazwa zespołu pochodzi od tytułu komiksu publikowanego we wczesnych latach dziewięćdziesiątych.
Wokalista grupy, Brian Fair jest wegetarianinem, studiuje literaturę na Boston University.
Historia.
Początki (1995-1997).
Grupę Shadows Fall założyli w 1995 roku Jonathan Donais i Matt Bachand, wraz z pomocą Adama Dutkiewicza. Celem skompletowania składu, Donais i Bachand zatrudnili Phillipa Labonte jako wokalistę i Paula Romanko jako basistę. Po nagraniu dema "Mourning A Dead World" (1996), zespół wydał EP "To Ashes" (1997), na którym Dutkiewicz pełnił rolę sesyjnego perkusisty, ale po wydaniu tego wydawnictwa opuścił zespół by następnie uformować Killswitch Engage. Wówczas do zespołu dołączył David Germain ażeby zapełnić wakat perkusisty. Shadows Fall koncertowali w rejonie Nowej Anglii otwierając występy takich zespołów jak Fear Factory czy Cannibal Corpse.
"Somber Eyes to the Sky" (1997-1999).
Młody zespół nagrał swój pierwszy studyjny album zatytułowany "Somber Eyes to the Sky", wydany 30 listopada 1997 pod szyldem Lifeless Records. W 1998 roku, z powodu różnic artystycznych i personalnych zespół opuścił Labonte, który następnie stworzył grupę All That Remains. Członkowie Shadows Fall znaleźli nowego wokalistę, Briana Faira z zespołu Overcast. Formacja ta, po letniej trasie z Shai Hulud zakończyła działalność, tym samym Fair został zaproszony do współpracy z Shadows Fall.
"Of One Blood" (2000).
Drugi album grupy, "Of One Blood" został nagrany w 2000 roku i wydany przez wytwórnię Century Media Records. Na wydawnictwo składały się również nagrane ponownie utwory pochodzące z "Somber Eyes to the Sky". W 2001 David Germain postanowił opuścić zespół z powodu swoich zmagań z alkoholizmem, zaś jego miejsce zajął były perkusista Stigmaty Jason Bittner.
"The Art Of Balance" (2001-2003).
Następnie grupa wydała EP "Deadworld" (2001) oraz kompilację "Fear Will Drag You Down" (2002), po czym z powodu częstych porównań do innych zespołów wykonujących Gothenburg melodic death metal, Shadows Fall postanowili zmienić styl i poszukać własnego brzmienia Zainspirowani takimi gatunkami jak thrash, hard rock czy power ballad, zespół nagrał trzeci album pod tytułem "The Art of Balance", który ukazał się 17 września 2002 i znalazł się na 15 miejscu listy Billboard w zestawieniu najlepszych albumów niezależnych. Płytę promowały trzy teledyski: "Thoughts Without Words", "Destroyer of Senses" oraz "The Idiot Box". Na albumie "The Art of Balance" znalazł się cover zespołu Pink Floyd "Welcome to the Machine". W 2003 roku zespół wystąpił na Ozzfest.
"The War Within" (2004-2006).
Czwarty album grupy "The War Within" ukazał się 21 września 2004. Był to pierwszy album grupy, który pojawił się na liście Billboard 200 na miejscu 20, a w zestawianiu Top Independent zajął pierwsze miejsce. W ciągu roku zespół zaprezentował cztery teledyski promujące album: "The Power of I and I", "What Drives the Weak", "Inspiration on Demand" oraz "Enlightened By the Cold". W 2006 roku utwór "What Drives the Weak" został nominowany do Grammy Award w kategorii Best Metal Performance, jednakże nagrodę otrzymała grupa Slipknot (za utwór "Before I Forget"). Utwór "The Light That Blinds" został wykorzystany w grze "Guitar Hero II". Do 2008 roku na terenie Stanów Zjednoczonych sprzedano prawie 300 000 kopii albumu.
Pierwsze DVD grupy "The Art of Touring" (Drunk &amp; Shitty in Every City) ukazało się w listopadzie 2005. Wydawnictwo zawiera koncert grupy, zakulisowe zdjęcia oraz sześć teledysków. Ostatnie wydawnictwo nagrane dla Century Media Records, kompilacja zatytułowana "Fallout from the War" ukazało się 13 czerwca 2006. Album wydano jako kompilacja utworów grupy i zadebiutował na 83 miejscu Billboard 200. Na wydawnictwo składały się utwory nagrane podczas sesji do "The War Within", które nie znalazły się w finalnej wersji albumu, strony b oraz covery.
"Threads Of Life" (2007-2008).
Następnie Shadows Fall podpisali kontrakt z wytwórnią Atlantic Records (celem dystrybucji albumów na terenie Stanów Zjednoczonych) oraz z Roadrunner Records (z myślą o dystrybucji międzynarodowej). Piąty album studyjny "Threads of Life" ukazał się 3 kwietnia 2007. Pierwszy singiel "Redemption" opublikowano 20 lutego 2007 na iTunes wraz z wteledyskiem. "Redemption" otrzymał nominację do Grammy w kategorii Best Metal performance; wręczenie nagród odbyło się 10 lutego 2008. Nagrodę zdobył wówczas utwór grupy Slayer, "Eyes of the Insane".
Shadows Fall odbyli trasę promującą album "Threads of Life", włączając w to występy na Jägermeister tour z takimi zespołami jak Stone Sour i Lacuna Coil, the Operation Annihilation tour z Static-X, 3 Inches of Blood oraz Divine Heresy, jak również the Black Crusade tour z Trivium, Machine Head, Dragonforce i Arch Enemy. W lutym 2008 zespół wziął też udział w trasie Soundwave tour po Australii i Azji, razem z Killswitch Engage, As I Lay Dying i Bleeding Through.
W międzyczasie grupa wydała kompilację "" (2007) podsumowującą twórczość w ramach Century Media oraz EP-kę "Forevermore" (2008).
"Retribution", "Fire from the sky" (2009-2014).
15 września 2009 Shadows Fall wydali swój szósty album "Retribution" pod szyldem swojej własnej wytwórni Everblack Industries, którą założyli przy wydawnictwach zrzeszonych przy Warner Music Group: ILG, Ferret Music i ChannelZERO Entertainment. W Wielkiej Brytanii płytę wydano nakładem Spinefarm Records. Producentem był Chris "Zeuss" Harris. Jason Bittner na temat nowego materiału mówił: "Piosenki są bardziej mroczne, bardziej gniewne... dużo ciężkich brzmień, duszo szalonych gitar, i DUŻO miejsca dla mnie żeby się zabawić. Nie mam wątpliwości, że to będzie mój najlepszy materiał jak do tej pory, i jestem winien chłopakom ten materiał za ich niesamowite riffy." Pod koniec 2009 roku zespół wystąpił na trasie 'Shock &amp; Raw' obejmującą północna Amerykę razem z 2Cents, Otep i Five Finger Death Punch.
W październiku 2010 Shadows Fall wydali DVD z materiałem na żywo, pt. "Madness In Manila" (Shadows Fall Live In The Philippines 2009). Wydawnictwo zawiera występ zespołu, zarejestrowany 30 kwietnia 2009 podczas Pulp Summer Slam w Manili na Filipinach.
W 2010 gitarzyści grupy Jonathan Donais i Matt Bachand stworzyli projekt muzyczny pod nazwą Dead Of Night (jego członkami są także były perkusista Shadows Fall, Unearth i Seemless, Derek Kerswill; wokalista Jason Witte (ex-Goaded) i basista Jeff Fultz (ex-Seemless). W październiku 2011 grupa podpisała kontrakt z wytwórnią Razor And Tie Records i przystąpiła do nagrywania nowego albumu studyjnego, przy pracach uczestniczył Adam Dutkiewicz. Premiera płyty pt. "Fire From the Sky" odbyła się 15 maja 2012.
W styczniu 2013 gitarzysta grupy, Jon Donais został członkiem koncertowym zespołu Anthrax, a w sierpniu tego roku został jej pełnoprawnym członkiem. Wówczas grupa wydała oświadczenie o zamiarze odbycia ostatniej trasy koncertowej w Ameryce i Europie przed planowanym zawieszeniem działalności.

</doc>
<doc id="2066705" url="https://pl.wikipedia.org/wiki?curid=2066705" title="Parafia św. Stanisława w Sobieskiej Woli">
Parafia św. Stanisława w Sobieskiej Woli

Parafia św. Stanisława w Sobieskiej Woli – parafia rzymskokatolicka w Sobieskiej Woli.
Parafię erygowano 29 maja 1958 roku dekretem bpa Piotra Kałwy z wiosek dawniej należących do parafii: Częstoborowice, Krzczonów, Wysokie i Żółkiewka. Parafianie z zebranych składek zakupili 2,4 ha ziemi na uposażenie kościoła. Równocześnie założono cmentarz grzebalny, wzniesiono plebanię (rozbudowaną w 1997) i budynki gospodarcze. 
Pierwszy kościół drewniany pw. św. Stanisława BM wybudowany w 1958 przez miejscowych majstrów, poświęcił w tymże roku bp Piotr Kałwa. Nowa, murowana świątynia (arch. W. Frąckiewicz) została wzniesiona w latach 1989–1993 i 12 września 1993 roku uroczyście pobłogosławiona przez arcybiskupa Bolesława Pylaka. Część wyposażenia przeniesiono ze starego kościoła (m.in. ławki, stacje drogi krzyżowej, meble z zakrystii). Dzwonnica jest nowoczesna, murowana z 3 dzwonami konsekrowanymi przez bpa Piotra Kałwę w 1963 roku.

</doc>
<doc id="2066709" url="https://pl.wikipedia.org/wiki?curid=2066709" title="Minuskuł 661 (Gregory-Aland)">
Minuskuł 661 (Gregory-Aland)

Minuskuł 661 (wedle numeracji Gregory-Aland), ε 179 (w numeracji von Sodena) – rękopis Nowego Testamentu, pisany minuskułą na pergaminie w języku greckim. Datowany jest na wiek XI. Na liście Scrivenera rękopis znajduje się pod numerem 639.
Opis rękopisu.
Kodeks zawiera tekst czterech Ewangelii na 234 pergaminowych kartach (25 na 18 cm). Tekst pisany jest w jednej kolumnie na stronie, 20 linii w kolumnie.
Tekst podzielony został według rozdziałów (gr. κεφαλαια), których numery umieszczone zostały na lewym marginesie tekstu, a ich tytuły (τιτλοι) na górnym marginesie. Rękopis stosuje ponadto inny system podziału według mniejszych jednostek – Sekcji Ammoniusza (w Marku 234 sekcji, ostatnia w 16,9), których numery umieszczono na lewym marginesie tekstu, wraz z odniesieniami do Kanonów Euzebiusza (pod numerami Sekcji Ammoniusza).
Tablice κεφαλαια (spis treści) umieszczone zostały przed każdą Ewangelią, przed Ewangelią Jana umieszczony został portret Ewangelisty Jana. Nie posiada tablic do Kanonów Euzebiusza.
Rękopis zawiera dodatkowy materiał, tzw. "Wschodni Kanon", datowany na lata 1034-1037.
Tekst kodeksu.
Grecki tekst kodeksu przekazuje tekst bizantyjski. Hermann von Soden zaliczył go do rodziny tekstualnej K1, która jego zdaniem jest najstarszą rodziną tekstu bizantyńskiego. Kurt Aland nie zaklasyfikował go do żadnej kategorii rękopisów Nowego Testamentu.
Tekst kodeksu nie był badany według tzw. Claremont Profile Method (trzy rozdziały w Ewangelii Łukasza 1; 10; 20).
Tekst Mateusza 16,2b–3 ("znaki czasu"), Łukasza 22,43-44 ("krwawy pot Jezusa"), Jana 5,3-4 ("zstępowanie anioła do Betezdy"), oraz Pericope adulterae (Jan 7,53-8:11) oznakowane zostały przy pomocy asterisku (※) jako wątpliwe. Tekst Marka 16,9-20 nie posiada numerów sekcji Ammoniusza, ani numerów κεφαλαια ("rozdziały") na marginesie.
Historia.
Kodeks datowany jest obecnie na wiek XI wiek. Przywieziony został ze Wschodu do Berlina, wraz z innymi rękopisami. Rękopis przechowywany był w Berlinie w Pruskiej Bibliotece Narodowej, pod numerem katalogowym Graec. quarto 67. Rękopis badany był przez Kirsopp Lake i Silva Lake. W roku 1887 kodeks widział Gregory.
Kiedy pod koniec 1943 roku wzrosła częstotliwość bombardowań Berlina, Pruska Biblioteka Narodowa wysłała część swoich zbiorów (wśród nich minuskuł 661) z Berlina na Śląsk, dla ich bezpiecznego przechowania. W rezultacie powojennych zmian granic zbiory te znalazły się w Polsce i zostały przewiezione do Biblioteki Uniwersytetu Jagiellońskiego.
Kodeks przechowywany jest obecnie w Bibliotece Jagiellońskiej, w kolekcji "Fonds der Berliner Handschriften" (Graec. quarto 67), w Krakowie.

</doc>
<doc id="2066716" url="https://pl.wikipedia.org/wiki?curid=2066716" title="St. Peter in der Au">
St. Peter in der Au

St. Peter in der Au, Sankt Peter in der Au – gmina targowa w Austrii, w lraju związkowym Dolna Austria, w powiecie Amstetten. Liczy 5 tys. mieszkańców (1 stycznia 2014).

</doc>
<doc id="2066718" url="https://pl.wikipedia.org/wiki?curid=2066718" title="Nicolas Plestan">
Nicolas Plestan

Nicolas Plestan (ur. 2 czerwca 1981 w Nicei) – francuski piłkarz występujący na pozycji obrońcy. Mierzy 184 cm wzrostu.
Kariera.
Nicolas Plestan jest wychowankiem klubu AS Monaco. W sezonie 2001/2002 przebywał na wypożyczeniu w drugoligowym AC Ajaccio. W 2003 roku przeszedł za darmo do Lille OSC. W sezonie 2009/2010 był graczem rezerwowym – rozegrał w nim 5 meczów. W 2010 roku przeszedł do niemieckiego klubu FC Schalke 04.

</doc>
<doc id="2066719" url="https://pl.wikipedia.org/wiki?curid=2066719" title="Napisy dialogowe">
Napisy dialogowe

Napisy dialogowe – jedna z technik tłumaczenia filmów. Polega ona na pokazywaniu tłumaczeń dialogów lub piosenek na ekranie w formie pisemnej. Innym zastosowaniem napisów jest udogodnienie dla osób niesłyszących.
Sytuacja w Polsce.
W Polsce napisy dialogowe używane są głównie do tłumaczenia dialogów w filmach podczas projekcji kinowych, na płytach DVD (często jako opcja do wyboru obok lektora lub dubbingu) oraz w niektórych filmach pokazywanych w telewizji do tłumaczenia piosenek pojawiających się w nich, gdzie do tłumaczenia dialogów przeważnie wykorzystywany jest lektor. W Polsce napisy stosuje się też w filmach rodzimych do tłumaczenia obcojęzycznych dialogów.
Według badań z 2002 roku, jedynie 8,1% Polaków woli oglądać filmy z napisami, co czyni je najmniej preferowaną metodą tłumaczenia filmowego.
Napisy w polskiej telewizji.
Obecnie.
TVP Polonia nadaje niektóre polskie filmy i seriale z napisami w języku angielskim. Płatne telewizje, takie jak Canal+, HBO czy Ale Kino+, oferują możliwość wyboru napisów, dubbingu/lektora bądź całkowite wyłączenie tłumaczenia do niemalże wszystkich emitowanych przez siebie filmów i seriali. Canal+ emitowała z napisami serial "Miasteczko South Park", z kolei FOX w takiej wersji wyświetlał "Simpsonów", obecnie są oni emitowani z lektorem. Napisami opatrzona jest również większość seriali anime emitowanych na Canal+, Hyper oraz AXN SciFi.
Dla niesłyszących.
Podczas emisji wybranych programów TVP emituje napisy dla osób niesłyszących dostępne w teletekście TVP (Telegazecie). W 2011 roku Bronisław Komorowski podpisał znowelizowaną ustawę medialną, zgodnie z którą stacje telewizyjne mają obowiązek emitować z napisami lub z tłumaczeniem migowym co najmniej dziesięć procent ramówki na kwartał. Po wejściu ustawy część stacji wprowadziła możliwość wyboru napisów dla osób posiadających odbiorniki cyfrowe, w takiej wersji emitowane są m.in. filmy w Superkinie (TVN) i Megahicie (Polsat). TV Puls rozpoczęła emisję części filmów z lektorem i wbudowanymi napisami dla niesłyszących.
Dawniej.
Jesienią 2008 roku program drugi Telewizji Polskiej po południu nadawał z polskimi napisami amerykańskie seriale "Nie ma to jak hotel" i "Radiostacja Roscoe" (w późniejszym czasie powtarzany w wersji z dubbingiem). Ostatecznie Telewizja Polska zarzuciła projekt nadawania obcojęzycznych seriali z polskimi napisami ze względu na niską oglądalność.
Tworzenie napisów dialogowych.
Profesjonalnie przygotowane napisy powinny liczyć dwie linie (dopuszczalne są trzy, chociaż rzadko spotykane są sytuacje, gdy tłumacz decyduje się na wykorzystanie trzeciej linii) po maksymalnie czterdzieści znaków każda (wliczając w to spacje i znaki interpunkcyjne). Pojedyncza pełna linia powinna być widoczna na ekranie przez przynajmniej trzy sekundy, aby widz mógł ją bezproblemowo przeczytać i rozeznać się w sytuacji na ekranie. Użycie większej ilości znaków w linii lub zbyt krótkie wyświetlanie jej na ekranie może sprawić, że napisy staną się nieczytelne. Konieczność zmieszczenia się w ilości znaków oraz odpowiednie rozstawienie napisów w czasie wymusza stosowanie skrótów, przez co część dialogów nie zostaje przełożona. Zazwyczaj nie tłumaczy się wykrzyknień i zająknięć (np. „ohh”, „ahh”, „whoa!”, „wow!”, „umm...”), powtórzeń czy bezpośrednich apostrof. Osoby opracowujące napisy starają się przeredagować zbyt długie zdania tak, aby były one krótsze, ale jednocześnie oddawały sens wypowiedzi. Przykładowo zdanie „Mike, can you help me with this, please?” powinno zostać przełożone na „Pomożesz mi z tym?”, zamiast: „Mike, proszę (czy) mógłbyś mi z tym pomóc?” – widz widzi na ekranie, do kogo zwraca się dana postać i rozumie jej intencje wyrażone za pomocą gry aktorskiej, co pozwala maksymalnie skrócić napisy, oddając jedynie najważniejszy sens zdania. W scenach, gdy jednocześnie rozmawia ze sobą wiele postaci, przekładany jest jedynie dialog mający największe znaczenie dla filmu. Podobne skróty stosowane są przy opracowywaniu wersji lektorskich, aby lektor zdążył przeczytać skrypt w wymaganym przedziale czasowym, a widz zdołał zrozumieć wypowiadane przez niego słowa i rozeznać się w kontekście. Jedyną formą opracowania filmów, w której nie jest wymagane stosowanie skrótów, jest dubbing.

</doc>
<doc id="2066720" url="https://pl.wikipedia.org/wiki?curid=2066720" title="John S. Mosby">
John S. Mosby



</doc>
<doc id="2066721" url="https://pl.wikipedia.org/wiki?curid=2066721" title="Emil Lyng">
Emil Lyng

Emil Lyng (ur. 3 sierpnia 1989 w Kolding) – duński piłkarz występujący na pozycji napastnika w klubie Esbjerg fB. Mierzy 188 cm wzrostu.
Kariera.
Emil Lyng w 2008 roku trafił do Aarhus GF. Pół roku później został piłkarzem francuskiego Lille OSC. W Ligue 1 zadebiutował 18 października 2008 roku w meczu z Olympique Lyon. W lidze zagrał jeszcze trzy mecze, za każdym razem wchodząc pod koniec spotkania. W 2009 roku został wypożyczony do belgijskiego SV Zulte-Waregem. W Jupiler League zadebiutował 7 lutego 2010 roku w meczu z Club Brugge. W tym meczu zdobył swoją jedyną bramkę dla drużyny z Flandrii Zachodniej. Po zakończeniu sezonu 2009/10, powrócił do Lille. W latach 2011−2012 reprezentował barwy Lausanne Sports, a od 2013 roku jest zawodnikiem klubu Esbjerg fB.
Lyng ma za sobą kilka meczów w młodzieżowych reprezentacjach swojego kraju.

</doc>
<doc id="2066730" url="https://pl.wikipedia.org/wiki?curid=2066730" title="John Terry (piłkarz)">
John Terry (piłkarz)



</doc>
<doc id="2066732" url="https://pl.wikipedia.org/wiki?curid=2066732" title="Kadok z Llancarvon">
Kadok z Llancarvon

Kadok z Llancarvon, również Kadok Mądry (wal.: "Sant Cadog")– żyjący na przełomie V/VI wieku walijski święty Kościoła katolickiego.
Hagiografia.
Na przestrzeni wieków powstało wiele legend dotyczących tego świętego. Współcześni badacze nie potrafią rozstrzygnąć, czy kult Kadoka dotyczy wielu czy jednej postaci noszącej to imię. Podstawowym źródłem informacji pozostaje pochodzące z XI wieku "Vita" i na jego podstawie można odtworzyć życie Kadoka z Llancarvon.
Kadok pochodził z królewskiego rodu i był krewnym walijskiego biskupa Dawida z Menevii. Po pobycie u pustelnika uczył się w Lismore w szkole przyklasztornej, a później razem ze św. Finianem i grupą mnichów powołał opactwo Llancarfan (Llancarvon) (utworzenie tego klasztoru katolickiego przypisywane jest też św. Germanowi i św. Dubrycjuszowi). Przypisywano mu udział w pielgrzymkach do Rzymu i Jerozolimy, liczne podróże i działalność ewangelizacyjną na terenach Pikardii i Morinie. Zyskał przydomek Mądry, gdyż przypisywano mu autorstwo walijskich porzekadeł i sentencji. Śmierć Kadoka, która miała miejsce ok. roku 570 w Weedom, przyczyniła się do domniemania dzierżenia przez niego sakry Benewentu, gdyż łacińska nazwa tej miejscowości brzmiała "Benevenna".
Wczesne ślady kultu i pobytu Kadoka w Bretanii wpłynęły na utrwalenie w lokalnej tradycji przeświadczenia o jego bretońskim rodowodzie.
Dzień obchodów.
Wspominany był 23 stycznia (w Wielkiej Brytanii) i 21 listopada (w Bretanii).
Patronat.
Jest patronem wielu kościołów w Walii, m.in. kościoła byłego opactwa w Llancarfan.

</doc>
<doc id="2066733" url="https://pl.wikipedia.org/wiki?curid=2066733" title="Kadok">
Kadok

Kadok (zdrobniale Cadogan) – imię pochodzi z kultury celtyckiej, z języków celtyckich i znaczy tyle co bitwa lub potyczka (od "cad"). Łacińskim odpowiednikiem jest "Cadoganus", "Cadocus", angielskim "Cadogan", "Cadog", a w francuskim "Cadoc". Imieniny obchodzone są 23 stycznia i 21 listopada.

</doc>
<doc id="2066735" url="https://pl.wikipedia.org/wiki?curid=2066735" title="Remaldo Rose">
Remaldo Rose

Remaldo Rose (ur. 18 listopada 1987 w Saint Mary) – jamajski lekkoatleta, sprinter.
Złoty medalista Carifta Games w różnych kategoriach wiekowych. W 2003 reprezentował Jamajkę podczas mistrzostw świata juniorów młodszych: w biegu na 100 metrów po zwycięstwie (z czasem 10,75) w swoim biegu eliminacyjnym Rose zajął 4. miejsce w półfinale (10,81) i odpadł z dalszej rywalizacji. Niepowodzeniem zakończył się także jego start w sztafecie szwedzkiej – jamajska sztafeta (w składzie Rose, Andre Wellington, Michael Gardener, Usain Bolt) została zdyskwalifikowana w biegu eliminacyjnym. Rose jest trzykrotnym medalistą mistrzostw świata juniorów, w 2006 biegł na drugiej zmianie jamajskiej sztafety 4 x 100 metrów, która zdobyła złoty medal, ustanawiając aktualny juniorski rekord kraju (jedynie juniorskie sztafety USA osiągały lepsze rezultaty w tej konkurencji). Dobrze zapowiadającą się karierę zawodnika przerwały kontuzje; do rywalizacji na międzynarodowym poziomie Rose powrócił dopiero w 2010, w którym zdobył srebro w sztafecie 4 x 100 metrów podczas igrzysk Wspólnoty Narodów. 

</doc>
<doc id="2066736" url="https://pl.wikipedia.org/wiki?curid=2066736" title="Reflektor radarowy">
Reflektor radarowy

Reflektor radarowy – urządzenie mające na celu poprawienie wykrywalności obiektu przez radar. Stosowane na mniejszych statkach, łodziach ratunkowych, jachtach, a także pławach, tykach sieci rybackich itp.
Reflektory można podzielić na dwa typy:

</doc>
<doc id="2066740" url="https://pl.wikipedia.org/wiki?curid=2066740" title="Pałac Tarłów w Podzamczu Piekoszowskim">
Pałac Tarłów w Podzamczu Piekoszowskim

Pałac Tarłów w Podzamczu Piekoszowskim – ruiny rezydencji w stylu barokowym wzniesionej w latach 1649–1655. Znajduje się w Podzamczu Piekoszowskim, niedaleko Kielc. Została wybudowana na wzór Pałacu Biskupów Krakowskich w Kielcach.
Historia.
Na początku XVII wieku posiadłości w okolicach Piekoszowa stały się własnością Tarłów herbu Topór – jednego z najbogatszych w Polsce rodów magnackich. Najprawdopodobniej to Jan Aleksander Tarło, wojewoda lubelski, postanowił wybudować pałac godny jego drugiej żony, księżniczki Anny Czartoryskiej. Projektantem i budowniczym rezydencji został Tomasz Poncino, włoski architekt barokowy, który wybudował także m.in. Pałac Biskupów Krakowskich w Kielcach. Prace rozpoczęły się w 1649 roku, a ukończono je prawdopodobnie sześć lat później tuż przed najazdem Szwedów na Polskę.
Koszty wzniesienia budynku były tak duże, że Tarło musiał sprzedać 30 wsi ze swoich posiadłości. Wojewoda kazał także wybudować w pobliżu rezydencji niewielki pałacyk, który miał być prezentem imieninowym dla żony. Czartoryska zażyczyła sobie, aby zawieźć ją tam saniami. Pomimo że był to środek lata, Tarło nakazał całą drogę wysypać solą i zaprząc konie do sań. Pałac pozostawał w rękach rodziny Tarłów do 1842 roku, kiedy to dobra piekoszowskie nabył Kazimierz Sosnowski. Już wówczas budynek był zaniedbany, a przez dach przeciekała woda. Około 1860 roku spłonął dach i I piętro, w związku z czym zamieszkiwano jedynie parter. W 1874 roku właścicielem obiektu został Józef Paszkowski, jednak w 1880 roku wyprowadzili się z niego mieszkańcy i budynek powoli zaczęła rozbierać okoliczna ludność. Po 1917 roku rezydencję próbował odbudować kolejny właściciel Romuald Kozłowski, jednak zmarł po zadaszeniu obiektu prowizorycznym dachem i remont przerwano. Po jego śmierci pałac odziedziczyła w 1921 roku rodzina Dobrzańskich, która mieszkała w nim do 1952 roku.
W latach 1956-1964 zabezpieczono ruiny i wyremontowano kilka pomieszczeń w celu eksponowania sztuki ludowej, a w latach 70. XX wieku powstał niezrealizowany projekt odbudowy na ośrodek rekreacyjno-szkoleniowy. W 2022 roku kilkunastu spadkobierców właścicieli zostało wywłaszczonych za odszkodowaniem i pałac przeszedł na własność Skarbu Państwa.
Architektura.
Pałac Tarłów jest budowlą kamienno-ceglaną. Ulokowano ją na niewielkim wzniesieniu, które otaczają stawy i mokradła. Wejście znajdowało się na osi budynku. W narożach gmachu znajdują się cztery sześcioboczne baszty. Baszty północne przeznaczone były do celów administracyjnych, a w południowych znajdowały się klatki schodowe prowadzące na pierwsze piętro. Detal wykonano z piaskowca i „marmurów” chęcińskich. W pobliżu budynku istniał staw z altaną i ogród.
Do czasów obecnych z pałacu Tarłów pozostała pozbawiona dachu ruina. W murach zachowały się niektóre okienne obramowania. Obiekt jest ogólnie dostępny, a jego wnętrze zaniedbane.
Skarb.
Istnieje legenda, że w Podzamczu ukryto złoto konfederatów, którzy sprzeciwiali się rządom Augusta III Sasa. Adam i Jan Tarłowie planowali obalić władcę i przygotowywali pierwszy projekt ustawy, na którym później została oparta Konstytucja 3 maja, gromadzili także złoto od swoich sprzymierzeńców na organizację wojska i działania dyplomatyczne. Król dowiedział się o tych planach, co spowodowało, że Adam Tarło został zmuszony przenieść złoto w inne miejsce. Miał przekazać je w trakcie obrad sejmu swojemu wujowi Janowi, mieszkającemu w Warszawie, dwa dni przed spotkaniem wszedł jednak w konflikt z Kazimierzem Poniatowskim, a w trakcie pojedynku z nim został śmiertelnie pchnięty szpadą przez jego sekundanta. Złota nigdy nie odnaleziono.

</doc>
<doc id="2066743" url="https://pl.wikipedia.org/wiki?curid=2066743" title="Janusz Pietruszka">
Janusz Pietruszka

Janusz Pietruszka - polski artysta kabaretowy, autor tekstów, stand-uper. Od 2009 roku członek kabaretu Słuchajcie, późniejszego kabaretu Zachodniego, z którego odszedł w listopadzie 2019. Wieloletni dyrektor artystyczny i generalny Festiwalu Kabaretu w Zielonej Górze. Honorowy członek kabaretu Hlynur. Współzałożyciel i członek grupy improwizacyjnej Siedem Razy Jeden.

</doc>
<doc id="2066744" url="https://pl.wikipedia.org/wiki?curid=2066744" title="Półwysep Odrodzenia">
Półwysep Odrodzenia



</doc>
<doc id="2066747" url="https://pl.wikipedia.org/wiki?curid=2066747" title="Andre Wellington">
Andre Wellington

Andre Wellington (ur. 12 października 1986) – jamajski lekkoatleta, sprinter.
Osiągnięcia.
Medalista Carifta Games a także mistrzostw Ameryki Środkowej i Karaibów juniorów. W 2003 reprezentował Jamajkę podczas mistrzostw świata juniorów młodszych: zajął 5. miejsce w półfinale biegu na 100 metrów (z czasem 10,77) i odpadł z dalszej rywalizacji. Niepowodzeniem zakończył się także jego start w sztafecie szwedzkiej – jamajska sztafeta (w składzie Remaldo Rose, Wellington, Michael Gardener, Usain Bolt) została zdyskwalifikowana w biegu eliminacyjnym.

</doc>
<doc id="2066750" url="https://pl.wikipedia.org/wiki?curid=2066750" title="Háj ve Slezsku">
Háj ve Slezsku

Háj ve Slezsku – miejscowość i gmina (obec) w Czechach, w kraju morawsko-śląskim, w powiecie Opawa. W 2022 roku liczyła 3212 mieszkańców.

</doc>
<doc id="2066757" url="https://pl.wikipedia.org/wiki?curid=2066757" title="Club Voleibol Zaragoza">
Club Voleibol Zaragoza

Club Voleibol Zaragoza (arag. "Club Boleibol Zaragoza") – hiszpański klub siatkarski z Saragossy. Obecnie występuje w najwyższej klasie rozgrywek klubowych w Hiszpanii. Od nazwy sponsora przyjął nazwę Multicaja Fábregas Sport.
Rozgrywki krajowe.
Poziom rozgrywek:
Rozgrywki międzynarodowe.
Club Voleibol Zaragoza nie uczestniczył dotychczas w rozgrywkach międzynarodowych.

</doc>
<doc id="2066758" url="https://pl.wikipedia.org/wiki?curid=2066758" title="Multicaja Fábregas Sport">
Multicaja Fábregas Sport



</doc>
<doc id="2066761" url="https://pl.wikipedia.org/wiki?curid=2066761" title="Góry Ugamskie">
Góry Ugamskie

Góry Ugamskie – pasmo górskie w zachodniej części Tienszanu, na granicy Kazachstanu i Uzbekistanu, na południowy zachód od Ałatau Tałaskiego. Rozciąga się na długości ok. 100 km. Najwyższy szczyt ma wysokość 4238 m n.p.m. Pasmo zbudowane głównie ze skał osadowych (w tym wapieni, w których zachodzą procesy krasowe) i granitoidów. Na stokach występuje stepowa i półpustynna roślinność efemeryczna, doliny są porośnięte lasami liściastymi, a w wyższych partiach dominują łąki.

</doc>
<doc id="2066764" url="https://pl.wikipedia.org/wiki?curid=2066764" title="Michael Gardener">
Michael Gardener

Michael Gardener (ur. 29 kwietnia 1986) – jamajski lekkoatleta, sprinter.
Medalista CARIFTA Games, mistrzostw Ameryki Środkowej i Karaibów juniorów a także mistrzostw panamerykańskich juniorów. W 2003 reprezentował Jamajkę podczas mistrzostw świata juniorów młodszych: zajął 5. miejsce w eliminacyjnym biegu na 400 metrów (z czasem 49,85) i odpadł z dalszej rywalizacji. Niepowodzeniem zakończył się także jego start w sztafecie szwedzkiej – jamajska sztafeta (w składzie Remaldo Rose, Andre Wellington, Gardener, Usain Bolt) została zdyskwalifikowana w biegu eliminacyjnym. W 2004 wystąpił w biegu na 400 metrów na mistrzostwach świata juniorów, po przejściu eliminacji (3. miejsce w swoim biegu z czasem 47,06) był 4. w swoim półfinale (47,49) i odpadł z dalszej rywalizacji.

</doc>
<doc id="2066766" url="https://pl.wikipedia.org/wiki?curid=2066766" title="Łódzkie wąskotorowe elektryczne koleje dojazdowe">
Łódzkie wąskotorowe elektryczne koleje dojazdowe



</doc>
<doc id="2066768" url="https://pl.wikipedia.org/wiki?curid=2066768" title="Ulica Henryka Dąbrowskiego w Katowicach">
Ulica Henryka Dąbrowskiego w Katowicach

Ulica Henryka Dąbrowskiego w Katowicach – jedna z ulic w katowickiej dzielnicy Śródmieście.
Patronem ulicy jest twórca Legionów Polskich we Włoszech gen. Jan Henryk Dąbrowski.
Przebieg.
Rozpoczyna swój bieg od ul. Plebiscytowej, krzyżuje się z ul. Henryka Sienkiewicza, ul. Podgórną, ul. Józefa Lompy, ul. Stanisława Kobylińskiego, ul. Władysława Reymonta. Podobnie jak równoległa do niej ul. Jagiellońska kończy swój bieg przy skrzyżowaniu z ulicą Francuską.
Opis.
Przy ulicy Henryka Dąbrowskiego znajduje się szereg przedwojennych kamienic. Najstarsze przy skrzyżowaniach z ulicami Plebiscytową i Henryka Sienkiewicza. W latach trzydziestych XX wieku powstał zespół kamienic funkcjonalistycznych o bardzo wysokim standardzie, mieszczących się m.in. przy ul. PCK, ul. H. Jordana, ul. Józefa Rymera, ul. M. Curie–Skłodowskiej, ul. Wł. Reymonta, ul. H. Dąbrowskiego.
Przy ulicy znajdują się następujące historyczne obiekty:
Pod numerem "8" mieści się Śląski Wojewódzki Zarząd Związku Ochotniczych Straży Pożarnych oraz Miejski Zarząd Związku Ochotniczych Straży Pożarnych.
W okresie Rzeszy Niemieckiej ulicę nazywano "Gutenbergstraße", na cześć Johannesa Gutenberga. Taką też nazwę nosiła w okresie niemieckiej okupacji Polski (1939-1945). W czasach Polski Ludowej "ul. Jarosława Dąbrowskiego".

</doc>
<doc id="2066771" url="https://pl.wikipedia.org/wiki?curid=2066771" title="Gejzer Waimangu">
Gejzer Waimangu

Gejzer Waimangu − gejzer usytuowany w pobliżu Rotorua w Nowej Zelandii, kiedyś był to najpotężniejszy gejzer na świecie. Zaczął funkcjonować po erupcji Mount Tarawera z 1886 roku, która stworzyła 8 km szczelinę, przez którą wydobywa się gorąca woda. 
Pierwszy wybuch gejzeru miał miejsce w 1900 roku. W czasie wybuchów woda wzbijała się na 1500 stóp wysokości. Przez to gejzer ten wzbudzał zainteresowanie na całym świecie. W wyniku osunięcia ziemi gejzer stał się nieczynny 1 listopada 1904. 
Gejzer czasami wyrzucał „czarną wodę”. Od tego też wzięła się jego nazwa, która to właśnie oznacza w języku Maorysów.
W dniu 31 sierpnia 1903 czworo turystów zignorowało instrukcje co do bezpiecznej odległości i podeszło niebezpiecznie blisko krawędzi. Wszyscy zginęli w nagłym wybuchu gejzeru.

</doc>
<doc id="2066773" url="https://pl.wikipedia.org/wiki?curid=2066773" title="Matthias Müller (biegacz)">
Matthias Müller (biegacz)

Matthias Müller (ur. 12 września 1982) – szwajcarski zawodnik biegający na orientację.
W 2010 roku zdobył złoty medal w sztafecie na Mistrzostwach Europy w Biegu na Orientację w Primorsku. W tym samym roku wygrał także na dystansie sprinterskim oraz zajął trzecie miejsce w biegu sztafetowym podczas Mistrzostw Świata w Biegu na Orientację w Trondheim.
Mieszka w Oberwil-Lieli, trenuje w szwedzkim klubie "Södertälje-Nykvarn" oraz szwajcarskim klubie" Bussola OK".

</doc>
<doc id="2066774" url="https://pl.wikipedia.org/wiki?curid=2066774" title="Anna Billewicz">
Anna Billewicz

Anna Rozalia z Billewiczów Piłsudska (ur. 1761, zm. 6 sierpnia 1837) – polska szlachcianka, prababka marszałka Józefa Piłsudskiego.
Anna Billewiczówna pochodziła z litewskiego szlacheckiego rodu Billewiczów pieczętujących się herbem Mogiła. Jej ojcem był starosta czerski Walerian Billewicz. Jej matka, Helena pochodziła z rodu kniaziowskiego książąt Połubińskich. Miała siostrę Eufrozynę (ur. 1760, zm. 17 marca 1853 r., żona marszałka szlachty Wincentego Białłozora) oraz czterech braci: Joachima, Józefa, Wincentego i Wojciecha. Została wydana za mąż za Kazimierza Piłsudskiego. Mieli pięcioro dzieci:
Anna Piłsudska zmarła 6 sierpnia 1837 roku i została pochowana w mogile, gdzie już spoczywali jej dwaj synowie, a także inni członkowie rodziny.

</doc>
<doc id="2066775" url="https://pl.wikipedia.org/wiki?curid=2066775" title="Góry Kałbińskie">
Góry Kałbińskie

Góry Kałbińskie – pasmo górskie we wschodnim Kazachstanie, w południowo-zachodnim Ałtaju. Rozciąga się na długości ok. 400 km. Średnie wysokości w części zachodniej wynoszą ok. 400-750 m, natomiast w wyższej części wschodniej 1300-1500 m. Najwyższy szczyt ma wysokość 1606 m n.p.m. Pasmo zbudowane głównie z łupków paleozoicznych, piaskowców i granitów. Występują złoża złota i rud polimetalicznych. Na wysokości 800-1200 m n.p.m. dominują gleby kasztanowe i czarnoziemy, na których występuje roślinność stepowa. Wyższe partie porośnięte lasami sosnowymi (na granitach) i brzozowo-osikowymi. W najwyższych częściach przeważają łąki.

</doc>
<doc id="2066780" url="https://pl.wikipedia.org/wiki?curid=2066780" title="Bogna Koreng">
Bogna Koreng

Bogna Koreng (po łużycku: Bogna Korjeńkowa) ur. 1965, Radibor (łuż. Radwor) jest prezenterem telewizyjnym w serbskołużyckim regionie w Saksonii w Niemczech. Koreng dorastała w dwujęzycznym Radiborze na północ od Budziszyna. 
Po ukończeniu szkoły średniej studiowała przez dwa lata język niemiecki, zanim została lektorką w wydawnictwie Domowina i nauczycielką w Serbskiej Rozszerzonej Szkole Wyższej (Sorbische Erweiterte Oberschule) w Budziszynie (obecnie Górnołużyckie gimnazjum w Budziszynie).
W 1992 roku rozpoczęła współpracę jako niezależna dziennikarka w radiu MDR. W 1994 roku rozpoczęła pracę w telewizji MDR. Od 2001 r. prowadziła program "Wuhladkow" w języku łużyckim w telewizji MDR. Rok później objęła kierownictwo nad studiem Budziszyn w MDR1 Radio Sachsen i została szefową radia Serbski rozhłós. 
W 2003 r., Wuhladko zdobył trzecie miejsce w Międzynarodowym Festiwalu Radia i Telewizji Mniejszości Narodowych w Użhorodzie na Ukrainie, w którym bierze ponad sześćdziesiąt grup etnicznych z całej Europy. Bogna Koreng otrzymała tamże nagrodę. Obecnie mieszka z rodziną w Panschwitz-Kuckau.

</doc>
<doc id="2066784" url="https://pl.wikipedia.org/wiki?curid=2066784" title="Zuhr">
Zuhr

Zuhr, dhuhr – modlitwa muzułmańska (salat), druga w ciągu dnia, odmawiana w . Obejmuje cztery obowiązkowe rakaty (zwrotki). Jest odmawiana w identyczny sposób, co asr lub isza. Jak każda modlitwa salatu rozpoczyna się od oczyszczenia i intencji.

</doc>
<doc id="2066785" url="https://pl.wikipedia.org/wiki?curid=2066785" title="Asr">
Asr

Asr – modlitwa muzułmańska – trzecia w ciągu dnia spośród modlitw salat, odmawiana po . Obejmuje cztery obowiązkowe rakaty.

</doc>
<doc id="2066786" url="https://pl.wikipedia.org/wiki?curid=2066786" title="Isza">
Isza

Isza – modlitwa muzułmańska (salat), piąta w ciągu doby, odmawiana w nocy. Obejmuje cztery obowiązkowe rakaty (zwrotki). Jest odmawiana w identyczny sposób, co zuhr lub asr. Jak każda modlitwa salatu rozpoczyna się od oczyszczenia i intencji. Po tej modlitwie można odmówić modlitwę błagalną (witr), składającą się z dwóch rakatów.

</doc>
<doc id="2066789" url="https://pl.wikipedia.org/wiki?curid=2066789" title="Saur">
Saur

Saur (kaz. "Сауыр" - "Sauyr"; ; ros. "Саур" - "Saur") – pasmo górskie we wschodnim Kazachstanie i północno-zachodnich Chinach (Sinciang), na południowy wschód od jeziora Zajsan i Kotliny Zajsańskiej. Rozciąga się na długości ok. 140 km. Najwyższy szczyt ma wysokość 3816 m n.p.m. Pasmo zbudowane z łupków, wapieni, piaskowców i granitów. Znajdują się tam pokłady węgla i łupków; występują lodowce górskie.

</doc>
<doc id="2066791" url="https://pl.wikipedia.org/wiki?curid=2066791" title="Sauyr">
Sauyr



</doc>
<doc id="2066793" url="https://pl.wikipedia.org/wiki?curid=2066793" title="Genom jądrowy">
Genom jądrowy



</doc>
<doc id="2066795" url="https://pl.wikipedia.org/wiki?curid=2066795" title="Nagrody Biznesu Sportowego Demes">
Nagrody Biznesu Sportowego Demes

Nagrody Biznesu Sportowego DEMES – wyróżnienie za osiągnięcia w branży marketingu i zarządzania sportem w Polsce. Wręczane przy okazji corocznej Gali Sportu i Biznesu w trakcie międzynarodowej konferencji Forum Sportu i Biznesu SPORTBIZ (wcześniej Dni Marketingu Sportowego).
Historia.
Pierwsza edycja Gali Sportu i Biznesu odbyła się w roku 2004 w Poznaniu na Uniwersytecie Ekonomicznym. Nagrody zostały wręczone w 3 kategoriach. Wraz z rozwojem imprezy oraz rynku biznesu sportowego w Polsce, wzrastała liczba kandydatur, a także znaczenie Nagród. W 2005 roku Gala odbyła się w poznańskim hotelu Novotel, a rok później przeniesiono uroczystość do Warszawy, gdzie odbywa się do dziś (m.in. na Stadionie Narodowym czy w Centrum Olimpijskim). Co roku podczas Gali nagradzane są najlepsze projekty sponsorskie, najbardziej udane kampanie medialne czy najskuteczniejsi przedsiębiorcy minionego roku. Nagrody przyznawane są przez specjalnie powołaną w tym celu Kapitułę Statuetek, w skład której wchodzą przedstawiciele środowiska akademickiego, właściciele agencji marketingowych i eksperci od spraw wizerunku w sporcie. Obecnie Nagrody DEMES przyznawane są w 15 kategoriach.

</doc>
<doc id="2066800" url="https://pl.wikipedia.org/wiki?curid=2066800" title="Dick Rathmann">
Dick Rathmann

Dick Rathmann (ur. jako James Rathman 6 stycznia 1924 w Los Angeles, zm. 1 lutego 2000 w Melbourne) – amerykański kierowca wyścigowy startujący w wyścigach NASCAR, Championship Car, i Indianapolis 500.
James Rathmann zmienił imię na Dick w 1946, gdy jego młodszy brat zmienił imię Richard na Jim, by mógł startować w wyścigach, mimo że był niepełnoletni.
Championship Car.
Startował w serii AAA Championship Car w 1949 i 1950 roku w czterech wyścigach, w tym w Indianapolis 500 w 1950, które było wtedy także rundą Mistrzostw Świata Formuły 1. Nie ukończył wyścigu, do którego startował z 18 pozycji w zespole AJ Watson. W tym samym roku ukończył wyścig na torze w Milwaukee na szóstej pozycji.
NASCAR.
W 1951 roku rozpoczął starty w NASCAR. Wziął udział w 14 rundach. 4 razy kończył wyścig w pierwszej piątce, a siedem w dziesiątce. Zdobył także dwukrotnie pierwsze pole startowe. Sezon ukończył na ósmym miejscu z 1040 punktami. W kolejnym roku startów wziął udział już w 27 z 34 wyścigów. Swoje pierwsze zwycięstwo odniósł na torze Martinsville Speedway i powtórzył to osiągnięcie na torach Langhorne, Darlingotn oraz dwukrotnie na obiekcie Dayton. 14 razy kończył wyścig w pierwszej piątce i tyle samo w dziesiątce. Zdobył także dwukrotnie pole position. Sezon ukończył na piątym miejscu zdobywając 3952 punkty. W 1953 poradził sobie jeszcze lepiej. Wystartował w 34 z 37 wyścigów w sezonie. Wygrał pięć wyścigów, dwa na torze Langhorne, a także na Macon, Morristown oraz North Platte. 21 wyścigów ukończył w pierwszej piątce, a 24 w pierwszej dziesiątce. Dwa razy startował z pierwszego pola startowego. Zdobył 7362 punkty, dzięki czemu zajął trzecią pozycję w klasyfikacji generalnej. W następnym roku wystartował w 32 wyścigach. Wygrał wyścigi na torach Oakland, North Wilkesboro i Sharon. 23 razy kończył wyścigi w pierwszej piątce, a 26 w dziesiątce. Zdobył 4 pole position, a sezon ukończył na czwartym miejscu w klasyfikacji generalnej. W 1955 wystartował w dwudziestu wyścigach. Siedem razy był w pierwszej piątce, a osiem w dziesiątce. Trzy razy wywalczył pierwsze pole startowe. Na koniec sezonu zajął 18 miejsce. Był to jego ostatni sezon w nascar. W swojej karierze wystartował w 128 wyścigach nascar, odniósł 13 zwycięstw, i tyle samo razy startował z pole position. 69 wyścigów ukończył w pierwszej piątce, a 79 w pierwszej dziesiątce.
Powrót do Championship Car.
Po zakończeniu kariery w Nascar Rathmann wrócił do wyścigów Championship Car, organizowanych jednak już przez USAC, ponieważ AAA wycofało się z organizacji zawodów sportowych po tragicznym wypadku w 1955 na torze Le Mans, w którym zginęło około 80 widzów. Wystartował w 41 wyścigach w latach 1956 - 1964. Ukończył 21 wyścigów w pierwszej dziesiątce. Najwyższe miejsce zajął na torze Daytona w 1959, gdzie był drugi.
Indianapolis 500.
W 1956 Wystartował ponownie w Indianapolis 500, tym razem w zespole Kurtis Kraft. Wyścig ukończył na piątej pozycji, po starcie z drugiego rzędu. W 1958 wystartował w tym legendarnym wyścigu w zespole Watson. Wywalczył pierwsze pole startowe, obok Eda Elisiana. W trzecim zakręcie pierwszego okrążenia walczący o prowadzenie Rathmann i Elisian zderzyli się ze sobą, co zapoczątkowało wypadek, w którym uczestniczyło 15 pojazdów. W wypadku tym zginął Pat O'Connor. Rathmann został w ten sposób pierwszym zdobywcą pole position w Indy 500, który nie przejechał nawet jednego pełnego okrążenia w wyścigu. W historii Indianapolis powtórzyło się to jeszcze dwukrotnie. Zdobywcami Pole position, którzy nie przejechali nawet pierwszego okrążenia, byli Roberto Guerrero oraz Scott Sharp.
Rok później z powodu pożaru samochodu w pit stopie Rathmann nie ukończył wyścigu, do którego wywalczył czwarte pole startowe. W 1960 odpadł na 150 okrążeniu z powodu awarii hamulców. Wyścig wygrał jego brat, Jim Był to ostatni wyścig Indianapolis 500 zaliczony do mistrzostw świata formuły 1.Rok później po starcie z szóstej pozycji został sklasyfikowany na 13 miejscu po tym, jak na 164 okrążeniu awarii uległa pompa paliwa. Rok później został sklasyfikowany na dwudziestej czwartej pozycji, znowu z powodu awarii technicznej. W 1963 po starcie z 17 pozycji ukończył wyścig na dziesiątym miejscu. W 1964 po raz ostatni wystartował w Indianapolis 500. Po starcie z 12 pola dojechał na siódmej pozycji.

</doc>
<doc id="2066809" url="https://pl.wikipedia.org/wiki?curid=2066809" title="Stanislaus von Provazek">
Stanislaus von Provazek



</doc>
<doc id="2066814" url="https://pl.wikipedia.org/wiki?curid=2066814" title="Butterfield 8">
Butterfield 8

Butterfield 8 − amerykański dramat filmowy z 1960 roku, w reżyserii Daniela Manna, oparty na powieści "Appointment in Samarra" z 1935 roku, autorstwa Johna O’Hary.
Film opowiada historię prostytutki, która postanawia odmienić swoje życie. Wszystko idzie po dobrej myśli aż do momentu, gdy poznaje bogatego prawnika, w którym się zakochuje.
Obraz otrzymał dwie nominacje do Oscara oraz jedną do nagrody Złoty Glob.

</doc>
<doc id="2066817" url="https://pl.wikipedia.org/wiki?curid=2066817" title="Wojna domowa w Chinach">
Wojna domowa w Chinach



</doc>
<doc id="2066821" url="https://pl.wikipedia.org/wiki?curid=2066821" title="Miejsce na górze (film 1959)">
Miejsce na górze (film 1959)

Miejsce na górze (ang. "Room at the Top", 1959) − brytyjski melodramat
w reżyserii Jacka Claytona, film oparty na powieści "Wielka kariera" ("Room at the Top") autorstwa Johna Braine’a. Scenariusz opracował Neil Paterson przy pomocy Mordecaia Richlera.
Film otrzymał sześć nominacji do Oscara, zdobył dwie statuetki, w tym dla najlepszej aktorki pierwszoplanowej Simone Signoret. Hermione Baddeley została nominowana za najlepszą rolę drugoplanową, zapisując się tym samym w historii jako wykonawczyni najkrótszej nominowanej roli (2 minuty i 20 sekund czasu ekranowego).
Obsada.
i inni

</doc>
<doc id="2066822" url="https://pl.wikipedia.org/wiki?curid=2066822" title="Yang Chuan-kwang">
Yang Chuan-kwang

Yang Chuan-kwang () – tajwański lekkoatleta, medalista olimpijski z Rzymu, dziesięcioboista. Dwukrotny złoty medalista igrzysk azjatyckich w dziesięcioboju.
Najbardziej znany występ Yang Chuan-kwanga miał miejsce na igrzyskach olimpijskich w Rzymie. Po dramatycznym pojedynku z Raferem Johnsonem Yang przegrał walkę o złoto, zaś Johnson ustanowił rekord olimpijski (8392 punkty). W 1963 został uznany najlepszym zawodnikiem w prestiżowym plebiscycie Track &amp; Field Athlete of the Year.
W 2001 zdiagnozowano u niego raka wątroby. Był wówczas prezesem Narodowego Centrum Treningowego w Kaohsiung. Zmarł 27 stycznia 2007.

</doc>
<doc id="2066825" url="https://pl.wikipedia.org/wiki?curid=2066825" title="Kormidium">
Kormidium

Kormidium - grupa pączkujących osobników kolonii rurkopławów.

</doc>
<doc id="2066827" url="https://pl.wikipedia.org/wiki?curid=2066827" title="Sérgio Moacir Torres Nunes">
Sérgio Moacir Torres Nunes

Sérgio Torres, właśc. Sérgio Moacir Torres Nunes (ur. 14 czerwca 1926 w Porto Alegre, zm. 23 czerwca 2007) - piłkarz brazylijski, występujący na pozycji bramkarza.
Kariera klubowa.
Karierę piłkarską Sérgio Torres rozpoczął w klubie Floriano Novo Hamburgo w 1946 roku. W latach 1947–1956 występował w Grêmio Porto Alegre. Z Grêmio zdobył mistrzostwo stanu Rio Grande do Sul - Campeonato Gaúcho w 1949 roku. Karierę zakończył w lokalnym rywalu - Internacionalu w 1956 roku. Na zakończenie kariery zdobył z Internacionalem kolejno mistrzostwo Rio Grande do Sul.
Kariera reprezentacyjna.
W reprezentacji Brazylii Sérgio Torres zadebiutował 1 marca 1956 w wygranym 2-1 meczu z reprezentacją Chile podczas Mistrzostw Panamerykańskich, które Brazylia wygrała. Na turnieju w Meksyku wystąpił w trzech meczach z Chile, Peru i Meksykiem.

</doc>
<doc id="2066830" url="https://pl.wikipedia.org/wiki?curid=2066830" title="Postać kometowa">
Postać kometowa

Postać kometowa – postać przejściowa rozgwiazdy regenerującej się z pojedynczego ramienia. Części zregenerowane są mniejsze niż u w pełni wykształconej rozgwiazdy, przez co ramię macierzyste podobne jest do ogona komety.

</doc>
<doc id="2066832" url="https://pl.wikipedia.org/wiki?curid=2066832" title="Pamiro-Ałaj">
Pamiro-Ałaj

Pamiro-Ałaj – system górski w Azji Centralnej, na terytorium Tadżykistanu, Kirgistanu (część północno-wschodnia), Uzbekistanu (część zachodnia), Turkmenistanu (część zachodnia) i Chin. W skład systemu wchodzą Hisaro-Ałaj i Pamir.

</doc>
<doc id="2066834" url="https://pl.wikipedia.org/wiki?curid=2066834" title="3 Batalion Saperów (II RP)">
3 Batalion Saperów (II RP)



</doc>
<doc id="2066838" url="https://pl.wikipedia.org/wiki?curid=2066838" title="Aleksy (Frołow)">
Aleksy (Frołow)

Aleksy, imię świeckie Anatolij Stiepanowicz Frołow (ur. 27 marca 1947 w Moskwie, zm. 3 grudnia 2013) – biskup Rosyjskiego Kościoła Prawosławnego.
Życiorys.
W młodości spotykał się ze starcami Serafinem (Tiapoczkinem) i Grzegorzem (Dawydowem), którzy wywarli znaczny wpływ na jego dalsze życie. Pracował jako stróż w cerkwi Świętych Piotra i Pawła w Moskwie.
W 1974 ukończył seminarium duchowne w Moskwie, zaś pięć lat później uzyskał dyplom kandydata nauk teologicznych w Moskiewskiej Akademii Duchownej. 19 października 1975 w cerkwi Opieki Matki Bożej przy Akademii przyjął święcenia diakońskie. Został również zatrudniony jako pracownik naukowy tejże uczelni; zajmował się badaniami archeologicznymi związanymi z historią Kościoła. W tym okresie właśnie jemu powierzono opiekę nad zachowanymi rzeczami osobistymi św. Sergiusza z Radoneża. 25 marca 1979 złożył wieczyste śluby zakonne przed archimandrytą Innocentym (Proswirinem), przyjmując imię zakonne Aleksy. Za pośrednictwem archimandryty Innocentego poznał tradycję ascetyczną mnichów Pustelni Glińskiej. 
Od roku następnego do 1994, zachowując pracę w Akademii, wykładał również w seminarium duchownym, którego był absolwentem. Ponadto służył w cerkwi św. Serafina z Sarowa przy zakładach produkcji dewocjonaliów „Sofrino”. W marcu 1991 jako archimandryta (godność otrzymał w 1989) został przełożonym Monasteru Nowospasskiego w Moskwie. Monaster ten w tym samym roku zwróciły Cerkwi władze świeckie (obiekty klasztorne w 1918 skonfiskowano i odtąd pełniły funkcje świeckie, m.in. więzienia, mieszkań, instytutu sztuki). W kolejnych latach archimandryta Aleksy działał na rzecz odbudowy monasteru jako ośrodka życia duchowego i przyczynił się do odzyskania przez niego pozycji jednego z najważniejszych prawosławnych centrów w Moskwie.
19 sierpnia 1995 miała miejsce jego chirotonia na biskupa oriechowo-zujewskiego, wikariusza eparchii moskiewskiej. Po uzyskaniu godności biskupiej Aleksy (Frołow) został również przewodniczącym synodalnej komisji ds. monasterów Rosyjskiego Kościoła Prawosławnego, w grudniu tego samego roku objął dodatkowo stanowisko przewodniczącego komisji liturgicznej. 11 października 1996 został natomiast wyznaczony na przewodniczącego zarządu finansowego Kościoła, któremu prezydował do jego rozwiązania w roku następnym. Od 1997 pełnił funkcje przewodniczącego komisji synodalnej ds. ekonomicznych i humanitarnych. 29 lutego 2004 podniesiony do godności arcybiskupiej.
Był inicjatorem utworzenia fundacji „Nasledije”, a przez kilka lat kierował projektem „Russkij Lemnos”, którego celem było upamiętnienie przebywania na wyspie Lemnos w 1920 tysięcy emigrantów z ogarniętej wojną domową w Rosji. Współpracował z Rosyjskim Instytutem Studiów Strategicznych, wydał kilka prac w jego publikacjach, był także recenzentem części z nich.
Publicznie stwierdzał, że wierzy w odrodzenie Rosji prawosławnej. Utożsamiał się z antyreformatorskim, konserwatywnym skrzydłem duchowieństwa Kościoła. W 2008 zorganizował w Monasterze Nowospasskim konferencję duchowieństwa i wiernych, w czasie której krytykowano obecne we współczesnej Cerkwi Rosyjskiej propozycje reform liturgicznych. Konferencja wystosowała następnie list do Soboru Biskupów zwołanego w tym samym roku. Opowiadał się za zachowaniem w liturgii języka cerkiewnosłowiańskiego bez uproszczeń i słów zrusycyzowanych. 
5 marca 2010 synod Rosyjskiego Kościoła Prawosławnego wyznaczył go na biskupa ordynariusza eparchii kostromskiej i galickiej, zaś 26 czerwca tego samego roku również na rektora seminarium duchownego w Kostromie. Duchowny zakończył również pracę w komisji ds. monasterów.
W maju 2013, z powodu choroby arcybiskupa Aleksego, tymczasowym administratorem eparchii kostromskiej został biskup makarjewski Terapont. Nie odzyskawszy zdrowia, w grudniu tego samego roku arcybiskup Aleksy zmarł. 6 grudnia 2013 został pochowany w cerkwi Przemienienia Pańskiego na terenie Monasteru Nowospasskiego. Uroczystości przewodniczył patriarcha moskiewski i całej Rusi Cyryl.
Przypisy.
 

</doc>
<doc id="2066841" url="https://pl.wikipedia.org/wiki?curid=2066841" title="Dawid (biskup Walii)">
Dawid (biskup Walii)



</doc>
<doc id="2066843" url="https://pl.wikipedia.org/wiki?curid=2066843" title="UTF-9">
UTF-9



</doc>
<doc id="2066847" url="https://pl.wikipedia.org/wiki?curid=2066847" title="UTF-18">
UTF-18



</doc>
<doc id="2066848" url="https://pl.wikipedia.org/wiki?curid=2066848" title="Skutari">
Skutari

Skutari – miejscowości w basenie Morza Śródziemnego.

</doc>
<doc id="2066849" url="https://pl.wikipedia.org/wiki?curid=2066849" title="Plezobioza">
Plezobioza

Plezobioza – rodzaj myrmekobiozy polegający na gniazdowaniu w bliskim sąsiedztwie kilku gatunków mrówek, przy czym gatunki te nie komunikują się między sobą lub komunikują się w nieznacznym stopniu.

</doc>
<doc id="2066850" url="https://pl.wikipedia.org/wiki?curid=2066850" title="Chcę żyć!">
Chcę żyć!

Chcę żyć! (ang. "I Want to Live!", 1958) − amerykański film noir w reżyserii Roberta Wise’a, opowiada historię kobiety, Barbary Graham, skazanej na śmierć za morderstwo. 
Film jest adaptacją listów napisanych przez Graham jak i artykułów prasowych, napisanych przez laureata Pulitzera, dziennikarza Eda Montgomery'ego.
Obsada.
i inni

</doc>
<doc id="2066853" url="https://pl.wikipedia.org/wiki?curid=2066853" title="Euzebiusz (Sawwin)">
Euzebiusz (Sawwin)

Euzebiusz, imię świeckie Nikołaj Sawwin (ur. 15 maja 1939 w Stiegałowce) – metropolita Rosyjskiego Kościoła Prawosławnego.
Życiorys.
W 1961 ukończył seminarium duchowne w Moskwie, zaś w 1965 – Moskiewską Akademię Duchowną. W czasie studiów, 15 października 1964, złożył wieczyste śluby zakonne w Ławrze Troicko-Siergijewskiej. 22 listopada tego samego roku został hierodiakonem. 14 listopada 1965 został wyświęcony na hieromnicha i wyznaczony na sekretarza rosyjskiej misji prawosławnej w Jerozolimie. Do Rosji wrócił w 1969. W latach 1982–1984 był namiestnikiem Ławry Troicko-Siergijewskiej. 
1 kwietnia 1984 miała miejsce jego chirotonia na biskupa Ałma-Aty i całego Kazachstanu. 20 lipca 1990 przeniesiony na katedrę kujbyszewską i syzrańską. W 1991 podniesiony do godności arcybiskupiej. Od 23 lutego 1993 biskup ordynariusz eparchii pskowskiej i wielkołuckiej (od 2014 – pskowskiej), od 2008 jako metropolita.
W 2018 r. odszedł w stan spoczynku w związku z ukończeniem 75. roku życia. Święty Synod Rosyjskiego Kościoła Prawosławnego wyznaczył monaster Pskowsko-Pieczerski jako miejsce jego stałego pobytu.

</doc>
<doc id="2066854" url="https://pl.wikipedia.org/wiki?curid=2066854" title="Elmo odwiedza strażaków">
Elmo odwiedza strażaków

Elmo odwiedza strażaków (ang. "Elmo Visits the Firehouse") – amerykański film familijny z 2002 roku.
Opis fabuły.
Na Ulicy Sezamkowej wybuchł pożar. Po tym wydarzeniu Elmo jest naprawdę przerażony. Pragnie też dowiedzieć się czegoś więcej o trudnej i niebezpiecznej pracy strażaków. Dlatego w towarzystwie Marii udaje się do siedziby straży pożarnej w Nowym Jorku. Strażacy demonstrują, jak bezpiecznie wydostać się z płonącego budynku.

</doc>
<doc id="2066855" url="https://pl.wikipedia.org/wiki?curid=2066855" title="Pokropka wysączka">
Pokropka wysączka

Pokropka wysączka ("Halyzia sedecimguttata") – gatunek chrząszcza z rodziny biedronkowatych.
Chrząszcz o lekko przypłaszczonym, ale wypukłym, owalnym ciele długości od 5 do 7 mm lub 8 mm. Przedplecze owalne, o wszystkich kątach regularnie zaokrąglonych, przykrywające całkowicie oczy, ubarwione ceglasto z niewyraźnymi, jasnożółtymi plamami. Na każdej z pomarańczowożółtych pokryw osiem jasnych plamek. Boczne krawędzie pokryw rozjaśnione, silnie odstające na boki, a epipleury równej szerokości, tylko u wierzchołka zwężone i jakby ścięte. Na pierwszym widocznym sternicie linie zabiodrowe niewyraźne, ćwierćkoliste.
Biedronkowaty ten żeruje na grzybach z gatunków: "Sphaerotheca mors-uvae" i "Phyllactinia suffulta". Spotykany głównie na drzewach liściastych, zwłaszcza w miejscach wilgotnych. Owady dorosłe zimują w ściółce na suchych stanowiskach; mogą przylatywać do sztucznych źródeł światła. Często współwystępują z biedronką dwunastokropką.
Owad palearktyczny, znany z Europy, Kaukazu, Azji Mniejszej i Syberii. W Fennoskandii sięgający daleko za północne koło podbiegunowe.

</doc>
<doc id="2066857" url="https://pl.wikipedia.org/wiki?curid=2066857" title="Procel">
Procel

Procel – przedni, pierwszy z trzech odcinków celomy u szkarłupni (u szkarłupni nosi nazwę aksocelu), jelitodysznych oraz ramienionogów.

</doc>
<doc id="2066858" url="https://pl.wikipedia.org/wiki?curid=2066858" title="Liv-Kjersti Eikeland">
Liv-Kjersti Eikeland



</doc>
<doc id="2066859" url="https://pl.wikipedia.org/wiki?curid=2066859" title="Mrówieńczyk">
Mrówieńczyk

Mrówieńczyk, mrówiaczek perlisty ("Rhopias gularis") – gatunek małego ptaka z rodziny chronkowatych (Thamnophilidae), wyodrębniony niedawno z rodzaju "Myrmotherula". Zasiedla centralną część wschodniej części Ameryki Południowej. Nie wyróżnia się podgatunków.
Długość ciała wynosi 8,5–9,5 cm, masa ciała 10–12 g. Charakterystyczne dla tego gatunku jest czarno-białe plamkowanie gardła, ma także czarne oczy i szare policzki. Wierzch ciała brązowy, na skrzydle czarne, białawo obwiedzione lusterko. Tak jak inne mrówiaczki, jego ciało jest prawie okrągłe, a ogon krótki.
Środowiskiem życia tego gatunku są podszycia wiecznie zielonych lasów w południowo-wschodniej Brazylii.
Międzynarodowa Unia Ochrony Przyrody (IUCN) uznaje mrówieńczyka za gatunek najmniejszej troski (LC – "least concern") nieprzerwanie od 1988 roku. Liczebność populacji nie została oszacowana, ale ptak ten opisywany jest jako rzadki. Trend liczebności populacji uznawany jest za spadkowy w związku z postępującym niszczeniem siedlisk tego ptaka.

</doc>
<doc id="2066860" url="https://pl.wikipedia.org/wiki?curid=2066860" title="Śliniacznik">
Śliniacznik

Śliniacznik ("Biatas nigropectus") – gatunek małego ptaka z rodziny chronkowatych (Thamnophilidae). Zasiedla jedynie atlantyckie lasy w południowo-wschodniej Brazylii i skrajnie północno-wschodniej Argentynie (prowincja Misiones). Jedyny przedstawiciel rodzaju "Biatas"; monotypowy.
Mierzy 18 cm, osiąga masę ciała 25–35 g. Samiec cechuje się czarną głową i trójkątnym śliniakiem (stąd nazwa), oddzielonymi od siebie białą obrożą. Reszta upierzenia jest brązowa, poza szarym spodem ciała. U samicy kasztanowa głowa i białe gardło, spód ciała płowy.
Pożywienie "Biatas nigropectus" stanowią pająki, a także mrówki i inne owady.
Międzynarodowa Unia Ochrony Przyrody (IUCN) od 1994 roku klasyfikuje śliniacznika jako gatunek narażony (VU – "Vulnerable"). Liczebność populacji, według szacunków, zawiera się w przedziale 2500–9999 dorosłych osobników i ciągle maleje. Przyczyną spadków liczebności jest przekształcanie jego środowiska na tereny miejskie, rolnicze i przemysłowe.

</doc>
<doc id="2066861" url="https://pl.wikipedia.org/wiki?curid=2066861" title="Taraba (ptak)">
Taraba (ptak)

Taraba, taraba wielka ("Taraba major") – gatunek średniej wielkości ptaka z rodziny chronkowatych (Thamnophilidae). Zasiedla większość krainy neotropikalnej, od południowo-wschodniego Meksyku do północnej Argentyny. Jedyny przedstawiciel rodzaju "Taraba". Nie jest zagrożony.
Podgatunki i zasięg występowania.
Wyróżnia się 10 podgatunków "Taraba major":
Morfologia.
Mierzy 20 cm, osiąga masę ciała 50–70 g. Samiec kontrastowy, ma czerwone oczy, smoliście czarny wierzch ciała i trzy białe pręgi na skrzydle. Spód jego ciała początkowo jest biały, od nóg w tył szary. Samica ma kasztanowaty wierzch ciała i płowy spód.
Zachowanie.
Taraba ma bardzo zróżnicowany pokarm, do jej diety należą m.in. ślimaki, drobne gryzonie i ryby. Środowiskiem tego gatunku ptaka są niższe części zarośli.
Status.
Międzynarodowa Unia Ochrony Przyrody (IUCN) uznaje tarabę za gatunek najmniejszej troski (LC – "least concern") nieprzerwanie od 1988 roku. Według szacunków z 2008 roku, całkowita liczebność populacji zawiera się w przedziale 0,5–5,0 milionów osobników. Trend liczebności populacji uznawany jest za stabilny.

</doc>
<doc id="2066864" url="https://pl.wikipedia.org/wiki?curid=2066864" title="Mrówkodławik rdzawogrzbiety">
Mrówkodławik rdzawogrzbiety

Mrówkodławik rdzawogrzbiety ("Formicivora rufa") – gatunek małego ptaka z rodziny chronkowatych (Thamnophilidae). Zasiedla Peru, Brazylię, Boliwię, Paragwaj i Surinam. Nie jest zagrożony.
Podgatunki i zasięg występowania.
Wyróżnia się trzy podgatunki "F. rufa":
Morfologia.
Mierzy 12–13 cm, waży 11,5–14 g. Samiec ze rdzawym ciemieniem i resztą wierzchu ciała, czarne policzki, gardło i pierś odgraniczone jasnym pasem. Na skrzydle czarne lusterko w białe kropki. U samicy nie występują czarne części upierzenia, a spód jest pokryty licznymi prążkami.
Ekologia i zachowanie.
Środowisko tego gatunku stanowi runo i podszyt różnego typu formacji roślinnych, głównie krzewiastych, takich jak "cerrado" czy "campos"; zasiedla także zakrzewienia wtórne. Występuje zazwyczaj na nizinach, na wschodnich zboczach Andów w Peru i Boliwii spotykany do 1450 m n.p.m.
Mrówkodławik rdzawogrzbiety żywi się różnego typu owadami, prawdopodobnie także pająkami. Jest ruchliwy, skacze z uniesionym ogonem albo lata na małe odległości. Często zatrzymuje się, aby poszukać owadów. Zazwyczaj przebywa parami albo tworzy małe grupy rodzinne. Żeruje nisko nad ziemią, na krzewach, małych drzewach albo w runie. Po zjedzeniu zdobyczy ptak ociera dziób o gałąź. W trakcie żerowania samiec i samica komunikują się ze sobą wydając głośne odgłosy.
Status.
Międzynarodowa Unia Ochrony Przyrody (IUCN) uznaje mrówkodławika rdzawogrzbietego za gatunek najmniejszej troski (LC – "least concern") nieprzerwanie od 1988 roku. Liczebność populacji nie została oszacowana, ale ptak ten opisywany jest jako dość pospolity, lecz rozmieszczony plamowo. Ze względu na brak dowodów na spadki liczebności bądź istotne zagrożenia dla gatunku BirdLife International uznaje trend liczebności populacji za stabilny.

</doc>
<doc id="2066865" url="https://pl.wikipedia.org/wiki?curid=2066865" title="Mrowik łuskowany">
Mrowik łuskowany

Mrowik łuskowany, mrowiniec łuskowany ("Myrmoderus squamosus") – gatunek małego ptaka z rodziny chronkowatych (Thamnophilidae). Zasiedla nadatlantyckie lasy południowo-wschodniej Brazylii.

</doc>
<doc id="2066867" url="https://pl.wikipedia.org/wiki?curid=2066867" title="Leśnica rdzawa">
Leśnica rdzawa

Leśnica rdzawa ("Drymophila ferruginea") – gatunek małego ptaka z rodziny chronkowatych (Thamnophilidae). Zasiedla południowo-wschodnią Brazylię. Nie jest zagrożony wyginięciem.

</doc>
<doc id="2066868" url="https://pl.wikipedia.org/wiki?curid=2066868" title="Dziwaczek maskowy">
Dziwaczek maskowy

Dziwaczek maskowy, dziwaczek ("Pithys albifrons") – gatunek małego ptaka z rodziny chronkowatych (Thamnophilidae). Zasiedla północną część Ameryki Południowej. Nie jest zagrożony.
Podgatunki i zasięg występowania.
Wyróżnia się dwa podgatunki "P. albifrons":
Morfologia.
Długość ciała wynosi 11–13 cm, masa ciała 18–25 g. Głowa czarna, z przodu biały pióropusz. Wierzch ciała głównie szary, spód pomarańczowobrązowy.
Ekologia i zachowanie.
Środowiskiem życia tego gatunku są dolne piętra wilgotnych lasów równikowych. Zjada prawie wyłącznie owady i inne drobne zwierzęta, spłoszone przez maszerujące po dnie lasu mrówki. Rzuca się wtedy na upatrzonego owada i szybko znika w gąszczu. Gniazdo buduje na drzewie. Samiec i samica na zmianę wysiadują 2 lub 3 jaja.
Status.
Międzynarodowa Unia Ochrony Przyrody (IUCN) uznaje dziwaczka maskowego za gatunek najmniejszej troski (LC – "least concern") nieprzerwanie od 1988 roku. Liczebność populacji nie została oszacowana, ale ptak ten opisywany jest jako dość pospolity. BirdLife International uznaje trend liczebności populacji za stabilny, ale jednocześnie wspomina, że wylesianie Amazonii może przyczynić się do znaczących spadków liczebności.

</doc>
<doc id="2066869" url="https://pl.wikipedia.org/wiki?curid=2066869" title="Myrmeciza squamosa">
Myrmeciza squamosa



</doc>
<doc id="2066870" url="https://pl.wikipedia.org/wiki?curid=2066870" title="Mrówczyk białobrzuchy">
Mrówczyk białobrzuchy

Mrówczyk białobrzuchy ("Gymnopithys leucaspis") – gatunek małego ptaka z rodziny chronkowatych (Thamnophilidae). Zasiedla północno-zachodnią część Ameryki Południowej. Nie jest zagrożony.
Systematyka.
Takson ten po raz pierwszy opisał Philip Lutley Sclater w 1855 roku, nadając mu nazwę "Myrmeciza leucaspis". Holotyp pochodził z Villavicencio w Kolumbii. Obecnie gatunek ten zaliczany jest do rodzaju "Gymnopithys". W starszym ujęciu systematycznym do "G. leucaspis" zaliczano 9 podgatunków, 5 z nich (te występujące na zachód od Andów aż po Honduras w Ameryce Centralnej) wydzielono do odrębnego gatunku o nazwie mrówczyk dwubarwny "(G. bicolor)".
Podgatunki i zasięg występowania.
Obecnie wyróżnia się cztery podgatunki "G. leucaspis":
Morfologia.
Długość ciała wynosi 13,5–14,5 cm, masa ciała 28–34 g. Nie występuje dymorfizm płciowy. Wierzch ciała brązowy, gardło białe, wierzch głowy szary. Zależnie od rejonu występowania jasność boków i skrzydeł zmienia się.
Ekologia i zachowanie.
Środowiskiem życia mrówczyka białobrzuchego są dolne piętra wilgotnych lasów równikowych oraz stare lasy wtórne. Ptaki tego gatunku chodzą za mrówkami wojownicami, zjadając wypłoszone przezeń owady, pająki, a nawet małe gady i płazy.
Status.
Międzynarodowa Unia Ochrony Przyrody (IUCN) uznaje mrówczyka białobrzuchego za gatunek najmniejszej troski (LC – "least concern"). Liczebność populacji nie została oszacowana, ale ptak ten opisywany jest jako dość pospolity. Trend liczebności populacji uznawany jest za spadkowy ze względu na niszczenie siedlisk.

</doc>
<doc id="2066871" url="https://pl.wikipedia.org/wiki?curid=2066871" title="Myrmotherula gularis">
Myrmotherula gularis



</doc>
<doc id="2066872" url="https://pl.wikipedia.org/wiki?curid=2066872" title="Gołook plamisty">
Gołook plamisty

Gołook plamisty ("Phlegopsis nigromaculata") – gatunek małego ptaka z rodziny chronkowatych (Thamnophilidae). Zasiedla Amazonię. Nie jest zagrożony wyginięciem.
Podgatunki i zasięg występowania.
Wyróżnia się cztery podgatunki "P. nigromaculata":
Forma opisana jako "P. barringeri" okazała się hybrydą gołooka plamistego i gołooka czarnego ("P. erythroptera").
Morfologia.
Długość ciała wynosi 16,5–17,5 cm, masa ciała 42–51 g. Samiec i samica mają dookoła oka nieopierzoną, czerwoną skórę. Poza tym brązowe, pokryte dużymi, czarnymi plamami.
Zachowanie.
Gatunek ten podąża za mrówkami wojownicami w grupie do 20 ptaków i zjada wypłoszone przez nie zwierzęta. O tym, który ptak będzie pierwszy, decyduje wielkość i kolejność dziobania.
Status.
Międzynarodowa Unia Ochrony Przyrody (IUCN) uznaje gołooka plamistego za gatunek najmniejszej troski (LC – "least concern") nieprzerwanie od 1988 roku. Liczebność populacji nie została oszacowana, ale ptak ten opisywany jest jako dość pospolity. Trend liczebności populacji uznawany jest za spadkowy ze względu na wylesianie Amazonii.

</doc>
<doc id="2066874" url="https://pl.wikipedia.org/wiki?curid=2066874" title="Taraba major">
Taraba major



</doc>
<doc id="2066875" url="https://pl.wikipedia.org/wiki?curid=2066875" title="Modroliczek">
Modroliczek

Modroliczek, gołook obrożny ("Phaenostictus mcleannani") – gatunek małego ptaka z rodziny chronkowatych (Thamnophilidae). Zasiedla Amerykę Centralną oraz północno-zachodnią część Ameryki Południowej. Jedyny przedstawiciel rodzaju Phaenostictus.
Podgatunki i zasięg występowania.
Wyróżnia się trzy podgatunki "P. mcleannani":
Morfologia.
Długość ciała wynosi 19–19,5 cm, masa ciała 48–54 g. Samiec i samica wyglądają podobnie. Cechują się nagą, niebieską skórą wokół oka, brązowymi, gęsto i ciemno plamkowanymi grzbietem i skrzydłami oraz rdzawym spodem ciała.
Ekologia i zachowanie.
Środowiskiem życia tego gatunku są wilgotne lasy równikowe i wysokie nizinne lasy wtórne, czasami przebywa także w cienistych plantacjach.
Gatunek ten podąża za mrówkami wojownicami w poszukiwaniu pożywienia i dominuje nad innymi gatunkami, które przyłączają się do niego (niekiedy jednak sam zostaje zdominowany). Wokół pary tego gatunku ptaka zbiera się do ośmiu ptaków, często młodych, z nieznanego powodu tolerują obecność pary. Jaja wysiadują oboje rodzice. Młode podążają za mrówkami, gdy mają już 23 tygodnie.
Status.
Międzynarodowa Unia Ochrony Przyrody (IUCN) uznaje modroliczka za gatunek najmniejszej troski (LC – "least concern") nieprzerwanie od 1988 roku. Liczebność populacji nie została oszacowana, ale ptak ten opisywany jest jako rzadki. Trend liczebności populacji uznawany jest za spadkowy ze względu na niszczenie siedlisk.

</doc>
<doc id="2066876" url="https://pl.wikipedia.org/wiki?curid=2066876" title="Kubuś Puchatek i rozbrykany Tygrys">
Kubuś Puchatek i rozbrykany Tygrys

Kubuś Puchatek i rozbrykany Tygrys (ang. "Winnie the Pooh and Tigger Too!") – amerykański film animowany z 1974 roku wyprodukowany przez Wolfganga Reithermana. Scenariusz oparto na powieści A.A. Milne’a.
Obsada.
i inni.

</doc>
<doc id="2066877" url="https://pl.wikipedia.org/wiki?curid=2066877" title="Drymophila ferruginea">
Drymophila ferruginea



</doc>
<doc id="2066878" url="https://pl.wikipedia.org/wiki?curid=2066878" title="Pithys albifrons">
Pithys albifrons



</doc>
<doc id="2066879" url="https://pl.wikipedia.org/wiki?curid=2066879" title="Leśniczka czarnogłowa">
Leśniczka czarnogłowa

Leśniczka czarnogłowa ("Hylophylax naevioides") – gatunek małego ptaka z rodziny chronkowatych (Thamnophilidae). Zasiedla Amerykę Centralną oraz północno-zachodnią część Ameryki Południowej. Nie jest zagrożony.
Podgatunki i zasięg występowania.
Wyróżnia się dwa podgatunki "H. naevioides":
Morfologia.
Długość ciała wynosi 11–12 cm, masa ciała 15–18 g. Samiec cechuje się ciemnoszarą głową, kasztanowatym grzbietem i pręgami na skrzydłach oraz białym, ciemno plamkowanym spodem ciała. Samica ma brązową głowę i jaśniejsze plamy.
Ekologia i zachowanie.
Środowiskiem życia tego gatunku są wilgotne lasy równikowe i wysokie lasy wtórne, rosnące na nizinach i pogórzu.
Ptaki te parami albo w grupach rodzinnych podążają za mrówkami wojownicami. Łowią wtedy wypłoszone przez mrówki owady i inne bezkręgowce. Muszą ustępować większym ptakom.
Status.
Międzynarodowa Unia Ochrony Przyrody (IUCN) uznaje leśniczkę czarnogłową za gatunek najmniejszej troski (LC – "least concern") nieprzerwanie od 1988 roku. Liczebność populacji nie została oszacowana, ale ptak ten opisywany jest jako dość pospolity. Trend liczebności populacji uznawany jest za spadkowy ze względu na niszczenie siedlisk.

</doc>
<doc id="2066880" url="https://pl.wikipedia.org/wiki?curid=2066880" title="Gymnopithys leucaspis">
Gymnopithys leucaspis



</doc>
<doc id="2066882" url="https://pl.wikipedia.org/wiki?curid=2066882" title="Phlegopsis nigromaculata">
Phlegopsis nigromaculata



</doc>
<doc id="2066883" url="https://pl.wikipedia.org/wiki?curid=2066883" title="Phaenostictus mcleannani">
Phaenostictus mcleannani



</doc>
<doc id="2066885" url="https://pl.wikipedia.org/wiki?curid=2066885" title="Hylophylax naevioides">
Hylophylax naevioides



</doc>
<doc id="2066886" url="https://pl.wikipedia.org/wiki?curid=2066886" title="Parenchymula">
Parenchymula

Parenchymula - larwa gąbek pozbawiona jamy wewnątrz ciała (stadium bezjamowej blastuli). Budowa parenchymuli jest następująca: wewnątrz skupione są duże komórki zwane makromerami, natomiast otaczają je podłużne drobne komórki (mikromery), wyposażone w rzęski. Początkowo (dość krótko) larwa ta pływa wolno, po czym osadza się na podłożu, gdzie dokonywane są przejścia w kolejne stadia rozwojowe. U niektórych gatunków zachodzi proces przekształcania mikromerów w choanocyty i przemieszczenia się makromerów na powierzchnię. U innych gatunków wytworzenie się warstw komórkowach następuje w wyniku histogenezy. W trakcie histogenezy we wnętrzu larwy następuje zawiązanie się jamy paragastralnej.

</doc>
<doc id="2066894" url="https://pl.wikipedia.org/wiki?curid=2066894" title="Kubuś Puchatek i Dzień Kłapouchego">
Kubuś Puchatek i Dzień Kłapouchego

Kubuś Puchatek i Dzień Kłapouchego (ang. "Winnie the Pooh and a Day for Eeyore", 1983) – amerykański film animowany wyprodukowany przez Walta Disneya. Jest to ostatni film składający się z czterech krótkometrażowek Disneya: "Kubuś Puchatek i miododajne drzewo", "Wiatrodzień Kubusia Puchatka", "Kubuś Puchatek i rozbrykany Tygrys" i "Przygody Kubusia Puchatka". Scenariusz oparto na powieści A.A. Milne’a, na rozdziale szóstym "Kubusia Puchatka" oraz szóstym "Chatki Puchatka". Na podstawie filmu powstały książki i słuchowiska wydane jako "Urodziny Kłapouchego". Film w polskiej wersji został wydany z lektorem.
Fabuła.
Kubuś Puchatek, Maleństwo, Królik i Prosiaczek grają w misie-patysie, nową grę, którą wymyślił Kubuś. Ku ich oczom na dnie rzeki widzą Kłapouchego. Przyjaciele próbują wydobyć osiołka z wody. Kubuś wymyśla plan. Wrzuca wielki głaz, przy czym Kłapouchy wypływa na brzeg. Okazuje się, że Kłapouchy został zepchnięty do wody przez Tygrysa, który kaszlał. Smutny Kłapouchy idzie do szałasu. Nikt nie wie, że ma urodziny, Kiedy Kubuś się o tym dowiaduje idzie do Prosiaczka. Przyjaciele muszą wymyślić prezent na urodziny, który później dadzą Kłapouchemu.

</doc>
<doc id="2066898" url="https://pl.wikipedia.org/wiki?curid=2066898" title="Reprezentacja Andory w piłce nożnej plażowej mężczyzn">
Reprezentacja Andory w piłce nożnej plażowej mężczyzn

Reprezentacja Andory w piłce nożnej plażowej – reprezentuje Andorę na międzynarodowych rozgrywkach beach-soccerowych.
Skład.
"Skład na sierpień 2012"
Trener: Oriol Anglora
Asystent techniczny: Oscar Brau

</doc>
<doc id="2066899" url="https://pl.wikipedia.org/wiki?curid=2066899" title="1 Pułk Saperów">
1 Pułk Saperów

Pułki wojsk inżynieryjnych noszące numer 1:

</doc>
<doc id="2066900" url="https://pl.wikipedia.org/wiki?curid=2066900" title="2 Pułk Saperów">
2 Pułk Saperów

2 Mazowiecki Pułk Saperów im. gen. dyw. Tadeusza Kossakowskiego, ps. „Krystynek” – oddział wojsk inżynieryjnych Sił Zbrojnych Rzeczypospolitej Polskiej.
Historia.
Pułk został sformowany 1 lipca 2011 na bazie 2 Mazowieckiej Brygady Saperów w Kazuniu Nowym i decyzją nr 312/MON z 02 września 2011 przejął jej tradycje.
Od 2014 dowództwo i sztab JW 2189 stacjonuje w Nowym Dworze Mazowieckim.
Decyzją nr 186/MON Ministra Obrony Narodowej z 5 listopada 2019 patronem pułku został gen. dyw. Tadeusz Kossakowski, ps. „Krystynek”.

</doc>
<doc id="2066901" url="https://pl.wikipedia.org/wiki?curid=2066901" title="3 Pułk Saperów">
3 Pułk Saperów

Oddziały wojsk inżynieryjnych noszące numer 3:
Wojska Polskiego:

</doc>
<doc id="2066902" url="https://pl.wikipedia.org/wiki?curid=2066902" title="4 Pułk Saperów">
4 Pułk Saperów



</doc>
<doc id="2066904" url="https://pl.wikipedia.org/wiki?curid=2066904" title="5 Pułk Saperów">
5 Pułk Saperów



</doc>
<doc id="2066905" url="https://pl.wikipedia.org/wiki?curid=2066905" title="6 Pułk Saperów">
6 Pułk Saperów



</doc>
<doc id="2066906" url="https://pl.wikipedia.org/wiki?curid=2066906" title="7 Pułk Saperów">
7 Pułk Saperów



</doc>
<doc id="2066909" url="https://pl.wikipedia.org/wiki?curid=2066909" title="1 Pułk Saperów (LWP)">
1 Pułk Saperów (LWP)



</doc>
<doc id="2066910" url="https://pl.wikipedia.org/wiki?curid=2066910" title="2 Pułk Saperów (LWP)">
2 Pułk Saperów (LWP)



</doc>
<doc id="2066912" url="https://pl.wikipedia.org/wiki?curid=2066912" title="4 Pułk Saperów (LWP)">
4 Pułk Saperów (LWP)



</doc>
<doc id="2066913" url="https://pl.wikipedia.org/wiki?curid=2066913" title="5 Pułk Saperów (LWP)">
5 Pułk Saperów (LWP)



</doc>
<doc id="2066914" url="https://pl.wikipedia.org/wiki?curid=2066914" title="6 Pułk Saperów (LWP)">
6 Pułk Saperów (LWP)



</doc>
<doc id="2066915" url="https://pl.wikipedia.org/wiki?curid=2066915" title="Socjalizacja polityczna">
Socjalizacja polityczna

Socjalizacja polityczna – w socjologii i politologii proces wchodzenia członków społeczeństwa w kulturę polityczną.
Dokonuje się poprzez nabywanie wiedzy o polityce, tworzenie poglądów, opinii i postaw politycznych na gruncie pewnych systemów wartości. Stanowi proces kształtowania się świadomości politycznej społeczeństwa. Dotyczy także wykształcenia pewnych sposobów zachowań politycznych na gruncie norm i instytucji wchodzących w skład kultur funkcjonujących w ramach systemów politycznych. 
Celem jej stosowania jest przyswojenie przez jednostkę wiedzy o konwencji i zasadach gry politycznej, przyjęcie określonych postaw politycznych, podporządkowanie ogólnie przyjętym interpretacjom celów politycznych, zaakceptowanie zinstytucjonalizowanych zobowiązań wobec danego systemu politycznego oraz wzmocnienie przywiązania do niego. 
Do podmiotów socjalizacji politycznej zalicza się: rodzinę, szkołę, środowisko rówieśnicze i zawodowe oraz media masowe.
W ustabilizowanych systemach politycznych socjalizacja polityczna przyczynia się w skali całego społeczeństwa do zapewnienia trwałości systemu.

</doc>
<doc id="2066917" url="https://pl.wikipedia.org/wiki?curid=2066917" title="3 Pułk Pontonowy">
3 Pułk Pontonowy



</doc>
<doc id="2066920" url="https://pl.wikipedia.org/wiki?curid=2066920" title="5 Pułk Saperów (II RP)">
5 Pułk Saperów (II RP)



</doc>
<doc id="2066921" url="https://pl.wikipedia.org/wiki?curid=2066921" title="Reprezentacja Południowej Afryki w piłce nożnej plażowej mężczyzn">
Reprezentacja Południowej Afryki w piłce nożnej plażowej mężczyzn

Reprezentacja Republiki Południowej Afryki w piłce nożnej plażowej - reprezentuje RPA na międzynarodowych rozgrywkach beach-soccerowych.
Skład.
"Skład aktualny na czerwiec 2008"
 
Trener: Shezi Lindani 

</doc>
<doc id="2066923" url="https://pl.wikipedia.org/wiki?curid=2066923" title="8 Pułk Saperów (II RP)">
8 Pułk Saperów (II RP)



</doc>
<doc id="2066927" url="https://pl.wikipedia.org/wiki?curid=2066927" title="Fight for This Love">
Fight for This Love

Fight for This Love – debiutancki singel solowy brytyjskiej piosenkarki Cheryl Cole, główny singel promujący debiutancki album artystki, „3 Words”. Został wydany 16 października 2009 roku w Wielkiej Brytanii i Irlandii przez wytwórnię Fascination Records, natomiast w Europie i Australii w roku 2010 pod szyldem wytwórni Universal Music. Twórcami tekstu są Steve Kipner, Wayne Wilkins i Andre Merrit.
Po występie Cheryl w programie „The X Factor” singel zdobył najwyższe pozycje na listach w Wielkiej Brytanii i Irlandii, jak i również w innych krajach europejskich: Norwegii, na Węgrzech i w Danii. W maju 2010 roku British Phonographic Industry przyznało piosence status platyny, za sprzedaż ponad 600,000 egzemplarzy. „Fight for This Love” uzyskało też nominację do Brit Awards w kategorii Najlepszy singel brytyjski.
Informacje o singlu.
„Fight for This Love” jest pierwszym solowym singlem Cheryl Cole, nie związanym z Girls Aloud. Tekst utworu został napisany przez amerykańską grupę Wayne’a Wilkinsa, Steve’a Kipnera i Andre Merritta. Wersja demo została nagrana przez Merritta.
Sprzedaż i notowania.
Singel w Wielkiej Brytanii zadebiutował na szczycie UK Singles Chart. W ciągu jednego dnia sprzedano 134,000 egzepmplarzy, bijąc wcześniejszy rekord Alexandry Burke z piosenką „Bad Boys”, sprzedaż 187,000 egzemplarzy w ciągu tygodnia. W ciągu pierwszego tygodnia sprzedano 292,00 egzemplarzy, przewyższając pod tym względem debiutancki singel Girls Aloud „Sound of the Underground z 2002 roku. Singel utrzymywał się na pierwszym miejscu przez dwa tygodnie. Na koniec roku 2009 zdobył 4. pozycję wśród najlepiej sprzedających się singli roku oraz 29. wśród najlepiej sprzedających się singli dekady. 14 maja 2010, sześć miesięcy po wydaniu singla, British Phonographic Industry przyznało mu status platyny, a Cole dostała za niego nominację do BRIT Awards w kategorii Najlepszy brytyjski singel. International Federation of the Phonographic Industry przyznało „Fight for This Love” złoty status w Danii i Szwajcarii.
Piosenka w Irlandii zadebiutowała na 13. miejscu 15 października, by 22 października zdobyć pierwsze miejsce.
Promocja.
Premiera singla odbyła się w programie porannym Chrisa Moylesa 7 października na BBC Radio 1. Półtora tygodnia później singel został wydany w formacie digital download w Wielkiej Brytanii. Cheryl zaprezentowała swój utwór podczas programu „The X Factor”. W grudniu na kanał ITV1 zorganizowano specjalny odcinek „Cheryl Cole’s Night In”, prowadzony przez Holly Willoughby, podczas którego Cole zaprezentowała m.in. „Fight for This Love”.
W styczniu 2010 roku Cole wystąpiła w Niemczech podczas German Award Ceremony w Monachium. Promowała singel również w Danii w duńskiej wersji programu „The X Factor”, jak i we Francji („Vivement Danche”), Norwegii („Skavlan”) i Holandii (holenderski „The X Factor”).
Teledysk.
Teledysk do utworu został wyreżyserowany przez Raya Kaya, nagrany we wrześniu 2009 roku. Wideo ukazuje piosenkarkę w różnych pomieszczeniach i strojach, tańczącą w gronie tancerek.
Bibliografia.
Przekład z anglojęzycznej Wikipedii

</doc>
<doc id="2066931" url="https://pl.wikipedia.org/wiki?curid=2066931" title="Konstantin Kuczin">
Konstantin Kuczin

Konstantin Zacharowicz Kuczin (ros. Константин Захарович Кучин, ur. 8 września 1834 w Niżnym Nowogrodzie, zm. 9 grudnia/21 grudnia 1895 w Charkowie) – rosyjski lekarz, histolog i anatom.
Był uczniem Filippa Owsjannikowa na Uniwersytecie w Kazaniu. Od 1858 roku był asystentem w zakładzie histologii, w 1863 roku przedstawił dysertację doktorską. Od 1864 wykładał histologię, po podróży naukowej do Europy Zachodniej został profesorem nadzwyczajnym i profesorem zwyczajnym histologii, embriologii i anatomii porównawczej na Uniwersytecie w Kazaniu. Wprowadzał do Rosji nowe techniki histologiczne, tłumaczył z niemieckiego podręczniki Bollego i Schenka. Zajmował się przede wszystkim anatomią rdzenia kręgowego.

</doc>
<doc id="2066933" url="https://pl.wikipedia.org/wiki?curid=2066933" title="1 Pułk Pontonowy">
1 Pułk Pontonowy



</doc>
<doc id="2066934" url="https://pl.wikipedia.org/wiki?curid=2066934" title="Figueiró">
Figueiró

Figueiró, właśc. Luis Gonzaga Figueiró (ur. 22 sierpnia 1934 w Lagunie, zm. 9 kwietnia 2005 w Porto Alegre) – piłkarz brazylijski występujący na pozycji obrońcy.
Kariera klubowa.
Karierę piłkarską Figueiró rozpoczął w 1955 w Grêmio Porto Alegre. Z Grêmio pięciokrotnie zdobył mistrzostwo stanu Rio Grande do Sul – Campeonato Gaúcho w 1956, 1957, 1958, 1959, 1960 roku. Karierę zakończył w Santosie FC w 1964 roku. Z Santosem dwukrotnie zdobył mistrzostwo stanu São Paulo – Campeonato Paulista w 1962 i 1963, Copa Libertadores w 1962 i 1963 oraz Puchar Interkontynentalny w 1962 i 1963 roku.
Kariera reprezentacyjna.
W reprezentacji Brazylii Figueiró zadebiutował 6 marca 1956 w wygranym 1-0 meczu z reprezentacją Peru podczas Mistrzostw Panamerykańskich, które Brazylia wygrała. Na turnieju w Meksyku wystąpił w czterech meczach z Peru, Meksykiem, Kostaryką i Argentyną.

</doc>
<doc id="2066935" url="https://pl.wikipedia.org/wiki?curid=2066935" title="Simonetta Sommaruga">
Simonetta Sommaruga

Simonetta Sommaruga (ur. 14 maja 1960 w Zug) – szwajcarska polityk, deputowana do Rady Narodu w latach 1999–2003 oraz do Rady Kantonów od 2003 do 2010. Członek Szwajcarskiej Rady Federalnej od 1 listopada 2010 do 31 grudnia 2022. Wiceprezydent Szwajcarii w 2014 i 2019. Prezydent Konfederacji Szwajcarskiej w 2015 i 2020.
Życiorys.
Simonetta Sommaruga urodziła się w 1960 w Zug. Wychowała się w Sins w kantonie Argowia razem z dwoma braćmi i siostrą. Jej ojciec był dyrektorem w firmie Lonza AG. W 1980 zdała maturę w Gimnazjum Bethlehem w Immensee w kantonie Schwyz. Następnie od 1980 do 1983 kształciła się jako pianistka w Konserwatorium w Lucernie oraz w szkołach w Kalifornii i w Rzymie (1983–1984).
Po studiach, od 1985 do 1994 koncertowała w kraju, nauczała w Konserwatorium i Seminarium kantonu Fryburg oraz pracowała jako organistka w kościele Św. Jana we Fryburgu. W latach 1980–1994 pracowała w ośrodku dla kobiet-ofiar przemocy domowej we Fryburgu. W latach 1988–1991 studiowała literaturę angielską i hiszpańską na Uniwersytecie we Fryburgu.
Była członkinią bądź przewodniczyła wielu organizacjom. W latach 1993–1999 była dyrektorem Fundacji na rzecz Ochrony Konsumentów w Bernie. W latach 1996–2002 była członkinią Rady Fundacji Swissaid, a od 2003 do 2008 jej przewodniczącą. Z ramienia fundacji wizytowała jej projekty rozwojowe w Czadzie (2004), Nikaragui (2005), Indiach (2006) i Nigrze (2007). W 2002 została współprzewodniczącą Forum Muzyki i Kobiet. W 2008 stanęła na czele Rady Fundacji EQUAM. W 2009 weszła w skład Fundacji „Slow Food Suisse” oraz Rady Fundacji Bärenpark Bern, a w 2010 w skład Rady Administracyjnej Concret AG.
W 1986 wstąpiła do Socjaldemokratycznej Partii Szwajcarii (SP). W latach 1997–2005 zasiadała w radzie miejskiej Köniz w kantonie Berno. Od 6 grudnia 1999 do 30 listopada 2003 była deputowaną do Rady Narodu z Berna. W parlamencie wchodziła w skład Komisji Ochrony Środowiska, Planowania i Energii. Od 1 grudnia 2003 do 31 października 2010 zasiadała Radzie Kantonów, wyższej izbie parlamentu, reprezentując w niej kanton Berno. W tym czasie była w niej przewodniczącą Komisji Gospodarki i Podatków, a także członkiem Komisji Ochrony Środowiska, Planowania i Energii oraz Komisji Polityki Zagranicznej.
22 września 2010 została wybrana przez obie izby parlamentu w skład Szwajcarskiej Rady Związkowej. Wymaganą większość głosów uzyskała w czwartej rundzie głosowania, pokonując w niej kandydata Szwajcarskiej Partii Ludowej Jean-François Rime’go (stosunkiem głosów 159 do 81). W trzeciej rundzie głosowania z rywalizacji odpadła jego partyjna koleżanka, Jacqueline Fehr. Po jej wyborze po raz pierwszy w historii większość miejsc w Szwajcarskiej Radzie Federalnej (4 z 7) obsadziły kobiety. Urząd objęła 1 listopada 2010, kiedy zastąpiła Moritza Leuenbergera, który swoją rezygnację zapowiedział już w lipcu 2010. Równocześnie stanęła na czele resortu sprawiedliwości i policji. 3 grudnia 2014 została wybrana na urząd prezydenta Szwajcarii, który objęła 1 stycznia 2015. Jej kandydaturę poparło 181 spośród 236 deputowanych. W grudniu 2018 w wyniku wyboru Ueliego Maurera na prezydenta Szwajcarii na 2019, została po raz drugi wybrana na wiceprezydenta.
11 grudnia 2019 głosami 186 na 200 deputowanych została wybrana na urząd prezydenta Szwajcarii, który objęła 1 stycznia 2020.
W listopadzie 2022 ogłosiła rezygnację z członkostwa Rady Związkowej, która weszła w życie z dniem 1 stycznia 2023 i zastąpiła ją Élisabeth Baume-Schneider.
Życie prywatne.
Jest zamężna z pisarzem Lukasem Hartmannem, ma troje dzieci. Mówi w językach: niemieckim, francuskim, angielskim, hiszpańskim i włoskim.

</doc>
<doc id="2066937" url="https://pl.wikipedia.org/wiki?curid=2066937" title="Góry Darwaskie">
Góry Darwaskie

Góry Darwaskie (, trl.: ķatorkūḩi Darvoz, trb.: katorkuhi Darwoz) – pasmo górskie w północno-zachodnim Pamirze, w Tadżykistanie. Wschodnia część należy do Pamiru i łączy się z Górami Akademii Nauk. Pasmo rozciąga się na długości ok. 200 km. Najwyższy szczyt ma wysokość 6083 m n.p.m. Zbudowane głównie z łupków metamorficznych i granitu. Na stokach występuje roślinność stepowa oraz drzewa i krzewy (na północy klon i orzech, na południu jałowiec i migdałowiec), w wyższych partiach łąki. Występują lodowce górskie.

</doc>
<doc id="2066939" url="https://pl.wikipedia.org/wiki?curid=2066939" title="Valdir Joaquim de Moraes">
Valdir Joaquim de Moraes

Valdir, właśc. Valdir Joaquim de Moraes (ur. 23 stycznia 1931 w Porto Alegre, zm. 11 stycznia 2020 tamże) – brazylijski piłkarz, występujący na pozycji bramkarza.
Kariera klubowa.
Karierę piłkarską Valdir rozpoczął w klubie Renner Porto Alegre w 1954 roku. Z Renner zdobył mistrzostwo stanu Rio Grande do Sul – Campeonato Gaúcho w 1954 roku. Po likwidacji Renner Valdir został zawodnikiem SE Palmeiras. Z Palmeiras zdobył mistrzostwo stanu São Paulo – Campeonato Paulista w 1959, 1963 i 1966, Taça Brasil w 1960 i 1967 oraz Torneio Rio-São Paulo w 1965 roku. W barwach Palmeiras rozegrał 482 spotkania. Potem występował jeszcze w Cruzeiro Porto Alegre i SC Internacional, w którym zakończył karierę w 1970.
Kariera reprezentacyjna.
W reprezentacji Brazylii Valdir zadebiutował 13 marca 1956 w wygranym 7-1 meczu z reprezentacją Kostaryki podczas Mistrzostw Panamerykańskich, które Brazylia wygrała. Na turnieju w Meksyku wystąpił w dwóch meczach z Kostaryką i Argentyną. Później miał dziewięcioletnią przerwę w grze w kadrze, do której wrócił 2 czerwca 1965 w meczu z reprezentacją Belgii. Ostatni raz w reprezentacji Valdir wystąpił 7 września 1965 w wygranym 3-0 towarzyskim meczu z reprezentacją Urugwaju.

</doc>
<doc id="2066940" url="https://pl.wikipedia.org/wiki?curid=2066940" title="Góry Karategińskie">
Góry Karategińskie

Góry Karategińskie (trl.: ķatorkūḩi Ķarotagin, trb.: katorkuhi Karotagin) – pasmo górskie w Tadżykistanie, część Gór Hisarskich. Rozciąga się na długości ok. 80 km, wzdłuż lewego brzegu rzeki Kofarnihon. Najwyższy szczyt ma wysokość 3950 m n.p.m. Zbudowane głównie z granitów. Na stokach występują łąki z krzewami.

</doc>
<doc id="2066942" url="https://pl.wikipedia.org/wiki?curid=2066942" title="Szkoła Podoficerska Sił Powietrznych w Dęblinie">
Szkoła Podoficerska Sił Powietrznych w Dęblinie

Szkoła Podoficerska Sił Powietrznych w Dęblinie (SPSP) – szkoła wojskowa we Dęblinie kształcąca podoficerów na potrzeby Sił Powietrznych Rzeczypospolitej Polskiej.
Formowanie.
Szkoła powstała na podstawie rozporządzenia ministra Obrony Narodowej z dnia 8 marca 2004 w sprawie utworzenia szkół podoficerskich.
Została rozlokowana w Dęblinie przy ul. Szkoły Podchorążych Lotnictwa 5 na terenie Lotniczej Akademii Wojskowej. Szkoła rozpoczęła działalność 1 lipca 2004 podejmując szkolenie kadry dowódczo-technicznej oraz techniczno-eksploatacyjnej różnych specjalności dla potrzeb Sił Powietrznych RP. Strukturalnie szkoła jest bezpośrednio podporządkowana dowódcy Sił Powietrznych.
Profil kształcenia.
Szkoła kształci elewów w profilu: 
W dniu 1 stycznia 2011 roku przejęła kształcenie z rozformowanej Szkoły Podoficerskiej Sił Powietrznych w Koszalinie.

</doc>
<doc id="2066943" url="https://pl.wikipedia.org/wiki?curid=2066943" title="SFA-3">
SFA-3

SFA-3 − polski prototyp autobusu turystycznego, skonstruowany w 1962 roku w Sanockiej Fabryce Autobusów.
Historia modelu.
Po zakończeniu prac konstrukcyjnych i zaprezentowaniu prototypowego autobusu turystycznego SFA-2 w 1962 roku, w Sanockiej Fabryce Autobusów rozpoczęto działania mające na celu skonstruowanie przedłużonej odmiany wcześniejszego prototypu. W zaprezentowanym również w 1962 roku nowym autobusie o oznaczeniu SFA-3 zastosowano znaczną część elementów nadwozia z SFA-2, jednak w stosunku do tego pojazdu, zostało ono wydłużone o 450 mm i wynosiło 10050 mm.
Sylwetka nadwozia o konstrukcji kratownicowo-szkieletowej zaprojektowana została przez Zdzisława Beksińskiego. Charakteryzowało się ono dużą powierzchnią przeszkloną, brakiem przetłoczeń oraz dużą wysokością wynosząca 3100 mm. Dolna część nadwozia o konstrukcji samonośnego kadłuba otwartego stanowiła element nośny. Część górna (okienna) była lekką konstrukcją szkieletową i nie przenosiła żadnych obciążeń powstających podczas pracy nadwozia. Poszycie zewnętrzne wykonane zostało z blachy stalowej. W prawej ścianie bocznej autobusu pomiędzy przednią i tylną osią oraz na zwisie tylnym umieszczone zostały jednoskrzydłowe drzwi, prowadzące do wnętrza pojazdu. W lewej ścianie bocznej zastosowano natomiast zawieszone na przedniej krawędzi drzwi prowadzące do stanowiska pracy kierowcy. Wnętrze prototypu o wysokości 1950 mm, przeznaczone było do przewozu 41 pasażerów na miejscach siedzących oraz 9 na miejscach dodatkowych. Pod podłogą umieszczone zostały bagażniki o ładowności 300 kg. Dostęp do ich przestrzeni możliwy był od strony ścian bocznych. Wentylacja przestrzeni pasażerskiej zapewniona była przez otwierane górne części okien bocznych.
Do napędu autobusu zastosowano opracowany w Biurze Konstrukcyjnym Przemysłu Motoryzacyjnego w Warszawie prototypowy 8-cylindrowy, widlasty silnik wysokoprężny typu S538 o mocy maksymalnej 125 kW (170 KM). Jednostka napędowa zblokowana została z 5-biegową manualną, niezsynchronizowaną skrzynią biegów. Silnik umieszczony został w przedniej części pojazdu nad osią kół przednich, napęd na koła tylne przekazywany był poprzez wał o konstrukcji rurowej. W układzie jezdnym zastosowano sztywną oś przednią o przekroju dwuteowym opartą na półeliptycznych resorach piórowych oraz hydraulicznych amortyzatorach ramieniowych. Tylny most napędowy zawieszony został na półeliptycznych resorach piórowych, dodatkowo wspartych przez pomocnicze resory piórowe.
Produkcji modelu SFA-3 jak i jego krótszej odmiany SFA-2 nie podjęto, pomimo zastosowania w tych pojazdach nowoczesnych rozwiązań technicznych.

</doc>
<doc id="2066945" url="https://pl.wikipedia.org/wiki?curid=2066945" title="WH Smith">
WH Smith

WH Smith plc – brytyjskie przedsiębiorstwo zajmujące się sprzedażą detaliczną książek, czasopism oraz artykułów piśmienniczych. Siedziba przedsiębiorstwa znajduje się w Swindon, w hrabstwie Wiltshire, w Anglii. WH Smith jest notowany na giełdzie London Stock Exchange i znajduje się na indeksie FTSE 250.
Początki przedsiębiorstwa sięgają 1792 roku, gdy Henry Walton Smith otworzył w Londynie niewielki sklep z prasą. Od 1828 roku przedsiębiorstwo nosi nazwę WH Smith, pochodzącą od inicjałów imion i nazwiska jednego z synów założyciela – Williama Henry'ego Smitha.
W sierpniu 2010 roku WH Smith posiadał 573 księgarni znajdujących się na głównych ulicach miast oraz 516 punktów sprzedaży zlokalizowanych na dworcach kolejowych, lotniskach, szpitalach i w miejscach obsługi podróżnych przy autostradach, głównie w Wielkiej Brytanii.

</doc>
<doc id="2066946" url="https://pl.wikipedia.org/wiki?curid=2066946" title="Szkoła Podoficerska Sił Powietrznych w Koszalinie">
Szkoła Podoficerska Sił Powietrznych w Koszalinie

Szkoła Podoficerska Sił Powietrznych w Koszalinie (SPSP) – była szkoła wojskowa we Koszalinie kształcąca podoficerów na potrzeby Sił Powietrznych, Wojsk Lądowych i Marynarki Wojennej.
Formowanie.
Szkoła powstała na podstawie rozporządzenia ministra Obrony Narodowej z 8 marca 2004 w sprawie utworzenia szkół podoficerskich.
Została rozlokowana w Koszalinie na terenie Centrum Szkolenia Sił Powietrznych. Szkoła rozpoczęła działalność 1 lipca 2004 podejmując szkolenie obsług zestawów przeciwlotniczych, obsad artylerii przeciwlotniczej, operatorów radiolokatorów i systemów walki elektronicznej. Strukturalnie szkoła była bezpośrednio podporządkowana dowódcy Sił Powietrznych. Infrastruktura dydaktyczna oparta była na bazie Centrum Szkolenia Sił Powietrznych w Koszalinie.
Profil kształcenia.
Szkoła kształci elewów w profilu:
Rozformowanie.
Szkoła zakończyła swoją działalność 31 grudnia 2010 w wyniku wydania rozporządzenie MON z 6 sierpnia 2010, a szkolenie podoficerów zostało przejęte przez Szkołę Podoficerską Sił Powietrznych w Dęblinie.

</doc>
<doc id="2066947" url="https://pl.wikipedia.org/wiki?curid=2066947" title="Eta Persei">
Eta Persei

Eta Persei ("η Per") – gwiazda w gwiazdozbiorze Perseusza. Jest położona około 1300 lat świetlnych od Słońca.
Gwiazda ma nazwę własną Miram, która pojawia się w atlasie Bečvářa. Międzynarodowa Unia Astronomiczna w 2017 roku formalnie zatwierdziła użycie nazwy Miram dla określenia tej gwiazdy.
Jest to pomarańczowy nadolbrzym, któremu towarzyszy niebieska gwiazda o jasności obserwowanej 8,5m. Eta Persei A należy do typu widmowego K3, jej obserwowana wielkość gwiazdowa wynosi +3,76.

</doc>
<doc id="2066951" url="https://pl.wikipedia.org/wiki?curid=2066951" title="Jekatierina Głazyrina">
Jekatierina Głazyrina

Jekatierina Iwanowna Głazyrina (rus. Екатерина Ивановна Глазырина; ur. 22 kwietnia 1987 w Czajkowskim) – rosyjska biathlonistka, brązowa medalistka mistrzostw Europy w biathlonie w 2010 w Otepää, w sztafecie. Zajęła drugie miejsce w biegu sprinterskim podczas zawodów Puchar IBU w biathlonie w Pokljuce w sezonie 2009/2010.
Głazyrina znalazła się w składzie kadry narodowej Rosji na sezon 2010/2011.

</doc>
<doc id="2066958" url="https://pl.wikipedia.org/wiki?curid=2066958" title="Odznaka Kadry Kształcącej">
Odznaka Kadry Kształcącej

Odznaka Kadry Kształcącej ZHP – odznaka przyznawana instruktorom Związku Harcerstwa Polskiego, potwierdzająca posiadanie umiejętności, wiedzy i doświadczenia w zakresie kształcenia oraz uprawniająca do kierowania kształceniem. Przyznawana jest w trzech stopniach: brązowym, srebrnym i złotym. OKK przyznawana jest na okres czterech lat, po tym okresie może być przedłużona jeśli osoba wnioskująca uzyska pozytywną weryfikację bazującą na realizowanej w okresie posiadania odznaki działalności kształceniowej. 
Odznakę w formie metalowego znaczka przedstawiającego sylwetkę dębu z napisem ZHP, nosi się pośrodku prawej górnej kieszeni munduru, bezpośrednio na mundurze lub na skórzanym pasku. 
Odznaka kadry kształcącej jest numerowana. Numerację wszystkich odznak prowadzi Centralna Szkoła Instruktorska ZHP.
Brązowa Odznaka Kadry Kształcącej (BOKK).
Brązowa Odznaka Kadry Kształcącej przyznawana jest przez komendanta chorągwi na wniosek kandydata, który posiada pozytywną opinię szefa zespołu kadry kształcącej (ZKK) hufca (lub w wypadku braku w hufcu ZKK, pozytywnej opinii instruktora posiadającego co najmniej BOKK). Uprawnia do kierowania formami szkoleniowymi na poziomie hufca oraz do kierowania hufcowym zespołem kadry kształcącej.
 Warunki przyznania BOKK 
Aby otrzymać BOKK kandydat musi:
Srebrna Odznaka Kadry Kształcącej (SOKK).
Srebrna Odznaka Kadry Kształcącej przyznawana jest przez Naczelnika ZHP na wniosek kandydata, który posiada pozytywną opinię szefa zespołu kadry kształcącej (ZKK) chorągwi lub komendant chorągwi (w chorągwiach w których działają chorągwiane szkoły instruktorskie) na wniosek kandydata, który posiada pozytywna opinię komendanta chorągwianej szkoły instruktorskiej. Uprawnia do kierowania formami szkoleniowymi na poziomie hufca i chorągwi oraz do kierowania hufcowym i chorągwianym zespołem kadry kształcącej.
 Warunki przyznania SOKK 
Aby otrzymać SOKK kandydat musi:
Złota Odznaka Kadry Kształcącej (ZOKK).
Złota Odznaka Kadry Kształcącej przyznawana jest przez Naczelnika ZHP na wniosek kandydata, który posiada pozytywną opinię komendanta Centralnej Szkoły Instruktorskiej ZHP. Uprawnia do kierowania formami szkoleniowymi na poziomie hufca, chorągwi i Centralnej Szkoły Instruktorskiej oraz do kierowania hufcowym i chorągwianym zespołem kadry kształcącej oraz chorągwianą lub Centralną Szkołą Instruktorską ZHP.
 Warunki przyznania ZOKK 
Aby otrzymać ZOKK kandydat musi:

</doc>
<doc id="2066959" url="https://pl.wikipedia.org/wiki?curid=2066959" title="Uniwersytet w Karlsruhe">
Uniwersytet w Karlsruhe



</doc>
<doc id="2066961" url="https://pl.wikipedia.org/wiki?curid=2066961" title="Coby Miller">
Coby Miller

Coby Miller (ur. 19 października 1976 w Ackerman, w stanie Missisipi) – amerykański lekkoatleta, biegacz. 
Specjalizuje się w sprincie. W sezonach 2001 i 2002 zmagał się z kontuzją nogi, jednak po swoim powrocie do startów (końcówka sezonu 2002) był członkiem sztafety 4 x 100 metrów, która zwyciężyła w zawodach pucharu świata i jednocześnie ustanowiła nowy rekord tej imprezy. Wicemistrz olimpijski z Aten. Podwójny złoty medalista uniwersjady z 1999 (w sztafecie 4 x 100 metrów i w biegu na 200 metrów).

</doc>
<doc id="2066965" url="https://pl.wikipedia.org/wiki?curid=2066965" title="Turniej o Srebrny Kask 2010">
Turniej o Srebrny Kask 2010

Turniej o Srebrny Kask 2010 w sporcie żużlowym – coroczny turniej żużlowy organizowany przez Polski Związek Motorowy. Czterdziesty piąty finał odbywał się w Bydgoszczy. Wygrał wychowanek wrocławskiego klubu Maciej Janowski.
Finał.
Uwaga: Damian Celmer został zastąpiony przez Bartosza Szymurę.

</doc>
<doc id="2066968" url="https://pl.wikipedia.org/wiki?curid=2066968" title="Cesarska Rzymskokatolicka Akademia Duchowna w Petersburgu">
Cesarska Rzymskokatolicka Akademia Duchowna w Petersburgu

Cesarska Rzymskokatolicka Akademia Duchowna w Petersburgu (ros. Императорская римско-католическая духовная академия) – wyższa szkoła teologiczna istniejąca w latach 1842–1918 w Petersburgu. 
Historia.
W 1773 roku po kasacie zakonu jezuitów prowadzony przez nich w Wilnie Uniwersytet Wileński Stowarzyszenia Jezusowego Księstwa Litewskiego został przemianowany na Szkołę Główną Wielkiego Księstwa Litewskiego. 4 kwietnia 1803 roku na jego bazie powstał Imperatorski Uniwersytet Wileński. W 1833 roku z wydziału teologicznego tej uczelni po połączeniu z Głównym Seminarium Wileńskim utworzono Wileńską Rzymskokatolicką Akademię Duchowną. W 1842 roku przeniesiono ją do Petersburga. Po wizytacji uczelni 18 grudnia 1844 roku Mikołaja I zatwierdził statut uczelni i wydał rozporządzenie nadające jej nazwę Cesarskiej Rzymskokatolickiej Akademii Duchownej. Gdy w 1847 roku podpisano konkordat pomiędzy Rosją a Stolicą Apostolską Akademia została podporządkowana arcybiskupowi mohylewskiemu. Po likwidacji w 1867 roku Warszawskiej Akademii Duchownej jej studentów przeniesiono do działającej w Petersburgu uczelni. 
W kwietniu 1918 roku zawieszono wykłady licząc na to, że sytuacja polityczna pozwoli na ich kontynuowanie. 
W lutym 1918 roku z inicjatywy Radziszewskiego w Piotrogrodzie Komitet Organizacyjny mający za zadanie zorganizowanie uniwersytetu katolickiego, a 23 października 1918 roku Edward Ropp metropolita mohylewski przekazał tworzącemu się Uniwersytetowi w Lublinie prawo piotrogrodzkiej Akademii do otwarcia wydziału teologicznego w roku akademickim 1918/19. Gdy w grudniu 1918 roku został otwarty Uniwersytet Lubelski w gronie jego wykladowców znaleźli się również profesorzy Akademii, a zaczątkiem biblioteki uniwersytetu były księgozbiory wykładowców zakupione przez Karola Jaroszyńskiego.
Siedziba.
Akademię początkowo umieszczono w obecnie nieistniejącym budynku należącym do kupca Łokotnikowa znajdującego się pomiędzy ulicami Iwanowską (ul. Socjalisticzieskaja) i Griazną (ul. Marata), gdzie funkcjonowała przez dwa lata. Ponieważ dom nie miał kaplicy kupiono w 1842 roku kompleks budynków na Wyspie Wasiljewskiej będący własnością Rosyjskiej Akademii Nauk. Budynki z początku XIX wieku złożone z "centralnego korpusu, dwóch symetrycznie rozmieszczonych skrzydeł oraz przybudówek w podwórzu" przebudowano zgodnie z projektem Christiana F. Meiera (1789–1848). Polegały one nie tylko na przebudowach i dobudowaniu drugiego piętra nad skrzydłami centralnego korpusu, zmianie wystroju zewnętrznego i wewnętrznego, ale najważniejsze było dobudowanie kaplicy pw. św. Jana Kantego. Zamknięto ją w 1918 roku, ale w 1919 roku otwarto ponownie jako kaplicę parafii św. Jana Kantego. 
Siedzibę w 1919 roku władze radzieckie przekazały Estońskiemu Proletariackiemu Uniwersytetowi. W budynku mieści się wydział filologiczny Uniwersytetu im. Aleksandra Hercena (w 2015 roku). Ponieważ dawna kaplica św. Jana Kantego nie jest użytkowana i podczas wizyty rektora KUL w Rosji pojawiła się propozycja odremontowania jej i umieszczenia tam wystawy o historii Akademii Duchownej.
Organizacja.
Po przeniesieniu do Petersburga powstało siedem katedr: teologii dogmatycznej i fundamentalnej, Pisma Świętego, historii Kościoła i prawa kanonicznego, homiletyki patrologii, historii powszechnej i dziejów Rosji, literatury rosyjskiej oraz literatury łacińskiej i greckiej. Ich liczba była zwiększana tak, że w 1890 roku było ich osiem, a od 1915 roku do zamknięcia uczelni 15, w tym teologii pastoralnej, psychologii i prawa państwowego. Językiem wykładowym była łacina i rosyjski. Nauka trwała cztery lata. Po zawarciu w 1847 roku konkordatu pomiędzy Rosją a Stolicą Apostolską Akademii zostały podporządkowane wszystkie katolickie seminaria duchowne w Imperium Rosyjskim. Uczelnią zarządzała Rada składająca się z: rektora, dwóch sufraganów lub prałatów, inspektora, dwóch świeckich profesorów oraz ekonom mający głos doradczy w sprawach gospodarczych. Wybór większość członków rady musiał być zatwierdzany przez ministra spraw wewnętrznych. 
Od 1839 roku uczelnia miałom prawo przyznawania stopni naukowych: kandydata, studenta, magistra i po zatwierdzeniu przez ministra doktora teologii lub prawa kanonicznego.
Wykładowcy.
Wykładowcami Akademii Duchownej w Petersburgu byli m.in.:
Studenci.
Jej słuchaczami i absolwentami byli m.in. polscy księża:

</doc>
<doc id="2066970" url="https://pl.wikipedia.org/wiki?curid=2066970" title="Untitled">
Untitled



</doc>
<doc id="2066977" url="https://pl.wikipedia.org/wiki?curid=2066977" title="Pál Joensen">
Pál Joensen

Pál Joensen (ur. 10 grudnia 1990 w Vágur) – reprezentant Wysp Owczych w pływaniu, wicemistrz Europy, specjalista od wyścigów długodystansowych.
Jego trenerem jest Jón Bjarnason.

</doc>
<doc id="2066979" url="https://pl.wikipedia.org/wiki?curid=2066979" title="Fontanna Higiei w Poznaniu">
Fontanna Higiei w Poznaniu

Fontanna Higiei w Poznaniu – pomnik ze sztucznym źródełkiem w centrum Poznania na osiedlu samorządowym Stare Miasto, na Placu Wolności, przed Biblioteką Raczyńskich.
Historia.
Po ukończeniu w 1840 roku budowy wodociągu, finansowanego w dużej części przez Edwarda Raczyńskiego, postawiono cztery studnie. Główną, najbardziej okazałą miała być studnia ozdobiona figurą bogini zdrowia Higiei.
Początkowo planowano ustawić ją przed gmachem Biblioteki Raczyńskich, lecz poziom placu znajduje się powyżej kulminacji Wzgórz Winiarskich, co uniemożliwiało dostarczenie do niej wody. Ostatecznie ustawiono studnię naprzeciwko budynku Ziemstwa Kredytowego, przy skrzyżowaniu Al. Wilhelmowskich (Al. Marcinkowskiego) z ul. Fryderykowską (ul. 23 lutego). Projekt cokołu wykonał architekt Christian Gottlieb Cantian z Berlina.
Na frontonie wykonanego z piaskowca cokołu umieszczono brązowy medalion przedstawiający pioniera przyrodolecznictwa, Wincenta Priessnitza z napisem w języku greckim i polskim "Nic lepszego nad wodę" (napis w języku polskim z błędem – pominięta litera s). Z wmurowanej poniżej medalionu głowy lwa ciekła woda do kamiennego zbiornika.
Posąg greckiej bogini zamówił Edward Raczyński u Alberta Wolffa, ucznia Christiana Raucha. Bogini została przedstawiona w postawie siedzącej, ubrana w joński chiton. Twarzy Higiei artysta nadał rysy Konstancji Raczyńskiej. Posąg został odlany w 1844 roku w hucie Lauchhammer. Edward Raczyński w związku ze sporami wokół Złotej Kaplicy, zwlekał z jego odbiorem. Odebrała go dopiero Konstancja Raczyńska, po śmierci męża i postawiła na jego grobowcu w Zaniemyślu.
W 1907 roku został opracowany projekt rozbudowy wodociągów, co prawdopodobnie było powodem przeniesienia studzienki na południowy kraniec Al. Marcinkowskiego. Edward Aleksander Raczyński zamówił wówczas odlew posagu Higiei z zachowanego, gipsowego modelu rzeźby. Uroczyste odsłonięcie, kompletnej już studzienki nastąpiło 9 lutego 1908 roku.
W 1971 roku przeniesiono studzienkę przed Bibliotekę Raczyńskich. W 2004 roku, rozpoczęto budowę podziemnego parkingu i pomnik został umieszczony w magazynie, z którego powrócił na płytę placu jesienią 2009 roku. Pomnik poddano wcześniej renowacji. Przywrócono między innymi wypływ wody z lwiej głowy. Na zachodniej ścianie cokołu znalazł się natomiast napis:

</doc>
<doc id="2066984" url="https://pl.wikipedia.org/wiki?curid=2066984" title="Calexico (zespół muzyczny)">
Calexico (zespół muzyczny)

Calexico – amerykańska grupa muzyczna, której muzyka najczęściej klasyfikowana jest jako country alternatywne i americana. Nazwa grupy pochodzi od miasta w stanie Kalifornia.
Historia.
Początki zespołu sięgają roku 1990, kiedy Joey Burns poznał Johna Convertino i dołączył do zespołu Giant Sand, w którym występował poza nimi Howe Gelb. W 1994 grupa przeniosła się do Tucson w stanie Arizona. John i Joey założyli zespół The Friends of Dean Martin (później Friends of Dean Martinez), który podpisał kontrakt z wytwórnią Sub Pop, jednak w 1996 rozstali się ze współzałożycielem tej grupy Billem Elmem. Przed założeniem Calexico występowali przez jakiś czas jako sekcja rytmiczna do wynajęcia.
W 1996 nagrali płytę "Spoke" dla niemieckiej wytwórni niezależnej "Hausmusik". Płyta ta została wydana w limitowanym nakładzie 2000 egzemplarzy. Po podpisaniu kontraktu z "Quarterstick Records" (filią Touch and Go Records) muzycy przyjęli nazwę Calexico. W 1997 Quarterstick Records ponownie wydała płytę "Spoke". W tym samym roku muzycy współpracowali z Lisą Germano przy nagraniu płyty "Slush".
Kolejny album, "The Black Light", ukazał się w 1998 i otrzymał przychylne recenzje m.in. w "Wall Street Journal". W tym czasie grupa koncertowała jako support przed takimi artystami jak Pavement, Dirty Three, czy Lambchop, a także regularnie występowała na festiwalach muzycznych (Bonnaroo Music Festival, Hurricane Festival, All Tomorrow’s Parties). W 1999 ukazał się limitowany album "Road Map" sprzedawany wyłącznie podczas koncertów grupy.
Kolejny album grupy, "Hot Rail", który ukazał się w maju 2000, odróżniało od poprzednich dodanie instrumentów dętych i smyczkowych.
Wydany w 2003 album "Feast of Wire" pojawił się na listach Billboardu. Pochodzi z niego utwór "Quattro (World Drifts In)", do którego nakręcono pierwsze video grupy.
W 2005 muzycy Calexico współpracowali z grupą Iron &amp; Wine, czego efektem była epka "In the Reins" wydana we wrześniu tego roku. Dwie grupy występowały również razem na koncertach promujących wspólne nagrania.
W 2006 wydano kolejny album "Garden Ruin", natomiast w 2008 "Carried to Dust", w którego nagraniu wzięli również udział Sam Beam z Iron &amp; Wine, Douglas McCombs z grupy Tortoise oraz Pieta Brown.
W listopadzie 2010 roku grupa wystąpi w Polsce w ramach festiwalu Ars Cameralis.
Skład zespołu.
Obecni członkowie zespołu to:

</doc>
<doc id="2066985" url="https://pl.wikipedia.org/wiki?curid=2066985" title="Gino Orlando">
Gino Orlando

Gino Orlando (ur. 3 września 1929 w São Paulo, zm. 26 kwietnia 2003 tamże) – piłkarz brazylijski, występujący na pozycji napastnika.
Kariera klubowa.
Karierę piłkarską Gino Orlando zaczął w klubie SE Palmeiras w 1948 roku. Następnym jego klubem był XV de Jaú, w którym grał w krótko w 1951. W latach 1951–1952 grał w Comercialu Ribeirão Preto, z którego trafił do lokalnego rywala – São Paulo FC. W São Paulo występował przez 11 lat i zdobył w tym czasie dwukrotnie mistrzostwo stanu São Paulo – Campeonato Paulista w 1953 i 1957 roku. Ogółem w barwach São Paulo wystąpił w 447 meczach, w których strzelił 232 bramki.
Potem występował jeszcze w Portuguesie São Paulo i Juventusie São Paulo, w którym zakończył karierę w 1966 roku.
Kariera reprezentacyjna.
W reprezentacji Brazylii Gino Orlando zadebiutował 8 kwietnia 1956 w towarzyskim meczu z reprezentacją Portugalii. Był to udany debiut, gdyż Gino już w 8 min. strzelił jedyną bramkę w meczu. Również w dwóch następnych meczach ze Szwajcarią i Austrią Gino wpisywał się na listę strzelców. Ostatni raz w barwach "Canarinhos" wystąpił 18 maja 1958 w towarzyskim meczu z reprezentacją Bułgarii. Ogółem w reprezentacji wystąpił w 8 meczach i strzelił 3 bramki.
Po zakończeniu.
Po zakończeniu kariery od 1969 roku do śmierci Gino Orlando był dyrektorem Estádio do Morumbi w São Paulo. Zmarł 26 kwietnia 2003 z powodu nagłego zatrzymania krążenia.

</doc>
<doc id="2066986" url="https://pl.wikipedia.org/wiki?curid=2066986" title="Vanishing point">
Vanishing point



</doc>
<doc id="2066990" url="https://pl.wikipedia.org/wiki?curid=2066990" title="Elmer E. Southard">
Elmer E. Southard



</doc>
<doc id="2066992" url="https://pl.wikipedia.org/wiki?curid=2066992" title="1 Brygada Saperów (II RP)">
1 Brygada Saperów (II RP)

1 Brygada Saperów (1 BSap) – szkoleniowo-organizacyjna struktura niemacierzysta saperów Wojska Polskiego II RP.
1 Brygada Saperów sformowana została 22 listopada 1929 w Modlinie.
27 kwietnia 1927 Minister Spraw Wojskowych mianował podpułkownika Romana Bolesława Ciborowskiego na stanowisko dowódcy brygady, natomiast na stanowiska oficerów sztabu wyznaczył majora Jana Edmunda Monkiewicza i kapitana Czesława Czechowskiego. 18 lutego 1930 dowódca brygady awansował na pułkownika.
Struktura brygady.
W związku z likwidacją w marcu 1934 3 Brygady Saperów, jednostki saperskie zostały przeorganizowane w trzy brygady. W skład nowej 1 Brygady Saperów weszły:

</doc>
<doc id="2066993" url="https://pl.wikipedia.org/wiki?curid=2066993" title="Linia kolejowa Žilina – Svrčinovec zastávka">
Linia kolejowa Žilina – Svrčinovec zastávka

Linia kolejowa Žilina – Svrčinovec zastávka – linia kolejowa na Słowacji, biegnąca przez kraj żyliński, od Żyliny do granicy z Czechami w okolicach Świerczynowca. Stanowiła część dawnej Kolei Koszycko-Bogumińskiej. Została otwarta 8 stycznia 1871 roku.

</doc>
<doc id="2066994" url="https://pl.wikipedia.org/wiki?curid=2066994" title="2 Brygada Saperów (II RP)">
2 Brygada Saperów (II RP)

2 Brygada Saperów (2 BSap) – brygada saperów Wojska Polskiego II RP.
2 Brygada Saperów sformowana została 22 listopada 1929 Warszawie. Występowała wyłącznie w organizacji pokojowej wojska. Podporządkowane jej pułki, a od listopada 1929 – bataliony były formacjami liniowymi saperów i jednostkami macierzystymi. Powstanie brygady miało usprawnić dowodzenie i szkolenie formacji saperskich. Pierwszym dowódcą brygady mianowany został płk sap. Jan Skoryna. Na stanowiska oficerów sztabu wyznaczeni zostali: kpt. Czesław Paczkowski (II) i por. dypl. Zygmunt Franciszek Rokicki (III).
Struktura brygady.
W marcu 1934 zlikwidowano 3 Brygadę Saperów. Jednostki saperskie zostały przeorganizowane w trzy nowe brygady. W skład nowej 2 Brygady Saperów weszły:
W grudniu 1934 brygady saperów przeformowane zostały w grupy saperów.

</doc>
<doc id="2066995" url="https://pl.wikipedia.org/wiki?curid=2066995" title="3 Brygada Saperów (II RP)">
3 Brygada Saperów (II RP)

3 Brygada Saperów (3 BSap) – szkoleniowo-organizacyjna struktura niemacierzysta saperów Wojska Polskiego II RP.
3 Brygada Saperów sformowana została 22 listopada 1929 w Poznaniu. Ze względu na braki kadry oficerskiej w brygadzie, decyzją ministra spraw wojskowych z dniem 13 marca 1934 została ona zlikwidowana. 
Struktura brygady.
W marcu 1934 roku zlikwidowano poznańską 3 Brygady Saperów. Jednostki saperskie zostały przeorganizowane w trzy nowe brygady. W skład nowej 3 Brygady Saperów weszły:

</doc>
<doc id="2067001" url="https://pl.wikipedia.org/wiki?curid=2067001" title="4 Brygada Saperów (II RP)">
4 Brygada Saperów (II RP)

4 Brygada Saperów (4 BSap) – szkoleniowo-organizacyjna struktura niemacierzysta saperów Wojska Polskiego II RP.
Historia.
4 Brygada Saperów sformowana została 22 listopada 1929 w Krakowie.
W trzeciej dekadzie kwietnia 1929 zostało powołane dowództwo 4 Brygady Saperów. Na stanowisko dowódcy brygady został wyznaczony pułkownik Mikołaj Kolankowski, dotychczasowy szef 5 Okręgowego Szefostwa Saperów. Na stanowisko II oficera sztabu został wyznaczony major Leon Bianchi, kwatermistrz 5 pułku saperów, a na stanowisko III oficera sztabu – kapitan inżynier Roman Sewer Grabowiecki z 1 pułku saperów kolejowych. Z końcem sierpnia 1929 na stanowisko I oficera sztabu został mianowany major inżynier Bolesław Orczykowski z 1 pułku saperów kolejowych. 31 marca 1930 major Leon Bianchi został przeniesiony do Szefostwa Saperów MSWojsk. na stanowisko kierownika Referatu Ogólnego, a na zwolnione przez niego stanowisko II oficera sztabu został wyznaczony kapitan dyplomowany Bohdan Chojnowski. W styczniu 1931 na stanowisko II oficera sztabu został wyznaczony kapitan Antoni Śpiewak z 2 batalionu mostów kolejowych. W 1932 w dowództwie 4 BSap pełniło służbę tylko dwóch oficerów: dowódca brygady i pierwszy oficer sztabu, major Sobiesław Zaleski. Z dniem 30 września 1934 pułkownik Mikołaj Kolankowski został przeniesiony w stan spoczynku.

</doc>
<doc id="2067006" url="https://pl.wikipedia.org/wiki?curid=2067006" title="Nikon (Wasin)">
Nikon (Wasin)

Nikon, imię świeckie Nikołaj Wasin (ur. 1 stycznia 1942 w Lipiecku) – rosyjski biskup prawosławny. 
Życiorys.
Urodził się w religijnej rodzinie prawosławnej. Po ukończeniu ośmioletniej szkoły podstawowej rozpoczął pracę w fabryce. Następnie odbył trzyletnią służbę wojskową (1961–1964), po czym wrócił do pracy w dotychczasowym charakterze, kontynuując wieczorowo naukę. W 1973 został przyjęty na drugi rok nauki w seminarium duchownym w Odessie, które ukończył trzy lata później. 9 września 1976, jako celibatariusz, został wyświęcony na diakona przez biskupa woroneskiego Juwenaliusza. Ten sam duchowny, dzień później, udzielił mu święceń kapłańskich i wyznaczył na proboszcza parafii Opieki Matki Bożej we wsi Pawłowka.
W latach 1978–1983 w trybie zaocznym ukończył studia teologiczne w Moskiewskiej Akademii Duchownej. W czasie nauki, 21 marca 1980, złożył śluby zakonne przed biskupem Juwenaliuszem; w cerkwi Narodzenia Pańskiego w Lipiecku, przyjmując imię Nikon na cześć św. Nikona Pieczerskiego. W 1982 został mianowany ihumenem, zaś w 1990 podniesiony do godności archimandryty. W tym samym roku arcybiskup woroneski i lipiecki Metody (Niemcow) wyznaczył go na kapelana Akatowskiego Monasteru św. Aleksego Moskiewskiego. 1 czerwca 1991 został przełożonym monasteru Narodzenia Matki Bożej w Zadońsku, pierwszym po jego restytucji.
31 marca 1996 patriarcha moskiewski i całej Rusi Aleksy II wyświęcił go na biskupa zadońskiego, wikariusza eparchii woroneskiej. 7 maja 2003 stanął, jako "locum tenens", na czele nowo utworzonej eparchii lipieckiej i jeleckiej. 26 grudnia tego samego roku został jej biskupem ordynariuszem. 1 lutego 2011 podniesiony do godności arcybiskupiej, zaś 23 czerwca 2013 otrzymał godność metropolity.
W 2019 r. został przeniesiony w stan spoczynku w związku z osiągnięciem 75. roku życia, zaś jako miejsce jego stałego pobytu wyznaczono monaster Narodzenia Matki Bożej w Zadońsku.

</doc>
<doc id="2067016" url="https://pl.wikipedia.org/wiki?curid=2067016" title="Hannah Montana (sezon 4)">
Hannah Montana (sezon 4)



</doc>
<doc id="2067018" url="https://pl.wikipedia.org/wiki?curid=2067018" title="Hannah Montana Forever">
Hannah Montana Forever



</doc>
<doc id="2067020" url="https://pl.wikipedia.org/wiki?curid=2067020" title="Hannah Montana (sezon 2)">
Hannah Montana (sezon 2)



</doc>
<doc id="2067021" url="https://pl.wikipedia.org/wiki?curid=2067021" title="Hannah Montana (sezon 3)">
Hannah Montana (sezon 3)



</doc>
<doc id="2067022" url="https://pl.wikipedia.org/wiki?curid=2067022" title="Parafia św. Aleksandra Newskiego w Stuttgarcie">
Parafia św. Aleksandra Newskiego w Stuttgarcie

Parafia św. Aleksandra Newskiego – prawosławna parafia w Stuttgarcie; jedna z sześciu placówek duszpasterskich tworzących dekanat niemiecki Arcybiskupstwa Zachodnioeuropejskich Parafii Tradycji Rosyjskiej Patriarchatu Moskiewskiego.
Świątynią parafii jest cerkiew św. Aleksandra Newskiego w Stuttgarcie. W liturgii obowiązuje kalendarz juliański; wykorzystywane są języki cerkiewnosłowiański oraz niemiecki.
Proboszczem jest ks. Johannes Kaßberger.

</doc>
<doc id="2067027" url="https://pl.wikipedia.org/wiki?curid=2067027" title="Carl Fredrik Hill">
Carl Fredrik Hill

Carl Fredrik Hill (ur. 31 maja 1849 w Lund, zm. 22 lutego 1911 tamże) – szwedzki malarz pejzażysta.
Urodził się w rodzinie profesora matematyki, po studiach w Akademii Sztuk Pięknych w Sztokholmie wyjechał do Francji. Tam znalazł się pod wpływem twórczości Corota i barbizończyków i wypracował własny styl. Malował przede wszystkim sentymentalne pejzaże odznaczające się intensywną kolorystyką. Jego próby wystawiania w paryskim Salonie były nieudane, większość prac została odrzucona. W latach 1875-1878 twórczość Hilla stopniowo ewoluowała w kierunku ekspresjonizmu, a artysta koncentrował się na poszukiwaniu nowych środków wyrazu.
Kariera malarza załamała się w 1878 roku, gdy stwierdzono u niego nieuleczalną chorobę psychiczną. Przez resztę życia znajdował się pod opieką rodziny i był niezdolny do samodzielnego życia. W czasie choroby nadal intensywnie pracował zajmując się głównie grafiką, rysował ołówkiem, piórkiem, posługiwał się akwarelami i pastelami. Z tego okresu zachowało się kilka tysięcy jego prac, z których większość znajduje się obecnie w Szwecji m.in. w Nationalmuseum w Sztokholmie, Malmö konstmuseum i Muzeum Sztuki w Göteborgu.
Artysta uważany jest obecnie za czołowego szwedzkiego ekspresjonistę i prekursora surrealizmu. Jego twórczością inspirowało się wielu artystów, m.in. Arnulf Rainer, Per Kirkeby, Georg Baselitz, Torsten Andersson i Donald Baechler.

</doc>
<doc id="2067028" url="https://pl.wikipedia.org/wiki?curid=2067028" title="Emánuel Aladár Korompay">
Emánuel Aladár Korompay

Emánuel Aladár Korompay (ur. 23 marca 1890 w Budapeszcie lub Levicach, zm. w kwietniu 1940 w Charkowie) – węgierski nauczyciel akademicki, kapitan administracji Wojska Polskiego.
Życiorys.
Urodził się w rodzinie zamożnych mieszczan Marcina i Emmy z Juhászów. Ukończył studia na Wydziale Filologicznym Uniwersytetu Budapeszteńskiego. Po studiach podjął pracę w charakterze nauczyciela języków klasycznych.
W 1914 został zmobilizowany do armii austro-węgierskiej i wysłany na front galicyjski. Stacjonował w twierdzy przemyskiej. Na stopień chorążego został mianowany ze starszeństwem z 1 maja 1915, a na stopień podporucznika ze starszeństwem z 1 stycznia 1916 w korpusie oficerów rezerwy piechoty. Jego oddziałem macierzystym był Batalion Strzelców Polnych Nr 13. Został odznaczony Brązowym Medalem Waleczności.
W 1917 pojął za żonę tłumaczkę języka niemieckiego Mieczysławę Grabas (zm. 1944) ze Stubna. Mieli trzy córki: Ilonę (1918–2010), Martę (1919–1939) i Elżbietę (1921–1943). Po wojnie osiedlili się na krótko w Levicy. Jednak z powodu przyłączenia rodzinnego miasta do Czechosłowacji oraz przewrotu komunistycznego na Węgrzech, małżonkowie postanowili zamieszkać w Polsce (w Przemyślu).
Emánuel Aladár Korompay przyjął polskie obywatelstwo i wstąpił do Wojska Polskiego. Zweryfikowany został w stopniu porucznika ze starszeństwem z dniem 1 czerwca 1919 i 23. lokatą w korpusie oficerów administracyjnych, dział gospodarczy. W latach 1923–1924 pełnił służbę w Okręgowym Zakładzie Gospodarczym Nr X w Przemyślu. 31 marca 1924 awansował na stopień kapitana ze starszeństwem z dniem 1 lipca 1923 i 22. lokatą w korpusie oficerów administracyjnych, dział gospodarczy. W 1928 pełnił służbę w Rejonowym Zakładzie Zbożowym w Przemyślu. W 1929 został przeniesiony w stan spoczynku.
W 1930 zajmował się przekładem na język węgierski powieści Zofii Kossak-Szczuckiej pt. "Pożoga", mając także w planach tłumaczenie innych polskich dzieł literatury. W tym samym roku 1930, dzięki przypadkowej znajomości, uzyskał etat lektora-hungarysty na Uniwersytecie Warszawskim (zastąpił na tym stanowisku dr. Adorjána Divéky, który po 12 latach miał skupić się wyłącznie na wykładach dziejów Węgier). Objął także posadę referenta prasowego i kulturalnego w ambasadzie Węgier oraz w Towarzystwie Przyjaźni Polsko-Węgierskiej. Po przemianowaniu Uniwersytetowi Warszawskiemu imienia Józefa Piłsudskiego w 1935 zaproponował wszystkim lektorom z tej uczelni, ażeby przetłumaczyli na swój ojczysty język jedną z monografii o Marszałku. Z powodu braku podręczników do nauki języka węgierskiego sam opracowywał niezbędne materiały. Opracował również pierwszy, zawierający 2800 haseł, słownik węgiersko-polski i polsko-węgierski, wydany w 1936, których opracowanie pierwotnie zapowiadał Instytut Węgierski w Warszawie. W 1938 ukazały się jego rozmówki polsko-węgierskie.
W sierpniu 1939 przebywał z grupą studentów na Węgrzech, jednakże w poczuciu obowiązku wrócił do Polski i poddał się mobilizacji. 
Po wybuchu II wojny światowej, kampanii wrześniowej i agresji ZSRR na Polskę z 17 września 1939 został aresztowany przez Sowietów w Złoczowie. Od 15 listopada 1939 więziony był w obozie w Starobielsku. Wiosną 1940 został zamordowany przez funkcjonariuszy NKWD w Charkowie i pogrzebany w Piatichatkach. Od 17 czerwca 2000 spoczywa na Cmentarzu Ofiar Totalitaryzmu w Charkowie.
Losy rodziny.
Jego żona Mieczysława wraz z córką Martą organizowały w czasie kampanii wrześniowej pomoc ofiarom bombardowania. Marta Korompay zginęła w trakcie bombardowania Hotelu Europejskiego. Mieczysława (ps. Mieczysława) oraz córka Elżbieta (ps. Grażyna) były łączniczkami kontrwywiadu AK. W styczniu 1943 roku zostały uwięzione i poddane torturom. Elżbieta w więzieniu otruła się cyjankiem, pośmiertnie została odznaczona Srebrnym Krzyżem Zasługi z Mieczami i Orderem Virtuti Militari. Również żona Korompaya nie przeżyła okupacji – zmarła na tyfus w obozie Auschwitz w styczniu 1944. Trzecia córka Ilona przeżyła okupację, zmarła we wrześniu 2010 roku.
Upamiętnienie.
Pamięć o osobie Emánuela Aladára Korompaya została w Warszawie uhonorowana dwiema tablicami pamiątkowymi: na ścianie domu, w którym mieszkał oraz na jednym z budynków Uniwersytetu Warszawskiego. Ponadto na terenie szkół nazaretanek na ulicy Czerniakowskiej w Warszawie zasadzono Dąb Pamięci. Korompayowi poświęcono również materiał multimedialny z cyklu "Epitafia katyńskie", opracowany przez Media Kontakt i Radę Ochrony Pamięci Walk i Męczeństwa.
Minister Obrony Narodowej decyzją Nr 439/MON z 5 października 2007 awansował go pośmiertnie do stopnia majora. Awans został ogłoszony 9 listopada 2007 w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.

</doc>
<doc id="2067029" url="https://pl.wikipedia.org/wiki?curid=2067029" title="Parafia Świętych Archaniołów w Düsseldorfie">
Parafia Świętych Archaniołów w Düsseldorfie

Parafia Świętych Archaniołów – prawosławna parafia w Düsseldorfie; do 2018 r. w dekanacie niemieckim Zachodnioeuropejskiego Egzarchatu Parafii Rosyjskich, następnie w metropolii Niemiec Patriarchatu Konstantynopolitańskiego.
Świątynią parafii jest kaplica cmentarna św. Mikołaja. W liturgii obowiązuje kalendarz nowojuliański; podstawowym językiem nabożeństw jest niemiecki.

</doc>
<doc id="2067031" url="https://pl.wikipedia.org/wiki?curid=2067031" title="Kim Jong Suk">
Kim Jong Suk



</doc>
<doc id="2067032" url="https://pl.wikipedia.org/wiki?curid=2067032" title="Kim Jong-suk">
Kim Jong-suk



</doc>
<doc id="2067033" url="https://pl.wikipedia.org/wiki?curid=2067033" title="Język partyjski">
Język partyjski

Język partyjski – wymarły zachodnioirański język okresu średnioirańskiego. Był używany w starożytnej Partii, na terenie dzisiejszego Iranu. Był językiem urzędowym obok języka greckiego w okresie Arsacydów między III w. p.n.e. a III w. n.e.
Pismo i teksty.
Najstarsze zapiski języka partyjskiego to ostraki z Nisy koło Aszchabadu z I w.p.n.e. 
Język partyjski zapisywany był, podobnie jak średnioperski, uproszczonym pismem aramejskim, przez Manichejczyków zaś – pismem manichejskim. Zawierał zaledwie 17 liter.

</doc>
<doc id="2067038" url="https://pl.wikipedia.org/wiki?curid=2067038" title="Puchar Świata w narciarstwie alpejskim kobiet 1982/1983">
Puchar Świata w narciarstwie alpejskim kobiet 1982/1983

Puchar Świata w narciarstwie alpejskim kobiet sezon 1982/1983 to 17 edycja tej imprezy. Cykl ten rozpoczął się we francuskim Val d’Isère 7 grudnia 1982 roku, a zakończył 21 marca 1983 roku w japońskim Furano. 

</doc>
<doc id="2067039" url="https://pl.wikipedia.org/wiki?curid=2067039" title="Ołeksandr Żurawlow">
Ołeksandr Żurawlow

Ołeksandr Nykyforowycz Żurawlow (ukr. Олександр Никифорович Журавльов, rus. Александр Никифорович Журавлёв, "Aleksandr Nikiforowicz Żurawlow"; ur. 1 września 1945 w Woroszyłowgradzie) – ukraiński piłkarz, grający na pozycji obrońcy, a wcześniej pomocnika, były reprezentant ZSRR, trener piłkarski.
Kariera piłkarska.
Kariera klubowa.
Wychowanek Szkoły Piłkarskiej Trudowi Rezerwy Ługańsk. Pierwsze trenerzy - Petro Bujanow i Ołeksandr Iljunow. W 1967 rozpoczął karierę piłkarską w miejscowym klubie Zoria Woroszyłowgrad. W lipcu 1970 przez konflikt z głównym trenerem Germanem Zoninym przeszedł do Szachtara Kadijewka. Ale już na początku 1971 powrócił do Zorii, gdzie został obrany na kapitana drużyny. W 1979 zakończył karierę zawodową.
Kariera reprezentacyjna.
29 czerwca 1972 debiutował w narodowej reprezentacji ZSRR w towarzyskim meczu z Urugwajem. Łącznie rozegrał 3 mecze.
Kariera trenerska.
Po zakończeniu kariery zawodniczej pracował na stanowisku dyrektora SDJuSzOR Zoria Ługańsk. Od kwietnia do października 1995 pełnił funkcję głównego trenera Zorii. Obecnie kontynuuje pracę jako dyrektor SDJuSzOR Zoria Ługańsk.

</doc>
<doc id="2067040" url="https://pl.wikipedia.org/wiki?curid=2067040" title="Wiatrodzień Kubusia Puchatka">
Wiatrodzień Kubusia Puchatka

Wiatrodzień Kubusia Puchatka (ang. "Winnie the Pooh and the Blustery Day", 1968) – amerykański film animowany wyprodukowany przez Walta Disneya. Scenariusz oparto na powieści A.A. Milne’a.

</doc>
<doc id="2067043" url="https://pl.wikipedia.org/wiki?curid=2067043" title="Język jagnobijski">
Język jagnobijski

Język jagnobijski (jagnobi, jagnobski, nowosogdyjski) – język z północnej grupy języków wschodnioirańskich, używany przede wszystkim w Tadżykistanie, w górnej dolinie rzeki Jagnob, na północ od Duszanbe. Ze względów geograficznych pozostaje pod silnym wpływem tadżyckiego. Uważa się, że jagnobski to kontinuum języka sogdyjskiego. Istnieją jednak między nimi pewne różnice leksykalne, fonetyczne i morfologiczne.

</doc>
<doc id="2067045" url="https://pl.wikipedia.org/wiki?curid=2067045" title="Wyspa Balar">
Wyspa Balar



</doc>
<doc id="2067046" url="https://pl.wikipedia.org/wiki?curid=2067046" title="Balar">
Balar



</doc>
<doc id="2067053" url="https://pl.wikipedia.org/wiki?curid=2067053" title="Pontresina">
Pontresina

Pontresina (wł. "Pontresina", rm. "Puntraschigna") – szwajcarska miejscowość i gmina w kantonie Gryzonia, w regionie Maloja, w Berninagruppe. Wraz z pobliskim Sankt Moritz jest znaną bazą narciarską i ośrodkiem sportowym. W pobliżu miejscowości znajdują się między innymi lodowce Morteratschgletscher i Vadret da Roseg. 
W przeszłości w Pontresinie rozgrywano zawody Pucharu Świata w narciarstwie alpejskim. Ponadto znajdują się tu także trasy narciarstwa biegowego.
Demografia.
W Pontresinie mieszka 2 178 osób. W 2020 roku 33,7% populacji gminy stanowiły osoby urodzone poza Szwajcarią. Większość ludności posługuje się niemieckim (57,69%).
Transport.
Przez teren gminy przebiega droga główna nr 29.

</doc>
<doc id="2067056" url="https://pl.wikipedia.org/wiki?curid=2067056" title="Zatoka Balar">
Zatoka Balar



</doc>
<doc id="2067057" url="https://pl.wikipedia.org/wiki?curid=2067057" title="Język peoński">
Język peoński

Język peoński, pajoński – słabo poświadczony wymarły język ligi paleobałkańskiej. Używany był w starożytnej Macedonii prawdopodobnie między I w. p.n.e. a II w n.e.

</doc>
<doc id="2067059" url="https://pl.wikipedia.org/wiki?curid=2067059" title="Samuel Kinkead">
Samuel Kinkead

Samuel Marcus Kinkead ("Sammy", "Kink") (ur. 25 lutego 1897 w Johannesburgu, zm. 12 marca 1928 w Calshot) – brytyjski lotnik wojskowy, as myśliwski z okresu I wojny światowej.
Urodził się w Johannesburgu w Południowej Afryce. Wyjechał do Wielkiej Brytanii i podczas I wojny światowej wstąpił w październiku 1915 do lotnictwa brytyjskiej Marynarki Wojennej (Royal Naval Air Service - RNAS).
Służył początkowo w składzie 3. Morskiego Skrzydła na Bliskim Wschodzie, podczas kampanii dardanelskiej. Zestrzelił tam w sierpniu 1916 3 samoloty, latając na myśliwcach Bristol Scout, następnie Nieuport.
Jesienią 1916 Kinkead powrócił do Wielkiej Brytanii, po czym służył 
bojowo we Francji. Początkowo stacjonował w Dunkierce, po czym w połowie 1917 został skierowany do 1. Dywizjonu Lotnictwa Marynarki, walczącego w rejonie frontu, wyposażonego w trójpłatowe myśliwce Sopwith Triplane. Miał wówczas stopień podporucznika ("Flt Sub-Lt"). Czwarte zwycięstwo odniósł 17 września, piąte - 17 października. Łącznie odniósł na Triplane 6 zwycięstw (wszystkie na samolocie nr N5465, ostatnie 12 listopada 1917), po czym do końca roku odniósł jeszcze 5 zwycięstw na nowszym myśliwcu Sopwith Camel.
Po odpoczynku w Anglii, powrócił w marcu 1918 do swojej jednostki, która w kwietniu 1918 została przeformowana na 201. Dywizjon Royal Air Force. W składzie tego dywizjonu służył do sierpnia 1918, jako dowódca eskadry ("flight"). Latając Camelem odniósł podczas I wojny światowej 24 zwycięstwa, kończąc wojnę z wynikiem 33 zwycięstw.
W latach 1919-1920 walczył w składzie 47. Dywizjonu RAF podczas interwencji ententy na południu Rosji radzieckiej, latając tam na lekkich bombowcach DH-9, następnie Camelach. Zestrzelił tam kilka samolotów bolszewickich. Za ataki z małej wysokości na czerwoną kawalerię 12 października 1919 w obronie Carycyna został odznaczony orderem DSO. Dwa zestrzelenia zaliczono mu oficjalnie, podnosząc jego konto do 35. Służył następnie jako dowódca eskadry w 30. Dywizjonie RAF i brał udział w brytyjskich interwencjach w Mezopotamii i Kurdystanie
W latach 20. brał udział w składzie ekipy brytyjskiej w wyścigach wodnosamolotów Schneider Trophy. We wrześniu 1927 musiał wycofać się z wyścigu po 5. okrążeniu samolotem Gloster IV. Zginął w katastrofie wodnosamolotu Supermarine S.5 podczas prób prędkości przed kolejnym wyścigiem Schneider Trophy 12 marca 1928.

</doc>
<doc id="2067064" url="https://pl.wikipedia.org/wiki?curid=2067064" title="Krzyż za Wybitną Służbę (Wielka Brytania)">
Krzyż za Wybitną Służbę (Wielka Brytania)



</doc>
<doc id="2067065" url="https://pl.wikipedia.org/wiki?curid=2067065" title="Verbier">
Verbier

Verbier – szwajcarska miejscowość w kantonie Valais, w dystrykcie Entremont, w dolinie Val de Bagnes, u podnóża masywu Pleureur. Jest jednym z największych ośrodków narciarskich w Szwajcarii. Według ostatniego spisu ludności w mieście mieszkało 2767 osób.
Verbier jest znanym ośrodkiem narciarstwa alpejskiego. Organizowano tu zawody Pucharu Świata w narciarstwie alpejskim oraz Mistrzostwa Świata juniorów w narciarstwie alpejskim w 2001 r. Ponadto Verbier było jednym z etapów wyścigu kolarskiego Tour de Suisse w 2005 r., a w 2009 r. przez Verbier przebiegał jeden z etapów Tour de France.
W Verbier corocznie odbywa się jeden z największych europejskich festiwali muzyki klasycznej - Verbier Festival.

</doc>
<doc id="2067066" url="https://pl.wikipedia.org/wiki?curid=2067066" title="Język liburnijski">
Język liburnijski

Język liburnijski – wymarły język ligi paleobałkańskiej, używany w starożytnej krainie Liburnii, położonej na północno-wschodnim wybrzeżu Adriatyku, obecnie – Chorwacja. Nie zachowała się literatura liburnijska poza nielicznymi toponimami i nazwami własnymi. Używany był w I w. n.e. Należy do grupy kentum.

</doc>
<doc id="2067071" url="https://pl.wikipedia.org/wiki?curid=2067071" title="Kyrios (teologia)">
Kyrios (teologia)

Kyrios (gr. "Κυριος", hebr. "Adonai") albo Pan – tytuł chrystologiczny pochodzenia biblijnego stosowany w tekstach Nowego Testamentu do Jezusa Chrystusa tak samo, jak w odniesieniu do Boga Ojca.
Stary Testament.
Analiza tekstów Starego Testamentu ukazuje fakt, że określenia tego używano nie tylko jako tytułu królewskiego, lecz także jako tytułu Bożego (Adonai=Kyrios). Bóg jest ukazany jako "Pan panów", ponieważ jest "Bogiem bogów" (Pwt 10,17; Ps 136,3).
Kiedy w czytaniach liturgicznych z szacunku przestano wymawiać na głos Imię Boże "JHWH", zostało ono zastąpione przez Adonai. Był to bez wątpienia powód dla którego w młodszych kopiach Septuaginty (LXX), greckiego przekładu Biblii hebrajskiej, "Kyrios" użyto w miejsce imienia "JHWH", jako ekwiwalentu "Adonai". 
Nowy Testament.
Tytuł "Pan" przysługujący w Starym Testamencie samemu Jahwe, w Nowym Testamencie został przypisany także Jezusowi Chrystusowi ukrzyżowanemu i zmartwychwstałemu (por. 1 Kor 2, 8). Przywoływane przez proroków i księgi prorockie „Słowo Pana” lub Słowo Jahwe, w Dziejach Apostolskich i w listach Pawłowych stało się słowem Jezusa Chrystusa jako "Pana": 1 Tes 1,8; zob. 2 Tes 3, 1; Dz 8,25; 12,24; 19.10.20. W rozumieniu Pawła także obietnice zbawcze proroka Joela, który mówił o zbawieniu dla każdego „kto wezwie imienia Pańskiego” (Jl 3,5) wypełniło się we wzywaniu imienia Jezusa jako Pana:
Tytuł „Pan-Kyrios” można odnaleźć już w Kościele apostolskim, np. w pierwotnym, przedpawłowym wyznaniu wiary, cytowanym przez apostoła Pawła w Liście do Rzymian:
Tytuł "pan" (grec. "kyrios") w Nowym Testamencie ma wiele znaczeń, używano go także w odniesieniu do ludzi, którzy stali wyżej w hierarchii społecznej (np: Mt 27,63, Mt 13,27, J 12,21).
W chrześcijańskich pismach biblijnych można odnaleźć następujące znaczenia:
Listy Pawłowe.
Paweł Apostoł użył tego tytułu w swych listach ok. dwustu trzydziestu razy, m.in. w swych pozdrowieniach: „łaska wam i pokój od Boga, Ojca naszego, i Pana Jezusa Chrystusa” (Rz 1, 7), stawiając Jezusa na tej samej płaszczyźnie co Jahwe. Paweł nazywał Jezusa bądź „Panem”, bądź „Synem Bożym”, tytuł „Boga” rezerwując dla Ojca.
Jezus jako Pan w Dniu Bożym.
W Pierwszym Liście do Tesaloniczan, najwcześniejszym piśmie nowo testamentalnym (ok. 50 r.), Paweł użył tytułu "kyrios" dwadzieścia cztery razy, głównie w eschatologicznym kontekście ponownego przyjścia Jezusa w Dniu Pańskim (por. 1 Tes 4,13—5,3; 2, 19; 3, 13).
Funkcja, która w Dniu Sądu w myśl Starego Testamentu przysługiwała samemu Bogu, w nauczaniu Apostoła została przypisana Jezusowi-Panu. Według pism Izraela Bóg miał dokonać decydującego osądu Narodu wybranego w "Dniu Jahwe" (Jr 17, 16-18; Am 5, 18--20; 8, 9-10; Ez 7, 1-27; So 1, 14-18; Jl 2, 1-2). Sąd miał dotyczyć także innych państw, np. Babilonu (Iz 13, 6, 9), Egiptu (Ez 30,3). Według Izajasza, w Dniu pańskim miał się dokonać sąd Boży nad grzesznikami i w ten sposób Bóg, jako Pan, miał objawić swą Boską chwałę (Iz 2,11-12). Według Jeremiasza i późniejszych proroków, „Dzień pański” miał być połączony z wojną i ostatecznym zwycięstwem nad złoczyńcami. Miał wybawić sprawiedliwych i przynieść odnowę Izraelowi (Jr 30,5-9; Za 14,1—21; Ml 3, 13-4, 3).
Listy Pawłowe, podobnie jak inne pisma Nowego Testamentu, są świadkiem utożsamienia"Dnia pańskiego" z "paruzją" Chrystusa, czyli ostatecznym Jego przyjściem (1 Tes 5,2), z dniem „Pana naszego, Jezusa Chrystusa” (1 Kor 1,8; 5,5; 2 Kor 1,14; Flp 1,6.10; 2,16). Podmiotem sądu, tym który będzie sprawował sąd Boży jest według Nowego Testamentu Chrystus-Pan.
Jezus Chrystus-Pan jako przedmiot przykazania Szema.
Tytuł "kyrios" spotykamy także w Pawłowym rozszerzeniu staro testamentalnego przykazania, będącego wyznaniem monoteistycznej wiary w jedynego Boga: „Słuchaj Izraelu... Pan jest Bogiem jedynym” (hebr. Szema Israel, Pwt 6, 4—5). Apostoł, nauczając wiernych w Koryncie, postawił Jezusa obok Boga Ojca. Przykazanie miłości Boga, które w Starym Testamencie, dotyczyło Boga objawionego Izraelowi za pośrednictwem Mojżesza na Synaju, rozumiał jako będące także przykazaniem miłości Jezusa:
W tym stwierdzeniu, Paweł, nie utożsamiając ich, uwypuklił jedność "Kyriosa" z Bogiem: wszystko co istnieje, pochodzi „od” jednego Boga i stało się „przez” jednego Pana. Przypisał im różne role: Bóg Ojciec jest początkiem, Jezus Chrystus, jako Pan jest pośrednikiem, przez którego wszystko istnieje. 
Przedpawłowe fragmenty w Listach Pawła.
Tytuł Kyrios występuje we fragmentach listów Pawłowych, które pochodzą z tradycji przed Pawłowej, np. Rz 10,9; 1 Kor 12,3; Flp 2, 11. Znajduje się także – w brzmieniu aramejskim – w pierwotnym wezwaniu do Chrystusa: "Marana tha! - Panie nasz, przyjdź!" (1 Kor 16,22; por. Ap 22,20). To że Paweł przekazał wspólnocie w Koryncie tę jedną z najstarszych,należącą do chrześcijaństwa palestyńskiego modlitw chrześcijańskich, świadczy że swoje rozumienie Jezusa jako Pana-Kyriosa przejął stamtąd, a nie z hellenizmu.
Jezus Chrystus-Pan wypełnieniem proroctw Starego Testamentu.
W listach Św. Pawła znajdujemy trzy fragmenty Starego Testamentu, nazywające Boga Panem, które przez Apostoła zostają odniesione do Chrystusa, znajdują w nim wypełnienie: 
Inne pisma nowo testamentalne.
Paruzja i Sąd.
W innych pismach Nowego Testamentu dzień Sądu Ostatecznego łączy Boga i Chrystusa-Pana do tego stopnia, że w tym kontekście mówią o nich wymiennie. Podobnie jak w Listach Pawłowych, również w listach św. Piotra „Dzień Pański”, czyli dzień przyjścia Pana Jezusa Chrystusa (2 P 3,10), jest utożsamiony z „dniem Bożym” (2 P 3,12). Ewangelie używają tytułu Syna Człowieczego, nawiązującego do wizji z Księgi Daniela 7,13: dzień Syna Człowieczego (Łk 17,24,30; zob. Mt 24,42-44) Odnosząc starotestamentowe określenia „Pana” i „dnia Pańskiego” do Chrystusa i poprzez interpretację Chrystusa w kategoriach starotestamentowego Boga, Nowy Testament stawia Go w Jego bycie i działaniu na równi z Bogiem. Cechę Boga jako Pana historii wyrażało w Deutero-lzajasza, nazywanie Jahwe „pierwszym i ostatnim” (Iz 41,4; 44,6; 48,12). Księga Apokalipsy przejęła ten sposób mówienia, nazywając Boga Ojca „Alfą i Omegą” (Ap 1,8; 21,6) i jednocześnie utożsamiła Chrystusa z „Pierwszym i Ostatnim” (Ap 1,17; 2,8). W ostatnim rozdziale przytacza Jego słowa: „Ja jestem Alfa i Omega, Pierwszy i Ostatni, Początek i Koniec” (Ap 22,13).
Na początku Apokalipsy opisana jest wizja św. Jana zmartwychwstałego i wywyższonego Chrystusa (Ap 1, 9-20), zjednoczonego z Bogiem. Chrystus jest ukazany jako „podobny do Syna Człowieczego” (Ap 1,13), co jest bezpośrednim odniesieniem do wizji Dn 7, 13. Co więcej, Jezus ma włosy „białe jak biała wełna, jak śnieg” (Ap 1, 14) – tak wizji Księgi Daniela opisany jest sam Bóg jako Przedwieczny (Dn 7,9). Według interpretacji Geralda O'Collinsa, obraz z Apokalipsy jest wymownym świadectwem, że tytuł Chrystusa "Pan", odnosi do jego osoby to co w Starym Testamencie odnosiło się do samego Boga Sędziego i Stwórcy: 
Takie rozumienie Chrystusa jako Pana odnaleźć można w Liście do Hebrajczyków Hbr 1, 10-12, gdzie cytowany jest Psalm 102,25-27 – hymn pochwalny ku czci wiecznego Boga i Stwórcy – jako odnoszący się do Chrystusa:
Chrystus postawiony jest przez autora na równi z Jahwe („Panem”). Wszystkie te miejsca, w których synonim Bożego imienia jest przypisany wprost Chrystusowi wskazują na całkowite bycie Jezusa jedno z Bogiem, na to, że jest On równy Bogu Ojcu w istocie i działaniu.
Psalm 110 w interpretacji nowo testamentalnej.
Sam Jezus, komentując Psalm 110,1, chciał by ten tekst rozumiano w odniesieniu do Jego Osoby, że chociaż był synem Dawida, był od niego kimś wyższym i istniał przed nim (Mt 22,43nn; por. Łk 1,43; 2,11). Podobnie ten psalm wyjaśniał św. Piotr w swym nauczaniu w dniu Pięćdziesiątnicy:
Zbawcze znaczenie tytułu Pan w wyznaniu Tomasza.
Wyznanie Tomasza o Jezusie jako Panu: „Pan mój i Bóg mój!” zostało umieszczone na końcu Ewangelii św. Jana i opatrzone komentarzem mówiącym o celu jej napisania: „Te zaś zapisano, abyście wierzyli, że Jezus jest Mesjaszem, Synem Bożym, i abyście wierząc mieli życie w imię Jego”. Według zamierzenia ewangelisty Jana, opowiedzenie o tym spotkaniu ze Zmartwychwstałym miało ukazać, że wiara chrześcijańska w Syna Bożego zawiera w sobie wiarę w boskość Jezusa. Przesłanie to jest wyrażone także na początku Ewangelii: „Bogiem było Słowo” (J 1,1) spinając jakby klamrą cały tekst. W słowach Tomasza, tytuł "Pan" został połączony z tytułem "Bóg". To połączenie nie jest odosobnione w pismach Nowego Testamentu. W Dziejach Apostolskich 2,21 przytoczone jest zdanie św. Piotra, wyjaśniającego cud Zesłania Ducha Świętego, w którym przypisuje on Chrystusowi to, co w proroctwie Joela 3,5 odnosiło się do Boga: „Każdy, kto wezwie imienia Pańskiego będzie zbawiony”. Piotr zakończył swe przepowiadanie, ukazując, że "Pan-Kyrios" odnosi się do Jezusa: „Niech więc cały dom Izraela wie z niewzruszoną pewnością, że tego Jezusa, którego wyście ukrzyżowali, uczynił Bóg i Panem, i Mesjaszem”. Konsekwentnie, wezwał zebranych do przyjęcia zbawienia od grzechów przez przyjęcie chrztu w „imię Jezusa Chrystusa na odpuszczenie grzechów” (Dz 2,38).

</doc>
<doc id="2067072" url="https://pl.wikipedia.org/wiki?curid=2067072" title="Basmacze">
Basmacze



</doc>
<doc id="2067073" url="https://pl.wikipedia.org/wiki?curid=2067073" title="Miejskie Przedsiębiorstwo Komunikacyjne w Tarnowie">
Miejskie Przedsiębiorstwo Komunikacyjne w Tarnowie

Miejskie Przedsiębiorstwo Komunikacyjne w Tarnowie – przewoźnik autobusowy, świadczący usługi na terenie Miasta Tarnowa. Utworzone w 1911 r. poprzez uruchomienie linii tramwajowej. W 1994 r. przedsiębiorstwo przekształcono w spółką komunalną, w której 100% udziałów posiada Gmina Miasta Tarnowa. MPK obsługuje 19 linii autobusowych, których organizatorem jest Zarząd Dróg i Komunikacji w Tarnowie.
Historia.
Początek komunikacji zbiorowej w Tarnowie wiąże się z uruchomieniem 25 września 1911 r. linii tramwajowej łączącej dworzec kolejowy ze wschodnią częścią miasta. Do obsługi linii zakupiono 8 wagonów tramwajowych (typu Sanok SW1). W latach 20. XX wieku rząd podjął decyzję o budowie w Świerczkowie pod Tarnowem Państwowej Fabryki Związków Azotowych. W związku z tym władze miasta zdecydowały o uruchomieniu linii autobusowej do zakładu w Mościcach. Oprócz linii na zachód od miasta (do Azotów) utworzono połączenie wioski na wschód od miasta – Rzędzina – z mostem na Białej w ciągu ulicy Krakowskiej. 
Na początku lat 30. XX wieku tarnowska komunikacja odczuła skutki wielkiego kryzysu w gospodarce. Wiele osób w mieście straciło pracę, a linie przestały być rentowne. Zlikwidowano więc obie linie autobusowe, a na linii tramwajowej ograniczono przywileje na przejazdy. W 1942 niemieccy okupanci zlikwidowali linię tramwajową. W zamian sprowadzono dwa używane autobusy, które kursowały na trasach: Tarnów – Fabryka Azotowa oraz Rzędzin – ulica Czerwona w Mościcach. W 1944 pojazdy zostały wywiezione z miasta. Po wojnie rozpoczęto przebudowę miasta, budowę nowych zakładów pracy oraz rozbudowę istniejących. Magistrat podjął decyzję o reaktywowaniu linii autobusowej komunikacji miejskiej. 
W 1951 roku powołano Miejską Komunikację Samochodową przy Miejskim Przedsiębiorstwie Gospodarki Komunalnej. W tym czasie kursowały dwie linie z Rzędzina do Mościc. W 1953 r. utworzono 3. linię do nowych zakładów M-7 na Piaskówce (potem Tamel Tarnów). Do obsługi linii zakupiono dwa używane autobusy. W 1957 r. MKS przekształcono w samodzielną spółkę – Miejskie Przedsiębiorstwo Autobusowe, a w 1958 roku powołano Radę Zakładową liczącą 7 osób. Firma obsługiwała 5 linii autobusowych mając do dyspozycji 21 pojazdów: 13 węgierskich MÁVAGÓW i 8 polskich Starów, zatrudniała 101 pracowników. 
W tym samym roku spółka zakupiła 4 nowe autobusy marki San. Zajezdnia autobusowa mieściła w pofolwarczych budynkach dawnej posiadłości rodziny Sanguszków. Z czasem budynki zostały przystosowane do potrzeb przedsiębiorstwa. W 1960 roku połączono wszystkie podmiejskie osiedla z miastem. Zakupiono 16 nowych Sanów oraz wycofano z eksploatacji stare MÁVAGI. 
W związku z rozwojem firmy pojawiła się potrzeba budowy nowej zajezdni. Budowę nowej siedziby rozpoczęto w 1962 r., budowa trwała kilka lat. W latach 1962–1968 zmieniano tabor (Jelcz 272 MEX), budowano zajezdnię oraz rozwijano siatkę połączeń z okolicznymi miejscowościami. Uroczyste otwarcie nowej zajezdni miało miejsce w sierpniu 1968 roku. W tym czasie spółka posiadała 88 autobusów, 10 taksówek bagażowych oraz 3 mikrobusy. Przedsiębiorstwo obsługiwało 18 linii autobusowych kursujący do 13 miejscowości. Były to m.in.: Zgłobice, Skrzyszów, Lisia Góra, Żabno, Tarnowiec, czy Nowodworze.
Tworzono nowy połączenia. W latach 1968–1974 utworzono 8 nowych połączeń m.in. do: Pleśniej, Wierzchosławic, Błonia i Rzuchowej, a z autobusów zniknęli konduktorzy. Ważną datą dla MPA była data 1975 roku, kiedy to decyzją wojewody tarnowskiego Jana Sokołowskiego firmę przekształcono w Wojewódzkie Przedsiębiorstwo Komunikacyjne z oddziałami w Bochni, Brzesku i Dębicy. Z podsumowania 1976 roku wynika, że WPK posiadało 190 autobusów. W 2. połowie lat 70. XX w. stan gospodarki w Polsce pogorszył się. Mimo to spółka nadal się rozwijała i tworzyła nowe połączenia komunikacyjne. W 1978 roku zakupiono pierwszy autobusy Jelcz Berliet. W 1979 r. wprowadzono zmiany, które pomogły w przewozie mieszkańców miasta: połączono Szynwałd ze Zbylitowską Górą, Pogórską Wolę z Błoniem i Łękawicę z Wojniczem. Ponadto uruchomiono nowe połączenia do Mikołajowic i Łętowic. 
W 1980 r. odbył się pierwszy strajk komunikacji miejskiej. Trwał on tydzień od 3 do 10 września. W tym czasie autobusy nie wyjechały na ulice miasta i okolicznych miejscowości. Celem strajku było m.in. podniesienie wypłat dla pracowników. Po spełnieniu przez zarząd spółki postulatów pracowników autobusy powróciły na ulice. Aby poprawić sytuację przedsiębiorstwa uporządkowano gospodarkę taborową, wprowadzono stałą obsadę kierowców w autobusach oraz oddano do użytku drugi plac postojowy na Rzędzinie. 
Uruchamiano kolejne linie m.in. do Trzemesnej, Luszowic, Radłowa, Wesołej, czy Tuchowa. Powstała również linia na basen przy ul. Krasickiego (dzisiaj Piłsudskiego) oraz na Tamel. Obie linie kursowały z osiedla Jasna. W 1986 r. uroczyście obchodzono jubileusz 75-lecia komunikacji miejskie w Tarnowie. WPK dysponowało 160 pojazdami Jelcz Berliet. W kolejnych latach starano się rozwiązywać problemy z infrastrukturą: przy ulicy Lwowskiej oddano 3 place postojowe na 150 autobusów (w ten sposób odciążono zajezdnię przy ul. Okrężnej), zbudowano budynek administracyjno-socjalny na potrzeby spółki. Zmodernizowano halę napraw, uruchomiono punkt kontrolny przy Al. Jana Pawła II i punkt ekspedycyjny na pętli autobusowej w Mościcach. 31 lipca 1989 r. rozpoczął się kolejny strajk. Zakończono go 3 sierpnia podpisaniem porozumienia. W 1991 roku przedsiębiorstwo obchodziło 80-lecie istnienia. Spółka posiadała 209 pojazdów. 
Końcem 1993 roku zostało powołane Miejskie Przedsiębiorstwo Komunikacyjne Spółka z ograniczoną odpowiedzialnością w Tarnowie. Prawnie działa od 1 stycznia 1994 roku. 100% udziałów objęła Gmina Miasta Tarnowa. Początek lat 90. XX wieku przyniósł wzrost bezrobocia, zmiany gospodarcze, rozwój transportu indywidualnego. Mniejsza ilość pasażerów oraz niechęć okolicznych gmin do partycypowania w komunikację publiczną przyczyniła się do likwidacji znacznej większości linii podmiejskich. W mieście też modyfikowano linie. Wraz z rozpoczęciem funkcjonowania Wojewódzkiego Szpitala im. św. Łukasza przy ul. Lwowskiej utworzono linię łączącą osiedle Koszyckie z nowy szpitalem. 
W latach 1997 - 1998 z pomocą miasta zakupiono 29 nowych autobusów: 22 Jelcze 120MM/1, 3 Jelcze 120MM/2 i 4 niskopodłogowe Many NL222. Siedziba firmy przeszła kompleksową komputeryzację. W 1998 roku firma wzbogaciła się o myjnie wieloszczotkową z obiegiem zamkniętym. Zakupiono 8 autobusów Volvo B10M Wiima. W 2000 roku spółka zakupiła 2 niskopojemnościowe autobusy Jelcz L100I. Od 1 stycznia 2001 r. organizację komunikacji przejął Zarząd Komunikacji Miejskiej w Tarnowie (dzisiaj ZDiK). W ten sposób MPK stało się firmą wykonującą zlecenia ZKM. 
W latach 2002–2007 modernizacji poddane zostały pojazdy Jelcz PR110. 18 Jelczy PR100M przystosowano do zasilania gazem CNG. W 2004 przedsiębiorstwo wzbogaciło się o 3 nowe Jelcze M101I. W 2007 roku spółka zakupiła 4 nowe niskopodłogowe autobusy IVECO 65C oraz 4 autobusy Volvo B10BLE-60 CNG, a kolejnych 8 w 2008 roku.
W 2008 r. na ulicach Tarnowa pojawiły się niskopojemnościowe autobusy o napędzie hybrydowym Mercedes-Benz O520. W 2009 roku spółka zakupiła 2 używane autobusy Solbus SM12. Pojazdy są niskopodłogowe. 
W 2011 roku komunikacja miejska w Tarnowie obchodziła 100 lat swojej działalności. W tym samym roku spółka zakupiła 8 nowych pojazdów Otokar Kent 290LF. Autobusy są niskopodłogowe, klimatyzowane, napędzane silnikami Diesla. Zakup 2 Solbusów i 8 Otokarów był współfinansowany z Europejskiego Funduszu Rozwoju Regionalnego. Do 2012 roku spółka obsługiwała 21 linii, posiadała 89 autobusów. Od 2013 r. firma obsługuje wszystkie linie po wygranym przetargu z PKS Tarnów. W latach 2012 - 2013 przedsiębiorstwo zakupiło 11 nowych Otokarów Kent C. Są to niskopodłogowe, klimatyzowane autobusy napędzane silnikami Diesla. Zakup pojazdów był współfinansowany z Europejskiego Funduszu Rozwoju Regionalnego. 
W 2015 r. firma zakupiła 5 nowych autobusów Solaris Urbino 12 III generacji wyposażonych w silniki Cummins spełniające normę spalin EURO 6. Pojazdy są niskopodłogowe, klimatyzowane, napędzane silnikami Diesla, posiadają ładowarki USB. W 2016 r. zakupiono 10 używanych pojazdów Scania CL94UB. Pojazdy są niskopodłogowe, napędzane silnikami Diesela.
W 2017 r. MPK zakupiło 5 fabrycznie nowych niskopodłogowych autobusów Scania Citywide 12LF napędzanych silnikami Diesla spełniających normę spalin Euro 6. Pojazdy są niskopodłogowe, klimatyzowane wyposażone w: ładowarki USB, sterowniki światłami, monitory LCD, które wskazują trasę pojazdu. Dzięki zakupowi nowych autobusów spółka wycofała z eksploatacji autobusy Volvo B10BLE-60 CNG.
Rok 2018
21 czerwca 2018 na ul. Wałowej miała miejsce uroczysta prezentacja autobusów Scania Citywide 12 LF CNG połączona z konferencją "Ekologiczny Tarnów" zorganizowanej przez PGNiG Obrót Detaliczny, MPK Tarnów oraz Miasto Tarnów. Trakcie konferencji została podpisana umowa na dostawę gazu CNG przez MPK Tarnów, MPGK Tarnów, PUK Tarnów, Miasto Tarnów oraz PGNiG. Do 2020 r. roczny wolumen dostaw gazu ma wynosić blisko 1 mln m3 gazu. Realizacja umowy pozwoli na rozwój floty MPK do co najmniej 32 pojazdów. Prezes MPK przestawił plany spółki, które zakładają, że do 2028 r. tabor tarnowskiej spółki będzie składał się w 1/3 z autobusów gazowych, 1/3 z autobusów elektrycznych i 1/3 z pojazdów zasilanych biodieslem. W trakcie trwania konferencji na zaproszenie MPK i prezydenta Tarnowa 300 dzieci udało się na uroczystą przejażdżkę kawalkadą przez ulice Tarnowa do Parku Strzeleckiego, gdzie czekało ich dużo atrakcji.
24 lipca 2018 r. na terenie zajezdni MPK zostały zaprezentowane autobusy MAN Lion's City A37. Są to w pełni niskopodłogowe, dwunastometrowe autobusy napędzane silnikami spełniającymi normę emisji spalin Euro 6. Podobnie jak wcześniej zakupione Scanie są wyposażone w monitor LCD, klimatyzację, okna przesuwne, ładowarki USB. Są to kolejne autobusy zakupione w ramach projektu "Poprawa jakości komunikacji miejskiej na obszarze działania Zarządu Dróg i Komunikacji w Tarnowie".
30 września 2018 r. miało miejsce symboliczne pożegnanie ostatniego Jelcza podczas pikniku Dzień Babiego Lata. Poradą w stylu lat 70., pod egidą tarnowskiego zespołu Leliwa Jazz Band wszyscy zebrani odprowadzili Jelcza w ostatnią podróż. Głównym bohaterem był Jelcz 120M numerem taborowym 235. 
W piątek 4 listopada MPK zaprezentowało niespełna dziewięciometrowego Solarisa Urbino 8,6. Pojazd jest napędzany silnikiem Diesla, który spełnia normę spalin Euro6, który jest zblokowany z automatyczną skrzynią biegów. Autobus jest w pełni niskopodłogowy, posiada tzw. przyklęk, tablicę LCD wskazującą trasę pojazdu, ładowarki USB, klimatyzację przestrzeni pasażerskiej, 4 uchylane okna, monitoring wizyjny, białe tablice świetlne. Na przełomie listopada i grudnia do Tarnowa dotarły ostatnie pojazdy w ramach projektu Nr RPMP.04.05.02-12-0353/17 pt. Poprawa jakości komunikacji miejskiej na obszarze działania Zarządu Dróg i Komunikacji w Tarnowie. 
W grudniu w autobusach Iveco 65C (Kapena), Mercedes-Benz O520, Scania CL94UB, Solaris Urbino 12 i Solbus SM12 zamontowano wewnętrzne tablice LCD oraz wycofano z eksploatacji ostatni pojazd MAN NL 222. 
W latach 2015 - 2018 MPK zakupiło 45 nowoczesnych autobusów napędzanych silnikami na gaz CNG oraz silnikami Diesla. Stanowi to prawie 50% taboru jakim dysponuje przedsiębiorstwo. Dzięki wymianie autobusów poprawiła się jakość komunikacji miejskiej w Tarnowie. Wszystkie pojazdy są klimatyzowane, wyposażone w wewnętrzne tablice LCD, ładowarki USB oraz są niskopodłogowe. Wysiłek inwestycyjny jaki podjęło MPK nie miało jeszcze miejsca w historii przedsiębiorstwa. 
W grudniu przedsiębiorstwo złożyło kolejny wiosek o dofinansowanie m.in. na zakup 5 nowoczesnych autobusów klasy MIDI zasilanych gazem CNG oraz nowych systemów.
Lata 2019 ...
W maju 2019 r. zakończono eksploatację wszystkich Jelczy. Z eksploatacji został wycofany ostatni Jelcz M101I. 
14 sierpnia zostały opublikowane wyniki naboru o dofinansowanie w ramach poddziałania 4.5.2. Niskoemisyjny transport miejski – SPR. MPK uzyskało pozytywny wynik i otrzymało pełne wnioskowane dofinansowanie w wysokości 6,95 mln zł. W ramach projektu MPK zakupi 5 nowoczesnych autobusów o długości 10 - 11 metrów zasilanych gazem CNG. Oprócz autobusów MPK zakupi nowy pojazd techniczny, zmodernizuje halę napraw, wymieni radiostację oraz sterowniki we wszystkich autobusach, zintegruje system Tarnowskiego Roweru Miejskiego z autobusami MPK oraz wyposaży 30 pojazdów w kamery cofania. Wymiana sterowników pozwoli na jeszcze wyższą precyzję dynamicznej informacji pasażerskiej przekazywanej m.in. do tablic informacyjnych umieszczonych na przystankach, a w przyszłości na dokonywanie płatności za przejazd kartą płatniczą. Zostanie zamontowany nowy system liczenia pasażerów, który będzie wysyłał dane do ZDiK o napełnieniu autobusów.
W sierpniu spółka zakupiła 5 używanych niskopodłogowych Scanii CN270UB z napędem na sprężony gaz ziemny CNG. W grudniu rozstrzygnięto przetarg na zakup 5 nowych gazowych autobusów klasy MIDI oraz zakupiono trzyletni autobus Scania CN320UB CNG. 
W maju 2020 został odebrany nowy autobus Scania Citywide 12 LF z napędem gazowym CNG. W czerwcu zostało odebranych kolejnych 5 nowych autobusów Scania Citywide 10.9 LF CNG. 
W związku z brakiem porozumienia między miastem, a gminami 1 stycznia 2021 r. przewoźnik zaprzestał obsługiwać komunikację na terenach gmin: Tarnów, Lisia Góra i Pleśna. 
1 lutego 2021 r. Jerzy Wiatr złożył rezygnację z funkcji prezesa spółki. W związku z tym 22 lutego decyzją Rady Nadzorczej MPK na stanowisko prezesa zarządu MPK Tarnów Sp. z o.o. została powołana Anna Reising. Anna Reising objęła stanowisko prezesa z dniem 27 lutego, wybrana została na trzyletnią kadencję. 
Programy UE.
Od 2011 r. Miejskie Przedsiębiorstwo Komunikacyjne modernizuje tabor przy wsparciu środków unijnych. Od tego czasu spółka otrzymała 4 dofinansowania, zaś 3 z nich zostały zakończone. W ramach zakończonych projektów przewoźnik zakupił 60 fabrycznie nowych autobusów, w tym 22 pojazdy zasilane sprężonym gazem ziemnym (CNG).
Tabor.
Tabor MPK Tarnów liczy 96 autobusów, z czego 27 jest napędzanych sprężonym gazem ziemnym CNG, a 10 posiada napęd hybrydowy.
Wszystkie autobusy:
Pojazdy eksploatowane w przeszłości.
Pojazdu eksploatowane przez Miejskie Przedsiębiorstwo Komunikacyjne (Wojewódzkie Przedsiębiorstwo Komunikacyjne)
Pojazdy testowane przez spółkę.
Miejskie Przedsiębiorstwo Komunikacyjne testowało 10 autobusów. Są to następujące pojazdy:
Sieć komunikacyjna.
"Przebieg tras wg ulic w artykule Komunikacja miejska w Tarnowie"
Obsługiwane linie.
Linia 0 Mościce – Jana Pawła II
Linia 1 Mościce – Jana Pawła II
Linia 2 Kochanowskiego Chyszowska – Jasna Gemini
Linia 3 Klikowa – os. Jasna II
Linia 5 Wiśniowa – Pułaskiego
Linia 6 Wiśniowa – Pułaskiego
Linia 9 Mościce – Szpital Św. Łukasza
Linia 11 Fritar – Pułaskiego
Linia 12 Mościce – Ablewicza
Linia 14 Os. Zbylitowska Góra – Jana Pawła II
Linia 24 Pszenna - Marszałka 
Linia 30 Park Wodny – os. Jasna II
Linia 31 Góra Św. Marcina – Szpital Św. Łukasza 
Linia 33 Os. Koszyckie – Szpital Św. Łukasza
Linia 34 Do Huty PR – Os. Nauczycielskie
Linia 41 Kochanowskiego Chyszowska – Os. Jasna II
Linia 44 Fritar – Szpital Św. Łukasza
Linia 46 Mościce – Os. Jasna II 
Linia 48 Mościce – Os. Jasna II
Usługi.
Miejskie Przedsiębiorstwo Komunikacyjne prócz przewozów pasażerskich świadczy usługi w innych dziedzinach. Usługi jakie oferuje spółka to:
Władze Spółki.
Zarząd Spółki
Prezes Zarządu Spółki: Anna Reising
Rada Nadzorcza 
Rada Nadzorcza wykonuje stały nadzór nad działalnością Spółki i składa się z trzech członków. Radę Nadzorczą powołuje i odwołuje Zgromadzenie Wspólników.
Zgromadzenie wspólników
Struktura organizacyjna.
Forma organizacyjno-prawna 
Struktura własnościowa 

</doc>
<doc id="2067074" url="https://pl.wikipedia.org/wiki?curid=2067074" title="Les Diablerets (miejscowość)">
Les Diablerets (miejscowość)

Les Diablerets – szwajcarska miejscowość w kantonie Vaud, w dystrykcie Aigle, w gminie Ormont-Dessus, w Alpach Berneńskich, u podnóży masywu o tej samej nazwie. Jest to ośrodek narciarski oraz jeden z punktów wypadowych w okoliczne Alpy Berneńskie.
Od 1969 r. odbywa się tu festiwal filmu alpejskiego, zainaugurował jako "Journées du cinéma suisse de montagne", obecnie znany jest pod nazwą "Festival International du Film Alpin des Diablerets" (FIFAD).
Les Diablerets znajduje się na trasie wąskotorowej linii kolejowej Aigle–Sépey–Diablerets.

</doc>
<doc id="2067075" url="https://pl.wikipedia.org/wiki?curid=2067075" title="Kaimar Saag">
Kaimar Saag

Kaimar Saag (ur. 5 sierpnia 1988 w Viljandi) – estoński piłkarz występujący na pozycji napastnika w B36 Tórshavn.
Kariera klubowa.
Kaimar Saag jest wychowankiem klubu Kirm Suure-Jaani. W 2005 roku podpisał kontrakt z Levadią Tallinn. W barwach tej drużyny rozegrał 18 spotkań i strzelił 4 gole w Meistriliidze. Ostatni mecz w Levadii rozegrał w 2007 roku. Wcześniej był także wypożyczany z tego klubu do Kodugaas Viljandi oraz Tallinna Kalev.
Na początku 2008 roku przeszedł do duńskiego Silkeborga, grającego w 1. division. W sezonie 2008/2009 awansował z nim do Superligaen. W lidze tej zadebiutował 19 lipca 2009 w zremisowanym 1:1 meczu z HB Køge. Zawodnikiem Silkeborga był do roku 2012.
Następnie występował w zespołach 1. division – Vejle Boldklub Kolding oraz Vejle BK. W 2014 roku był graczem szwedzkiej drużyny Assyriska FF (Superettan), a w 2015 roku reprezentował barwy Levadii Tallinn, z którą wywalczył wicemistrzostwo Estonii. W latach 2016–2017 Saag grał dla norweskiego Nybergsund IL z trzeciej ligi, a w 2018 przeszedł do farerskiego B36 Tórshavn.
Kariera reprezentacyjna.
W reprezentacji Estonii Saag zadebiutował w 2007 roku. Pierwszą bramkę strzelił 30 grudnia 2009, w wygranym 1:0 meczu z Angolą. 11 sierpnia 2010 strzelił w doliczonym czasie gry wyrównującą bramkę dla Estonii w pierwszym meczu eliminacji do Mistrzostw Europy 2012 przeciw Wyspom Owczym. Ostatecznie Estonia wygrała 2:1.

</doc>
<doc id="2067076" url="https://pl.wikipedia.org/wiki?curid=2067076" title="Jan Pławnicki">
Jan Pławnicki

Jan Józef Pławnicki (ur. 27 stycznia 1936 w Starym Sączu, zm. 4 września 2009 we Wrocławiu) – polski dziennikarz i działacz społeczny związany z Wrocławiem, były wiceprezes i sekretarz generalny Unii Chrześcijańsko-Społecznej, ostatni przewodniczący Miejskiej Rady Narodowej Wrocławia (1988–1990).
Życiorys.
Ukończył studia na Wydziale Prawa Uniwersytetu Wrocławskiego. Był działaczem Chrześcijańskiego Stowarzyszenia Społecznego oraz Unii Chrześcijańsko-Społecznej – sprawował funkcję prezesa Zarządu Wojewódzkiego oraz wiceprezesa Zarządu Głównego UChS.
Był dziennikarzem prasy katolickiej, pełnił funkcję redaktora naczelnego dwumiesięcznika „Chrześcijanin a Współczesność”. Zasiadał w Wojewódzkiej Radzie Narodowej we Wrocławiu. W latach 1988–1990 z ramienia ChSS i UChS przewodniczył Miejskiej Radzie Narodowej Wrocławia. W wyborach w 1989 bez powodzenia ubiegał się o mandat parlamentarzysty w województwie wrocławskim.
Po 1989 nadal związany z UChS, zasiadał w jej władzach, był także współzałożycielem oraz członkiem rady fundatorów Fundacji Ekumenicznej „Tolerancja”, działał również w spółce „Ars Christiana”, będąc prezesem jej zarządu.
W 2002 został odznaczony przez prezydenta Aleksandra Kwaśniewskiego Krzyżem Komandorskim z Gwiazdą Orderu Odrodzenia Polski za "wybitne zasługi w propagowaniu sztuki chrześcijańskiej oraz za osiągnięcia w działalności społecznej i charytatywnej".
Był członkiem dolnośląskiego Stowarzyszenia Dziennikarzy RP.
Zmarł w 2009, został pochowany na Cmentarzu Grabiszyńskim we Wrocławiu.

</doc>
<doc id="2067078" url="https://pl.wikipedia.org/wiki?curid=2067078" title="Jóan Edmundsson">
Jóan Edmundsson

Jóan Símun Edmundsson (ur. 26 lipca 1991 w Toftir na Wyspach Owczych) – farerski piłkarz występujący na pozycji ofensywnego pomocnika w klubie Odense BK oraz reprezentacji swojego kraju.
Kariera klubowa.
Jóan Edmundsson jest wychowankiem klubu B68 Toftir. Grał w pierwszej drużynie od 2008 do 2009 roku i strzelił w tym czasie 10 bramek w 50 spotkaniach pierwszej ligi. Swój pierwszy mecz rozegrał 20 marca 2008 przeciwko B71 Sandoy w ramach drugiej rundy Pucharu Wysp Owczych 2008, który jego drużyna przegrała 1:2. Zagrał pełne 90 minut. Występował też wówczas w składzie drugim (1.deild), gdzie w trzech meczach zdobył dwa gole. W grudniu 2009 roku do końca sezonu wypożyczył go angielski klub Newcastle United.
Jego pierwszym meczem dla nowej drużyny było spotkanie towarzyskie przeciwko Hibernian F.C. Po kilku meczach zadecydowano by podpisać z Edmundssonem umowę na nadchodzący sezon, czego dokonano w lipcu 2010 roku. Jego pierwszym meczem było towarzyskie, przedsezonowe spotkanie z Norwich City, przegrane przez Newcastle United 1:2. Edmundsson zastąpił w 72. minucie Harisa Vučkicia. 7 stycznia 2011 roku wypożyczono go na 28 dni do klubu Gateshead F.C., gdzie zagrał po raz pierwszy już dzień później w spotkaniu przeciwko Kidderminster Harriers F.C. Edmundsson rozegrał łącznie 6 spotkań dla Gateshead F.C. i strzelił jedną bramkę, 15 stycznia w wygranym 6:0 spotkaniu FA Trophy przeciwko Hampton &amp; Richmond Borough F.C.
18 lutego 2012 roku Jóan Símun Edmundsson po przejściu pozytywnie testów medycznych podpisał oficjalnie dwuletni kontrakt z norweskim klubem Viking FK. Po raz pierwszy pojawił się na boisku 22 kwietnia w 62. minucie wygranego 1:0 meczu Tippeligaen przeciwko Strømsgodset IF. Po trzech spotkaniach w roku 2012 wypożyczono go do końca sezonu duńskiemu klubowi drugoligowemu FC Fredericia, dla którego rozegrał osiem spotkań, nie zdobywając żadnej bramki. W roku 2013 rozegrał kolejne siedem meczów w barach Vikinga, a następnie zakończył współpracę z klubem. Swego jedynego gola dla norweskiej drużyny zdobył w meczu rozgrywek o Puchar Norwegii, 29 maja 2013 podczas przegranego 2:4 meczu przeciwko Bryne FK.
Edmundsson zdecydował się powrócić do rodzimej ligi i 22 lutego 2014 roku podpisał kontrakt z klubem AB Argir. Pierwsze spotkanie dla nowego klubu rozegrał już 15 marca. Jego drużyna pokonała wówczas w meczu wyjazdowym pierwszej kolejki Effodeildin 2014 Víkingur Gøta 2:0, a Edmundsson zdobył w 22. minucie pierwszego gola. Ostatecznie dla AB Argir rozegrał dziewięć spotkań i strzelił dwie bramki, by pod koniec czerwca 2014 podpisać kontrakt z HB Tórshavn, w którym gra obecnie. Do końca sezonu 2014 w jedenastu spotkaniach strzelił dla klubu sześć bramek. Na początku 2015 przeszedł do Vejle BK, a na początku 2016 – do Odense BK.
Kariera reprezentacyjna.
Jóan Símun Edmundsson po raz pierwszy reprezentował swój kraj 19 października 2006 roku w wyjazdowym meczu eliminacji do Mistrzostw Europy U-17 przeciwko Szwajcarii (0:1). Rozgrywał następnie kolejne mecze w ramach reprezentacji U-17 (9 spotkań) i U-19 (3 spotkania). W 2009 roku zadebiutował w reprezentacji U-21, dla której w okresie 2009–2012 zdobył trzy gole w dziewięciu spotkaniach, między innymi w pierwszej minucie meczu przeciwko Rosji 9 czerwca 2009.
W reprezentacji seniorskiej zadebiutował 12 sierpnia 2009 roku w meczu eliminacji do Mistrzostw Świata 2010 przeciwko Francji. Wyspy Owcze przegrały wówczas na Tórsvøllur 0:1, a Jóan Símun Edmundsson grał od 29. minuty, kiedy zastąpił Christiana Holsta. Swego pierwszego gola dla reprezentacji strzelił w przegranym 1:2 meczu z Estonią 11 sierpnia 2010, w czasie eliminacji do Euro 2012. Kolejna jego bramka padła w towarzyskim spotkaniu z Gibraltarem, które Wyspy Owcze wygrały 4:1, trzecia zaś w wygranym z Grecją 1:0 meczu eliminacji do Euro 2016.

</doc>
<doc id="2067079" url="https://pl.wikipedia.org/wiki?curid=2067079" title="Jóan Símun Edmundsson">
Jóan Símun Edmundsson



</doc>
<doc id="2067080" url="https://pl.wikipedia.org/wiki?curid=2067080" title="Joan Edmundsson">
Joan Edmundsson



</doc>
<doc id="2067083" url="https://pl.wikipedia.org/wiki?curid=2067083" title="Il Balletto di Bronzo">
Il Balletto di Bronzo

Il Balletto di Bronzo – włoski zespół, powstały w 1966 roku w Neapolu, grający rock progresywny i psychodeliczny. Wydał dwa albumy "Sirio 2222" w roku 1970 i "Ys" w 1971. Początkowo zespół tworzyli Marco Cecioni (śpiew, gitara), Lino Ajello (gitara), Michele Cupaiuolo (gitara basowa) oraz Giancarlo Stinga (perkusja). Jednak już w 1971 roku Cecioni i Cupaiuolo opuścili zespół, a ich miejsce zajęli Gianni Leone (śpiew, instrumenty klawiszowe) oraz Vito Manzari (gitara basowa).
W 1973 roku zespół zawiesił działalność, reaktywując się po ponad ćwierćwieczu już jako trio - Romolo Amichi, Giani Leone, Ugo Vantini, wydając płytę "Trys".

</doc>
<doc id="2067087" url="https://pl.wikipedia.org/wiki?curid=2067087" title="Kakuru kujani">
Kakuru kujani



</doc>
<doc id="2067092" url="https://pl.wikipedia.org/wiki?curid=2067092" title="Chrześcijańskie wyznania wiary">
Chrześcijańskie wyznania wiary

Chrześcijańskie wyznania wiary lub symbole wiary, to zazwyczaj krótkie i zwięzłe, układane przez wspólnotę uczniów Chrystusa zbiory podstawowych wierzeń. Tradycja spisywania krótkich formuł "wyznania wiary" sięga czasów apostolskich, szereg z nich można odnaleźć już w pismach nowotestamentalnych.
Historia.
Najstarsza polska wersja drukowana tekstu ukazała się w 1475 roku we Wrocławiu. Została wydrukowana wraz z modlitwą „Ojcze nasz” i „Zdrowaś Mario” w tzw. "„Statutach Elyana”" (łac. „Statuta Synodalia Episcoporum Wratislaviensium”) opublikowanych w pierwszej oficynie wrocławskiej Kaspra Elyana.
Znaczenie symboli wiary.
Zastosowanie chrzcielne.
Najwcześniejsze teksty wyznań wiary służyły jako rodzaj osobistej deklaracji wiary w to, co przyjmowało się wraz ze chrztem. Treść oczywiście nie była dowolnie dobierana przez osobę chrzczoną, lecz była odpowiedzią na apostolski kerygmat, zwiastujący tajemnice Chrystusa i Kościoła. Teksty "wyznań" w poszczególnych wspólnotach lokalnych, zazwyczaj bardzo krótkie by były łatwe do zapamiętania dla ludzi niewykształconych, wyrażały wspólną wiarę całej wspólnoty "Kościoła powszechnego" ("Ekklesia katholiké"). W każdym miejscu Oikumene, w każdym Kościele należącym do świata chrześcijańskiego wyznawano jedną, wspólną wiarę. Ułożone według schematu trynitarnego wczesne wyznania wiary z II w., jak "Wyznanie wiary z Listu Apostołów", czy Wyznanie wiary z Der-Balizeh, pokazują jak od samego początku chrześcijaństwa treścią tej wiary była Trójca Święta. Są one echem tych pierwszych wyznań wiary, które były odpowiedzią na kerygmat apostolski (por. Rz 10,9), a jeszcze wcześniej reakcją na nauczanie samego Jezusa, objawiającego tajemnicę swojej Osoby i swej zbawczej misji (por. J 6,35-38).
Wraz z krzepnięciem życia pierwotnych wspólnot chrześcijańskich, wyznanie wiary szybko nabrało charakteru streszczenia katechezy przedchrzcielnej. Wtedy też – z powodów praktycznych – formuły wyznań zaczęły mieć postać pytań. Kandydat-katechumen wyznawał wobec Kościoła wiarę, którą od tegoż Kościoła otrzymał i z jaką zamierzał przyjąć chrzest. Ten chrzcielny charakter "wyznania wiary" tłumaczy, dlaczego w pierwszych, najstarszych formułach nie ma w ogóle mowy o Eucharystii – "wtajemniczano" w nią dopiero po wyznaniu wiary, a dokładniej już po samym chrzcie.
Powiązanie wyznania wiary ze chrztem widać u Św. Cypriana (zm. 258). Mówił on o "udzielaniu chrztu za pomocą symbolu" ("symbolo baptizare") i odnosił formułę wyznania do pytań chrzcielnych. W IV w. katechezy przed-chrzcielne były ułożone według planu, który korespondował z kolejnością prawd wiary zawartych w "symbolu", jak np. katechezy Cyryla Jerozolimskiego, Jana Chryzostoma czy Teodora z Mopsuestii. Św. Ambroży i Augustyn z Hippony komentowali go w trakcie katechumenatu, na etapie kiedy katechumeni otrzymywali symbol wiary – "traditio symboli".
Zastosowanie doktrynalne.
Wraz z pojawieniem się wśród ochrzczonych poważnych heterodoksalnych poglądów w odniesieniu do najważniejszych prawd chrześcijaństwa, formuły "wyznania wiary" zaczęły być używane jako narzędzie obrony przeciw błędom. Dlatego w ciągu pierwszych stuleci, oprócz pełnienia ważnej roli w przygotowaniu do chrztu, stały się one także "zasadą wiary", "kartą" wspólnoty Kościoła, mającą strzec ortodoksji jej członków.
Do zmiany punktu ciężkości dołożyło się stopniowe odchodzenie od katechumenatu. Zanikł on zupełnie na przełomie VIII i IX wieku, a wraz z nim katecheza chrzcielna dokonywana ustnie w kontekście liturgicznym. "Credo" zaczęło służyć jako pisemne źródło pomocne do sprowadzania błędnowierców na właściwe drogi. W tym celu, w poszczególnych regionach, dodawano do wyznań pewne prawdy, których nie było w symbolach używanych w innych regionach.
Zastosowanie eucharystyczne.
Kolejnym krokiem po uzyskaniu przez "wyznanie wiary" roli reguły ortodoksyjności, ustalanej przez biskupów, synody i sobory, było włączenie go do Eucharystii. Uznaje się, że zwyczaj odmawiania Symbolu nicejskiego w czasie liturgii eucharystycznej jako pierwszy wprowadził Piotr Folusznik, który był patriarchą Antiochii w latach 471 – 488. Z Syrii ten zwyczaj liturgiczny został przeniesiony na chrześcijański Zachód i tam się rozprzestrzenił, poczynając od Hiszpanii.
«Symbol» wiary jako wtajemniczenie.
W Kościele łacińskim bardzo wcześnie na określenie "wyznania wiary" zaczęto używać słowa "symbol". Prekursorami byli Tertulian, który znany jest jako ojciec teologicznej terminologii łacińskiej, i Cyprian.
Do słownika teologicznego Kościołów wschodnich słowo to trafiło dopiero w połowie IV wieku. Wcześniej wyznania wiary nazywano "wykładem wiary" ( μάθημα /"mathema"/, έκθεσις πίστεως /"ekthesis pisteos"/). Jako jeden z pierwszych terminu "symbol" użył synod w Laodycei (kan. 7). Użycie tego słowa pisarze tłumaczyli tym, że był to "znak rozpoznania", "formuła wtajemniczenia". "Symbol wiary" był formułą, poprzez którą wtajemniczano katechumenów w wiarę oraz znakiem ukazującym, że jest ona prawdziwa. Inni autorzy, jak Augustyn z Hippony, widzieli w symbolu skrót prawdziwej wiary.
Wyznanie wiary a zbawienie.
Zgodnie ze słowami św. Pawła o tym, że wyznawanie ustami wiary "prowadzi do zbawienia" (Rz 10,9), zarówno w sensie liturgicznym jak doktrynalnym, "wyznanie wiary" jest rzeczywistością ściśle powiązaną ze zbawieniem. Przy chrzcie, ortodoksja "wyznania" może być nawet kwestią ważności sakramentu. W rozumieniu wyznania jako "reguły wiary", poprawność dogmatyczna – zgodnie ze starodawną zasadą "lex orandi, lex credendi" ("reguła modlitwy regułą wiary") – jest świadectwem duchowej prawdziwości modlitwy. W skrajnych przypadkach, odstępstwo od ortodoksji wiary może być znakiem duchowego odstępstwa od Chrystusa i dania wiary komuś, kto się za niego podaje – antychrystowi. Tomasz z Akwinu nauczał, że diabeł najpierw próbował zniszczyć dzieło Chrystusa w świecie przez tyranów – despotów, którzy zabijali cieleśnie chrześcijan jako męczenników, następnie zaś przez heretyków, dzięki którym wielu wiernych zabijanych jest przez szatana duchowo.
To powiązanie "wyznań wiary" z tajemnicą odkupienia tłumaczy dramatyczne sytuacje w Kościele, gdy wokół pewnych prawd wiary powstają długotrwałe nieraz konflikty. Jednym z pierwszych tego typu konfliktów był spór znamienitego teologa, św. Hipolita (II w.), z kolejnymi biskupami Rzymu. Również fakt, że w okresie Reformacji w obronie ortodoksji wiary wiele osób dobrowolnie poniosło śmierć, nie chcąc się wyrzec prawd wiary katolickiej. W samej Anglii jest obecnie ponad 350 beatyfikowanych męczenników katolickich tego okresu. Gdy, z kolei, na krótko władzę przejęła katolicka królowa, na śmierć gotowi byli ci, którzy chcieli widzieć Anglię protestancką. W tym świetle można także próbować zrozumieć trwający do dziś spór o "Filioque". A także przygotowanie i wygłoszenie w 1968 r. przez Pawła VI "Wyznania wiary Ludu Bożego".
Historyczny rozwój wyznań wiary.
Nowy Testament i Ojcowie apostolscy.
Wyznania spotykane w Nowym Testamencie dotyczą Chrystusa jako Syna Bożego i Pana (1 Kor 12,3: "κύριος Ιησους" /"kyrios Iesous"/. Tak w Rz 10,9; Hbr 4,14; 1 J 4,15. Dzieje Apostolskie 8,37 (tekst zachodni) przekazują wyznanie wiary wysokiego urzędnika królowej etiopskiej, którego diakon Filip spotkał na drodze w Samarii:
Tym wyznaniom często towarzyszyło przywołanie wydarzeń z życia Jezusa, których lista była stała: Jego dziewicze poczęcie, ukrzyżowanie za Poncjusza Piłata, Jego zmartwychwstanie (por. 1 Kor 15, 3-5). Znajdujemy je także w listach Ignacego Antiocheńskiego: "Do Efezjan" 18,2; "Do kościoła w Smyrnie" I; "Do kościoła w Trallach" 9,1; "Do Magnezjan" II.
Znane są też formuły wiary z dwoma członami, odwołujące się do Boga Ojca oraz do Jezusa Chrystusa np. 1 Kor 8,6 i 2 Tm 4,1. Oto przekład dosłowny wyznania zapisanego przez św. Pawła w liście do wspólnoty w Koryncie, oddający zwięzłość formuły i paralelizm między wyznaniem wiary w Ojca i Syna. Apostoł przeciwstawiając się politeizmowi panującemu w społeczeństwie, wyznaje:
Występują też formuły trynitarne, odwołujące się do nakazu Jezusa, by udzielać chrztu "w Imię Ojca i Syna i Ducha Świętego" Mt 28,19 – np. u św. Pawła: 2 Kor 13,13 a także u Ojców apostolskich: w Liście św. Klemensa 58,2 oraz u Ignacego Antiocheńskiego w "Liście do Magnezjan" 13,1.2.
Ojcowie Kościoła.
Wyznania chrzcielne.
Wyznania II-go wieku były echem pierwotnych wyznań, tych powstałych z apostolskiego kerygmatu, zwiastującego i objawiającego tajemnice Chrystusa. Dwa przykłady krótkich tekstów wyjaśniają, jak bardzo prawdy wiary już wtedy były przekazywane w połączeniu z tajemnicą Trójcy Świętej. We wczesnym dziele o nazwie "List Apostołów", powstałym w Azji Mniejszej ok. 160-170 r., znajdujemy następującą formułę wyznania:
Formuła wyznania wiary z Der-Balizeh w Egipcie, najprawdopodobniej z II w., mogła stanowić część rytuału liturgicznego. Znajduje się ona na jednym z papirusów odnalezionych w tej miejscowości w Górnym Egipcie:
Wyznania prywatne.
W następujących pismach Ojców apologetów znajdujemy wyznania wiary, które są ich osobistą refleksją teologiczną: 1 "Apologia" 61 św. Justyna, "Adversus Haereses" I,10.1 Ireneusza z Lyonu czy Tertuliana "De praescriptione heareticorum"13 i "De virginibus velandis" 1. Wymienione wyznania wiary były bardziej rozwinięte, wzbogacone o treści wiary i, podobnie jak czyniono to wcześniej, ułożone w schemacie trynitarnym, w ramach którego Ojcowie umieszczali rozbudowane wyznanie wiary w Chrystusa. Mają odniesienie do chrztu, jednak nie są wyznaniami chrzcielnymi. Ale nawet będąc prywatną refleksją, z założenia wyrażają regułę wiary Kościoła, "regula veritatis". Z zastrzeżeniem Ireneusza z Lyonu (ok.140-202), że nie formuła czy tekst jest regułą wiary lecz sama wiara (Adv. Haer. II, 28,1).
Jednak w następnych dziesięcioleciach zaczęto podchodzić do symboli jako do tekstów normatywnych. Prawdopodobnie właśnie na Soborze w Nicei doszło do utożsamienia tych dwóch rzeczywistości.
Augustyn z Hippony podkreślał, że nie chce interpretować Pisma Świętego bez umocowania w społeczności Kościoła:
Symbole strzegące ortodoksji wiary.
Współcześnie, dwoma najbardziej rozpowszechnionymi symbolami wiary są "Nicejsko-konstantynopolitańskie wyznanie wiary" wraz ze swym poprzednikiem "Nicejskim wyznaniem wiary" oraz starszy od nich "Symbol apostolski". Ich pierwowzory powstały jako symbole chrzcielne. Na Soborach nadano im znaczenie norm dla nauczania wiary. Wiara ustalona przez Ojców Kościoła, "zgodnie z Pismem" (por. 1 Kor 15,4) i zapisana w formule symbolu stała się fundamentem ortodoksji.
Symbol Apostolski.
Apostolski symbol wiary powstał jako credo chrzcielne najprawdopodobniej w Rzymie. Znany był już Hipolitowi Rzymskiemu na początku III w. – zapisał go w dziele "Tradycja Apostolska". Historycy wyodrębnili dwie wersje tego credo: starszą grecką «R» i młodszą łacińską, nieco rozbudowaną wersję «T». Ta druga powstała z tekstu «R» w Galii w V wieku, prawdopodobnie inspirowana lokalnymi symbolami wschodnimi. Ostateczny kształt Symbol apostolski otrzymał w Katechizmie rzymskim (1566).
Symbolowi od IV wieku towarzyszyła legenda o tym, że ułożyli go sami Apostołowie.
Nicejski.
Symbol, który miał się okazać jednym z najważniejszych w historii chrześcijaństwa, nazywany nicejskim wyznaniem wiary, został przygotowany na pierwszym Soborze powszechnym – który się odbył w Nicei w 325 r. Ojcowie Soboru skorzystali z jednego z symboli chrzcielnych kościołów lokalnych, najprawdopodobniej z Cezarei lub Jerozolimy. Przeciwdziałając błędom arianizmu, wzbogacili go o prawdy chrystologiczne. Wiarę we współistotność Boskiej natury Jezusa z naturą Boga Ojca, Sobór wyraził greckim terminem "homousios" – co po łacinie tłumaczy się "jednej substancji" – "unius substantiae". Termin ten wyraża wiarę w to, że Jezus i Ojciec mają wspólną naturę Boską, są jednym Bogiem. Tajemnica trudna do pojęcia, dlatego powstało wiele błędnych doktryn, jak sabelianizm, apolinaryzm, modalizm czy monarchianizm – wynikających z nieumiejętnego wyrażenia odrębności Osób, a jedności substancji, istoty w Bogu, który jest troisty.
Nicejsko-konstantynopolitański.
Ponad pół wieku później na kolejnym Soborze ułożono nową wersję symbolu, nazwanego "Konstantynopolitańskim" lub Nicejsko-konstantynopolitańskim. Tym razem zdefiniowano relację Trzeciej Osoby Trójcy, czyli Ducha Świętego, do Ojca i Syna- w odpowiedzi na błędy Macedonianizmu, który nie uznawał Boskiej natury Ducha Świętego, analogicznie do arianizmu, który nie uznawał Boskiej natury Syna. W symbolu umieszczono następujące słowa stwierdzające Bóstwo Ducha Świętego:
Po kilku wiekach na Zachodzie dodano prawdę o pochodzeniu Ducha Świętego także od Syna, wstawiając w pierwszej linijce "Filioque" – "i Syna". Dało to początek sporowi teologicznemu Wschodu chrześcijańskiego z Zachodem, trwającemu do dziś dnia.
Według badań historyków, choć Symbol konstantynopolitański jest podobny do nicejskiego, pierwowzorem nie był symbol antyariański, ogłoszony w Nicei, lecz symbol lokalnego Kościoła – prawdopodobnie w Salaminie na Cyprze. Tekst prawie w takiej postaci jak ogłoszony w Konstantynopolu w 381 r., sześć lat wcześniej znał już biskup tego miasta Epifaniusz.

</doc>
<doc id="2067098" url="https://pl.wikipedia.org/wiki?curid=2067098" title="Frédéric Sammaritano">
Frédéric Sammaritano

Frédéric Sammaritano (ur. 23 marca 1986 w Vannes) – piłkarz francuski grający na pozycji napastnika. Mierzy 162 cm wzrostu. Obecnie gra w klubie Dijon FCO.

</doc>
<doc id="2067100" url="https://pl.wikipedia.org/wiki?curid=2067100" title="RiscPC">
RiscPC



</doc>
<doc id="2067101" url="https://pl.wikipedia.org/wiki?curid=2067101" title="Marianne Andersen">
Marianne Andersen

Marianne Andersen (ur. 26 marca 1980 w Drammen) – norweska zawodniczka biegająca na orientację.
Jej pierwszym większym sukcesem było zdobycie w 2004 roku srebrnego medalu w sztafecie na Mistrzostwach Europy w Biegu na Orientację w Roskilde. Natomiast w 2005 roku zdobyła swój pierwszy medal z Mistrzostw Świata, które odbyły się w Aichi – w biegu sztafetowym zajęła drugie miejsce.
W 2006 roku zdobyła kolejne dwa srebrne medale w biegu średnim i sprincie na Mistrzostwach Europy w Otepää. W tym samym roku zajęła także drugie miejsce na średnim i długim dystansie podczas Mistrzostw Świata w Aarhus. Podczas Mistrzostw Świata 2007 w Kijowie zdobyła dwa brązowe medale za bieg średni i sztafetę. W 2008 roku jedyny zdobyty medal pochodzi Mistrzostw Świata rozegranych w Ołomuńcu, gdzie na długim dystansie zajęła drugie miejsce.
Podczas Mistrzostwa Świata w Biegu na Orientację 2009 w Miszkolcu zdobyła 3 medale, w tym po raz pierwszy złoty medal, który uzyskała w biegu sztafetowym, a dwa kolejne to srebrne za bieg na dystansie średnim i długim. W 2010 roku podczas Mistrzostw Świata w Trondheim zdobyła brązowy medal w sprincie, srebrny w biegu długim, brązowy w biegu średnim i srebrny w sztafecie.
Mieszka w Drammen, trenuje w norweskim klubie "Konnerud IL", a wcześniej trenowała w "NTNUI" oraz w "Nydalens SK".

</doc>
<doc id="2067102" url="https://pl.wikipedia.org/wiki?curid=2067102" title="Witczak">
Witczak

Witczak (forma żeńska: pani Witczak, Witczakowa, Witczakówna, w liczbie mnogiej: Witczakowie, pot. gwar. lub przest. Witczaki) – nazwisko polskie, którym posługuje się ponad 10 tysięcy osób.
Etymologia nazwiska.
Nazwisko pochodzi, jak inne nazwiska zakończone na –‘ak od zdrobniałego imienia Witek lub Wicek (urobionego od form podstawowych Wit, Witold, Wincenty). W podobny sposób tworzono rozliczne nazwiska chłopskie, np. Florczak – imię zdrobniałe Florek, Jędrzejczak – Jędrzejek, Tomczak – Tomek itd.
Demografia.
Zgodnie z serwisem heraldycznym nazwiskiem tym w Polsce na początku lat 90. XX w. pod względem liczby osób o danym nazwisku zarejestrowanych w bazie PESEL posługiwało się 10 758 osób.
Blisko 70% osób noszących to nazwisko mieszka na terenie Wielkopolski i Polski środkowej. Najwięcej osób o tym nazwisku mieszka w Łodzi (niemal 1000 osób). Inne miasta, w których mieszka co najmniej 300 osób o tym nazwisku, to: Zgierz, Warszawa, Poznań, Kalisz.

</doc>
<doc id="2067103" url="https://pl.wikipedia.org/wiki?curid=2067103" title="Matthias Muller">
Matthias Muller



</doc>
<doc id="2067107" url="https://pl.wikipedia.org/wiki?curid=2067107" title="Port lotniczy Côn Đảo">
Port lotniczy Côn Đảo

Port lotniczy Côn Đảo (Sân bay Côn Đảo) − krajowy port lotniczy położony w Côn Đảo w Wietnamie.

</doc>
<doc id="2067109" url="https://pl.wikipedia.org/wiki?curid=2067109" title="Finan">
Finan

Finan z Lindisfarne – żyjący na przełomie VI/VII wieku święty katolicki, biskup.
Istnieją zapiski hagiograficzne opisujące blisko dziesięć postaci świętych noszących to imię. Jednak nie można zweryfikować historyczności tych postaci gdyż w okresie średniowiecza kopiści, a także późniejsi badacze dopuścili się błędów mieszając imię Finan z imionami Finian, Findian i Fridian. Mimo iż brak źródeł historycznych potwierdzających pochodzenie Finana uważany jest za Irlandczyka.
Został mnichem w klasztorze św. Kolumbana na wyspie Iona, a po śmierci św. Aidana powierzono mu w 651 roku sakrę Lindisfarne. Na stolicy biskupiej prowadził energiczną działalność ewangelizacyjną sięgającą po środkową Anglię i hrabstwo Essex. Jego zasłudze przypisywane są liczne nawrócenia i ochrzczenia. Fnian wyświęcił pierwszego biskupa Mercji i zlecił misję św. Wilfrydowi, której owocem stało się dostosowanie obrzędów do rzymskich mimo iż sam w wielu dyskusjach bronił tradycji celtyckich. Zapamiętany został z gorliwej wiary, rozwagi, mądrości jako budowniczy kościołów i klasztorów. Zmarł w opinii świętości pomiędzy 658 a 660 rokiem.
Dzień obchodów.
Finana wspominano 9 stycznia (za "Bucelinem"), 16, 17 i 23 lutego oraz 18 marca, a także 9 lub 17 lutego.

</doc>
<doc id="2067113" url="https://pl.wikipedia.org/wiki?curid=2067113" title="Mettler Toledo">
Mettler Toledo

Mettler-Toledo – producent wag i instrumentów analitycznych. Firma powstała z połączenia dwóch przedsiębiorstw: Mettler, z siedzibą w Szwajcarii, i Toledo Scale, z siedzibą w Columbus, Ohio, USA. Główna siedziba firmy mieści się obecnie w Szwajcarii. Firma posiada swoje przedstawicielstwa w ponad stu krajach.
Mettler-Toledo posiada również swój oddział w Polsce.
METTLER TOLEDO to nazwa marki, Mettler-Toledo (z kreską) jest natomiast nazwą przedsiębiorstwa. 
Działy Mettler–Toledo.
Mettler-Toledo Sp. z o.o..
Mettler-Toledo Sp. z o.o. to oddział firmy dostarczający między innymi wagi na rynek polski. Dział obsługuje trzy różne sektory rynku, z których każdy posiada własny dział serwisu zapewniający usługi serwisowe i konserwacyjne sprzedawanych wag. Należą do nich:
Mettler-Toledo Cargoscan.
Sprzedaż produktów Mettler-Toledo Cargoscan jest prowadzona przez przedstawicielstwa handlowe Mettler-Toledo na całym świecie. Oddział Cargoscan, (mieszący się w Oslo w Norwegii) specjalizuje się w wytwarzaniu systemów wymiarujących, ważących i skanujących przeznaczonych na potrzeby transportu i logistyki. Systemy te są wykorzystywane do określania masy wolumetrycznej (przestrzennej) paczek i palet. Systemy te przyczyniają się do wzrostu wydajności procesów oraz poprawy dokładności wystawianych faktur. Oferta Cargoscan obejmuje systemy manualne oraz rozwiązania w pełni zautomatyzowane, które można integrować z bardzo skomplikowanymi systemami sortującymi.
RAININ Instrument.
Grupa specjalizuje się w wytwarzaniu pipet i końcówek przeznaczonych dla laboratoriów. Oferta obejmuje pipety jednokanałowe i pipety wielokanałowe oraz kalibrację i serwisowanie pipet.
Mettler-Toledo AutoChem.
Oddział ten produkuje wyposażenie automatyczne usprawniające procesy produkcji realizowane w przemyśle chemicznym i farmaceutycznym. W ofercie można znaleźć reaktory laboratoryjne, kalorymetry oraz wyposażenie przeznaczone do śledzenia przebiegu reakcji.
Mettler-Toledo Hi-Speed.
Grupa zajmuje się produkcją systemów wagowych i przenośnikowych umożliwiających prowadzenie ważenia kontrolnego z dużą szybkością. Systemy tego typu są stosowane do kontroli produktów w trakcie realizacji procesów produkcyjnych, w tym między innymi do ważenia puszek i butelek. 
Mettler-Toledo Safeline.
Oddział zajmuje się produkcją detektorów metalu i systemów kontroli rentgenowskiej przeznaczonych do kontroli produktów poruszających się na taśmie produkcyjnej. 
Mettler-Toledo Vision.
Oddział specjalizuje się w produkcji systemów wizyjnych do obserwacji obiektów poruszających się na taśmie produkcyjnej. Oddział powstał po odkupieniu przez Mettler Toledo mającej swą siedzibę w stanie Illinois firmy CIVision bezpośrednio od jej założyciela Chucka Stone’a w dniu 31 grudnia 2009.

</doc>
<doc id="2067116" url="https://pl.wikipedia.org/wiki?curid=2067116" title="Panny z Wilka">
Panny z Wilka

Panny z Wilka – opowiadanie Jarosława Iwaszkiewicza wydane w 1933 w Warszawie przez wydawnictwo „Gebethner i Wolff” (w jednym wolumenie z opowiadaniem "Brzezina"), jeden z najwybitniejszych utworów prozatorskich Iwaszkiewicza. W 1979 roku w koprodukcji polsko-francuskiej opowiadanie zekranizował Andrzej Wajda, a jego film, również zatytułowany "Panny z Wilka", został nominowany do Oskara.
Treść.
Akcja opowiadania rozgrywa się pod koniec lat 20 XX wieku. Trzydziestosiedmioletni Wiktor Ruben, uczestnik I wojny światowej, ze względów zdrowotnych przerywa swoje codzienne zajęcia i udaje się na wieś w celu rekonwalescencji. W drodze do swojego wuja zatrzymuje się w majątku Wilko, gdzie przed Wielką Wojną spędzał wakacje i romansował z rezydującymi tu pannami. Jego przyjazd powoduje odżycie wspomnień.
Otoczony przez grupę kobiet, wśród rozmów i zwykłych zajęć wiejskich, zaczyna snuć refleksję nad skutecznością jakiegokolwiek działania i sensu ludzkich wysiłków i buntu przeciwko nieuniknionemu losowi, prawu przypadku oraz przemijaniu. Zaczyna krystalizować się w nim specyficzna filozofia życia, której treścią egzystencji jest samo trwanie i doświadczenie możliwie wszystkiego, co człowiek może doświadczyć.

</doc>
<doc id="2067117" url="https://pl.wikipedia.org/wiki?curid=2067117" title="Jan Pilch">
Jan Pilch

Jan Pilch (ur. 11 stycznia 1956 w Krakowie, zm. 2 kwietnia 2022 tamże) – polski perkusista, profesor sztuk muzycznych, prorektor ds. studenckich i ds. kształcenia Akademii Muzycznej w Krakowie. 
Życiorys.
Urodził się w Krakowie, gdzie w Akademii Muzycznej ukończył studia z wyróżnieniem w klasie perkusji Józefa Stojki. Doskonalił swoje umiejętności we Włoszech pod okiem Luigiego Torrebruna i Franca Campioniego. 
Uczestniczył wielokrotnie w najważniejszych polskich festiwalach muzyki współczesnej, m.in. „Warszawskiej Jesieni”, „Poznańskiej Wiośnie Muzycznej” czy „Musica Polonica Nova”. Był dyrektorem artystycznym odbywającego się w Krakowie festiwalu perkusyjnego „Źródła i inspiracje”. Współpracował z muzykami wielu różnych środowisk: z kompozytorami muzyki poważnej (np. Krystyna Moszumańska-Nazar, Bogusław Schaeffer, Magdalena Długosz), rozrywkowej (Marek Grechuta, Grzegorz Turnau, Stanisław Sojka, zespołami Pod Budą, Düpą czy Charming Beauties) oraz jazzmanami. 
Od 1982 był wykładowcą w krakowskiej Akademii Muzycznej, gdzie był inicjatorem powstania i wieloletnim kierownikiem Katedry Muzyki Współczesnej, Jazzu i Perkusji. W 2002 otrzymał tytuł profesora sztuk muzycznych. W latach 2016–2020 pełnił funkcję prorektora ds. studenckich i ds. kształcenia tej uczelni.
Zmarł 2 kwietnia 2022 roku. Został pochowany na Cmentarzu Rakowickim (cmentarzu wojskowym przy ul. Prandoty w Krakowie) (kw. CIX-2-3). 
Odznaczenia, nagrody.
W 2008 otrzymał Brązowy Medal „Zasłużony Kulturze Gloria Artis”. W 2018 został odznaczony Złotym Krzyżem Zasługi. Otrzymał również Medal Komisji Edukacji Narodowej, nagrodę prof. Ruth i Raya Robinsonów „Excellence in Teaching” i in.

</doc>
<doc id="2067122" url="https://pl.wikipedia.org/wiki?curid=2067122" title="Sława i chwała (powieść)">
Sława i chwała (powieść)

Sława i chwała – powieść Jarosława Iwaszkiewicza. Wydawana była w trzech tomach w latach 1956-1962 (t. I – 1956; t. II – 1958; t. III – 1962).
Treść.
Dzieło to nawiązuje do tradycji sag rodzinnych, przedstawiając dzieje kilku rodzin z różnych kręgów społecznych na przestrzeni lat 1914-1947. Akcja powieści przenosi się z ziemiańskich ukraińskich dworów, przez europejskie metropolie, do Warszawy i okolic. Jej główni bohaterowie mają swe niefikcyjne wzorce w rzeczywistości.
Autor wychodzi z przeświadczenia, ze wyroków historii nie da się cofnąć, tak jak nie ma powrotu do "czasu utraconego". Dramat życia jako największej wartości wypływa nie tylko z kataklizmów zewnętrznych, takich jak wojny i przemijanie, ale też z wewnętrznych konfliktów moralnych i psychologicznych, które prowadzą człowieka do dramatycznych wyborów. Wielkie narodowe katastrofy przedstawione w utworze to nie tylko klęski osobiste, ale i zmierzch pewnej formacji społeczno-intelektualnej.
Przekłady na języki obce.
Powieść przełożona została na kilkanaście języków:

</doc>
<doc id="2067135" url="https://pl.wikipedia.org/wiki?curid=2067135" title="Rolls-Royce/Snecma Olympus 593">
Rolls-Royce/Snecma Olympus 593

Rolls-Royce/Snecma Olympus 593 – silnik turboodrzutowy z dopalaczem napędzający naddźwiękowy samolot Concorde. Powstał na bazie silnika Rolls-Royce Olympus. Do momentu zakończenia lotów komercyjnych Concorde'a, pozostawał jedynym silnikiem turboodrzutowym z dopalaczem napędzającym samolot liniowy. Jego sprawność termodynamiczną uważa się za najwyższą na świecie.

</doc>
<doc id="2067138" url="https://pl.wikipedia.org/wiki?curid=2067138" title="Zbiornik Niewiadoma">
Zbiornik Niewiadoma

Zbiornik Niewiadoma – zbiornik zaporowy na Cetyni, położony w północnej części Wysoczyzny Siedleckiej. Znajduje się na gruntach wsi Niewiadoma, Nieciecz Włościańska, Kupientyn-Kolonia i Kupientyn w gminie Sabnie około 5 km od Sokołowa Podlaskiego (powiat sokołowski, województwo mazowieckie).
Charakterystyka.
Zbiornik został wybudowany w latach 2010–2013. Powierzchnia zbiornika przy normalnym poziomie piętrzenia wynosi 42,22 ha, długość ok. 3,8 km, średnia szerokość 114 m. Długość linii brzegowej wynosi 5,9 km. Pojemność zbiornika przy normalnym poziomie piętrzenia to 1 140 tysięcy m³. Zapora czołowa posiada 500 m długości.
Badania archeologiczne.
Podczas budowy zbiornika były prowadzone badania archeologiczne. Odkryto podczas nich kilka osad wczesnośredniowiecznych. Ewenementem było odnalezienie kurhanu datowanego na XVIII wiek p.n.e. Znajdowały się w nim pozostałości dwóch ciał oraz przedmioty wykonane z brązu: grot włóczni, szpila i fragment bransolety, co oznacza, że w kurhanie pochowano ówczesnego przywódcę, gdyż były to przedmioty niezwykle cenne w tamtym okresie. Kurhan pochodzi z kultury trzcinieckiej w epoce brązu. Było to pierwsze odkrycie tego typu na Mazowszu i czwarte w Polsce.
Zbiornik wstępny.
Na terenach wsi Kupientyn znajduje się zbiornik wstępny Kupientyn o powierzchni ok. 4 ha. Jego otwarcie nastąpiło 27 sierpnia 2004 r.

</doc>
<doc id="2067140" url="https://pl.wikipedia.org/wiki?curid=2067140" title="Kallijka etiopska">
Kallijka etiopska



</doc>
<doc id="2067142" url="https://pl.wikipedia.org/wiki?curid=2067142" title="Tatuowana róża">
Tatuowana róża

Tatuowana róża (ang. "The Rose Tattoo", 1955) − amerykański melodramat w reżyserii Daniela Manna, będący adaptacją sztuki teatralnej pod tym samym tytułem autorstwa Tennessee Williamsa. Scenariusz filmu opracowali Williams i Hal Kanter. 
Obraz otrzymał osiem nominacji do Oscara, zdobywająć łącznie trzy statuetki, w tym dla najlepszej aktorki pierwszoplanowej.
Obsada.
i inni

</doc>
<doc id="2067143" url="https://pl.wikipedia.org/wiki?curid=2067143" title="Orlando Rosa">
Orlando Rosa

Orlando, właśc. Orlando Rosa Pinto (ur. 20 września 1911 w Quatis, zm. ?) – piłkarz brazylijski grający na pozycji skrzydłowego.
Kariera klubowa.
Orlando występował w latach 1932–1942 w klubie CR Vasco da Gama. Z Vasco da Gama dwukrotnie zdobył mistrzostwo stanu Rio de Janeiro - Campeonato Carioca w 1934 i 1936 roku.
Kariera reprezentacyjna.
W reprezentacji Brazylii Orlando zadebiutował 24 lutego 1935 w wygranym 2-1 meczu z argentyńskim klubem River Plate. Był to udany debiut, gdyż Orlando strzelił pierwszą bramkę. Był to jedyny jego występ w reprezentacji.

</doc>
<doc id="2067144" url="https://pl.wikipedia.org/wiki?curid=2067144" title="Tadeusz Jurasz">
Tadeusz Jurasz

Tadeusz Jurasz (ur. 9 września 1930 w Cięcinie, zm. 22 grudnia 2019 w Krakowie) – polski aktor teatralny i filmowy, reżyser.
Życiorys.
Jest absolwentem Państwowej Wyższej Szkoły Teatralnej im. Ludwika Solskiego w Krakowie (dyplom w 1953). Debiutował w 1953 na deskach Teatru Wybrzeże w Gdańsku. W latach 1957–1998 był aktorem Starego Teatru w Krakowie.
Był mężem aktorki Izabelli Olszewskiej, z którą miał córkę Martę, a bratem aktora Antoniego Jurasza. Mieszkał w rodzinnej Cięcinie koło Żywca.

</doc>
<doc id="2067145" url="https://pl.wikipedia.org/wiki?curid=2067145" title="Herbaciarnia pod księżycem">
Herbaciarnia pod księżycem



</doc>
<doc id="2067146" url="https://pl.wikipedia.org/wiki?curid=2067146" title="Makedonska Prva liga">
Makedonska Prva liga



</doc>
<doc id="2067150" url="https://pl.wikipedia.org/wiki?curid=2067150" title="Karol Mora">
Karol Mora



</doc>
<doc id="2067156" url="https://pl.wikipedia.org/wiki?curid=2067156" title="Dratwa">
Dratwa

Dratwa – gruba, mocna nić wykonana z włókien lnianych lub konopnych, impregnowana woskiem lub smołą, używana głównie przez szewców, rymarzy i kaletników.

</doc>
<doc id="2067162" url="https://pl.wikipedia.org/wiki?curid=2067162" title="Mr. Right">
Mr. Right

Mr. Right – album grupy The Days wydany w 1993 roku przez Izabelin Studio.

</doc>
<doc id="2067165" url="https://pl.wikipedia.org/wiki?curid=2067165" title="Dekanat hiszpański">
Dekanat hiszpański

Dekanat hiszpański – jeden z 13 dekanatów Zachodnioeuropejskiego Egzarchatu Parafii Rosyjskich. Obowiązki dziekana pełnił w 2010 ks. Fedor Almes.
Na terenie dekanatu znajdują się następujące parafie:

</doc>
<doc id="2067167" url="https://pl.wikipedia.org/wiki?curid=2067167" title="Champs Élysées">
Champs Élysées

Champs Élysées, Champs-Élysées – francuska nazwa Pól Elizejskich
Zobacz też:
ang. Elysian Fields (ujednoznacznienie)

</doc>
<doc id="2067172" url="https://pl.wikipedia.org/wiki?curid=2067172" title="Podróż apostolska Jana Pawła II do Libanu">
Podróż apostolska Jana Pawła II do Libanu

77 podróż apostolska Jana Pawła II miała miejsce w dniach 10–11 maja 1997 roku. Podczas tej pielgrzymki papież odwiedził Liban.
Podłoże.
Republika Libańska jest państwem o największej wspólnocie katolickiej na Bliskim Wschodzie. W latach 1975–1990 w Libanie toczyła się wojna domowa. Poza tym kraj ten jest miejscem rywalizacji ościennych państw, zaś w 1997 roku jego obszar był okupowany przez wojska Syrii i Izraela.

</doc>
<doc id="2067175" url="https://pl.wikipedia.org/wiki?curid=2067175" title="Elysian Fields (ujednoznacznienie)">
Elysian Fields (ujednoznacznienie)

Zobacz też:

</doc>
<doc id="2067176" url="https://pl.wikipedia.org/wiki?curid=2067176" title="Dziewczyna z prowincji">
Dziewczyna z prowincji

Dziewczyna z prowincji (ang. "The Country Girl") – amerykański dramat filmowy z 1954 roku w reżyserii i według scenariusza George’a Seatona, będący adaptacją sztuki teatralnej autorstwa Clifforda Odetsa. Obraz opowiada historię aktora, dawnego gwiazdora musicali, który skończył jako alkoholik. Gdy pojawia się ambitny reżyser oraz wizja wskrzeszenia kariery, jedynie wyrozumiała żona, będzie potrafiła dostrzec fortele chciwego reżysera.
Film był prezentowany w konkursie głównym na 8. MFF w Cannes.
Grace Kelly otrzymała za swoją rolę Oscara dla najlepszej aktorki pierwszoplanowej. Za tę samą rolę Uta Hagen otrzymała nagrodę Tony, za występ w pierwotnej, scenicznej wersji filmu. Zwycięstwo Kelly było ogromnym zaskoczeniem, ponieważ większość krytyków jak i filmowców stawiało na Judy Garland oraz jej rolę w musicalu "Narodziny gwiazdy". Stacja NBC wysłała nawet ekipę telewizyjną do szpitala, gdzie Garland przebywała po urodzeniu dziecka, w celu przeprowadzenia z nią wywiadu zaraz po ogłoszeniu wyników. Następnego dnia po ceremonii Groucho Marx wysłał Garland telegram, w którym stwierdził, że jej przegrana była „największym rabunkiem od czasu skoku na Brinka”.
Niektóre dialogi użyte w filmie zostały również wykorzystane w piosence Miki pt. "Grace Kelly".

</doc>
<doc id="2067179" url="https://pl.wikipedia.org/wiki?curid=2067179" title="Rogers Cup 2010 (mężczyźni)">
Rogers Cup 2010 (mężczyźni)

Rogers Cup 2010 – tenisowy turniej ATP rangi ATP World Tour Masters 1000 z cyklu Rogers Cup rozgrywany w dniach 7–15 sierpnia 2010 roku w Toronto na kortach twardych o puli nagród 3 000 000 dolarów amerykańskich.

</doc>
<doc id="2067184" url="https://pl.wikipedia.org/wiki?curid=2067184" title="Elias Atallah">
Elias Atallah

Elias Atallah (ur. 1947) – polityk libański, lider Demokratycznego Ruchu Lewicy.
Urodził się w dystrykcie Szuf, w rodzinie chrześcijańskiej. Ukończył psychologię i filozofię. W 1971 roku wstąpił do Libańskiej Partii Komunistycznej. Podczas wojny domowej w Libanie dowodził milicjami "Jammoul", walczącymi z prawicowymi bojówkami i Izraelczykami. W 2004 roku wraz z lewicowymi intelektualistami utworzył Demokratyczny Ruch Lewicy, którego został pierwszym przewodniczącym. Z ramienia tej partii był członkiem libańskiego Zgromadzenia Narodowego w latach 2005–2009.

</doc>
<doc id="2067186" url="https://pl.wikipedia.org/wiki?curid=2067186" title="Vtora Liga macedońska">
Vtora Liga macedońska



</doc>
<doc id="2067187" url="https://pl.wikipedia.org/wiki?curid=2067187" title="Parafia św. Rafała Archanioła w Saint-Raphaël">
Parafia św. Rafała Archanioła w Saint-Raphaël

Parafia św. Rafała Archanioła – prawosławna parafia w Saint-Raphaël. Należała do dekanatu Francji południowo-wschodniej Zachodnioeuropejskiego Egzarchatu Parafii Rosyjskich; następnie (po likwidacji egzarchatu) weszła w skład Greckiej Metropolii Francji Patriarchatu Konstantynopolitańskiego.
W 2010 parafia była obsługiwana przez duchownych służących w soborze św. Mikołaja w Nicei, obowiązki jej proboszcza pełnił ks. Jean Gueit. Święta Liturgia jest odprawiana co dwa tygodnie. Obowiązuje kalendarz juliański, wykorzystywane są języki cerkiewnosłowiański oraz francuski.

</doc>
<doc id="2067193" url="https://pl.wikipedia.org/wiki?curid=2067193" title="Jezioro Rotomahana">
Jezioro Rotomahana



</doc>
<doc id="2067194" url="https://pl.wikipedia.org/wiki?curid=2067194" title="Linia kolejowa Čadca - Skalité Serafínov">
Linia kolejowa Čadca - Skalité Serafínov

Linia kolejowa nr 129 – linia kolejowa na Słowacji, biegnąca przez kraj żyliński, od Czadcy do granicy z Polską w Zwardoniu. Została otwarta 3 listopada 1884 roku.

</doc>
<doc id="2067196" url="https://pl.wikipedia.org/wiki?curid=2067196" title="Paul Buentello">
Paul Buentello

Paul Anthony Buentello (ur. 16 stycznia 1974 w Amarillo) − amerykański zawodnik mieszanych sztuk walki (MMA) wagi ciężkiej. Były pretendent do mistrzostwa organizacji UFC i Strikeforce w wadze ciężkiej.
Kariera MMA.
Zawodowy debiut w mieszanych sztukach walki zanotował w kwietniu 1997 roku, gdy wystąpił w 8-osobowym turnieju Unified Shoot Wrestling Federation 4 − cyklicznej gali organizowanej w jego rodzinnym mieście. Doszedł do finału, w którym przegrał przez poddanie z późniejszym mistrzem UFC w wadze średniej, Evanem Tannerem. Rok później zwyciężył w dziewiątej odsłonie tego turnieju, pokonując trzech rywali przed czasem.
W latach 1999-2004 walczył dla wielu lokalnych organizacji, zostając m.in. mistrzem King of the Cage w wadze ciężkiej. W lutym 2005 roku zadebiutował w największej amerykańskiej organizacji MMA − UFC. W swojej pierwszej walce podczas gali UFC 51 znokautował Justina Eilersa. Kolejna wygrana przed czasem z Kevinem Jordanem (UFC 53) otworzyła przed nim szansę walki o tytuł mistrza UFC w wadze ciężkiej z Andrejem Arłouskim. Do pojedynku tego doszło 7 października 2005 roku na gali UFC 55. Białorusin znokautował Buentello w zaledwie 15 sekund.
W 2006 roku Buentello odszedł z UFC do konkurencyjnej organizacji Strikeforce. Wygrał trzy walki przez nokaut, co dało mu prawo walki o wakujące mistrzostwo Strikeforce w wadze ciężkiej. Zmierzył się o nie 16 listopada 2007 roku z Alistairem Overeemem. Przegrał z nim po tym, jak w drugiej rundzie poddał walkę na skutek ciosu kolanem w korpus.
W 2008 roku podpisał kontrakt z nowo powstałą organizacją Affliction Entertainment, dla której stoczył dwie wygrane walki (m.in. przeciwko Gary'emu Goodridgowi). W 2009 roku negocjował powrót do Strikeforce, lecz ostatecznie zadecydował o ponownym związaniu się z UFC. Po dwóch porażkach z rzędu ze Stefanem Struve i Cheickiem Kongo władze tej organizacji w marcu 2010 roku rozwiązały z nim kontrakt.
20 sierpnia 2011 roku zadebiutował w organizacji Bellator FC, przegrywając z jej mistrzem w wadze ciężkiej, Cole'em Konradem.
3 października 2015 w Abu Zabi znokautował Kameruńczyka Rameau Thierry Sokoudjou w 3. rundzie.

</doc>
<doc id="2067198" url="https://pl.wikipedia.org/wiki?curid=2067198" title="Karate Kid III">
Karate Kid III

Karate Kid III (ang. "The Karate Kid Part III") – amerykański film obyczajowy z 1989 roku w reżyserii Johna G. Avildsena, będący trzecią częścią serii filmów "Karate Kid".
Film został negatywnie przyjęty przez krytyków. Serwis Rotten Tomatoes przyznał mu wynik 15%.
Obsada.
i inni
Fabuła.
Amerykański nastolatek o przydomku Karate Kid, Daniel LaRusso (Ralph Macchio), wraca z Okinawy. Pewnego dnia zostaje zmuszony przez niejakiego Mike’a Barnesa (Sean Kanan) i jego przyjaciół, Snake’a (Jonathan Avildsen) i Dennisa (Christopher Paul Ford), do wzięcia udziału w zawodach, na co nie zgadza się jego nauczyciel, Kesuke Miyagi (Pat Morita). Nastolatek przyjmuje więc propozycję treningów w konkurencyjnej szkole, prowadzonej przez Terry’ego Silvera (Thomas Ian Griffith), który jednak ma wobec niego ukryte zamiary.

</doc>
<doc id="2067199" url="https://pl.wikipedia.org/wiki?curid=2067199" title="Tom Cleverley">
Tom Cleverley

Thomas William „Tom” Cleverley (ur. 12 sierpnia 1989 w Basingstoke) – angielski piłkarz występujący na pozycji pomocnika w Watfordzie i reprezentacji Anglii.
5 czerwca 2015 roku Everton ogłosił, że zawodnik podpisze kontrakt z klubem po wygaśnięciu wcześniejszej umowy z Manchesterem United.

</doc>
<doc id="2067200" url="https://pl.wikipedia.org/wiki?curid=2067200" title="Wróć, mała Shebo (film 1952)">
Wróć, mała Shebo (film 1952)

Wróć, mała Shebo (ang. "Come Back, Little Sheba") − amerykański dramat filmowy z 1952 roku w reżyserii Daniela Manna, będący adaptacją sztuki teatralnej pod tym samym tytułem autorstwa Williama Inge’a.
Zmęczone sobą małżeństwo, wynajmuje pokój młodej dziewczynie. Ta staje się dla nich córką, której nigdy nie mieli.
Film otrzymał trzy nominacje do Oscara, zdobywając jedną nagrodę dla najlepszej aktorki. Obraz był prezentowany w konkursie głównym na 6. MFF w Cannes.
W 1977 roku powstała telewizyjna wersja filmu, w której wystąpili Laurence Olivier, Joanne Woodward i Carrie Fisher.
Obsada.
i inni

</doc>
<doc id="2067201" url="https://pl.wikipedia.org/wiki?curid=2067201" title="Parafia św. Hermogena w Marsylii">
Parafia św. Hermogena w Marsylii

Parafia św. Hermogena – jedna z prawosławnych parafii w Marsylii. Należy do dekanatu Francji południowo-wschodniej Arcybiskupstwa Zachodnioeuropejskich Parafii Tradycji Rosyjskiej Patriarchatu Moskiewskiego.
W nabożeństwach parafii obowiązuje kalendarz nowojuliański oraz język francuski.
Proboszczem jest ks. Jean Gueit.

</doc>
<doc id="2067203" url="https://pl.wikipedia.org/wiki?curid=2067203" title="Jack Colback">
Jack Colback

Jack Raymond Colback (ur. 24 października 1989 w Killingworth) – angielski piłkarz występujący na pozycji pomocnika w Nottingham Forest.

</doc>
<doc id="2067204" url="https://pl.wikipedia.org/wiki?curid=2067204" title="Parafia Zmartwychwstania Pańskiego w Tulonie">
Parafia Zmartwychwstania Pańskiego w Tulonie

Parafia Zmartwychwstania Pańskiego – prawosławna parafia w Tulonie. Wchodziła w skład Zachodnioeuropejskiego Egzarchatu Parafii Rosyjskich; następnie (po likwidacji egzarchatu w listopadzie 2018 r.) wspólnota planowała pozostać w jurysdykcji Patriarchatu Konstantynopolitańskiego, ostatecznie jednak przyjęła zwierzchnictwo Patriarchatu Moskiewskiego.
Administracyjnie parafia należy do dekanatu Francji południowo-wschodniej Arcybiskupstwa Zachodnioeuropejskich Parafii Tradycji Rosyjskiej. Proboszczem jest ks. Jean Gueit. Nabożeństwa celebrowane są w językach rosyjskim i francuskim. Obowiązuje kalendarz juliański.

</doc>
<doc id="2067207" url="https://pl.wikipedia.org/wiki?curid=2067207" title="Choi Hong Man">
Choi Hong Man



</doc>
<doc id="2067208" url="https://pl.wikipedia.org/wiki?curid=2067208" title="Parafia Wszystkich Świętych Ziemi Ruskiej w Antibes">
Parafia Wszystkich Świętych Ziemi Ruskiej w Antibes

Parafia Wszystkich Świętych Ziemi Ruskiej – prawosławna parafia w Antibes. Należała do dekanatu Francji południowo-wschodniej Zachodnioeuropejskiego Egzarchatu Parafii Rosyjskich; następnie (po likwidacji egzarchatu) weszła w skład Greckiej Metropolii Francji Patriarchatu Konstantynopolitańskiego.
W 2010 parafia była obsługiwana przez duchownych służących w soborze św. Mikołaja w Nicei, Święta Liturgia jest odprawiana w pierwszą i trzecią niedzielę miesiąca (poza lipcem i sierpniem, gdy nabożeństwa nie odbywają się w ogóle). Używane są języki cerkiewnosłowiański oraz francuski.

</doc>
<doc id="2067210" url="https://pl.wikipedia.org/wiki?curid=2067210" title="Martyn Waghorn">
Martyn Waghorn

Martyn Thomas Waghorn (ur. 23 stycznia 1990 w South Shields) – angielski piłkarz występujący na pozycji napastnika w Rangers.

</doc>
<doc id="2067212" url="https://pl.wikipedia.org/wiki?curid=2067212" title="Play On">
Play On

Play On – jest trzecim albumem amerykańskiej piosenkarki country Carrie Underwood. Został wydany w Stanach Zjednoczonych 3 listopada 2009. Trzema promocyjnymi singlami dostępnymi przed wydaniem albumu były : "Mama's Song", "Temorary Home" oraz "Undo It". Pierwszym oficjalnym singlem płyty jest utwór "Cowboy Casanova", który swoją premierę miał 14 września 2009. Drugi singiel "Temporary Home" zrealizowany został 14 grudnia 2009, a trzeci - "Undo It" 24 maja 2010. Piosenkarka ogłosiła, że czwartym singlem będzie "Mama's Song", który swoją radiową premierę będzie miał 29 sierpnia 2010.

</doc>
<doc id="2067214" url="https://pl.wikipedia.org/wiki?curid=2067214" title="Tom Høgli">
Tom Høgli

Tom Høgli (ur. 24 lutego 1984 w Harstad) – norweski piłkarz występujący na pozycji obrońcy.
Życiorys.
Kariera klubowa.
Høgli zawodową karierę rozpoczynał w 2003 roku w klubie FK Bodø/Glimt, grającym w Tippeligaen. W tych rozgrywkach zadebiutował 21 września 2003 w wygranym 3:0 meczu z SK Brann. W tym samym roku wywalczył z zespołem wicemistrzostwo Norwegii. Wystąpił z nim także w finale Pucharze Ligi Norweskiej, gdzie Bodø/Glimt uległo 1:3 Rosenborgowi Trondheim. W 2005 roku Høgli spadł z klubem do 1. divisjon.
W 2007 roku trafił do Tromsø IL, występującego w ekstraklasie. Pierwszy ligowy mecz zaliczył tam 9 kwietnia 2007 przeciwko Vålerenga Fotball (1:0). W 2008 roku zajął z zespołem 3. miejsce w lidze.
W 2011 roku został zawodnikiem Club Brugge. W 2014 roku przeszedł do FC København. W 2017 roku wrócił do Tromsø.
Kariera reprezentacyjna.
W reprezentacji Norwegii Høgli zadebiutował 20 sierpnia 2008 w zremisowanym 1:1 towarzyskim meczu z Irlandią.

</doc>
<doc id="2067215" url="https://pl.wikipedia.org/wiki?curid=2067215" title="Tom Hogli">
Tom Hogli



</doc>
<doc id="2067216" url="https://pl.wikipedia.org/wiki?curid=2067216" title="Venus pudica">
Venus pudica

Venus pudica, Wenus skromna, Wenus wstydliwa (łac. "pudica" - skromna, wstydliwa) - termin oznaczający jedną z klasycznych póz kobiecych w sztuce. Jest to naga postać kobiety, stojąca lub lekko oparta, osłaniająca dłonią części intymne w geście skromności. 
Przykłady najbardziej znanych "Venus pudica" to posąg "Afrodyty Knidyjskiej" Praksytelesa i wizerunek Wenus z obrazu Botticellego "Narodziny Wenus".

</doc>
<doc id="2067217" url="https://pl.wikipedia.org/wiki?curid=2067217" title="Wenus pudica">
Wenus pudica



</doc>
<doc id="2067219" url="https://pl.wikipedia.org/wiki?curid=2067219" title="Podkultura polityczna">
Podkultura polityczna

Podkultura polityczna – kultura polityczna o mniejszym zasięgu niż całe społeczeństwo, ograniczająca się na przykład do pewnej części państwa lub do pewnej grupy społecznej. Wpływa na kulturę polityczną społeczeństwa.
Można wyróżnić podkultury polityczne:
W Polsce badano także kulturę polityczną studentów (Jan Garlicki).

</doc>
<doc id="2067222" url="https://pl.wikipedia.org/wiki?curid=2067222" title="Protodioscyna">
Protodioscyna

Protodioscyna – steroidowy, organiczny związek chemiczny z grupy saponin. Występuje w wielu roślinach, głównie z rodzajów: ', ' i "". Jest także aktywnym składnikiem buzdyganka naziemnego – rośliny używanej jako afrodyzjak.
Wykazano, że wyciąg z buzdyganka naziemnego standaryzowany na zawartość protodioscyny wspomaga erekcję (badania na izolowanych tkankach) oraz działa jak afrodyzjak na niektóre gatunki zwierząt. Mechanizm działania protodioscyny nie jest w pełni jasny, chociaż wykazano, że substancja ta powoduje uwalnianie tlenku azotu w ciałach jamistych penisa oraz podnosi poziom testosteronu, dihydrotestosteronu i dehydroepiandrosteronu we krwi. Dowody skuteczności protodioscyny u ludzi są ograniczone i pozostają kontrowersyjne.

</doc>
<doc id="2067224" url="https://pl.wikipedia.org/wiki?curid=2067224" title="Khaled Chéhab">
Khaled Chéhab



</doc>
<doc id="2067226" url="https://pl.wikipedia.org/wiki?curid=2067226" title="Chic-Choc">
Chic-Choc

Chic-Choc (fr. "Monts Chic-Choc") - łańcuch górski w kanadyjskiej prowincji Quebec, w centralnej części półwyspu Gaspésie. Jest częścią gór Notre-Dame, które stanowią północną kontynuację Appalachów. 
Góry te są silnie zerodowane, ich wierzchołki są płaskie, a zbocza strome. Ponad 25 szczytów osiąga wysokość ponad 1000 metrów, najwyższym z nich jest Mont Jacques-Cartier o wysokości 1 268 m n.p.m.
Sieć szlaków, w tym Międzynarodowy Szlak Appalachów, przechodzi przez góry Chic-Choc, większość ich powierzchni chroni natomiast Parc national de la Gaspésie. W dolinach górskich można spotkać renifery.
Nazwa „Chic-Choc” pochodzi od słowa z języka Mi'kmaq, które oznacza ”nieprzekraczalną barierę”.

</doc>
<doc id="2067230" url="https://pl.wikipedia.org/wiki?curid=2067230" title="Estadio Alfonso Lastras">
Estadio Alfonso Lastras

Estadio Alfonso Lastras Ramírez – wielofunkcyjny meksykański stadion, wykorzystywany głównie do rozgrywania meczów piłkarskich, zlokalizowany w mieście San Luis Potosí, w stanie San Luis Potosí. Może pomieścić 28,000 widzów. Obiekt został nazwany na cześć związanego z miastem polityka Alfonso Lastrasa Ramíreza. Arena została otwarta w 2002 roku i od tego czasu jest domowym stadionem pierwszoligowego zespołu San Luis F.C.

</doc>
<doc id="2067233" url="https://pl.wikipedia.org/wiki?curid=2067233" title="Linia kolejowa Púchov – Lúky pod Makytou – Horní Lideč CZ">
Linia kolejowa Púchov – Lúky pod Makytou – Horní Lideč CZ

Linia kolejowa Púchov – Lúky pod Makytou – Horní Lideč CZ – linia kolejowa na Słowacji, biegnąca przez kraj trenczyński, od Púchova do granicy z Czechami w okolicach Lysej pod Makytou. Linia na całej długości jest dwutorowa i zelektryfikowana.

</doc>
<doc id="2067235" url="https://pl.wikipedia.org/wiki?curid=2067235" title="Urodzeni wczoraj (film 1950)">
Urodzeni wczoraj (film 1950)

Urodzeni wczoraj (ang. "Born Yesterday", 1950) − amerykański komediodramat w reżyserii George’a Cukora, oparty na podstawie sztuki pod tym samym tytułem autorstwa Garsona Kanina. Scenariusz został napisany przez Alberta Mannheimera.
Skorumpowany potentat przenosi się wraz z kochanką do Waszyngtonu, gdzie będzie próbował skorumpować kongresmena. Zatrudnia on dziennikarza, aby wykształcić swoją dziewczynę.
Film otrzymał pięć nominacji do Oscara, jednak ostatecznie otrzymał jedną nagrodę, dla najlepszej aktorki pierwszoplanowej.
W 1993 roku powstał remake obrazu z Melanie Griffith w roli głównej.
Obsada.
i inni

</doc>
<doc id="2067239" url="https://pl.wikipedia.org/wiki?curid=2067239" title="Jakub Puchow">
Jakub Puchow

Jakub Puchow (ur. 13 listopada 1947 w Warszawie) – polski skoczek do wody, brązowy medalista Letniej Uniwersjady w Turynie w 1970. Ośmiokrotny mistrz Polski w skokach do wody: 4-krotnie z trampoliny (1968, 1970, 1971, 1973) i 4-krotnie z wieży (1971, 1972, 1973, 1974). Wychowanek warszawskich klubów MKS Pałac Młodzieży i AZS-AWF, podopieczny trenera Józefa Włodarczyka. Z wykształcenia lekarz weterynarii. 
Dwukrotny olimpijczyk - podczas Igrzysk Olimpijskich w Meksyku w 1968 zajął 15. miejsce w skokach z trampoliny i 21. w skokach z wieży. W obu przypadkach odpadł w eliminacjach do finału. W czasie Igrzysk Olimpijskich w Monachium w 1972 zajął 17. miejsce w skokach z wieży uzyskując 281.34 punktów w siedmiu skokach. 
Pracował jako nauczyciel wychowania fizycznego w XXXIII Liceum Ogólnokształcącym Dwujęzycznym im. Mikołaja Kopernika w Warszawie do 2013 roku, jest komentatorem skoków do wody w telewizji Eurosport. W kadencji 1998–2002 angażował się w działalność bielańskiego samorządu, zasiadał w Komisji Oświaty, Kultury i Sportu jako członek spoza rady. W wyborach w 2002 bez powodzenia ubiegał się o mandat radnego Bielan z listy Unii Wolności.

</doc>
<doc id="2067240" url="https://pl.wikipedia.org/wiki?curid=2067240" title="Tuwim">
Tuwim

Zobacz także:

</doc>
<doc id="2067241" url="https://pl.wikipedia.org/wiki?curid=2067241" title="Widmo absorpcyjne chlorofilu">
Widmo absorpcyjne chlorofilu



</doc>
<doc id="2067244" url="https://pl.wikipedia.org/wiki?curid=2067244" title="Espen Ruud">
Espen Ruud

Espen Ruud (ur. 26 lutego 1984 w Porsgrunn) – norweski piłkarz występujący na pozycji obrońcy. Od 2015 jest zawodnikiem klubu Odds BK.
Kariera klubowa.
Ruud zawodową karierę rozpoczynał w 2003 roku w klubie Odds BK, grającym w Tippeligaen. W tych rozgrywkach zadebiutował 21 września 2003 w wygranym 3:0 meczu z Aalesunds FK. 23 października 2005 w zremisowanym 2:2 spotkaniu z SK Brann strzelił pierwszego gola w trakcie gry w Tippeligaen. W 2007 roku spadł z zespołem do 1. divisjon.
W 2008 roku Ruud przeszedł do duńskiego Odense BK. W Superligaen pierwszy mecz zaliczył 6 sierpnia 2008 przeciwko FC Nordsjælland (3:1). 8 listopada 2008 w wygranym 2:1 pojedynku z Esbjerg fB zdobył pierwszą bramkę w Superligaen. W 2009 roku wywalczył z klubem wicemistrzostwo Danii.
W 2015 roku został zawodnikiem Odds BK.
Kariera reprezentacyjna.
W reprezentacji Norwegii Ruud zadebiutował 14 listopada 2009 w wygranym 1:0 towarzyskim meczu ze Szwecją.

</doc>
<doc id="2067245" url="https://pl.wikipedia.org/wiki?curid=2067245" title="Olav Lundanes">
Olav Lundanes

Olav Lundanes (ur. 11 listopada 1987) – norweski zawodnik biegający na orientację.
Sukcesy Olava Lundanesa na arenie międzynarodowej rozpoczęły się w 2005 podczas Mistrzostw Świata Juniorów w Biegu na Orientację w Tenero, gdzie zdobył dwa złote medale na dystansie długim oraz w sztafecie. Rok później na Mistrzostwach Świata Juniorów w Druskiennikach zdobył o jeden medal więcej, ale za to ani jednego złotego – zdobył srebrny medal w biegu długim oraz dwa brązowe za bieg średni i sztafetowy.
W 2007 roku stanął na podium wszystkich czterech konkurencji Mistrzostwach Świata Juniorów w Dubbo, zajmując odpowiednio drugie miejsce w sprincie, pierwsze miejsce na dystansie długim i średnim oraz drugie miejsce w sztafecie.
Po sukcesach w zawodach juniorskich, w 2010 roku po raz pierwszy zdobył medal z Mistrzostw Europy, które odbyły się w Primorsku, zajął wtedy drugie miejsce sztafecie. W tym samym roku sięgnął także po raz pierwszy po medal z Mistrzostw Świata, które odbyły się w Trondheim, zdobywając złoto w biegu długim i srebrny w biegu sztafetowym.
Mieszka w Halden, od 2009 roku trenuje w norweskim klubie "Halden SK", a wcześniej trenowała w "Emblem IL" oraz w "Østmarka OK".

</doc>
<doc id="2067246" url="https://pl.wikipedia.org/wiki?curid=2067246" title="Terapont Biełozierski">
Terapont Biełozierski

Terapont Biełozierski, Terapont Możajski, imię świeckie: Fiodor Poskoczin (ur. w 1337 w Wołokołamsku – zm. 27 maja 1426 w Łużkach) – święty mnich prawosławny.
Pochodził z rodziny szlacheckiej. W wieku czterdziestu lat złożył śluby zakonne w Monasterze Simonowskim w Moskwie, przed jego przełożonym, ihumenem Teodorem (również późniejszym świętym prawosławnym). Poznał tam mnicha Cyryla, razem z którym spotykał się z Sergiuszem z Radoneża i słuchał jego pouczeń duchowych. Następnie zakonnicy Terapont i Cyryl wyjechali na północ dzisiejszej Rosji, nad Jezioro Białe. Początkowo mieszkali razem w miejscu, gdzie powstał następnie Monaster Cyrylo-Biełozierski, po czym, za zgodą Cyryla, Terapont przeniósł się na nowe miejsce, między jeziorami Pawskim i Borodawskim. Wzniósł pustelnię w lesie i zamieszkał w niej samotnie, żyjąc w całkowitym milczeniu. Kilkakrotnie był napadany. Ostatecznie zdobył jednak znaczny autorytet duchowy i zaczął gromadzić wokół siebie uczniów. Powstała w ten sposób wspólnota, która przerodziła się w Monaster Terapontowski. W 1398 Terapont wzniósł na jej potrzeby drewnianą cerkiew Narodzenia Matki Bożej. Wspólnie z innymi mnichami zbudował również zespół cel. Odmówił natomiast objęcia godności przełożonego klasztoru.
W 1408 kniaź możajski Andriej Dmitriewicz poprosił mnicha Teraponta o założenie nowego monasteru w Możajsku. Duchowny opuścił zatem zbudowany przez siebie klasztor i założył kolejną wspólnotę w mieści Łużki, nad rzeką Moskwą, otrzymując liczne nadania od kniazia możajskiego. W nowym klasztorze wybudował cerkiew Narodzenia Matki Bożej. Metropolita kijowski Focjusz nadał mu wówczas godność archimandryty. Terapont pozostawał w Łużkach przez kolejne 18 lat, do swojej śmierci 27 maja 1426. Został pochowany pod ścianą głównej cerkwi klasztornej. Na miejscu tym została następnie wzniesiona cerkiew św. Jana Klimaka, przemianowana w 1720 na świątynię pod wezwaniem Teraponta Biełozierskiego.
Nieformalny kult Teraponta pojawił się natychmiast po jego śmierci. W 1514 miała miejsce translacja jego relikwii. Mnich został kanonizowany w 1547 w Moskwie. Jego wspomnienie przypada 27 maja i 27 grudnia (kalendarz juliański).

</doc>
<doc id="2067247" url="https://pl.wikipedia.org/wiki?curid=2067247" title="Diecezja Argyll and the Isles">
Diecezja Argyll and the Isles

Nazwę Diecezja Argyll and the Isles noszą dwie diecezje chrześcijańskie w Szkocji, obie z siedzibą w mieście Oban:

</doc>
<doc id="2067250" url="https://pl.wikipedia.org/wiki?curid=2067250" title="Barani Kożuszek">
Barani Kożuszek

Barani Kożuszek (zm. 1806) − przezwisko warszawskiego żebraka nieznanego imienia, którego postać stała się w stolicy głośna wskutek politycznego zaangażowania w okresie Sejmu Czteroletniego.
Osiemnastowieczne źródła podawały jego imię – Walenty. Przezwisko nadano mu od jednej z ulubionych przez niego piosenek. Znany z dowcipów wobec kobiet, zarówno przekupek, jak i dam, niekiedy potrafił publicznie wymawiać napotkanym bogatym i wpływowym osobom ich zbytkowne życie i skąpstwo. Tym, co użebrał, podobno dzielił się z innymi żebrakami. 
Szczególny rozgłos zyskał w 1794 roku, podczas powstania kościuszkowskiego. Według "Pamiętnika anegdotycznego z czasów Stanisława Augusta", zwykł wówczas na ulicy Miodowej z pomocą małej gilotynki ścinać głowy lalek wyobrażających postacie dygnitarzy uważanych powszechnie za zdrajców ojczyzny. Widowiska te cieszyły się dużą popularnością i przyciągały tłumy warszawiaków. Krążące plotki sugerowały, że do manifestacji tych został nakłoniony przez działaczy Klubu Hugonistów (zwolenników Hugona Kołłątaja), choć on sam nigdy tego nie potwierdził. Po upadku powstania spowodowały one jednak umieszczenie go w Domu Poprawy i Pracy Przymusowej (1794), gdzie mimo poddawania chłoście, miał nie przyznać się do swych politycznych powiązań. Za rządów pruskich osadzono go w więzieniu miejskim i zatrudniono przy robotach tkackich. Stamtąd w 1806 r. przewieziono go do fortecy Spandau, gdzie wkrótce zmarł w wieku lat ok. trzydziestu.
Postać Baraniego Kożuszka została uwieczniona w kilku rysunkach Jana Piotra Norblina z końca XVIII wieku, gdzie ukazano go jako młodego, ok. dwudziestoletniego mężczyznę. Jest też bohaterem powieści Józefa Ignacego Kraszewskiego o tym samym tytule, w której jednak przedstawiono go jako człowieka sędziwego. Jako postać pojawia się również w powieściach Walerego Przyborowskiego i Władysława Reymonta. Juliusz Gomulicki poświęcił mu szkic "Legenda i prawda o Baranim Kożuszku" (1960).

</doc>
<doc id="2067251" url="https://pl.wikipedia.org/wiki?curid=2067251" title="Wuppertaler Schwebebahn">
Wuppertaler Schwebebahn

Wuppertaler Schwebebahn – zainstalowana i działająca w Wuppertalu najdłuższa na świecie linia kolei podwieszanej. Łączy dzielnice "Oberbarmen/Barmen" i "Vohwinkel" przez "Elberfeld"; stanowi element publicznego transportu miejskiego. Technicznie jest to kolej jednoszynowa, dwutorowa (szyny kolejki oddalone są od siebie o 4 m), z wagonikiem podwieszonym pod szyną. Dopuszczalne kołysanie wagonika w czasie jazdy wynosi 15 stopni. Całkowita długość trasy wynosi 13,3 kilometra (z czego 10 km nad rzeką na wysokości 12 m od lustra wody; na pozostałych odcinkach szyna powieszona jest 8 m nad powierzchnią gruntu). Zaprojektowana została przez Eugena Langena, konstruktora Schwebebahn Dresden w Dreźnie. Pierwszy odcinek (Kluse – ZOO) otwarto 1 marca 1901, 24 maja tego roku odcinek zachodni do Vohwinkel, a 27 czerwca 1901 wraz z oddaniem do użytku odcinka wschodniego (do Oberbarmen) budowa linii została ukończona. W okresie budowy niemiecki cesarz Wilhelm II odbył próbną jazdę już dnia 24 października 1900.
Hala wagonowa znajduje się w Vohwinkel. Tabor stanowi 27 wagonów z początku lat 70. XX wieku na 200 pasażerów każdy oraz wagon cesarski z 1900 ("Kaiserwagen"), którym podróżował Wilhelm II. Wagony napędzane są 4 silnikami o mocy 45 kW każdy, które zapewniają możliwość jazdy z maksymalną prędkością 60 km/h.
21 lipca 1950 doszło do niezwykłego wypadku. Dyrekcja cyrku Althoff wysłała w celach reklamowych młodego słonia „Tuffi” w podróż między przystankami „Rathausbrücke” i „Adlerbrücke”. Zdenerwowany słoń wybił ściankę wagonu i znalazł się lekko ranny w rzece Wupper. Wydarzenie upamiętnia wizerunek młodego słonia na ścianie domu w pobliżu rzeki.
Jedyny wypadek ze skutkiem śmiertelnym wydarzył się 12 kwietnia 1999 o godzinie 5:45. Pociąg najechał z prędkością 50 km/godz na pozostawiony na szynie przez remontujących robotników metalowy element (tzw. pazur). Jeden wagon wyskoczył z szyn i spadł z wysokości 8 m do rzeki Wupper. Zginęło 5 pasażerów, 47 zostało ciężko rannych. Wypadnięcie z szyn - tym razem bez ofiar - miało również miejsce w 1917 roku.
Kolej przewozi dziennie około 65-75 tys.pasażerów, 23 mln rocznie (2003), od roku 1903 ponad 2 mld.
Po zerwaniu szyny prowadzącej prąd 28 listopada 2018 roku, kolejka nie kursowała do 1 sierpnia 2019. Szyna spadła z konstrukcji nośnej kolejki na ziemię zrywając się na odcinku ok. 350 m, przygniatając samochód. Wciąż trwają prace nad wdrożeniem technologii, która uniemożliwi powtórzenie się tego typu incydentu w przyszłości.

</doc>
<doc id="2067252" url="https://pl.wikipedia.org/wiki?curid=2067252" title="Osiedle Akademickie (Słupsk)">
Osiedle Akademickie (Słupsk)

Osiedle w Słupsku zlokalizowane w jego południowej części. Jest częścią większego Osiedla Westerplatte w Słupsku. Jego nazwa związana jest z Akademią Pomorską, która się tam znajduje. Od zachodu graniczy z rzeką Słupią. Na osiedlu przeważa zabudowa niska, jednorodzinna.

</doc>
<doc id="2067256" url="https://pl.wikipedia.org/wiki?curid=2067256" title="Ormiańska Wikipedia">
Ormiańska Wikipedia

Ormiańska Wikipedia – edycja językowa Wikipedii tworzona w języku ormiańskim. Została uruchomiona w 2004 roku. Wersja ta liczy obecnie artykułów.

</doc>
<doc id="2067257" url="https://pl.wikipedia.org/wiki?curid=2067257" title="Edwin Samuel Gaillard">
Edwin Samuel Gaillard

Edwin Samuel Gaillard (ur. 16 stycznia 1827 w Charleston, zm. 1 lutego 1885 w Louisville) – amerykański lekarz, wydawca czasopism medycznych, uczestnik wojny secesyjnej.
Ukończył z wyróżnieniem Medical College of South Carolina w 1854 roku. Osiadł na Florydzie, potem przeniósł się do Nowego Jorku. Odbył też podróż do Europy. Brał udział w wojnie secesyjnej po stronie Konfederatów. Podczas bitwy pod Fair Oaks, podczas zaopatrywania ran gen. Johnstona, sam został raniony w prawą rękę, którą musiano mu potem amputować.
Był redaktorem "Richmond Medical Journal" (od 1866), "Richmond and Louisville Medical Journal", "American Medical Weekly" (od 1874 do 1883) i "Gaillard's Medical Journal" (od 1879). Był profesorem Medical College of Virginia i pierwszym dziekanem Louisville Medical School.

</doc>
<doc id="2067259" url="https://pl.wikipedia.org/wiki?curid=2067259" title="Barani Kożuszek (powieść)">
Barani Kożuszek (powieść)

Barani Kożuszek. Opowiadanie historyczne z końca XVIII w. – powieść historyczna Józefa Ignacego Kraszewskiego z 1881 r.
Dedykowana rzeźbiarzowi Wiktorowi Łodzia-Brodzkiemu, twórcy dwóch marmurowych popiersi pisarza. Początkowo publikowana w 25 odcinkach na łamach warszawskiego „Tygodnika Ilustrowanego” (nr 263–287) w okresie od 8 stycznia do 5 czerwca 1881. Dwutomowe wydanie książkowe z przedmową Teodora Jeske-Choińskiego ukazało się dopiero w 1898 w „Bibliotece Dzieł Wyborowych” (nr 60–61). Poprzedziło je wydanie przekładu rosyjskiego w 1882. Wznowienia dokonano po długim czasie, w dwóch późnych wydaniach powojennych (1966, 1986), opartych na pierwodruku.
Tło powstania.
Tematyczny pomysł fabuły tej mało znanej i późno napisanej powieści zaczerpnął pisarz z "Pamiętnika anegdotycznego z czasów Stanisława Augusta". Opisana tam autentyczna postać i losy tajemniczego żebraka z lat 1790–1794, nazywanego Baranim Kożuszkiem, różnią się jednak od ich literackiego przetworzenia. W ujęciu Kraszewskiego znacznie starszy wiekiem bohater jest głębiej motywowany ideowo i wyraźniej związany z obozem patriotycznym. Ponadto dla podbudowania i uatrakcyjnienia fabuły w jego losy wpleciono tragiczną historię rodzinną, tłumaczącą jego postawę moralną i wynikające z niej działania.
Treść.
Rok 1790. Warszawa stanisławowska, czas Sejmu Czteroletniego. Trwają przygotowania do ogłoszenia Konstytucji 3 Maja. W ożywionej politycznie i rozdyskutowanej stolicy grasuje tajemnicza postać, Barani Kożuszek – żebrak nie przyjmujący jałmużny, za to udzielający nauk moralnych i prześladujący możnych publicznym wytykaniem ich wad i przewinień. Na innym planie rozwija się historia Loiski – młodej, ale już zepsutej przez życie i powodzenie kobiety nieznanego pochodzenia, która niezwykle przyciąga uwagę środowiska zamożnych utracjuszy. Wzbudza też ona zainteresowanie, a potem uczucie młodego starosty, który świeżo przybyły do stolicy, nie orientuje się dobrze w układach politycznych. Pragnąca zerwać z dotychczasowym życiem Loiska staje się jednak narzędziem w planach intryg stronnictwa przyszłych targowiczan. W dodatku niejasny i zagadkowy związek łączy ją ze ściganym przez władze żebrakiem, który poważnie naraził się możnym.
Na przykładzie rozgrywających się w Warszawie wydarzeń autor przedstawił społeczno-polityczny obraz kraju w latach 1790–1792, w gorącej atmosferze obrad Sejmu Czteroletniego oraz ścierania się dwóch głównych stronnictw politycznych w sytuacji ukrytego zagrożenia ze strony państw ościennych. W narrację obok fikcyjnych wpleciono szereg postaci historycznych (król, hetman Branicki, Ignacy Potocki i in.).

</doc>
<doc id="2067261" url="https://pl.wikipedia.org/wiki?curid=2067261" title="Trond Erik Bertelsen">
Trond Erik Bertelsen

Trond Erik Bertelsen (ur. 5 czerwca 1984 w Stavanger) – norweski piłkarz występujący na pozycji obrońcy. Obecnie jest zawodnikiem klubu Viking FK.
Kariera klubowa.
Bertelsen zawodową karierę rozpoczynał w 2001 roku w klubie FK Haugesund z 1. divisjon. W 2004 roku spadł z zespołem do 2. divisjon. Wówczas opuścił drużynę. W Haugesund spędził w sumie 4 sezony. W tym czasie rozegrał tam 78 ligowych spotkań.
W 2005 roku przeszedł do Fredrikstad FK, występującego w Tippeligaen. W tych rozgrywkach Bertelsen zadebiutował 10 kwietnia 2005 w zremisowanym 1:1 meczu z Lyn Fotball. 29 maja 2006 w wygranym 5:3 spotkaniu z Tromsø IL strzelił pierwszego gola w trakcie gry w Tippeligaen.
W 2007 roku Bertelsen został graczem klubu Viking FK, również z Tippeligaen. W tym samym roku zajął z zespołem 3. miejsce w lidze. Pierwszy ligowy mecz w barwach Vikinga zaliczył tam 30 marca 2008 przeciwko Strømsgodset IF (1:0).
Kariera reprezentacyjna.
W reprezentacji Norwegii Bertelsen zadebiutował 26 stycznia 2006 w przegranym 1:2 towarzyskim meczu z Meksykiem.

</doc>
<doc id="2067264" url="https://pl.wikipedia.org/wiki?curid=2067264" title="Osiedle Słowińskie (Słupsk)">
Osiedle Słowińskie (Słupsk)

Osiedle w Słupsku zlokalizowane we wschodniej części miasta. Graniczy od północy z Cmentarzem Komunalnym. Jest częścią większego Osiedla Westerplatte w Słupsku. Położone jest przy ulicy Gdańskiej.
Dominuje niska zabudowa jednorodzinna.

</doc>
<doc id="2067267" url="https://pl.wikipedia.org/wiki?curid=2067267" title="Coraz mniej">
Coraz mniej

Coraz mniej – pierwszy singiel Urszuli promujący jej album Akustycznie.
Lista utworów.
Promocja utworów 2,3,4 od dn. 15.12.96

</doc>
<doc id="2067268" url="https://pl.wikipedia.org/wiki?curid=2067268" title="Królowa Saaby">
Królowa Saaby



</doc>
<doc id="2067270" url="https://pl.wikipedia.org/wiki?curid=2067270" title="Królowa Szeby">
Królowa Szeby



</doc>
<doc id="2067271" url="https://pl.wikipedia.org/wiki?curid=2067271" title="Kim Yong Sun">
Kim Yong Sun

Kim Yong Sun (kor. 김용순, ur. 1934, zm. 23 października 2003) – polityk północnokoreański. Pełnił funkcję wiceprzewodniczącego Komitetu ds. Pokojowego Zjednoczenia Ojczyzny. Był także sekretarzem (podległym sekretarzowi generalnemu) Partii Pracy Korei. Uhonorowany Orderem Kim Ir Sena, najwyższym odznaczeniem Koreańskiej Republiki Ludowo-Demokratycznej.
Życiorys.
Kim Yong Sun urodził się w 1934 roku, w prowincji P'yŏngan Południowy, w okresie, kiedy Półwysep Koreański znajdował się pod okupacją japońską. W październiku 1980 roku trafił do Komitetu Centralnego Partii Pracy Korei. Odegrał kluczową rolę w planowaniu pierwszego szczytu koreańskiego w czerwcu 2000 roku, na którym spotkali się Kim Dzong Il i Kim Dae-jung. We wrześniu 2000 roku przybył do Korei Południowej, jako członek oficjalnej północnokoreańskiej delegacji i przeprowadził inspekcję obiektów producenta stali POSCO w Pohang; był pierwszym, od 1985 roku, sekretarzem Partii Pracy Korei, który udał się na kontrolę do Korei Południowej. Po wypadku samochodowym w czerwcu 2003 roku został przewieziony do szpitala, gdzie zmarł 23 października w wyniku odniesionych obrażeń.

</doc>
<doc id="2067272" url="https://pl.wikipedia.org/wiki?curid=2067272" title="O’Neil Bell">
O’Neil Bell

O'Neil Bell (ur. 29 grudnia 1974 na Jamajce, zm. 25 listopada 2015 w Atlancie) – jamajski bokser zawodowy wagi junior ciężkiej, były mistrz świata federacji WBC, WBA oraz IBF. 7 stycznia 2006 otrzymał status niekwestionowanego mistrza świata w wadze junior ciężkiej.
Kariera bokserska.
Początek kariery.
19 lutego 1998 O'Neil Bell stoczył swoją pierwszą walkę na zawodowym ringu. W 1 rundzie przez techniczny nokaut pokonał Wiliama Holyfielda, bratanka słynnego Evandera Holyfielda.
11 kwietnia 1998 w swojej drugiej walce, doznał pierwszej porażki. W 4 rundzie został znokautowany przez Mohameda Benguesmiana. 
18 stycznia 2001 Bell wygrał przez techniczny nokaut w 10 rundzie z niepokonanym wtedy Jamesem Waltonem. Stawką pojedynku był wakujący pas NABF w kategorii junior ciężkiej.
10 maja 2001 O'Neil Bell obronił pas NABF, pokonując w 11 rundzie przez techniczny nokaut Jose Luisa Riverę.
3 lipca 2001 stoczył rankingową walkę z Jasonem Robinsonem. Po wyrównanym pojedynku, w którym obaj bokserzy zaliczyli nokdaun, wygrał O'Neil Bell jednogłośnie na punkty, po 10 rundach.
7 września 2001 po raz drugi obronił pas NABF. Bell zwyciężył przez techniczny nokaut, w 11 rundzie, z Arthurem Williamsem.
8 listopada 2002 stoczył rewanżowy pojedynek z Arthurem Williamsem. Jamajczyk ponownie zwyciężył przez techniczny nokaut w 9 rundzie. Stawką pojedynku był pas NABF należący do Bella oraz wakujący pas USBA.
Mistrz kategorii junior ciężkiej.
23 maja 2003 Bell stoczył pojedynek będący oficjalnym eliminatorem do walki o tytuł mistrza świata federacji IBF w kategorii junior ciężkiej. Jamajczyk wygrał w 11 rundzie przez techniczny nokaut z Kelvinem Davisem, broniąc jednocześnie pasy NABF oraz USBA.
19 grudnia 2003 obronił pas NABF, pokonując w 8 rundzie przez techniczny nokaut Derricka Harmona.
4 września 2004 stoczył drugi pojedynek będący oficjalnym eliminatorem do walki o tytuł mistrza świata federacji IBF w kategorii junior ciężkiej. Już w 2 rundzie znokautował Ezrę Sellersa.
20 maja 2005 Bell zdobył wakujący tytuł mistrza świata federacji IBF w kategorii junior ciężkiej wygrywając jednogłośnie na punkty, po 12 rundach z Kanadyjczykiem Dalem Brownem.
26 sierpnia 2005 po raz pierwszy obronił pas mistrza świata federacji IBF,noakutując w 11 rundzie Sebastiaana Rothmanna z RPA.
7 stycznia 2006 O'Neil Bell osiągnął swój największy sukces w karierze, nokautując w 10 rundzie Jean-Marca Mormecka. Stawką pojedynku był pasy WBC, WBA, IBF oraz prestiżowy pas magazynu The Ring. Po tej walce Bell otrzymał status niekwestionowanego mistrza wagi junior ciężkiej. Ostatnim raz tytuł ten otrzymał w 1988 roku Evander Holyfield, który zunifikował pasy WBC, WBA, IBF.
Zmierzch kariery.
17 marca 2007 doszło do rewanżu między Bellem a Mormeckiem. Po 12 rundach zwyciężył jednogłośnie na punkty Francuz. Stawką pojedynku był tytuł mistrza świata federacji WBC i WBA.
19 kwietnia 2008 Bell stoczył swoją, jak się wydawało, ostatnią, trzydziestą walkę w zawodowej karierze. Rywalem Jamajczyka w pojedynku będącym oficjalnym eliminatorem o walki o tytuł mistrza świata federacji IBF w kategorii junior ciężkiej był Polak Tomasz Adamek. Już w 1 rundzie Bell zaliczył nokdaun, a następnie odmówił kontynuowania walki między 7 a 8 rundą.
Powrót na ring.
4 czerwca 2011 po ponad trzyletniej przerwie w boksowaniu, Bell powrócił na ring, a jego rywalem był Richard Hall. Już w drugiej rundzie Bell został znokautowany przez swojego rodaka.
17 grudnia 2011 O'Neil Bell odniósł swoje pierwsze zwycięstwo od stycznia 2006 roku. Już w 56 sekundzie, pierwszej rundy pokonał przez nokaut Rico Casona.
Śmierć.
25 listopada 2015 Bell został zastrzelony podczas napadu rabunkowego w Atlancie. Pięściarz znajdował się nieopodal wraz ze swoim znajomym. Został również dźgnięty nożem.

</doc>
<doc id="2067273" url="https://pl.wikipedia.org/wiki?curid=2067273" title="The Dudley Boyz">
The Dudley Boyz

Dudley Boyz – wrestlingowy tag team występujący obecnie w WWE. Aktualnie znajdują się w nim Brother Ray (Bubba Ray Dudley) i Brother Devon (D-Von Dudley). Jest to jeden z najbardziej utytułowanych tag teamów w historii. Są oficjalnie uznawani jako 23-krotni mistrzowie świata, co czyni ich najbardziej utytułowanym tag-teamem w historii wrestlingu. 21 maja 2007 roku otworzyli Team 3D Professional Academy of Wrestling Entertainment and Sport w X-Cel Fitness Gym w Kissimme na Florydzie.
Historia.
Przez pierwsze trzy lata istnienia Dudley Boyz pracowali w ECW. Potem jednak przenieśli się do WWF. Bubba Ray Dudley znany był (i jest) z tego, że wykonuje wiele niebezpiecznych akcji. Wtedy główną akcją było położenie przeciwnika na stole a następnie skok na niego. Stąd właśnie połamane stoły stały się obiektem ważnym dla wizerunku Dudley Boyz. Na Wrestlemanii X-Seven dołączył do nich Spike Dudley. Po Wrestlemanii 8 WWF zmieniło nazwę na WWE i zostało podzielone na Raw i SmackDown. Wtedy nastąpił chwilowy rozłam Dudley Boyz, ponieważ Bubba Ray Dudley dołączył do Raw a D-Von do SmackDown. Bubba Ray Dudley współpracował z Spike Dudleyem, a D-Von z Batistą. Na Judgment Day doszło do sprzeczki Bubby i D-Vona, w wyniku czego ten pierwszy został zaatakowany przez Batistę. Wtedy to Bubba stworzył ze Spike Dudleyem nowych "Dudley Boyz". Następnie doszło do zjednoczenia Dudley Boyz. Dudley Boyz pozostawali w zjednoczeniu aż do zwolnienia ekipy z WWE w 2005 roku. Dodatkowo WWE zastrzegło prawa do nazwy "Dudley", uważając, że jest to część znaku towarowego WWE. 24 sierpnia 2015 powrócili do WWE na Monday Night RAW gdzie zaatakowali The New Day po ich walce z Lucha Dragons. Zawalczyli oni na Night Of Champions o pasy z The New Day jednak nie udało im się wygrać tytułów.
TNA.
Brother Ray i Brother Devon (Bubba Ray Dudley i D-Von Dudley) zadebiutowali na IMPACTIE jako Team 3D. W federacji tej posiadali NWA World Tag Team Championship oraz TNA World Tag Team Championship, ponadto byli tag-teamem roku TNA w 2005 roku. Obecnie nie posiadają żadnego pasa mistrzowskiego w TNA. Zakończyli Oni karierę w federacji TNA 24 sierpnia 2015 roku.
Finishery
Osiągnięcia.
All Japan Pro Wrestling
Extreme Championship Wrestling
Hustle
IWPG
Pro Wrestling Illustrated
Total Nonstop Action Wrestling
World Wrestling Federation / Entertainment (WWF / E)
Linki zewnętrzne.
http://pl.wwe.com/videos/2015/08/25/the-dudley-boyz-return-to-wwe-raw-aug.-24-2015

</doc>
<doc id="2067275" url="https://pl.wikipedia.org/wiki?curid=2067275" title="Kordonek">
Kordonek

Kordonek (fr. "cordon" – sznurek) – skręcona ozdobna nitka jedwabna lub bawełniana w różnych kolorach, wykorzystywana do robót ręcznych.

</doc>
<doc id="2067277" url="https://pl.wikipedia.org/wiki?curid=2067277" title="Niebo dla Ciebie">
Niebo dla Ciebie



</doc>
<doc id="2067279" url="https://pl.wikipedia.org/wiki?curid=2067279" title="Marcia Rachel Clark">
Marcia Rachel Clark

Marcia Rachel Clark (urodzona jako Marcia Rachel Kleks; 31 sierpnia 1953) – amerykańska prokurator, autorka książek oraz komentatorka telewizyjna. Była głównym oskarżycielem prowadzącym proces O.J.Simpsona.
Kariera.
Adwokatka.
Pracę w stanie Kalifornia rozpoczęła w 1979 roku. Prowadziła prywatną praktykę oraz pracowała jako obrońca publiczny dla miasta Los Angeles zanim została prokuratorem w 1981 roku. Pracowała jako zastępca prokuratora okręgowego w hrabstwie Los Angeles w Kalifornii prowadzona przez prokuratora Harveya Gissa.
Clark najlepiej zapamiętana została jako główny prokurator toczącego się w 1995 roku procesu O.J. Simpsona oskarżonego o morderstwo byłej żony Nicole Brown Simpson oraz Rona Goldmana.
Komentatorka i autorka.
Clark zrezygnowała z praktyki po przegranym procesie O.J.Simpsona. Ona oraz Teresa Carpenter napisały książkę na temat sprawy Simpsona pt. "Ponad wszelką wątpliwość" otrzymując za nią honorarium w wysokości 4.2 miliona dolarów.
Życie osobiste.
Clark w wieku 17 lat została zgwałcona w czasie podróży do Eilat w Izraelu. Po latach stwierdziła, że było to doświadczenie, z którym nigdy się nie pogodziła.
W 1976 roku poślubiła Babriela Horovitza – izraelskiego profesjonalnego gracza tryktraka.
W 1980 roku Clark poślubiła drugiego męża, Gordona Clarka, programistę komputerowego i administratora systemów komputerowych pracującego dla Kościoła Scjentologicznego. Rozwiodła się w 1995 roku. Ma dwóch synów.

</doc>
<doc id="2067283" url="https://pl.wikipedia.org/wiki?curid=2067283" title="Woodstock `94">
Woodstock `94



</doc>
<doc id="2067284" url="https://pl.wikipedia.org/wiki?curid=2067284" title="Paulo de Almeida">
Paulo de Almeida

Paulinho, właśc. Paulo de Almeida (ur. 15 września 1933 w Campos, zm. 8 listopada 2013 tamże) – piłkarz brazylijski, występujący na pozycji napastnika.
Kariera klubowa.
Paulinho przez całą karierę piłkarską związany z CR Flamengo, gdzie występował w latach w 1951–1958 roku. W Flamengo występował przez 8 lat i zdobył w tym czasie dwukrotnie mistrzostwo stanu Rio de Janeiro - Campeonato Carioca w 1954 i 1955 roku. Ogółem w barwach Flamengo wystąpił w 143 meczach, w których strzelił 59 bramek. W latach 1958–1959 występował w SE Palmeiras, z którym mistrzostwo stanu São Paulo - Campeonato Paulista w 1959 roku.
Kariera reprezentacyjna.
W reprezentacji Brazylii Paulinho zadebiutował 11 kwietnia 1956 w towarzyskim meczu z reprezentacją Szwajcarii, wchodząc po przerwie za Sabarę. 9 maja 1956 w przegranym 2-4 meczu z Anglią zdobył swoją jedyną bramkę w reprezentacji. Był to również jego ostatni mecz w reprezentacji. Ogółem w reprezentacji wystąpił w 6 meczach i strzelił 1 bramkę.

</doc>
<doc id="2067286" url="https://pl.wikipedia.org/wiki?curid=2067286" title="Roh Shin-yeong">
Roh Shin-yeong

Roh Shin-yeong (kor. 노신영, ur. 28 lutego 1930 w Kangsŏ, zm. 21 października 2019 w Seulu) – południowokoreański polityk, premier Korei Południowej w latach 1985–1987, minister spraw zagranicznych w latach 1980–1982.
Ukończył prawo na uniwersytecie w Seulu, kontynuował studia na uniwersytecie w Kentucky, w Stanach Zjednoczonych. W 1956 roku, po powrocie do Korei Południowej, został zatrudniony Ministerstwie Spraw Zagranicznych. Pracował m.in. jako konsul generalny Korei Południowej w Los Angeles i Delhi (1957–76) oraz ambasador w Indiach (1973–76). W latach 1978–1980 był stałym przedstawicielem Korei Południowej przy ONZ w Genewie, następnie, od czerwca 1980 do lipca 1982, ministrem spraw zagranicznych. W lipcu 1982 roku został szefem służby bezpieczeństwa i wywiadu. W lutym 1985 roku prezydent Chun Doo-hwan mianował go premierem. Funkcję tę pełnił do maja 1987 roku.

</doc>
<doc id="2067288" url="https://pl.wikipedia.org/wiki?curid=2067288" title="Lho Shin-yong">
Lho Shin-yong



</doc>
<doc id="2067294" url="https://pl.wikipedia.org/wiki?curid=2067294" title="Izba Reprezentantów Hawajów">
Izba Reprezentantów Hawajów

Izba Reprezentantów Hawajów ("Hawaii House of Representatives") – izba niższa parlamentu amerykańskiego stanu Hawaje. Składa się z 51 członków wybieranych na dwuletnią kadencję w jednomandatowych okręgach wyborczych, z zastosowaniem ordynacji większościowej. Podobnie jak w wielu tego typu ciałach w USA, członkowie Izby poświęcają na pracę w niej jedynie część swojego czasu, resztę spędzając na normalnej pracy zawodowej. 
W obecnej kadencji, Izba jest zdecydowanie zdominowana przez Partię Demokratyczną, do której należy 47 deputowanych. Pozostałe cztery mandaty kontroluje Partia Republikańska. 
Kierownictwo.
"stan na 30 grudnia 2020"

</doc>
<doc id="2067297" url="https://pl.wikipedia.org/wiki?curid=2067297" title="Senat Hawajów">
Senat Hawajów

Senat Hawajów ("Hawaii Senate") - izba wyższa parlamentu amerykańskiego stanu Hawaje. Składa się z 25 członków wybieranych na czteroletnią kadencję w jednomandatowych okręgach wyborczych, z zastosowaniem ordynacji większościowej. Co dwa lata odnawiana jest połowa składu. 
W obecnej kadencji parlamentu (2009-10) Senat jest niemal całkowicie kontrolowany przez Demokratów, dysponujących 23 mandatami. Pozostałe dwa miejsca zajmują senatorowie republikańscy. 
Senat zbiera się w gmachu Kapitolu Stanowego Hawajów w Honolulu. 
Kierownictwo.
"stan na 16 sierpnia 2010"

</doc>
<doc id="2067300" url="https://pl.wikipedia.org/wiki?curid=2067300" title="Kameleon (opowiadanie)">
Kameleon (opowiadanie)

Kameleon () – opowiadanie napisane w 1884 r. przez rosyjskiego prozaika Antoniego Czechowa. Drukowane było we wrześniu 1884 r. w "Oskołkach" ("Odpryskach").
Znaczenie tytułu i problematyka utworu.
Słowo "kameleon" oznacza jaszczurkę nadrzewną, łatwo zmieniającą ubarwienie, by przystosować się do kolorów otoczenia. Tytuł opowiadania odnosi się do głównego bohatera – Oczumiełowa i uwydatnia jego główną cechę – zmienność poglądów. 
Problematyka utworu ukazuje funkcjonowanie systemu policyjnego, w którym policja nie jest obrońcą prawa, lecz władzą podporządkowaną hierarchicznie. Opowiadanie uwypukla uniżanie się przed zwierzchnikami, bo od nich zależy dalsza kariera i awans – a nie od umiejętności czy kompetencji pracowników.

</doc>
<doc id="2067303" url="https://pl.wikipedia.org/wiki?curid=2067303" title="Euforia (singel)">
Euforia (singel)



</doc>
<doc id="2067304" url="https://pl.wikipedia.org/wiki?curid=2067304" title="Sekret jej oczu">
Sekret jej oczu

Sekret jej oczu (hiszp. "El secreto de sus ojos", 2009) − argentyńsko-hiszpański melodramat kryminalny w reżyserii Juana José Campanelli. Film oparto o powieść "La pregunta de sus ojos" autorstwa Eduarda Sacheri.
Film został nagrodzony Oscarem dla najlepszego filmu nieanglojęzycznego podczas 82. ceremonii wręczenia Oscarów. Jest to druga produkcja argentyńska, która otrzymała Oscara w tej kategorii (wcześniej tylko jeden film z Argentyny − "Wersja oficjalna" z 1985 r. − otrzymał nagrodę). Obraz otrzymał również dziewięć nominacji do nagrody Goya, które zamieniły się na dwie statuetki, w tym dla najlepszego zagranicznego filmu hiszpańskojęzycznego.
W 2010 roku obraz stał się drugim pod względem wielkości sukcesem kasowym w historii kinematografii Argentyny.
Obsada.
i inni

</doc>
<doc id="2067305" url="https://pl.wikipedia.org/wiki?curid=2067305" title="Kandia Traoré">
Kandia Traoré

Kandia Traoré (ur. 5 lipca 1980 w Abidżanie) – piłkarz z Wybrzeża Kości Słoniowej grający na pozycji napastnika.
Kariera klubowa.
W latach 2000-2001 Kandia Traoré występował w Stade d’Abidjan. W 2001 roku trafił do tunezyjskiego Espérance Tunis, którego barwy reprezentował przez dwa następne sezony. Przez ten czas regularnie grał w podstawowym składzie, dysponował także wysoką skutecznością. Ze swoją drużyną dwukrotnie zwyciężył w Championnat la Ligue Professionnelle 1. W 2003 roku przeszedł do Al Ain FC, w którym w 22 meczach strzelił 15 goli. Następnie występował w Étoile Sportive du Sahel. W 2005 roku Traoré trafił do francuskiego Le Havre AC. W nowym zespole zadebiutował 5 sierpnia w przegranym 0:3 spotkaniu przeciwko LB Châteauroux, w którym wystąpił do 73. minuty, kiedy to został zmieniony przez Guillaume Hoarau. Pierwsze bramki zdobył w następnym meczu ze Stade Brestois 29, kiedy dwukrotnie pokonał bramkarza rywali. W sezonie 2005/2006 strzelił w lidze 14. goli, a w kolejnych rozgrywkach 18.. W 2007 roku odszedł do arabskiego Al-Nasr Dubaj.
W połowie stycznia 2008 roku Traoré powrócił do Francji i został graczem FC Sochaux. W jego barwach zadebiutował w Ligue 1 w wygranym 1:0 meczu z Valenciennes FC. Nie wywalczył jednak miejsca w podstawowym składzie, często pełnił rolę rezerwowego. W sezonie 2007/2008 nie strzelił także żadnego gola w lidze. Po rozegraniu dwóch spotkań w kolejnych rozgrywkach został wypożyczony do RC Strasbourg. Był w nim czołowym napastnikiem i strzelił 11. bramek. W 2009 roku powrócił do FC Sochaux, lecz 20 lipca przeszedł na zasadzie wypożyczenia do SM Caen. W nowej drużynie szybko wywalczył miejsce w podstawowym składzie, w sezonie 2009/2010 strzelił także siedem goli w lidze. Jego klub zajmując pierwszą lokatę w tabeli uzyskał promocję do francuskiej ekstraklasy. W 2010 roku Traoré został wykupiony z Sochaux. W sezonie 2014/2015 grał w Budapest Honvéd FC.
Kariera reprezentacyjna.
W reprezentacji Wybrzeża Kości Słoniowej Traoré zadebiutował w 2001 roku i w tym roku strzelił także swoje pierwsze gole w barwach narodowych. W 2002 roku wystąpił w Pucharze Narodów Afryki w Mali. Rozegrał w nim trzy mecze i strzelił jednego gola, w spotkaniu z Demokratyczną Republiką Konga. Wraz z kadrą uczestniczył także w eliminacjach do Mistrzostw Świata w 2002 roku w Korei i Japonii oraz w 2010 roku w RPA.

</doc>
<doc id="2067307" url="https://pl.wikipedia.org/wiki?curid=2067307" title="Sébastien Rouault">
Sébastien Rouault

Sébastien Rouault (ur. 24 lutego 1986 w Le Chesnay) – francuski pływak, mistrz Europy, wielokrotny mistrz Francji.
Złoty medalista mistrzostw Europy w Budapeszcie w 2010 roku na dystansie 800 i 1500 m stylem dowolnym oraz srebrny na tym drugim dystansie cztery lata wcześniej.
Startował w igrzyskach olimpijskich w Pekinie, nie odniósł jednak sukcesów zarówno na dystansie 400 m, jak i 1500 m kraulem.
Mistrz Francji w stylu dowolnym na 400 m (2007, 2010), 800 m (2005-2007, 2010), 1500 m (2005-2008, 2010) oraz 400 m stylem zmiennym (2007).

</doc>
<doc id="2067309" url="https://pl.wikipedia.org/wiki?curid=2067309" title="Adolf Wölfli">
Adolf Wölfli

Adolf Wölfli (ur. 29 lutego 1864 w Bowil, zm. 6 listopada 1930 w Waldau) – szwajcarski artysta malarz i pisarz zaliczany do nurtu Art Brut.
Najmłodszy z siedmiorga dzieci kamieniarza i praczki, w dzieciństwie porzucony przez ojca alkoholika, osierocony przez matkę gdy miał 9 lat. Dorastał w rodzinach zastępczych, często był ofiarą fizycznej i psychicznej przemocy. W 1883 roku zaciągnął się do wojska. W 1890 roku skazany na dwa lata więzienia za napaść na tle seksualnym na dwie małe dziewczynki, po trzeciej napaści w 1895 uznany za szalonego i zamknięty w zakładzie dla chorych psychicznie w Waldau. Rozpoznano u niego schizofrenię. W pierwszych latach choroby był agresywny i psychotyczny; od 1904 roku objawy psychozy zaczęły stopniowo ustępować, wtedy Wölfli zaczął tworzyć pierwsze rysunki. Między 1904 a 1906 powstało kilkadziesiąt rysunków ołówkiem. Lekarze psychiatrzy zwrócili na nie uwagę, a jeden z nich, Walter Morgenthaler, kupił kilka prac i zaopatrywał artystę w materiały. Morgenhalter opublikował też pracę poświęconą Wölfliemu, "Ein Geisteskranker als Künstler".
Kolekcja dzieł Wölfliego oraz rękopis jego autobiografii znajdują się w Berneńskim Kunstmuseum.

</doc>
<doc id="2067310" url="https://pl.wikipedia.org/wiki?curid=2067310" title="Siciński">
Siciński

Siciński – polskie nazwisko, w Polsce nosi je ok. 1700 osób.
Osoby o nazwisku Siciński:

</doc>
<doc id="2067313" url="https://pl.wikipedia.org/wiki?curid=2067313" title="Inside Your Heaven">
Inside Your Heaven

"Inside Your Heaven" – utwór napisany przez Andreasa Carlssona, Pelle Nylén i Savana Kotecha, a wyprodukowany przez Desmonda Childa. Dwie wersje piosenki zostały zrealizowane jako single w 2005 roku: przez Carrie Underwood, która wygrała 4. edycję amerykańskiego "Idola" oraz artystę Bo Bice, który w tym samym programie zdobył drugie miejsce. Wersja Carrie Underwood ujrzała światło dzienne 14 czerwca 2005 roku.

</doc>
<doc id="2067317" url="https://pl.wikipedia.org/wiki?curid=2067317" title="Osiedle Króla Jana III Sobieskiego (Słupsk)">
Osiedle Króla Jana III Sobieskiego (Słupsk)

Osiedle Króla Jana III Sobieskiego – osiedle zlokalizowane w zachodniej części miasta. Graniczy od wschodu z centrum miasta, i linią kolejową. Jest częścią większej dzielnicy Zatorze w Słupsku. Zabudowa to głównie bloki mieszkalne 4-piętrowe.

</doc>
<doc id="2067318" url="https://pl.wikipedia.org/wiki?curid=2067318" title="Osiedle Króla Jana III Sobieskiego">
Osiedle Króla Jana III Sobieskiego



</doc>
<doc id="2067319" url="https://pl.wikipedia.org/wiki?curid=2067319" title="Elvis">
Elvis

Elvis – imię męskie pochodzące od staroangielskiego "Eall-wis", czyli "mądrego". Staroangielskie akcentowane „a” często przechodzi w „e”, a więc "Alvis" → "Elvis". Czasami w wyjaśnieniach etymologii imienia alternatywne podaje się, że pochodzi ono od nazwiska "Elwes", a wiążąc ją z nazwą "Alwyn".

</doc>
<doc id="2067322" url="https://pl.wikipedia.org/wiki?curid=2067322" title="To była randka">
To była randka

To była randka (tytuł oryg. C’était un rendez-vous) – krótkometrażowy film w reżyserii Claude’a Leloucha z 1976 roku.
Premiera.
Po nieoficjalnej premierze film poruszył opinię publiczną. Sam Lelouch podobno trafił do więzienia za tak ryzykowną jazdę w ruchu miejskim.
Produkcja i filmowanie.
W 1976 roku gdy Claude Lelouch skończył zdjęcia do filmu "Si c’était a refaire" zostało mu ok. 300 metrów taśmy filmowej (prawie 10 minut filmu). Postanowił wtedy nakręcić film krótkometrażowy o kochanku spieszącym się na drugi koniec Paryża, na spotkanie z dziewczyną.
W filmie Lelouch jechał swoim własnym Mercedesem 450 SEL 6.9. Podejrzewano, że samochód prowadził któryś z ówczesnych kierowców Formuły 1, lecz Lelouch przyznał w jednym z wywiadów, że to on był za kierownicą. Na paryskich bulwarach osiągnął prędkość 200 km/h. Po nakręceniu został podłożony dźwięk silnika z Ferrari 275 GTB. Kamera była zamontowana na przednim zderzaku, a ujęcie jest kręcone bez przycinania.

</doc>
<doc id="2067323" url="https://pl.wikipedia.org/wiki?curid=2067323" title="Osiedle Króla Stefana Batorego">
Osiedle Króla Stefana Batorego

Osiedle Króla Stefana Batorego w Słupsku – osiedle zlokalizowane w zachodniej części miasta. 
Lokalizacja.
Graniczy od wschodu z linią kolejową a dalej z centrum miasta, od północy z SSSE, od zachodu z Gminą Wiejską Słupsk a od południa z Osiedlem Króla Jana III Sobieskiego. Jest częścią większej dzielnicy Zatorze w Słupsku. Czasami z nazwą Osiedle Stefana Batorego błędnie utożsamiana jest jedynie jego część położona na zachód od ul. Leszczyńskiego, tymczasem osiedle obejmuje znacznie większy teren (aż do torów kolejowych) i to właśnie na wschód od ul. Leszczyńskiego znajduje się jego historyczne serce - w tym ulica Batorego.
Opis.
Zabudowa to głównie bloki mieszkalne 4-piętrowe, lecz na terenie osiedla znajdują się również trzy 11-piętrowe wieżowce a także zabudowa jednorodzinna. Najstarszą część mieszkalną osiedla stanowią poniemieckie domki jednorodzinne zlokalizowane przy ulicy Batorego. Pod koniec lat '70 zbudowano dwa zespoły 4-piętrowych bloków mieszkalnych - przy ulicach Bogusława X i Anny Gryfitki. W latach 80. XX wieku powstało kolejne skupisko 4-piętrowych bloków przy ulicy Wiatracznej. Obydwa blokowiska - wraz z wyżej wspomnianymi wieżowcami przy al. 3 Maja - w większości wybudowane zostały i do dziś administrowane są przez Słupską Spółdzielnię mieszkaniową "CZYN". W latach 90. XX wieku powstały kolejne kwartały 4-piętrowych bloków mieszkalnych przy ulicach Rejtana, Konarskiego i Mochnackiego, zbudowane i administrowane przez spółdzielnię Dom Nad Słupią. W tej części osiedla znajduje się też kilka bloków komunalnych i socjalnych, z których najnowszy został oddany do użytku w 2012 roku. Jest to zatem teren, na którym nadal rozwija się budownictwo mieszkaniowe. Całość zabudowy mieszkalnej osiedla Batorego dopełniają domki jednorodzinne z lat 70. i 80. XX wieku zlokalizowane przy ulicach Leszczyńskiego, Wiatracznej i 3 Maja oraz jeden 6-piętrowy blok developerski oddany do użytku w roku 2009, który powstał po zaadaptowaniu z niedokończonego biurowca policyjnego. Warto również wspomnieć, że osiedle posiada trzy duże kompleksy garaży zlokalizowane przy ulicach Bogusława X, Grażyny oraz Grunwaldzkiej oraz dwa parkingi strzeżone przy ulicach Sobieskiego i Leszczyńskiego.
Poza funkcją mieszkaniową Osiedle Batorego to również miejsce funkcjonowania przemysłu, handlu i usług a także licznych instytucji. Największym zakładem przemysłowym jest Scania Production Słupsk. Działają tu również m.in. hurtownia stali, skład materiałów budowlanych oraz przedsiębiorstwa budowlane, sklepy różnych branż a także supermarket dyskontowy Lidl. Z licznych instytucji należy wymienić Komendę Miejską Policji, Prokuraturę Rejonową i Okręgową, Powiatowy Urząd Pracy, Szkołę Podstawową nr 4, Przedszkola Miejskie nr 8, 15 i 24 oraz Młodzieżowe Centrum Kultury wraz z kinem Rejs. Na terenie osiedla swoje oddziały posiadają Kredyt Bank i Alior Bank. Do połowy lat 90. XX wieku na terenie osiedla funkcjonowała giełda samochodowa. Dziś na jej terenie znajduje się miasteczko ruchu drogowego.
Transport.
Przez Osiedle Batorego przebiega również fragment ringu miejskiego– czyli nowego przebiegu Drogi Krajowej nr 21. Fragment drogi przebiegający przez osiedle ograniczony jest jego granicami administracyjnymi – ulicą Grunwaldzką od północy oraz ulicą 3 Maja od południa. Do realizacji inwestycji doszło po wielu latach od sporządzenia pierwszych planów, które powstały już w latach 70. XX wieku. Powstanie ringu ma ogromne znaczenie dla Osiedla Batorego – inwestycja pozwala na dużo lepsze skomunikowanie tej części Słupska z pozostałymi dzielnicami i drogami wylotowymi, jednocześnie ograniczając ruch wewnątrz osiedla – zwłaszcza na ulicy Leszczyńskiego. Pomimo tak oczywistych korzyści płynących z powstania ringu, realizacji inwestycji towarzyszyły uporczywe protesty, a nawet próby jej udaremnienia przez mieszańców jednej z ulic osiedla.
W bezpośredniej bliskości osiedla – choć formalnie poza jego granicami, na północ od ulicy Grunwaldzkiej – powstaje słupski Park Wodny 3 Fale. Budowa aquaparku rozpoczęła się po wielu latach przygotowań, zapowiedzi i sporów. Inwestycji tej od początku towarzyszą liczne kontrowersje i sprzeciw części samorządowców oraz mieszkańców miasta argumentowany ogromnym kosztem jego budowy a w przyszłości utrzymania.
Zieleń.
Osiedle Batorego to miejsce o dużej powierzchni terenów zielonych, głównie nasadzeń drzew i krzewów liściastych zlokalizowanych pomiędzy blokami. Obecnie zadbana, ponad trzydziestoletnia zieleń w połączeniu z ciągłymi zabiegami estetyzacyjnymi administratorów budynków, takimi jak termomodernizacja bloków i przebudowa ciągów pieszych, czyni Osiedle Batorego ładnym i przyjaznym miejscem do życia.

</doc>
<doc id="2067324" url="https://pl.wikipedia.org/wiki?curid=2067324" title="ResearchGate">
ResearchGate

ResearchGate – międzynarodowy, bezpłatny serwis społecznościowy, skierowany do naukowców wszystkich dyscyplin.
Opis.
Na portalu zarejestrowało się ponad 4 miliony użytkowników ze 193 państw.
ResearchGate został założony w 2008 roku przez Ijada Madischa i Sörena Hofmayera, studentów medycyny. Siedziba firmy znajduje się w Berlinie.
Strona internetowa oferuje swobodny dostęp do serwisów Web 2.0. Baza danych ResearchGate zawiera ponad 67 milionów haseł. Użytkownicy tworzą prywatny profil, na którym mają możliwość opublikowania własnych prac naukowych, wykładów, referatów i artykułów. ResearchGate posiada także wiele funkcji charakterystycznych dla serwisów społecznościowych: możliwość wymiany wiadomości w sieci, utrzymywanie kontaktów z innymi użytkownikami na forach internetowych, tworzenie blogu oraz udział w wirtualnych grupach dyskusyjnych, których liczba przekroczyła już 1100. Wiele organizacji naukowych takich jak International Academy of Life Sciences (IALS) lub European Science Foundation korzysta z platformy ResearchGate jako narzędzia do komunikacji pomiędzy swoimi członkami.
Przy poszukiwaniu literatury naukowej, internauci mogą korzystać z takich baz danych jak: PubMed, ArXiv, IEEE, CiteSeer, czy NASA Library. ResearchGate umożliwia samodzielne archiwizowanie tekstów (Self-Archiving), korzystanie z wirtualnej biblioteki (Virtual Library), oraz tworzenie tzw. Microarticles, czyli abstraktów do 306 słów. Dodatkowo użytkownicy korzystają z aplikacji Similar Abstract Search Engine (SASE), która przeprowadza semantyczną analizę wybranego abstraktu w celu odszukania powiązanych z nim artykułów.
Ponadto w zakładce ResearchJobs znajdują się oferty pracy w branży naukowej. Wyszukiwanie jest ułatwione za pomocą takich kategorii jak: słowo klucz, stanowisko, branża, czy państwo.

</doc>
<doc id="2067325" url="https://pl.wikipedia.org/wiki?curid=2067325" title="Witalij Bianki">
Witalij Bianki

Witalij Walentinowicz Bianki (ros. "Вита́лий Валенти́нович Биа́нки"; ur. 11 lutego 1894 w Petersburgu, zm. 10 czerwca 1959 tamże) – rosyjski pisarz. Autor utworów dla dzieci i młodzieży, polski wybór "Gdzie raki zimują i inne opowiadania".
Autor książek dla dzieci oraz pozycji popularnonaukowych, między innymi „Leśnej gazety”, zbioru artykułów, esejów, korespondencji o tematyce przyrodniczej. Pierwsze wydanie książkowe „Leśnej gazety” (12 numerów miesięcznika przyrodniczego dla dzieci i młodzieży) ukazało się w 1927 roku. Później wznawiano nakład jeszcze pięć razy i za każdym razem uzupełniano o nowe rozdziały. „Leśna gazeta” powstała w Leningradzie, było to wówczas pismo regionalne. 
Został pochowany na Cmentarzu Bogosłowskim w Petersburgu.

</doc>
<doc id="2067326" url="https://pl.wikipedia.org/wiki?curid=2067326" title="Diecezja Brechin">
Diecezja Brechin

Diecezja Brechin – diecezja Szkockiego Kościoła Episkopalnego we wschodniej Szkocji. Swoją nazwę czerpie od miasta Brechin, które było jej historyczną stolicą. Obecnie zarówno katedra diecezjalna, jak i kuria biskupia, zlokalizowane są w Dundee. Diecezja powstała w 1153, w strukturach Kościoła rzymskokatolickiego. Po reformacji została zlikwidowana, zaś w latach 1566-1709 Brechin było stolicą tytularną, przy czym w latach 1695-1709 tytuł ten przysługiwał z urzędu anglikańskiemu arcybiskupowi Edynburga. Diecezja została odtworzona, już w ramach Kościoła episkopalnego, w 1709 roku.

</doc>
<doc id="2067331" url="https://pl.wikipedia.org/wiki?curid=2067331" title="Osiedle Piastów (Słupsk)">
Osiedle Piastów (Słupsk)

Osiedle Piastów – osiedle zlokalizowane w południowo-zachodniej części miasta. Graniczy od wschodu z linią kolejową. Jest częścią większej dzielnicy Zatorze w Słupsku. Zabudowa to głównie bloki mieszkalne 4-piętrowe i zabudowa przemysłowa. We wrześniu 2008 roku oddano do użytku Centrum Handlowe "Jantar" w którym znajduje się m.in. kompleks butików takich, jak: H&amp;M, Smyk, Empik, KappAhl, Orsay. W II etapie inwestycji będzie znajdować się także klub fitness i multipleks.
Na obszarze Osiedla Piastów funkcjonuje przedszkole, Szkoła Podstawowa nr 8 im. Żołnierzy Armii Krajowej, IV Liceum Ogólnokształcące im. Krzysztofa Kamila Baczyńskiego, V Liceum Ogólnokształcące im. Zbigniewa Herberta oraz Zespół Szkół Ponadgimnazjalnych nr 1 im. Noblistów Polskich: Technikum nr 1 i Zasadnicza Szkoła Zawodowa nr 1. Poza tym na Osiedlu Piastów, przy ulicy Szczecińskiej, funkcjonuje Państwowa Szkoła Muzyczna I i II Stopnia im. Ignacego Jana Paderewskiego.

</doc>
<doc id="2067333" url="https://pl.wikipedia.org/wiki?curid=2067333" title="I Am On My Own">
I Am On My Own



</doc>
<doc id="2067336" url="https://pl.wikipedia.org/wiki?curid=2067336" title="Góry Diamentowe">
Góry Diamentowe

Góry Diamentowe (, "Kŭmgang-san") – pasmo górskie w Korei Północnej, część Gór Wschodniokoreańskich.
Pasmo rozciąga się na długości ok. 80 km. Najwyższy szczyt ma wysokość 1638 m n.p.m. Zbudowane głównie z granitów. W górach znajdują się złoża wolframu, molibdenu, niklu, miedzi i rudy żelaza. Stoki porośnięte lasami dębowymi i mieszanymi. W górach występuje duża liczba wodospadów.
Góry Diamentowe podzielone są na trzy części: wewnętrzną, zewnętrzną i przybrzeżną. Każda o innych cechach geologicznych i topograficznych. W części wewnętrznej występują zróżnicowane formy formacji skalnych: w zewnętrznej przeważają wysokie szczyty i wodospady, w nadmorskiej – laguny i filary kamienne.
W górach znajduje się wiele klasztorów buddyjskich, w większości zniszczonych, jak klasztory: Mahayon, Yangansa, Podok, Pulji, Sambul. Przez południowy skraj gór biegnie linia demarkacyjna, oddzielająca oba koreańskie państwa.
Turystyka.
Góry Kymgang uznawane są za jedno z piękniejszych miejsc w Korei Północnej ze względu na ciekawe kształty wzniesień skalnych, ukształtowanych w wyniku erozji, oraz liczne wodospady i jeziora.
Inne atrakcje turystyczne, to: skały Manmulsang, brama Kŭmgang, laguna Samil, wzgórze Piro, skała Myongyong, wąwóz Baektap, staw Kuryong, baseny Upper Pal, wzgórze Sujong, wąwóz Ongnyu, strumień Hanha, wodospady Sibi, zamek Jongyang.
Uwiecznione zostały na wielu dawnych wizerunkach tuszem na jedwabiu. W górach kręcono także filmy, m.in. w 2008 „Zaczarowaną górę”.
Dla turystów działa od 1998 roku tzw. Strefa Turystyczna kilkukrotnie zamykana w wyniku incydentów z udziałem wojska.
Park Narodowy Gór Kumgang z wyznaczonymi trasami dla turystów wiedzie do wodospadu Kuryong oraz na szczyt Sangpaldam, a także przez most linowy nad jednym z jezior.

</doc>
<doc id="2067337" url="https://pl.wikipedia.org/wiki?curid=2067337" title="Wyznanie wiary z Der-Balizeh">
Wyznanie wiary z Der-Balizeh

Wyznanie wiary z Der-Balizeh – jeden z najstarszych greckojęzycznych tekstów wyznania wiary chrześcijańskiej, najprawdopodobniej z II w.
Jest on fragmentem pochodzącego z VI w. po Chr. papirusu znalezionego w Der-Balizeh w Górnym Egipcie, który opisuje liturgię chrześcijańską z połowy IV wieku. Sam fragment wyznania sięga prawdopodobnie II w.:
Wyznanie to, podobnie jak inne z tego okresu, jest ułożone według schematu trynitarnego i było prawdopodobnie częścią rytuału chrzcielnego. Jest ono echem tych pierwszych wyznań wiary, które były odpowiedzią na kerygmat apostolski (por. Rz 10,9), a jeszcze wcześniej reakcją na nauczanie samego Jezusa, objawiającego tajemnicę swojej Osoby i swej zbawczej misji (por. J 6,35-38).
Według J.N.D. Kelly’ego jest to najstarsze znane wyznanie, w którego skład wchodzi formuła odnosząca się do Kościoła, jakkolwiek mogło je poprzedzać wyznanie rzymskie, znane z dzieł Rufina z Akwilei.

</doc>
<doc id="2067338" url="https://pl.wikipedia.org/wiki?curid=2067338" title="Rysa na szkle (1989)">
Rysa na szkle (1989)



</doc>
<doc id="2067339" url="https://pl.wikipedia.org/wiki?curid=2067339" title="Linia kolejowa nr 128 (Słowacja)">
Linia kolejowa nr 128 (Słowacja)

Linia kolejowa nr 128 – linia kolejowa na Słowacji, biegnąca przez kraj żyliński, od Czadcy do Makova.

</doc>
<doc id="2067340" url="https://pl.wikipedia.org/wiki?curid=2067340" title="Wyznanie z papirusu Der-Balizeh">
Wyznanie z papirusu Der-Balizeh



</doc>
<doc id="2067343" url="https://pl.wikipedia.org/wiki?curid=2067343" title="Sebastian Rouault">
Sebastian Rouault



</doc>
<doc id="2067344" url="https://pl.wikipedia.org/wiki?curid=2067344" title="Góry Szugnańskie">
Góry Szugnańskie

Góry Szugnańskie (, trl.: ķatorkūḩi Šuġnon, trb.: katorkuhi Szughnon) – pasmo górskie w Tadżykistanie, w zachodnim Pamirze, będące działem wodnym rzek Gunt i Szachdara. Rozciąga się na długości ok. 80 km. Najwyższy szczyt ma wysokość 5704 m n.p.m. (Szczyt Skalisty). Występują lodowce górskie o łącznej powierzchni ok. 150 km². Na stokach stepy i łąki wysokogórskie.

</doc>
<doc id="2067348" url="https://pl.wikipedia.org/wiki?curid=2067348" title="Czerska Struga (ujednoznacznienie)">
Czerska Struga (ujednoznacznienie)



</doc>
<doc id="2067351" url="https://pl.wikipedia.org/wiki?curid=2067351" title="Puchar Świata w narciarstwie alpejskim mężczyzn 1982/1983">
Puchar Świata w narciarstwie alpejskim mężczyzn 1982/1983

Puchar Świata w narciarstwie alpejskim mężczyzn sezon 1982/1983 to 17 edycja tej imprezy. Cykl ten rozpoczął się w szwajcarskiej Pontresinie 5 grudnia 1982 roku, a zakończył 21 marca 1983 roku w japońskim Furano.

</doc>
<doc id="2067353" url="https://pl.wikipedia.org/wiki?curid=2067353" title="Góry Szachdaryjskie">
Góry Szachdaryjskie

Góry Szachdaryjskie (, trl.: ķatorkūḩi Šoḩdara, trb.: katorkuhi Szohdara) – pasmo górskie w Tadżykistanie, w południowo-zachodnim Pamirze, będące działem wodnym rzek Pandż i Szachdara. Składa się z dwóch mniejszych pasm: zachodniego Iszkoszim, rozciągającego się południkowo na długości ok. 95 km, którego najwyższym szczytem jest Szczyt Majakowskiego (6096 m n.p.m.), oraz wschodniego, rozciągającego się na długości ok. 105 km, którego najwyższym szczytem jest Szczyt Karola Marxa (6726 m n.p.m.). Występują lodowce górskie o łącznej powierzchni ok. 433 km². Na stokach stepy i łąki wysokogórskie.

</doc>
<doc id="2067355" url="https://pl.wikipedia.org/wiki?curid=2067355" title="Knut Olav Rindarøy">
Knut Olav Rindarøy

Knut Olav Rindarøy (ur. 17 lipca 1985 w Molde) – norweski piłkarz występujący na pozycji obrońcy. Zawodnik klubu Molde FK.
Kariera klubowa.
Rindarøy zawodową karierę rozpoczynał w 2004 roku w klubie Molde FK z Tippeligaen. W tych rozgrywkach zadebiutował 4 lipca 2004 w wygranym 2:1 meczu z Lyn Fotball. W 2005 roku zdobył z klubem Puchar Ligi Norweskiej, po pokonaniu w jego finale 4:2 Lillestrøm SK. W 2006 roku Rindarøy zajął z klubem ostatnie, 14. miejsce w lidze i spadł z nim do 1. divisjon. Po roku powrócił z Molde do ekstraklasy. 3 października 2009 w przegranym 1:2 spotkaniu z Odds BK zdobył pierwszą bramkę w trakcie gry w Tippeligaen. W tym samym roku wywalczył z zespołem wicemistrzostwo Norwegii.
W 2010 roku Rindarøy odszedł na wypożyczenie do hiszpańskiego Deportivo La Coruña, w którym spędził rok.
Kariera reprezentacyjna.
W reprezentacji Norwegii Rindarøy zadebiutował 10 października 2009 w wygranym 1:0 towarzyskim meczu z RPA.

</doc>
<doc id="2067356" url="https://pl.wikipedia.org/wiki?curid=2067356" title="Knut Olav Rindaroy">
Knut Olav Rindaroy



</doc>
<doc id="2067358" url="https://pl.wikipedia.org/wiki?curid=2067358" title="Port lotniczy Kinmen">
Port lotniczy Kinmen

Port lotniczy Kinmen (IATA: KNH, ICAO: RCBS) – port lotniczy położony w Kinmen na Tajwanie. Obsługuje wyłącznie połączenia krajowe.

</doc>
<doc id="2067359" url="https://pl.wikipedia.org/wiki?curid=2067359" title="Operacja Frühlingserwachen">
Operacja Frühlingserwachen

Operacja Frühlingserwachen (z niem. „Wiosenne przebudzenie”; także operacja balatońska) – kryptonim ostatniej niemieckiej ofensywy podczas II wojny światowej. Atak rozpoczął się 6 marca 1945 roku na froncie wschodnim i skierowany był przeciwko oddziałom radzieckim i bułgarskim na Węgrzech w pobliżu jeziora Balaton.
Główne siły niemieckie pochodziły z jednostek pancernych Waffen-SS, które brały udział w nieudanej ofensywie w Ardenach. Celem ofensywy było odbicie Budapesztu, zdobytego przez wojska radziecko-rumuńskie 13 lutego 1945 roku, oraz zabezpieczenie pól naftowych koło Nagykanizsy, ostatniego niemieckiego źródła ropy naftowej. Pomimo bardzo niekorzystnej pogody oraz warunków terenowych (grząska ziemia powodowała, że pojazdy bardzo łatwo się zakopywały) Niemcom udało się zaskoczyć Armię Czerwoną, a ich największej jednostce bojowej, 6. Armii Pancernej SS pod dowództwem Josefa Dietricha, udało się zdobyć znaczną połać terenu podczas pierwszego tygodnia ofensywy. Kiedy jednak radzieccy dowódcy zdali sobie dobrze sprawę z obecności kilku dywizji pancernych Waffen-SS, ruszyli w połowie marca do kontrataku. W ciągu kilku dni wojska niemieckie zostały zmuszone do powrotu na pozycje, z których rozpoczął się atak. Tym samym ofensywa zakończyła się niepowodzeniem.
Strategicznie operacja miała niewielkie znaczenie. Pokazała jednak, że jednostki Waffen-SS nadal posiadały spory potencjał militarny. Uwagę zwraca fakt, że niemieckim dywizjom pancernym z Waffen-SS, które brały udział w ofensywie w Ardenach, udało się tak szybko odtworzyć oraz stać się zdolnym do podjęcia walk w operacji "Frühlingserwachen". Klęska dywizji pancernych Waffen-SS, które były uważane za jednostki elitarne, spowodowała wybuch złości Adolfa Hitlera, który rozkazał żołnierzom z dywizji "Leibstandarte SS Adolf Hitler", "Das Reich", "Hohenstaufen" oraz "Hitlerjugend" usunięcie opasek SS z mundurów. Rozkaz nie miał właściwie żadnego znaczenia praktycznego, ponieważ wszystkie emblematy dywizji zostały odszyte po przybyciu na Węgry jako element kamuflażu 6. Armii Pancernej. Dietrich nigdy nie przekazał rozkazu Hitlera dowódcom swoich dywizji. Weterani SS są zgodni, iż Hitler wyraził w ten sposób swój gniew, zamierzając urazić dumę niegdyś elitarnych dywizji. Fakt ten jest często wspominany w literaturze dotyczącej historii II wojny światowej jako przykład zgorzknienia Hitlera i jego utraty zaufania wobec najlepszych jednostek wojskowych w końcowej fazie wojny.

</doc>
<doc id="2067366" url="https://pl.wikipedia.org/wiki?curid=2067366" title="Morten Fevang">
Morten Fevang

Morten Fevang (ur. 6 marca 1975 w Sandefjord) – norweski piłkarz występujący na pozycji pomocnika. Obecnie jest zawodnikiem klubu Odds BK.
Kariera klubowa.
Fevang seniorską karierę rozpoczynał w 1993 roku w klubie IL Runar. W 1998 roku trafił do Odds BK z 1. divisjon. W tym samym roku awansował z nim do Tippeligaen. W 2000 roku zdobył z klubem Puchar Ligi Norweskiej, po pokonaniu w jego finale 2:1 zespołu Viking FK. W 2002 roku Fevang ponownie wystąpił z klubem w finale Pucharu Ligi Norweskiej, jednak tym razem Odds BK przegrał tam 0:1 z Vålerenga Fotball.
W 2006 roku Fevang został graczem duńskiego Odense BK. W Superligaen pierwszy mecz zaliczył 12 marca 2006 przeciwko FC Nordsjælland (2:0). W tamtym spotkaniu strzelił także gola. W 2007 roku zdobył z klubem Puchar Danii.
Latem 2007 roku Fevang powrócił do Norwegii, gdzie ponownie został graczem zespołu Odds BK. W tym samym roku spadł z nim do 1. divisjon. W 2008 roku powrócił z drużyną do Tippeligaen.
Kariera reprezentacyjna.
W reprezentacji Norwegii Fevang zadebiutował 10 czerwca 2009 w przegranym 0:2 meczu eliminacji Mistrzostw Świata 2010 z Holandią.

</doc>
<doc id="2067367" url="https://pl.wikipedia.org/wiki?curid=2067367" title="Port lotniczy Lan Yu">
Port lotniczy Lan Yu

Port lotniczy Lan Yu (IATA: KYD, ICAO: RCLY) – port lotniczy położony na wyspie Lan Yu na Tajwanie. Obsługuje wyłącznie połączenia krajowe.

</doc>
<doc id="2067370" url="https://pl.wikipedia.org/wiki?curid=2067370" title="Jonathan Parr">
Jonathan Parr

Jonathan Parr (ur. 21 października 1988 w Oslo) – norweski piłkarz występujący na pozycji obrońcy, zawodnik norweskiego klubu Strømsgodset IF.
Życiorys.
Kariera klubowa.
Parr zawodową karierę rozpoczynał w 2006 roku w klubie Lyn Fotball z Tippeligaen. W tych rozgrywkach zadebiutował 30 kwietnia 2006 w przegranym 1:4 meczu ze Stabæk IF. W sezonie 2006 w norweskiej ekstraklasie Parr zagrał w sumie 11 razy.
W 2007 roku odszedł do Aalesunds FK, również grającego w Tippeligaen. Pierwszy ligowy mecz w jego barwach zaliczył 9 kwietnia 2007 przeciwko Startowi (2:4). 29 lipca 2007 w wygranym 4:1 spotkaniu z Sandefjord Fotball strzelił pierwszego gola w trakcie gry w ekstraklasie. W 2009 roku Parr zdobył z klubem Puchar Ligi Norweskiej, po pokonaniu w jego finale Molde FK.
W lipcu 2011 roku podpisał kontrakt z występujący w Football League Championship londyńskim zespołem Crystal Palace. W maju 2012 roku został wybrany najlepszym piłkarzem Palace sezonu 2011/12. W latach 2014-2015 grał w Ipswich Town. W 2016 został zawodnikiem Strømsgodset IF.
Kariera reprezentacyjna.
W reprezentacji Norwegii Parr zadebiutował 29 maja 2010 w wygranym 2:1 towarzyskim meczu z Czarnogórą.

</doc>
<doc id="2067373" url="https://pl.wikipedia.org/wiki?curid=2067373" title="Kałużyce">
Kałużyce

Kałużyce, "Kalużyce" (błr. Калюжыца, "Kalużyca"; ros. Колюжица, "Kolużyca") – wieś na Białorusi, w obwodzie mińskim, w rejonie berezyńskim, w sielsowiecie Berezyna. W 2008 roku liczyła 72 mieszkańców, rok później odnotowano ich 44. Kałużyce leżą nad rzeką Uszą (prawym dopływem Berezyny), opodal drogi z miasta Berezyny do Borysowa, na wschód od Mińska.
Dawny majątek ziemski w powiecie ihumeńskim, w guberni mińskiej. Od XVIII wieku do rewolucji październikowej w rękach rodu Wańkowiczów, po pokoju ryskim w granicach Białoruskiej Socjalistycznej Republiki Radzieckiej.
Dobra obejmowały 4,5 tys. mórg (ok. 2,5 tys. ha), w tym 1,9 tys. mórg (10 km²) lasu. W majątku znajdowały się m.in. gorzelnia i młyn. Dwór został zniszczony, zachowały się nagrobki i grobowiec rodzinny.
W Kałużycach urodzili się Walenty Wańkowicz – malarz epoki romantyzmu, oraz Melchior Wańkowicz – pisarz, dziennikarz, reportażysta i publicysta. Ten ostatni wspomnienia z czasu, gdy wychowywał się w majątku rodzinnym będącym wówczas własnością jego starszego brata zawarł w książce "Szczenięce lata".
Majątek w Ignatyczach został opisany w 1. tomie "Dziejów rezydencji na dawnych kresach Rzeczypospolitej" Romana Aftanazego.

</doc>
<doc id="2067374" url="https://pl.wikipedia.org/wiki?curid=2067374" title="Port lotniczy Svay Rieng">
Port lotniczy Svay Rieng

Port lotniczy Svay Rieng (IATA: SVR) – port lotniczy położony w Svay Rieng, stolicy prowincji Svay Rieng w Kambodży. Obsługuje głównie loty czarterowe.

</doc>
<doc id="2067375" url="https://pl.wikipedia.org/wiki?curid=2067375" title="Spektrofotometr Dobsona">
Spektrofotometr Dobsona

Spektrometr Dobsona – najwcześniejszy instrument do pomiaru ilości ozonu w atmosferze. Został wynaleziony w 1924 roku przez Gordona Dobsona.
Spektrometr Dobsona można użyć do pomiarów kolumnowych ozonu w atmosferze oraz do pomiarów rozkładu ozonu z wysokością. Całkowita ilość ozonu w kolumnie opiera się na pomiarze intensywności dwóch wybranych długości fal w ultrafiolecie (UV). W długości fali 305 nm następuje silne pochłanianie przez ozon, podczas gdy w 325 nm pochłanianie jest słabe. Jako źródła światła można użyć dochodzące promieniowanie słoneczne, światło pochodzące od Księżyca, a nawet od gwiazd.
Pionowy rozkład ozonu w atmosferze jest dokonywany za pomocą zjawiska umkehr (odwrócenia). Metoda ta opiera się na świetle rozproszonym w ultrafiolecie. Pomiary rozkładu ozonu dokonuje się mierząc zmiany różnic stosunku intensywności promieniowania o dwóch długościach fal podczas zachodu Słońca. Pomiary efektu umkher trwają około 3 godzin i dostarczają danych do wysokości około 48 kilometrów. Najdokładniejsze wyniki pomiaru uzyskuje się dla wysokości ponad 30 km. Metoda Dobsona wykazuje błędy systematyczne i silnie zależy od fluktuacji zanieczyszczeń w atmosferze w trakcie pomiaru.
Wyprodukowano około 120 instrumentów Dobsona, większość z nich przez firmę R&amp;J Beck w Londynie. Za pomocą instrumentów o numerach 37 i 51 Joe Farman z British Antarctic Survey odkrył w 1984 roku dziurę ozonową. Najstarszym instrumentem, który jest nadal używany, jest spektrometr Dobsona numer 8, znajdujący się na dachu Norwegian Polar Institute w Ny-Ålesund (prowincja Svalbard).
W Polsce pomiary całkowitego ozonu wykonywane są za pomocą instrumentu Dobsona od marca 1963 w Obserwatorium Instytutu Geofizyki PAN w Belsku. Natomiast pomiary promieniowania ultrafioletowego UV-B dokonywane są za pomocą instrumentu Robertsona-Bergera (od 1976 do 1992) i spektrofotometru Brewera (od 1993) oraz UVB-Biometer 501A (Solar Light) od roku 1991.

</doc>
