<doc id="2080105" url="https://pl.wikipedia.org/wiki?curid=2080105" title="Andrzej Gil">
Andrzej Gil

Andrzej Gil (ur. 1 grudnia 1963 w Lublinie) – polski historyk i politolog.
Życiorys.
W 1983 ukończył Technikum Energetyczne w Lublinie, w 1988 studia historyczne na Katolickim Uniwersytecie Lubelskim. W roku 1999 uzyskał stopień doktora na podstawie pracy "Organizacja terytorialna prawosławnej eparchii chełmskiej do 1596 roku", napisanej pod kierunkiem Hanny Dylągowej, w 2006 stopień doktora habilitowanego na podstawie pracy "Chełmska diecezja unicka 1596-1810. Dzieje i organizacja". Od 2007 jest zastępcą dyrektora ds. naukowych Instytutu Europy Środkowo-Wschodniej. Pełni funkcję pracownika Katedry Studiów Wschodnich Instytutu Politologii KUL. Zajmuje się historią cerkwi prawosławnej i unickiej w Rzeczypospolitej. Zajmuje się też analizą sytuacji na obszarze państw bloku postsowieckiego.
21 grudnia 2021 został odznaczony Medalem Złotym za Długoletnią Służbę.

</doc>
<doc id="2080106" url="https://pl.wikipedia.org/wiki?curid=2080106" title="Cotinga">
Cotinga

Cotinga – rodzaj ptaka z podrodziny bławatników (Cotinginae) w rodzinie bławatnikowatych (Cotingidae).
Występowanie.
Rodzaj obejmuje gatunki występujące w Ameryce.
Morfologia.
Długość ciała 17–20 cm; masa ciała 51,5–75 g.
Systematyka.
Podział systematyczny.
Do rodzaju należą następujące gatunki:

</doc>
<doc id="2080107" url="https://pl.wikipedia.org/wiki?curid=2080107" title="Procnias">
Procnias

Procnias – rodzaj ptaków z podrodziny bławatników (Cotinginae) w rodzinie bławatnikowatych (Cotingidae).
Zasięg występowania.
Rodzaj obejmuje gatunki występujące w Ameryce Środkowej i Południowej. 
Morfologia.
Długość ciała samic 25–27,5 cm, samców 28,5–33 cm; masa ciała samic 127–145 g, samców 168–222 g.
Systematyka.
Podział systematyczny.
Do rodzaju należą następujące gatunki:

</doc>
<doc id="2080108" url="https://pl.wikipedia.org/wiki?curid=2080108" title="Tijuca">
Tijuca



</doc>
<doc id="2080109" url="https://pl.wikipedia.org/wiki?curid=2080109" title="Lipaugus">
Lipaugus

Lipaugus – rodzaj ptaka z podrodziny bławatników (Cotinginae) w rodzinie bławatnikowatych (Cotingidae).
Zasięg występowania.
Rodzaj obejmuje gatunki występujące w Ameryce (Meksyk, Belize, Gwatemala, Honduras, Nikaragua, Kostaryka, Panama, Kolumbia, Wenezuela, Gujana, Surinam, Gujana Francuska, Brazylia, Ekwador, Peru i Boliwia).
Morfologia.
Długość ciała 22,5–33 cm; masa ciała 67,2–138 g.
Systematyka.
Podział systematyczny.
Do rodzaju należą następujące gatunki:

</doc>
<doc id="2080110" url="https://pl.wikipedia.org/wiki?curid=2080110" title="Snowornis">
Snowornis

Snowornis – rodzaj ptaka z podrodziny bławatników (Cotinginae) w rodzinie bławatnikowatych (Cotingidae).
Zasięg występowania.
Rodzaj obejmuje gatunki występujące w Ameryce Południowej.
Morfologia.
Długość ciała 23,5–25 cm; masa ciała 81,8–86,3 g.
Systematyka.
Etymologia.
"Snowornis": David William Snow (1924–2009), angielski ornitolog i ekolog; "ornis", ορνιθος "ornithos" „ptak”.
Podział systematyczny.
Do rodzaju należą następujące gatunki:

</doc>
<doc id="2080111" url="https://pl.wikipedia.org/wiki?curid=2080111" title="Xipholena">
Xipholena

Xipholena – rodzaj ptaków z podrodziny bławatników (Cotinginae) w rodzinie bławatnikowatych (Cotingidae).
Występowanie.
Rodzaj obejmuje gatunki występujące w Ameryce Południowej.
Morfologia.
Długość ciała 18,8–23,0 cm; masa ciała samic 56–76 g, samców 58–76,4 g.
Systematyka.
Etymologia.
"Xipholena": "xiphos" „miecz”; λαινα "laina" „płaszcz”.
Podział systematyczny.
Do rodzaju należą następujące gatunki:

</doc>
<doc id="2080112" url="https://pl.wikipedia.org/wiki?curid=2080112" title="Carpodectes">
Carpodectes

Carpodectes – rodzaj ptaków z podrodziny bławatników (Cotinginae) w rodziniebławatnikowatych (Cotingidae).
Zasięg występowania.
Rodzaj obejmuje gatunki występujące w Ameryce Centralnej i północno-zachodniej Ameryce Południowej.
Morfologia.
Długość ciała 19,5–25 cm; masa ciała 78–105 g. 
Systematyka.
Etymologia.
"Carpodectes": "karpos" „owoce”; δηκτης "dēktēs" „ktoś, kto gryzie”, od δακνω "daknō" „gryźć”.
Podział systematyczny.
Do rodzaju należą następujące gatunki:

</doc>
<doc id="2080113" url="https://pl.wikipedia.org/wiki?curid=2080113" title="Cephalopterus">
Cephalopterus

 
Cephalopterus – rodzaj ptaka z podrodziny bławatników (Cotinginae) w rodzinie bławatnikowatych (Cotingidae).
Zasięg występowania.
Rodzaj obejmuje gatunki występujące w Ameryce Południowej i Centralnej.
Morfologia.
Długość ciała samic 36–43 cm, samców 41–51 cm; masa ciała samic 320–380 g, samców 338–500 g.
Systematyka.
Podział systematyczny.
Do rodzaju należą następujące gatunki:

</doc>
<doc id="2080114" url="https://pl.wikipedia.org/wiki?curid=2080114" title="Katedra w Århus">
Katedra w Århus

Katedra w Århus (duń. "Århus Domkirke" lub "Skt. Clemens kirke") – kościół położony w Aarhus, na Półwyspie Jutlandzkim przy Domkirkepladsen 2, w sąsiedztwie głównego placu miasta Store Torv (pol. Duży Rynek).
Mając 93 m długości jest najdłuższym kościołem Danii; mierząca 96 m wieża jest z kolei najwyższą wieżą kościelną w Danii. Wewnątrz katedry są miejsca siedzące dla 1200 osób.
Kościół katedralny w diecezji Århus (Århus Stift), dekanalny w dekanacie Århus (Århus Domprovsti), pastoratowy w pastoracie Århus (Århus Dompastorat) i parafialny w parafii katedralnej Århus (Århus Domsogn).
Zbudowana pierwotnie w stylu romańskim i gruntownie przebudowana w stylu gotyckim katedra należy do najwybitniejszych dzieł gotyku ceglanego w Danii. Katedra została dedykowana św. Klemensowi, patronowi żeglarzy.
Podobnie jak wiele świątyń duńskich również i katedra jest bogato dekorowana. Przedmiotem podziwu wiernych stały się zwłaszcza imponujące freski, przedstawiające sceny biblijne, zamalowane po nadejściu reformacji w 1536, w latach 90. XX w. odsłonięte i pieczołowicie odrestaurowane. Do najcenniejszych elementów wyposażenie wnętrza należą: ołtarz szafkowy z 1479, dzieło Bernta Notke (ok. 1435-1509) z Lubeki, miedziana chrzcielnica z pokrywą z brązu z 1481, misternie rzeźbiona renesansowa ambona, wspaniale barokowe organy z 1730, wielki, XVIII-wieczny okręt wotywny oraz barokowe nagrobki w kaplicy rodu Marselisów.
Historia.
Pierwsze kościoły w Århus.
Nie wiadomo dokładnie, kiedy ludzie osiedlili się w pobliżu ujścia rzeki Århus na wybrzeżu Jutlandii. Z pewnością w X w. było tam już miasto wikingów. Badania pozwoliły na datowanie wzniesienia pierwszych miejskich murów obronnych na 934. Århus miało pewne znaczenie, ponieważ w jego pobliżu znaleziono sześć kamieni runicznych. Miasto nosiło różne nazwy: Aros, Arus, Aarhus, lub Aars (początek XV w.). Statut miejski z 1449 wymienia nazwę Aarss. Po reformacji ustaliła się nazwa Århus.
Pierwszy kościół w mieście, noszący wezwanie św. Trójcy był budowlą drewnianą, wzniesioną w roku 900, za panowania Frode, legendarnego króla Jutlandii na miejscu pochówków pogańskich, które później stało się centrum miasta. Pierwszym biskupem Aros został w 948 Reginbrand, biskup-misjonarz podległy archidiecezji hamburskiej. W 1060 Aros dostał się pod zwierzchnictwo arcybiskupa Viborga. Według kronikarza Adama z Bremy Aros stał się diecezją zależną przed 998.
Pierwszą katedrą Aros stał się kościół św. Mikołaja. Druga katedra była budowlą drewnianą zbudowaną w 1102 przez biskupa Ulfketila. Powstała ona w pobliżu dzisiejszej katedry jako lokum dla przechowywania relikwii św. Klemensa, który był według tradycji czwartym biskupem Rzymu i został przez cesarza Trajana zesłany go na wygnanie do Pontu i skazany na śmierć poprzez wrzucenie do morza z kotwicą zawieszoną u szyi. Św. Klemens stał się patronem żeglarzy, szczególnie popularnym w Skandynawii. Pierwszy, drewniany kościół św. Klemensa spłonął pod koniec XII w. Kościół ten był centrum lokalnego kultu św. Nielsa (łac. Sanctus Nicolaus Arusiensis) z Århus.
Św. Niels był młodszym synem króla Kanuta V. Książę Niels jako młody człowiek stracił zainteresowanie życiem dworskim i udał się do miejscowości Skibby koło Århus, gdzie własnoręcznie zbudował kościół. Wiódł tam żywot świętego pomagając okolicznym mieszkańcom. Pewnego dnia, kiedy razem z towarzyszami z miasta ścinał drzewa, żeby zbudować z nich kościół w Viby nad morzem, jeden z mężczyzn poskarżył się, że jest spragniony. Św. Niels pomodlił się o wodę, po czym wytrysnęło źródło, aby ugasić pragnienie jego towarzysza. Od tego momentu zaczęło ono nosić nazwę Źródła św. Nielsa. Miejsce to w przeciągu wieków stało się celem pielgrzymek. Według przekazów miało tam miejsce wiele cudownych ozdrowień, szczególnie w Wigilię św. Jana. W 1180, na łożu śmierci, św. Niels wyraził życzenie być pochowanym w "małym kościele nad morzem". Został pochowany na cmentarzu przy kościele św. Klemensa.
Katedra.
Wznoszenie obecnej katedry w Århus (trzeciej z kolei a drugiej pod tym wezwaniem) rozpoczął po 1190 biskup Peder Vognsen, pochodzący z potężnego rodu Hvide z Zelandii. Zbudował on katedrę wokół kościoła św. Klemensa, gdzie lokalna dotychczas społeczność czciła św. Nielsa. Biskup chciał przenieść ten kult do katedry. Założył on również szkołę katedralną, jeszcze przed ukończeniem katedry.
Katedra została ukończona w 1300. Była to budowla w typowym stylu romańskim, z zaokrąglonymi łukami sklepiennymi podtrzymującymi płaski, drewniany strop. Katedra św. Klemensa została zbudowana z dużych, czerwonych cegieł, nowego materiału budowlanego, który stał się popularny w całej Skandynawii i północnych Niemczech, tak w budownictwie sakralnym jak i świeckim. Do północnego ramienia transeptu dobudowano cztery kaplice. Fotel biskupi przeniesiono do katedry z kościoła Najświętszej Marii Panny.
Jednak już w 1330 katedra i większość miasta spłonęły w pożarze. Sama katedra pozostała opuszczona aż do 1449. W poł. XV w. do Danii zawitał styl gotycki. Katedrę zaczęto przebudowywać w tym stylu, powiększając ją przy tym, aż ok. 1500 osiągnęła obecne rozmiary. Nawa została wydłużona do 93 m, stając się w ten sposób najdłuższą nawą kościelną w Danii. Poszerzono też transept, a nowa technika budowania umożliwiła dalszy rozwój i podniesienie sklepień, co z kolei umożliwiło przeprucie ścian dużymi, wysokimi oknami, wpuszczającymi więcej światła do środka budowli.
Nadejście reformacji oznaczało duże zmiany w katedrze i w jej otoczeniu. W 1524 Hans Tausen, duński zwolennik Lutra, wygłosił w Wielki Piątek kazanie w opactwie w Antvarskov, ogłaszając zasady doktryny swego mistrza. Jego zwierzchnik nakazał uwięzienie go w klasztorze Joannitów w Viborgu na Jutlandii. Tausen nauczał ze swojej celi a zwykły lud przyjmował te nauki z entuzjazmem. Jego przełożony próbował go uciszyć, ale wobec groźby zamieszek zmuszony był uwolnić go. Na początku Tausenowi pozwolono wygłaszać nauki na wolnym powietrzu, ale jego zwolennicy włamali się do kościoła franciszkanów i zajęli go. Wkrótce Tausen miał więcej zwolenników, niż kościół był w stanie pomieścić. W ciągu roku stał się osobistym kapelanem królewskim. Idee Lutra szybko opanowały Århus i wkrótce mieszczanie zażądali prawa do sprawowania liturgii w języku duńskim. Biskup i kapituła katedralna próbowali powstrzymać szerzenie się nauk Lutra na terenie diecezji. Tausen zawładnął jednak na tyle wyobraźnią ludzi, że nie dali się już oni zastraszyć pogróżkami biskupa. Większość szlachty pozostała lojalnie przy katolicyzmie, co jednak powodowało tym większy napływ zwykłych ludzi do nowej wiary. Do 1528 w większości miast duńskich rozpoczął się proces reformowania kościołów. Tausen uważał, iż niszczenie starych kościołów było błędem i opowiadał się za systemowymi zmianami w celu zreformowania kościoła.
W 1533 zmarł król Fryderyk I a parlament duński na posiedzeniu w Viborgu ogłosił królem jego syna Chrystiana III. Jednakże Rada Stanu, mianowana przez katolickich biskupów, odmówiła zatwierdzenia tego wyboru i wezwała hrabiego Christopha von Oldenburg, nalegając aby przywrócił on na tron bratanka zmarłego króla, katolickiego Chrystiana II, zdetronizowanego przezeń w 1523. W efekcie doszło do wojny wyznawców katolicyzmu ze zwolennikami luteranizmu. Pomimo niesprzyjających okoliczności Chrystian III wyszedł zwycięsko z konfliktu i latem 1536 aresztował kilku biskupów, wtrącając ich do więzienia; kiedy został uwięziony ostatni katolicki biskup Århus, Ove Bilde, Dania oficjalnie stała się krajem luterańskim.
W 1642 w wieżę uderzył piorun i wywołał jej pożar, który zniszczył kilka historycznych dzwonów, nie spowodował jednak większych szkód we wnętrzu katedry.
Wieża otrzymała swój obecny kształt dopiero w 1931.
Wyposażenie.
Freski i witraż.
Przed reformacją większość ścian katedry pokryta była freskami, z których wiele uległo zniszczeniu. Obecnie znajdujące się malowidła pochodzą z lat 1470 – 1520. Wypełniają one powierzchnię 220 m², co sprawia, że stanowią one największy zbiór fresków na terenie Danii.
W północno-zachodnim narożniku katedry zachowało się jedyne okno z jej romańskiego okresu. Otaczający je fresk datowany jest na ok. 1300. Okno to jest nazywane oknem trędowatych, ponieważ przypuszcza się, iż w średniowieczu służyło ono do podawania pożywienia chorym na trąd, którym nie wolno było wejść do środka.
Freski przedstawiające św. Krzysztofa i św. Klemensa są największymi freskami figuralnymi w Danii. Inne wyróżniające się freski figuralne to: św. Jerzy ze smokiem oraz trzyrzędowe malowidło przedstawiające: Czyściec, Sąd Ostateczny i św. Michała jako Anioła Ważącego Ludzkie Dusze.
W katedrze znajduje się tylko jeden witraż. Powstał on w 1926 i jest dziełem norweskiego artysty Emanuela Vigelanda. Jego temat ikonograficzny został zaczerpnięty z psalmu protestanckiego teologa i pisarza Nikolaia Grundtviga "Da livtræet fæstet i graven rod". Wysokie na 14 m okno jest największym oknem witrażowym w Danii. Kompozycja przedstawia trzy sceny: na dole – złożenie Chrystusa do grobu, pośrodku Ukrzyżowanie i u góry – Chrystus w złocistej glorii. Niezwykła jest scena Ukrzyżowania, w której – z niewiadomych powodów – głowa Chrystusa jest przechylona w lewą stronę, zamiast – jak nakazuje tradycja – w prawą.
Ołtarz główny.
W katedrze znajduje się drogocenne dzieło sztuki, gotycki ołtarz dłuta sławnego lubeckiego rzeźbiarza i malarza Bernta Notke. Ołtarz powstał w II poł. XV w. i został poświęcony w Wielkanoc 1479. Należy on do największych dzieł sztuki ołtarzowej na terenie Danii. Niezwykle jest w nim to, iż składa się z ruchomych części, dzięki czemu można ukazywać wybrane sceny zgodnie z kalendarzem liturgicznym.
Ołtarz reprezentuje typ nastawy ołtarzowej zwany pentaptykiem. Składa się z trzech paneli. Panel liturgiczny ukazuje święta kościelne od Bożego Narodzenia do Środy Popielcowej. Panel pasyjny ukazuje uroczystości od Środy Popielcowej do Wielkanocy. Na Wielkanoc ukazany jest ponownie panel liturgiczny i w takiej formie ołtarz pozostaje aż do Adwentu. Począwszy od pierwszej niedzieli Adwentu aż do wigilii Bożego Narodzenia włącznie prezentowany jest panel adwentowy.
W latach 1975-81 ołtarz był poddany konserwacji pod nadzorem wydziału konserwatorskiego Duńskiego Muzeum Narodowego w Brede. W trakcie prac usunięto warstwy starego werniksu a zlot powierzchnie wypolerowano. Dzięki tym zabiegom panel liturgiczny odzyskał swój pierwotny wygląd. Jego elementy składowe są rzeźbione. Wszystkie znajdujące się na nim figury zostały powleczone 23.5-karatowym złotem. Panel środkowy ukazuje patrona miasta i katedry, św. Klemensa a naprzeciwko niego widnieje św. Jan Chrzciciel, patron biskupa Jensa Iversena Lange, fundatora ołtarza. Pośrodku została przedstawiona Maryja i jej matka, św. Anna trzymająca Dzieciątko Jezus. Dwa panele boczne ukazują dwunastu apostołów z ich atrybutami.
Górną część ołtarza wypełnia scena Koronacji Maryi, której towarzysza dwaj archaniołowie: Gabriel – zwiastun dobra i Michał – zwycięzca nad smokiem, symbolizującym zło.
W predelli ukazany jest Chrystus jako Sędzia Sądu Ostatecznego.
Chrzcielnica.
Chrzcielnica katedralna jest dziełem renomowanego ludwisarza Petera Hansena z Flensburga. Została odlana z miedzi w 1481. Jej fundatorem był, podobnie jak w przypadku głównego ołtarza, biskup Jens Ivarsen Lange. Czasza chrzcielnicy jest osadzona na głowach czterech ewangelistów, którzy zostali przedstawieni w ludzkich postaciach ale zamiast głów ludzkich mają głowy zwierząt będących ich atrybutami: św. Jan – z głową orła, św. Marek – z głową lwa i św. Łukasz z głową wołu.
Na czaszy chrzcielnicy przedstawione zostały w formie reliefów cztery sceny biblijne z życia Jezusa: Chrzest Pański, Ukrzyżowanie, Chrystus jako Sędzia Sądu Ostatecznego i Koronacja Najświętszej Marii Panny. Poszczególne sceny uzupełniają postacie dziewięciu apostołów, z których zidentyfikować można jedynie św. Piotra – z kluczem, św. Jana, św. Jakuba Starszego z insygniami pielgrzymkowymi, św. Tomasza – z węgielnicą i św. Bartłomieja – ze skórą przerzuconą przez ramię.
W ciągu dwóch pierwszych stuleci chrzcielnica była otwarta a chrzest odbywał się poprzez trzykrotne zanurzenie w wodzie chrzczonego dziecka; w późniejszych wiekach dodano brązową pokrywę i srebrne naczynie, służące do polewania główki chrzczonego dziecka wodą.
Ambona.
Renesansowa ambona została wyrzeźbiona z dębu przez flamandzkiego snycerza Michaela von Groningena i oddana do użytku w 1588. Jej dekoracje stanowią sceny ze Starego i Nowego Testamentu ujęte w 9 reliefach. Przedstawiają one wydarzenia począwszy od Upadku pierwszych ludzi poprzez Zwiastowanie, Boże Narodzenie, Chrzest Pański, Ostatnią Wieczerzę, Ukrzyżowanie, Zmartwychwstanie, Zesłanie Ducha Świętego aż po Sąd Ostateczny.
Po reformacji język duński stał się językiem obowiązkowym w liturgii a samo kazanie, zgodnie z naukami Lutra, znalazło się w centrum nabożeństwa protestanckiego.
W scenie Ostatniej Wieczerzy apostołowie zostali ukazani jako wyraziste indywidualności. Św. Jan został przedstawiony, zgodnie z tradycja, jako dziecko siedzące na kolanach Jezusa. Zwraca uwagę oryginalne ujęcie postaci Judasza, przedstawionego jako zły typ, łatwo rozpoznawalny dzięki sakiewce trzymanej w ręku, stojący na uboczu ale najbliżej widza.
Organy.
Organy w katedrze zbudował w 1730 niemiecki organmistrz Lambert Daniel Kastens, uczeń jednego z najbardziej renomowanych organmistrzów europejskich, Arpa Schnitgera z Hamburga. Organy te miały 43 głosy podzielone na 3 manuały i pedał. W 1876 miejscowy organmistrz J. A. Demant rozbudował instrument nadając jego głosom brzmienie romantyczne.
W latach 1927–1929 Theodor Frobenius przebudował po raz kolejny organy, zwiększając liczbę głosów do 84 i dodając jeden manuał. Zachował przy tym oryginalny prospekt i pewną ilość pierwotnych głosów Kastensa.
W latach 40. XX w. dokonano kolejnych zmian w budowie organów.
W 1958 miała miejsce kolejna, gruntowna restauracja instrumentu, w trakcie której nadano brzmieniu głosów nieco barokowy charakter. Oryginalne francuskie piszczałki Frobeniusa zostały skrócone w celu uzyskania jaśniejszego dźwięku.
Kolejna restauracja przeprowadzona w latach 1981–1983 miała na celu przywrócenie organom ich symfonicznego brzmienia z 1927 ale z zachowaniem klarowności dźwięku uzyskanej w 1958.
W 1993 zainstalowano w organach elektromagnetyczny napęd miechów, żeby zapewnić maksimum precyzji w wydobyciu dźwięku. Wyposażono jednocześnie organy w setzer mający 3 × 256 kombinacji.
Organy mają obecnie 89 głosów podzielonych na 4 manuały i pedał, co sprawia, że są największymi organami w Danii.
Mając na względzie długość katedry i jej akustykę postanowiono w latach 60. XX w. zbudować drugie, mniejsze organy w prezbiterium, przeznaczone do ślubów, mniejszych uroczystości kościelnych i koncertów. Organy te zbudował w 1970 zakład organmistrzowski Bruno Christensen &amp; Sons. Jest to typowy, neobarokowy instrument mający 23 głosy podzielone na 2 manuały i pedał.
Złote Wrota.
Mianem Złotych Wrót jest określana jedna z pięciu żelaznych bram oddzielających nawę główną od prezbiterium, przypominająca czasy kiedy w kościele katolickim istniał wyraźny podział na część przeznaczoną dla duchowieństwa – prezbiterium (chór kapłański) i dla świeckich – nawy. Wrota te, podobnie jak pozostałe, są dziełem pochodzącego z Niemiec artysty Caspara Fincke. Składają się one z czterech paneli, zbudowanych z elementów geometrycznych (czworokąty, okręgi) i misternie powyginanych linii. Czworokąt symbolizuje ludzkość zaś okrąg jako figura okrągła i nieskończona, oznacza Niebiosa. Całość jest pozłocona.
Dzwony.
W wieży katedralnej wisi osiem dzwonów. W 1642 piorun ugodził w wieżę i wywołał pożar, w wyniku którego zniszczeniu uległo kilka dzwonów. Najstarszym dzwonem, datowanym na połowę XIII w. jest "Martinus". Dzwon oznaczony inicjałami "pl" został odlany w 1493, dzwon Pera Tidichsøna w 1505, dzwon Caspara Køniga's w 1746, dzwon M. C. Troschella w 1762, para dzwonów L. Andersena w 1893 i dzwon S. Fricha w 1894.
Okręt wotywny.
W katedrze, podobnie jak i w wielu innych duńskich świątyniach, wisi model okrętu, mający przypominać ofiary, które pochłonęło morze a z drugiej strony – ścisłe związki Danii z morzem.
Wiszący w katedrze model okrętu, datowany na 1720 nosi nazwę "Enigheden" (pol. Jedność) i prawdopodobnie został zbudowany w Holandii. W holenderskich stoczniach rosyjski car Piotr I Wielki zamówił okręty wojenne; zamiast planów podarowano mu model przyszłego okrętu, który został wysłany drogą morską do Rosji. Wiozący go okręt zatonął podczas sztormu koło Skagen, ocalał jedynie model okrętu, który dryfował przez jakiś czas, aż fale morskie wyrzuciły go na brzeg. Okoliczni mieszkańcy wyłowili go i wystawili na aukcję. Kilku rybaków z Århus kopiło model a następnie podarowało go katedrze jako dar wotywny.
Mający długość 2.65 m i wysokość 3.50 m model okrętu jest największym spośród tego typu okrętów-wotów wiszących w duńskich kościołach; symbolizuje żeglowanie przez życie, od kołyski aż po grób.
Grobowce i płyty pamiątkowe.
W katedrze znajduje się kilka kaplic i grobowców (z okresu renesansu i baroku), a także pewna liczba płyt pamiątkowych. Najcenniejsza z nich jest kaplica rodu Marselisów, dzieło flamandzkiego rzeźbiarza Thomasa Quellinusa; wysoka barokowa płyta kommemoracyjna jest największą tego rodzaju na terenie Danii. Pod posadzką kaplicy znajdują się groby członków rodu.
W katedralnej krypcie przechowywane są szczątki tysięcy osób reprezentujących wszystkie grupy społeczne.

</doc>
<doc id="2080116" url="https://pl.wikipedia.org/wiki?curid=2080116" title="Mirosław Filipowicz">
Mirosław Filipowicz

Mirosław Filipowicz (ur. 13 czerwca 1963 w Tarnowskich Górach) – polski historyk i nauczyciel.
Życiorys.
Absolwent Katolickiego Uniwersytetu Lubelskiego (1987). W czasie studiów wchodził w skład zespołu redagującego „Materiały Dyskusyjne”, czasopisma działającego przy Kole Historyków Studentów KUL. Po uzyskaniu dyplomu pracował w wiejskiej szkole w Masiach oraz w jednej ze szkół podstawowych w Mońkach, a także uczestniczył w reaktywacji „Solidarności” i tworzeniu Komitetu Obywatelskiego w Mońkach.
Pracownik KUL od 1990 roku. Doktorat i habilitacja tamże. W latach 2008–2010 dyrektor Instytutu Historii KUL. Od 2009 profesor nadzwyczajny w Instytucie Historii KUL, kierownik Katedry Historii Historiografii i Metodologii Historii Instytutu Historii KUL. W 2013 został dyrektorem Instytutu Europy Środkowo-Wschodniej.
W listopadzie 2016 został powołany przez Ministra Spraw Zagranicznych na Pełnomocnika Ministra Spraw Zagranicznych do Spraw Polsko-Rosyjskiej Grupy do Spraw Trudnych i polskiego Współprzewodniczącego Grupy. Inauguracja prac polskiej części Grupy w odnowionym składzie miała miejsce 9 marca 2017 roku.
Zajmuje się historią historiografii XIX i XX wieku. Bada dzieje dwudziestowiecznej historiografii amerykańskiej, życie intelektualne dwudziestowiecznej emigracji rosyjskiej. W swoich pracach zajmował się takimi historykami jak: Szymon Askenazy i jego uczniowie, Mieczysław Żywczyński, Michael Cherniavsky, Edward Likowski, Henryk Paszkiewicz, Wacław Lipiński.
Członek Polskiego Towarzystwa Historycznego, Towarzystwa Instytutu Europy Środkowo-Wschodniej, Komisji Polsko-Rosyjskiej Polskiej Akademii Nauk, zasiada w radzie Instytutu Europy Środkowo-Wschodniej w Lublinie.

</doc>
<doc id="2080117" url="https://pl.wikipedia.org/wiki?curid=2080117" title="Formicarius">
Formicarius

Formicarius – rodzaj ptaków z rodziny mrówkowodów (Formicariidae). 
Występowanie.
Rodzaj obejmuje gatunki występujące w krainie neotropikalnej – Ameryce Południowej i Centralnej oraz w południowym Meksyku.
Morfologia.
Długość ciała 17–18 cm, masa ciała 33–82 g.
Systematyka.
Nazewnictwo.
Nazwa rodzajowa pochodzi od łacińskiego słowa "formicarius" oznaczającego „na mrówki”.
Podział systematyczny.
Do rodzaju należą następujące gatunki:

</doc>
<doc id="2080118" url="https://pl.wikipedia.org/wiki?curid=2080118" title="Chamaeza">
Chamaeza

Chamaeza – rodzaj ptaków z rodziny mrówkowodów (Formicariidae). 
Występowanie.
Rodzaj obejmuje gatunki występujące w Ameryce Południowej.
Morfologia.
Długość ciała 19–22 cm, masa ciała 63–152 g.
Systematyka.
Nazewnictwo.
Nazwa rodzajowa pochodzi z języka greckiego i oznacza „żyjący na ziemi” ( "khamai" – „na ziemi” oraz "zao" – „życie”).
Podział systematyczny.
Do rodzaju należą następujące gatunki:

</doc>
<doc id="2080119" url="https://pl.wikipedia.org/wiki?curid=2080119" title="Cymbilaimus">
Cymbilaimus

Cymbilaimus – rodzaj ptaków z rodziny chronkowatych (Thamnophilidae). 
Występowanie.
Rodzaj obejmuje gatunki występujące od Hondurasu po Amazonię.
Morfologia.
Długość ciała 16–18 cm, masa ciała 28–40 g.
Systematyka.
Nazewnictwo.
Nazwa rodzajowa jest połączeniem łacińskiego słowa "cymba" – „mała łódź, łódka” (zwłaszcza ta używana przez Charona do przewożenia dusz zmarłych) oraz nazwy rodzaju "Lanius", ptaków z rodziny dzierzb.
Podział systematyczny.
Gatunkiem typowym jest "Cymbilaimus lineatus". Do rodzaju należą następujące gatunki:

</doc>
<doc id="2080120" url="https://pl.wikipedia.org/wiki?curid=2080120" title="Mackenziaena">
Mackenziaena

Mackenziaena – rodzaj ptaków z rodziny chronkowatych (Thamnophilidae).
Występowanie.
Rodzaj obejmuje gatunki występujące w południowo-wschodniej Ameryce Południowej.
Morfologia.
Długość ciała 21–26 cm, masa ciała 52–80 g.
Systematyka.
Nazewnictwo.
Nazwa rodzajowa upamiętnia Helen MacKenzie McConnell z domu Alexander (1871–?1954), żonę angielskiego odkrywcy Fredericka Vavasoura McConnella.
Podział systematyczny.
Gatunkiem typowym jest "Lanius severus" (= "Mackenziaena severa"). Do rodzaju należą następujące gatunki:

</doc>
<doc id="2080121" url="https://pl.wikipedia.org/wiki?curid=2080121" title="Frederickena">
Frederickena

Frederickena – rodzaj ptaków z rodziny chronkowatych (Thamnophilidae). 
Występowanie.
Rodzaj obejmuje gatunki występujące w Ameryce Południowej.
Morfologia.
Długość ciała 19–23 cm, masa ciała 65–85 g.
Systematyka.
Nazewnictwo.
Nazwa rodzajowa upamiętnia Fredericka Vavasoura McConnella (1868–1914) – angielskiego ornitologa, kolekcjonera i podróżnika po Gujanie Brytyjskiej.
Podział systematyczny.
Gatunkiem typowym jest "Thamnophilus viridis" (= "Frederickena viridis"). Do rodzaju należą następujące gatunki:

</doc>
<doc id="2080122" url="https://pl.wikipedia.org/wiki?curid=2080122" title="Sakesphorus">
Sakesphorus

Sakesphorus – rodzaj ptaków z rodziny chronkowatych (Thamnophilidae). 
Występowanie.
Rodzaj obejmuje gatunki występujące w Ameryce Południowej.
Morfologia.
Długość ciała 14–17 cm, masa ciała 22–33 g.
Systematyka.
Nazewnictwo.
Nazwa rodzajowa pochodzi od greckiego słowa "sakesphorus" – „noszący tarczę” ( "sakos" – „tarcza” oraz "pherō" – „nieść”).
Podział systematyczny.
Do rodzaju należą następujące gatunki:
Zaliczany do tego rodzaju tarczomrowiec został wydzielony do osobnego rodzaju "Sakesphoroides", choć nie wszyscy autorzy zmianę tę już zaakceptowali. Autorzy "Handbook of the Birds of the World" do rodzaju "Sakesphorus" włączali także 3 gatunki umieszczane obecnie w rodzaju "Thamnophilus": chronkę obrożną ("T. bernardi"), czarnogłową ("T. melanonotus") i białosterną ("T. melanothorax").

</doc>
<doc id="2080123" url="https://pl.wikipedia.org/wiki?curid=2080123" title="Biatas">
Biatas



</doc>
<doc id="2080124" url="https://pl.wikipedia.org/wiki?curid=2080124" title="Kładka Bernatka">
Kładka Bernatka



</doc>
<doc id="2080125" url="https://pl.wikipedia.org/wiki?curid=2080125" title="Thamnophilus">
Thamnophilus

Thamnophilus – rodzaj ptaka z podrodziny chronek (Thamnophilinae) w rodzinie chronkowatych (Thamnophilidae). 
Zasięg występowania.
Rodzaj obejmuje gatunki występujące w Ameryce Południowej i Centralnej oraz w Meksyku.
Morfologia.
Długość ciała 14–16,5 cm; masa ciała 21–30 g.
Systematyka.
Podział systematyczny.
Do rodzaju należą następujące gatunki:

</doc>
<doc id="2080127" url="https://pl.wikipedia.org/wiki?curid=2080127" title="Neoctantes">
Neoctantes

Neoctantes – rodzaj ptaka z podrodziny chronek (Thamnophilinae) w rodzinie chronkowatych (Thamnophilidae).
Zasięg występowania.
Rodzaj obejmuje gatunki występujące w Ameryce Południowej.
Morfologia.
Długość ciała 15–17 cm; masa ciała 29–32 g.
Systematyka.
Podział systematyczny.
Do rodzaju należą następujące gatunki:

</doc>
<doc id="2080128" url="https://pl.wikipedia.org/wiki?curid=2080128" title="Dysithamnus">
Dysithamnus

Dysithamnus – rodzaj ptaka z podrodziny chronek (Thamnophilinae) w rodzinie chronkowatych (Thamnophilidae). 
Zasięg występowania.
Rodzaj obejmuje gatunki występujące w Ameryce Południowej i Centralnej.
Morfologia.
Długość ciała 10–13,5 cm; masa ciała 11–20 g.
Systematyka.
Etymologia.
"Dysithamnus": "duō" „zanurzyć, pogrążyć”; θαμνος "thamnos" „krzew”.
Podział systematyczny.
Do rodzaju należą następujące gatunki:

</doc>
<doc id="2080129" url="https://pl.wikipedia.org/wiki?curid=2080129" title="Thamnomanes">
Thamnomanes

Thamnomanes – rodzaj ptaka z rodziny chronkowatych (Thamnophilidae). 
Występowanie.
Rodzaj obejmuje gatunki występujące w Ameryce Południowej.
Morfologia.
Długość ciała 13–14,5 cm, masa ciała 16–21 g.
Systematyka.
Nazewnictwo.
Nazwa rodzajowa jest połączeniem słów z języka greckiego: "thamnos" – „krzew” oraz przyrostka "-manes" – „pasjonowanie”.
Podział systematyczny.
Gatunkiem typowym jest "Lanius caesius" (= "Thamnomanes caesius"). Do rodzaju należą następujące gatunki:

</doc>
<doc id="2080130" url="https://pl.wikipedia.org/wiki?curid=2080130" title="Epinecrophylla">
Epinecrophylla

Epinecrophylla – rodzaj ptaka z podrodziny chronek (Thamnophilinae) w rodzinie chronkowatych (Thamnophilidae).
Zasięg występowania.
Rodzaj obejmuje gatunki występujące w Ameryce Południowej i Centralnej.
Morfologia.
Długość ciała 9,5–11 cm; masa ciała 7,5–12,5 g.
Systematyka.
Nazewnictwo.
"Epinecrophylla": "epi" „na”; νεκρος "nekros" „martwy”; φυλλον "phullon" „liść”.
Podział systematyczny.
Takson wyodrębniony z rodzaju "Myrmotherula". Do rodzaju należą następujące gatunki:

</doc>
<doc id="2080131" url="https://pl.wikipedia.org/wiki?curid=2080131" title="Myrmotherula">
Myrmotherula

Myrmotherula – rodzaj ptaka z podrodziny chronek (Thamnophilinae) w rodzinie chronkowatych (Thamnophilidae). 
Zasięg występowania.
Rodzaj obejmuje gatunki występujące w Ameryce Południowej i Centralnej.
Morfologia.
Długość ciała 8,5–10,5 cm; masa ciała 5–11,5 g.
Systematyka.
Etymologia.
"Myrmotherula": rodzaj "Myrmothera" (kusaczek); łac. przyrostek zdrabniający "-ula".
Podział systematyczny.
Do rodzaju należą następujące gatunki:

</doc>
<doc id="2080132" url="https://pl.wikipedia.org/wiki?curid=2080132" title="Herpsilochmus">
Herpsilochmus

Herpsilochmus – rodzaj ptaka z podrodziny chronek (Thamnophilinae) w rodzinie chronkowatych (Thamnophilidae). 
Zasięg występowania.
Rodzaj obejmuje gatunki występujące w Ameryce Południowej i Centralnej.
Morfologia.
Długość ciała 10,5–13 cm; masa ciała 7–14 g.
Systematyka.
Etymologia.
"Herpsilochmus": "herpō" „skradać się”; λοχμη "lokhmē" „chaszcze, zagajnik”.
Podział systematyczny.
Do rodzaju należą następujące gatunki:

</doc>
<doc id="2080133" url="https://pl.wikipedia.org/wiki?curid=2080133" title="Formicivora">
Formicivora

Formicivora – rodzaj ptaka z podrodziny chronek (Thamnophilinae) w rodzinie chronkowatych (Thamnophilidae). 
Występowanie.
Rodzaj obejmuje gatunki występujące w Ameryce Południowej.
Morfologia.
Długość ciała 11–14 cm; masa ciała 8–16 g.
Systematyka.
Etymologia.
"Formicivora": "formica" „mrówka”; "-vorus" „jedzący”, od "vorare" „spożywać”.
Podział systematyczny.
Do rodzaju należą następujące gatunki:

</doc>
<doc id="2080134" url="https://pl.wikipedia.org/wiki?curid=2080134" title="Drymophila">
Drymophila

Drymophila – rodzaj ptaka z podrodziny chronek (Thamnophilinae) w rodzinie chronkowatych (Thamnophilidae). 
Zasięg występowania.
Rodzaj obejmuje gatunki występujące w Ameryce Południowej.
Morfologia.
Długość ciała 12,5–15,5 cm; masa ciała 9,5–13,2 g.
Systematyka.
Etymologia.
"Drymophila": "drumos" „knieja, zagajnik”; φιλος "philos" „miłośnik”.
Podział systematyczny.
Do rodzaju należą następujące gatunki: 

</doc>
<doc id="2080135" url="https://pl.wikipedia.org/wiki?curid=2080135" title="Mrówkowce">
Mrówkowce

Mrówkowce (Euchrepomidinae) – monotypowa podrodzina ptaków z rodziny chronkowatych (Thamnophilidae).
Występowanie.
Podrodzina obejmuje gatunki występujące w Ameryce Południowej i Centralnej.
Morfologia.
Długość ciała 9,5–10,5 cm, masa ciała 6,5–8 g.
Systematyka.
Nazewnictwo.
Nazwa rodzajowa jest połączeniem słów z języka greckiego: "eukhros" – „rumiany, w jasnym kolorze” oraz "epomis" – „ramię, bark”.
Podział systematyczny.
Gatunkiem typowym jest "Formicivora callinota" (= "Euchrepomis callinota"). Do podrodziny należy jeden rodzaj z następującymi gatunkami:

</doc>
<doc id="2080136" url="https://pl.wikipedia.org/wiki?curid=2080136" title="Cercomacra">
Cercomacra

Cercomacra – rodzaj ptaka z podrodziny chronek (Thamnophilinae) w rodzinie chronkowatych (Thamnophilidae). 
Zasięg występowania.
Rodzaj obejmuje obejmujący gatunki występujące w Ameryce Południowej i Centralnej.
Morfologia.
Długość ciała 13–16,5 cm; masa ciała 14–20 g.
Systematyka.
Etymologia.
"Cercomacra": "kerkos" „ogon”; μακρος "makros" „długi”.
Podział systematyczny.
Do rodzaju należą następujące gatunki: 

</doc>
<doc id="2080137" url="https://pl.wikipedia.org/wiki?curid=2080137" title="Pyriglena">
Pyriglena

Pyriglena – rodzaj ptaka z podrodziny chronek (Thamnophilinae) w rodzinie chronkowatych (Thamnophilidae).
Występowanie.
Rodzaj obejmuje gatunki występujące w Ameryce Południowej.
Morfologia.
Długość ciała 16–18 cm; masa ciała 25–36 g.
Systematyka.
Etymologia.
"Pyriglena": "puriglēnos" „o płomiennych źrenicach”, od πυρ "pur", πυρος "puros" „ogień”; γληνη "glēnē" „gałka oczna, oko”.
Podział systematyczny.
Do rodzaju należą następujące gatunki:

</doc>
<doc id="2080138" url="https://pl.wikipedia.org/wiki?curid=2080138" title="Myrmoborus">
Myrmoborus

Myrmoborus – rodzaj ptaka z podrodziny chronek (Thamnophilinae) w rodzinie chronkowatych (Thamnophilidae). 
Zasięg występowania.
Rodzaj obejmuje gatunki występujące w Amazonii.
Morfologia.
Długość ciała 12–14,5 cm; masa ciała 16–31 g.
Systematyka.
Etymologia.
"Myrmoborus": "murmos" „mrówka”; -βορος "-boros" „pochłaniać, pożerać”, od βιβρωσκω "bibrōskō" „zjeść”.
Podział systematyczny.
Do rodzaju należą następujące gatunki:

</doc>
<doc id="2080139" url="https://pl.wikipedia.org/wiki?curid=2080139" title="Hypocnemis">
Hypocnemis

Hypocnemis – rodzaj ptaków z rodziny chronkowatych (Thamnophilidae). 
Występowanie.
Rodzaj obejmuje gatunki występujące w Ameryce Południowej.
Morfologia.
Długość ciała 11–13 cm, masa ciała 10–14 g.
Systematyka.
Nazewnictwo.
Nazwa rodzajowa jest połączeniem słów z języka greckiego: "hupo" – „trochę, nieco” oraz "knemis", "knemidos" – „sztylpy, nagolenniki”.
Podział systematyczny.
Do rodzaju należą następujące gatunki:

</doc>
<doc id="2080140" url="https://pl.wikipedia.org/wiki?curid=2080140" title="Hypocnemoides">
Hypocnemoides

Hypocnemoides – rodzaj ptaków z rodziny chronkowatych (Thamnophilidae). 
Występowanie.
Rodzaj obejmuje gatunki występujące w Amazonii.
Morfologia.
Długość ciała 11–12 cm, masa ciała 11,5–16 g.
Systematyka.
Nazewnictwo.
Nazwa rodzajowa jest połączeniem nazwy rodzaju "Hypocnemis" z greckim słowem "-oidēs" – „przypominający, podobny”.
Podział systematyczny.
Gatunkiem typowym jest "Hypocnemis melanopogon". Do rodzaju należą następujące gatunki:

</doc>
<doc id="2080141" url="https://pl.wikipedia.org/wiki?curid=2080141" title="Percnostola">
Percnostola

Percnostola – rodzaj ptaka z rodziny chronkowatych (Thamnophilidae).
Występowanie.
Rodzaj obejmuje gatunki występujące w Ameryce Południowej.
Morfologia.
Długość ciała 13–15,5 cm, masa ciała 21–32 g.
Systematyka.
Nazewnictwo.
Nazwa rodzajowa jest połączeniem słów z języka greckiego: "perknos" – „ciemny kolor” oraz "stolē" – „ubranie, odzież”.
Podział systematyczny.
Gatunkiem typowym jest "Turdus rufifrons". Do rodzaju należą następujące gatunki:

</doc>
<doc id="2080142" url="https://pl.wikipedia.org/wiki?curid=2080142" title="Schistocichla">
Schistocichla



</doc>
<doc id="2080143" url="https://pl.wikipedia.org/wiki?curid=2080143" title="Myrmeciza">
Myrmeciza

Myrmeciza – monotypowy rodzaj ptaka z rodziny chronkowatych (Thamnophilidae).
Występowanie.
Rodzaj obejmuje jeden gatunek występujący w Ameryce Południowej i Środkowej.
Systematyka.
Isler, Bravo i Brumfield (2013) w swojej rewizji rodzaju "Myrmeciza" wyłączyli z niego wszystkie gatunki oprócz "M. longipes". Autorzy przenieśli gatunek "M. atrothorax" do osobnego rodzaju "Myrmophylax"; "M. disjuncta" – do rodzaju "Aprositornis"; "M. pelzelni" – do rodzaju "Ammonastes"; "M. hemimelaena" i "M. castanea" – do rodzaju "Sciaphylax"; "M. loricata", "M. ferruginea", "M. ruficauda" i "M. squamosa" – do rodzaju "Myrmoderus"; "M. hyperythra" – do rodzaju "Myrmelastes"; "M. exsul" – do rodzaju "Poliocrania"; "M. griseiceps" – do rodzaju "Ampelornis"; "M. berlepschi", "M. nigricauda" i "M. laemosticta" – do rodzaju "Sipia"; "M. immaculata", "M. fortis" i "M. zeledoni" – do rodzaju "Hafferia"; a "M. melanoceps" i "M. goeldii" – do rodzaju "Inundicola". Do rodzaju należy jeden gatunek:

</doc>
<doc id="2080144" url="https://pl.wikipedia.org/wiki?curid=2080144" title="Pithys">
Pithys

Pithys – rodzaj ptaków z rodziny chronkowatych (Thamnophilidae). 
Występowanie.
Rodzaj obejmuje gatunki występujące w Ameryce Południowej.
Morfologia.
Długość ciała 11,5–14 cm, masa ciała 18–31,5 g.
Systematyka.
Nazewnictwo.
Autor opisu taksonu nie wyjaśnił pochodzenia nazwy rodzajowej, być może pochodzi od nazwy z języka guaraní użytej przez de Azarę w 1802–1805 roku lub kombinacji nazwy rodzaju "Pipra" z łacińskim słowem "thlypis" oznaczającym „ptaka śpiewającego”.
Podział systematyczny.
Do rodzaju należą następujące gatunki:

</doc>
<doc id="2080145" url="https://pl.wikipedia.org/wiki?curid=2080145" title="Gymnopithys">
Gymnopithys

Gymnopithys – rodzaj ptaka z podrodziny chronek (Thamnophilinae) w rodzinie chronkowatych (Thamnophilidae). 
Zasięg występowania.
Rodzaj obejmuje gatunki występujące w Ameryce Południowej i Centralnej.
Morfologia.
Długość ciała 11,5–14,5 cm; masa ciała 22–34 g.
Systematyka.
Podział systematyczny.
Do rodzaju należą następujące gatunki:

</doc>
<doc id="2080146" url="https://pl.wikipedia.org/wiki?curid=2080146" title="Rhegmatorhina">
Rhegmatorhina

Rhegmatorhina – rodzaj ptaka z podrodziny chronek (Thamnophilinae) w rodzinie chronkowatych (Thamnophilidae). 
Zasięg występowania.
Rodzaj obejmuje gatunki występujące w Amazonii.
Morfologia.
Długość ciała 13,5–15 cm; masa ciała 27–34 g.
Systematyka.
Etymologia.
"Rhegmatorhina": "rhēgma", ῥηγματος "rhēgmatos" „rysa, szczelina”; ῥις "rhis", ῥινος "rhinos" „nozdrza”.
Podział systematyczny.
Do rodzaju należą następujące gatunki:

</doc>
<doc id="2080147" url="https://pl.wikipedia.org/wiki?curid=2080147" title="Hylophylax">
Hylophylax

Hylophylax – rodzaj ptaka z podrodziny chronek (Thamnophilinae) w rodzinie chronkowatych (Thamnophilidae). 
Zasięg występowania.
Rodzaj obejmuje gatunki występujące w Ameryce Południowej i Centralnej.
Morfologia.
Długość ciała 10–11,5 cm; masa ciała 11–19,5 g.
Systematyka.
Etymologia.
"Hylophylax": "hule" „las”; φυλαξ "phulax", φυλακος "phulakos" „obserwator, wartownik”, od φυλασσω "phulassō" „stać na straży”.
Podział systematyczny.
Do rodzaju należą następujące gatunki:

</doc>
<doc id="2080148" url="https://pl.wikipedia.org/wiki?curid=2080148" title="Phlegopsis">
Phlegopsis

Phlegopsis – rodzaj ptaka z podrodziny chronek (Thamnophilinae) w rodzinie chronkowatych (Thamnophilidae). 
Zasięg występowania.
Rodzaj obejmuje gatunki występujące w Ameryce Południowej.
Morfologia.
Długość ciała 16,5–18,5 cm; masa ciała 42–58 g.
Systematyka.
Etymologia.
"Phlegopsis": "floks", φλογος "phlogos" „płomień”, od φλεγω "phlegō" „płonąć”; οψις "opsis" „oblicze, twarz”.
Podział systematyczny.
Do rodzaju należą następujące gatunki: 

</doc>
<doc id="2080149" url="https://pl.wikipedia.org/wiki?curid=2080149" title="Janardan">
Janardan

Janardan, swami guru Janardan Paramahansa (dewanagari स्वामी गुरु जनार्दन परमहंस, trl. svāmī guru janārdana pāramahaṃsa, ur. 2 grudnia 1888 w Bengalu Wschodnim, zm. 28 kwietnia 1980) – indyjski guru adźapajogi od 1958 roku, czyli od mahasamadhi Guru Bhumananda Paramahansa do końca życia. W przypadku Guru Janardana tytuł swami jest formą grzecznościową stosowana wobec świętych i guru nieprzynależących do żadnej z dziesięciu tradycji swamich daśanami.
Życiorys.
Okres młodzieńczy.
Przyszedł na świat jako pierwsze dziecko. Jego ojcem był Shri Shyama Charan Ganguli, a matką Khirta Devi. Po urodzeniu nadano mu imię Janardan, którym posługiwał się do końca swojego życia. Matka Janardana byłą bardzo pobożną kobietą i bardzo zasmucał ją widok syna, który w kwestiach religijnych był bardzo obojętny. Z ojcem wiązały Janardan silne więzy emocjonalne, głęboka miłość i szacunek. Kiedy miał 12 lat zmarł mu ojciec, co wywołało w nim głęboki wstrząs. Zaczął zadawać sobie pytanie: ""Dlaczego zmarł mój ukochany ojciec? Czym jest śmierć?" To traumatyczne przeżycie zrodziło w nim pragnienie znalezienia odpowiedzi na pytania "czym jest życie?, czym jest śmierć?" Słysząc od krewnych, że ojca zabrał Bóg, Janardan opuścił dom i udał się do świątyni, modlił się, medytował, śpiewał mantry, ale to wszystko nie przyniosło odpowiedzi na nurtujące go pytania. Krótko po tym spotkał swojego stryja, który namówił go do powrotu do domu. Jednak powrót do rodziny nie uśmierzył jego bólu. Nadal zadawał sobie pytania: "Dlaczego ludzie umierają?, Co się z nimi dzieje po śmierci?, Czym jest życie?". Brak odpowiedzi na te pytania pchnął go do ostatecznego opuszczenia domu i poszukiwań odpowiedzi na nurtujące go pytania. Janardan opuścił dom i nigdy już do niego nie powrócił.
Udział w ruchach niepodległościowych.
Na początku lat 20 XX wieku Janardan zaangażował się w walkę o niepodległość Indii. W tym czasie w Indiach nasiliły się ruchy zmierzające do wyzwolenia kraju z kolonialnej władzy Brytyjczyków. Bengal był jednym z indyjskich stanów w którym indyjski ruch niepodległościowy (ang. Indian independence movement) był bardzo silny i skupiał rzesze ludzi pragnących wyzwolenia spod panowania kolonialistów. Jednym z liderów tego ruchu w Bengalu był Ćittarandźan Das (ang. Chittaranjan Das). Był on wykształconym, mądrym i współczującym człowiekiem. Janardan poczuł do niego wielką sympatię, która wypełniła pustkę po stracie ojca. Ze swojej strony Ćittarandźan Das odwdzięczył tę miłość Janardana i traktował go jak własnego syna. Janardan u boku Ćittarandźan Dasa bardzo udzielał się w tym rewolucyjnym ruchu. Podczas jednej z demonstracji Janardan doznał poważnych obrażeń, policja rozganiając tłum połamała mu żebra. To zaangażowanie się w ruch niepodległościowy nie trwało jednak zbyt długo ponieważ w dniu 16 czerwca 1925 roku zmarł Ćittarandźan Das. Ta śmierć przywołała wspomnienia po stracie ojca i wywołała jeszcze większy smutek. Nie mogąc tego znieść Janardan wycofał się z działalności w jakichkolwiek ruchach niepodległościowych.
Wędrowny sadhu.
Po tych kolejnych traumatycznych przeżyciach, Janardan doszedł do wniosku, że nigdy nie zazna prawdziwego pokoju dopóki nie odkryje sekretu życia i śmierci. Udał się do świątyni Taraknath poświęconej Śiwie w mieście Tarakeswar w Bengalu Zachodnim. Usiadł w świątyni i non-stop recytował: "Śankar, Śankar, ..., Śankar", jedno z 1008 imion Śiwy.
Po jakimś czasie Janardan porzucił to miejsce i nadal szukając odpowiedzi na nurtujące go pytania dotarł do Waranasi (dawniej "Benares" lub "Kashi"). Ponieważ poruszał się pieszo to na jego stopach pojawiło się pełno pęcherzy, a na ciele pojawiły się ciemne plamy. Jego stan zdrowia był bardzo zły, trawiła go wysoka gorączka. W Benares podszedł do niego sadhu i udzielił Janardanowi pomocy w powrocie do zdrowia. 
Pewnego dnia Janardan miał sen w którym zobaczył pewnego sadhu, który powiedział do niego: "Pragnę udzielić tobie dikszy"". Janardan rozumiał, że ta diksza może być tym czego poszukuje w swoim życiu. Nadal wędrując dotarł do Guwahati również w Bengalu Zachodnim. Był tam bardzo popularny kult małżonki Śiwy, Bogini Śakti. Nieopodal Guwahati na wzgórzu o nazwie Nilaczal (ang. Nilachal, tłum. "Nila=niebieski Aczal=Góra - Niebieska Góra") znajduje się świątynia Kamakhya (dewanagari कामाख्या trl. kāmākhyā)
 - poświęcona małżonce Śiwy bogini Śakti. Janardan udał się za miasto aby dotrzeć do świątyni Kamakhja. Idąc tam, myśląc, że to już zabudowania świątynne, wszedł omyłkowo do "Kalipur Aśram", który znajduje się nieopodal świątyni Kamakhya i spotkał tam tego samego sadhu, którego widział w swoim śnie. Jednakże widząc ""wystrojonego" w pomarańczowe szaty sadhu, pragnienie dikszy zniknęło, a Janardan opuścił to miejsce.
Nadal kontynuował swoje poszukiwania, których celem było znalezienie odpowiedzi na pytania "czym jest życie? czym jest śmierć?"". W swoich wędrówkach trafił do miasta Gopalpurw stanie Orisa, gdzie zatrudnił się jako kucharz w domu urzędnika rządowego Shri Prabhod Chandra Sikhander. Shri Prabhod był bardzo zadowolony z posiłków przygotowywanych przez Janardana. W tym samym mieście mieszkał i pracował jako sędzia syn Guru Bhumanandy. Podczas jednej z wizyt u swojego syna Bhumananda spotkał się z Shri Prabhodem, który był jego uczniem. Będąc bardzo zadowolony z serwowanych posiłków zapytał o kucharza. Jakież było zaskoczenie Janardana gdy po raz kolejny spotkał tego samego sadhu, który we śnie zaproponował mu dikszę. Tym razem Janardan zgodził się i w dniu 15 marca 1931 roku przyjął inicjację od Guru Bhumanandy.
Przez pewien czas Janardan pozostał w "Kalipur Aśram" praktykując tam kriję. Bhumananda będąc zadowolony z postępów Janardana wysłał go do miasta Rongpur (ang. "Rangpur") (obecnie Bangladesz) celem wybudowania tam aśramu. Janardan kupił kawałek ziemi i utworzył aśram, który funkcjonował do jego wyjazdu z Rangpur w 1946 roku. Po wyjeździe Janardana, podczas zamieszek wyzwoleńczych przeciwko Brytyjczykom, aśram został doszczętnie zniszczony. Po opuszczeniu aśramu w Rangpur Janardan powrócił do "Kalipur Aśram". Bhumananda widząc osiągnięcia Janardana w kriji udzielił mu prawa do inicjowania nowych uczniów.
Ta decyzja wywołała duże poruszenie pośród uczniów Guru Bhumanandy. Wielu z jego uczniów było osobami bardzo dobrze wykształconymi obeznanymi w pismach religijnych i sanskrycie. Natomiast Janardan był osobą słabo wykształconą, a dodatkowo rzadko przebywał w "Kalipur Aśram". Widząc niechęć niektórych ze swoich uczniów do Janardana, Guru Bhumananda zdecydował, że Janardan powinien opuścić "Kalipur Aśram" i udać się do dżungli i tam nadal samodzielnie praktykować intensywną kriję. Przez wiele lat Janardan wędrował po całych Indiach praktykując intensywną kriję i przyjmując jako posiłek tylko to co dostał. Podczas tych wędrówek osiągnął oświecenie i znalazł odpowiedzi na wszystkie nurtujące go pytania.
Samozrealizowany święty.
Po wielu latach wędrówek, już jako samozrealizowany święty, Guru Janardan, dotarł do miasta Kanpur w stanie Uttar Pradesh. Tutaj też inicjował swoich pierwszych uczniów. W krótkim czasie osoba Janardana stała się popularna w Kanpurze i sporo osób przyjęło od niego dikszę. Janardan widząc wzrastającą liczbę uczniów postanowił utworzyć dla nich aśram. Udał się do lewobrzeżnej części Rishikesh zwanej Lakshman Jhula, gdzie u podnóża góry Manikhut w pobliżu brzegu Gangesu nabył kawałek ziemi i założył swój pierwszy aśram zwany Shri Purnananda Yogashram ("potocznie Lakszmandźula Aśram"). W latach 1955-1960 ze względu na przybywającą do aśramu dużą liczbę uczniów Guru Janardan rozbudował go o dormitorium ("ang. guesthouse") będące skromną bazą noclegową dla uczniów.
Janardan widział potrzebę kształcenia młodych ludzi ze zrozumieniem istoty życia i przywróceniem prawdziwej dharmy. W celu realizacji tego zamierzenia kupił w Garhwal w stanie Uttarakhand ziemię na której w dniu 17 lutego 1963 roku został wmurowany kamień węgielny pod college nazwany na cześć Guru Purnanandy - Shri Purnananda's Institution for Imparting Supreme Knowledge. W krótkim czasu collage został wybudowany, a w uroczystym otwarciu uczestniczył minister edukacji stanu Uttar Pradesh, Shri Kishore Acharya.
Modlitwa o następcę.
Po ukończeniu budowy colleg'u, na początku 1964 roku, Guru Janardan udał się w odosobnione miejsce, gdzie przez 64 dni bez przerwy medytował nie przyjmując w tym czasie jakichkolwiek posiłków czy napojów. Celem tej medytacji była chęć udzielenia pomocy cierpiącej ludzkości. Pod koniec medytacji otrzymał przekaz, iż otrzyma dziecko - chłopca, który będzie wielkim samozrealizowanym świętym i odegra dużą rolę w pomaganiu cierpiącej ludzkości. Po zakończeniu tej bardzo długiej medytacji, Guru Janardan zrelacjonował to doświadczenie swoim uczniom i powiedział, że za około 2 lata otrzyma samozrealizowane dziecko. O tym fakcie poinformował również władze Indii. W styczniu 1966 roku Guru Janardan przebywał w "Lakszmandźula Aśram". 6 stycznia, dwóch nieznanych nikomu mężczyzn przejeżdżających obok aśramu na rowerach, odwiedziło Guru Janardana mówiąc, że niedaleko małej jaskini na brzegu Gangesu zwanej "Pandu Guha" (dewanagari पाण्डु गुहा, trl. pāṇḍu guhā, tłum. "Jaskinia Pandu") płacze jakieś dziecko. Janardan udał się tam z kilkoma uczniami i znalazł nowo narodzonego chłopca. Krótko potem powiadomił władze o znalezieniu chłopca i adoptował go nadając mu imię Guru Prasad co oznacza "Dar Guru".
Światowa konferencja naukowej jogi, Delhi 1970.
Jednym z uczniów Janardana był Gulzarilal Nanda (dewanagari गुलजारीलाल नन्दा trl. gulzārīlāl nandā), który w latach 1963 - 1966 był Ministrem Spraw Wewnętrznych rządu Indii oraz dwukrotnie (od 27 maja 1964 do 9 czerwca 1964 i od 11 stycznia 1966 do 24 stycznia 1966) pełnił obowiązki premiera Indii. Na jego zaproszenie w dniu 22 czerwca 1969 roku Guru Janardan przybył do Delhi aby na prośbę swego ucznia i jednocześnie ministra w rządzie Indii wziąć udział w tworzeniu i w wykładach w Instytucie Nauk Duchowych. Różni ludzie nie tylko z Indii przyjeżdżali do tego Instytutu i brali udział w prowadzonych tam wykładach. W jednym z wykładów prowadzonych przez Guru Janardana na temat adźapajogi brał udział pewien mężczyzna z Czechosłowacji, który po wysłuchaniu Guru Janardana zapragnął aby ta nauka została udostępniona mieszkańcom jego kraju. W 1970 roku Guru Janardan otrzymał zaproszenie od Czechosłowackiej Akademii Naukowej do zaprezentowania swoich nauk podczas konferencji naukowej odbywającej się w Pradze. Ten moment przyjmuje się jako oficjalne otwarcie idei i techniki adźapajogi dla cywilizacji Zachodu. Podczas pobytu w Pradze, Janardan, przyjął również oficjalne zaproszenie do odwiedzenia Republiki Federalnej Niemiec, Stanów Zjednoczonych i Kanady. Po wyjeździe z Czechosłowacji podróżował po krajach Zachodu i dopiero po roku powrócił do Indii. We wszystkich tych krajach Guru Janardan podróżował głównie po dużych miastach, gdzie udzielał wykładów na temat dźwięku, Boga i celu życia, inicjował tam wielu swoich uczniów.
Dimna Aśram.
Po powrocie z pierwszego swojego wyjazdu do krajów Zachodu, Guru Janardan przez krótki czas przebywał w "Lakszmandźula Aśram". Tam podjął decyzję o wybudowaniu kolejnego aśramu. Poszukując odpowiedniego miejsca trafił do miasta Jamshedpur, gdzie jeden z jego uczniów Shri Madanlal zaoferował mu kawałek swojej ziemi położony w Dimna, małej wiosce na obrzeżach miasta, obecnie dzielnica Jamshedpuru. W początkowej fazie aśramem było kilka namiotów rozstawionych pośród drzew mangowca, jednakże szybko powstał murowany aśram z dużym zapleczem socjalnym. Guru Janardan w centralnym punkcie aśramu wybudował świątynię poświęconą Guru Purnanandzie Paramahansie i Guru Bhumanandzie Paramahansie. Postanowił również stworzyć świątynię ku czci dziewięciu Brahmarszich, których, według tradycji hinduskiej, wszyscy jesteśmy potomkami. Ci brahmarszi to: Marići, Bhrygu, Angiras, Pulastja, Pulaha, Kratu, Daksza, Atri, Wasisztha. Wizja Guru Janardana została zrealizowana w 1976 roku. Po kilkuletniej budowie, na terenie aśramu adźapajogi w Dimna, powstała pierwsza na świecie świątynia poświęcona nawabrahmarszim.
Placerville Aśram w Kalifornii.
Guru Janardan kilkukrotnie wyjeżdżał z wizytą do swoich uczniów mieszkających w Stanach Zjednoczonych i w Kanadzie. W tych wyjazdach towarzyszył mu nastoletni wówczas Guru Prasad. Podczas jednego z pobytów w USA, Janardan powołał do życia pierwszy aśram adźapajogi w świecie zachodnim zwany Shri Janardan Ajapa Yogashram ("potocznie Kalifornia Aśram"). Amerykańscy uczniowie powołali do życia fundację zwaną Ajapa Yoga Fundation. Fundacja ta z pieniędzy zebranych przez uczniów i otrzymanych od Guru Janardana zakupiła na cele utworzenia aśramu nieruchomość położoną w Placerville w stanie Kalifornia. Od 1976 roku aśram ten funkcjonuje nieprzerwanie do dnia dzisiejszego.
Kanpur Aśram.
Kanpur był miejscem, gdzie Guru Janardan zakończył okres swojego życia jako wędrowny sadhu. Tam też Guru Janardan inicjował swoich pierwszych uczniów. Przez wiele lat liczba uczniów mieszkających w Kanpurze systematycznie rosłą. Janardan widząc oddanie swoich uczniów postanowił stworzyć dla nich kolejny aśram zwany Shri Purnanda Ajapa Yoga Sansthan ("potocznie Kanpur Aśram"). Ze środków otrzymanych od uczniów z Kanpuru Guru Janardan zakupił 1976 roku kawałek ziemi i wybudował tam aśram, który od 1977 roku funkcjonuje nieprzerwanie do dnia dzisiejszego.
Mahasamadhi.
Od roku 1977 Guru Janardan większość czasu spędzał w swoim aśramie w Dimna koło Jamshedpur. W kwietniu 1980 roku Guru Janardan wezwał swoich uczniów i poinformował ich, że jego życie zbliż się ku końcowi. W dniu 25 kwietnia zorganizował uroczystość podczas której przekazał zwierzchnictwo nad adźapajogą swojemu nastoletniemu następcy Guru Prasadowi. Od tego dnia Guru Prasad jest jedynym Guru adźapajogi na świecie. W kilka dni później 28 kwietnia Guru Janardan opuścił swoje ciało. Jego ciało nie zostało spalone, zgodnie z tradycją hinduską, ale pochowane w ziemi. Miejsce pochówku zostało obudowane i obecnie wraz ze świątynią Guru Purnanandy i Guru Bhumanandy tworzy jedną całość. W świątyni tej uczniowie celebrują codziennie o godzinie 9.30, 19.00 i o 3.00 (rano) gurupudźę (dewanagari पूजा, trl. pūjā, ang. Puja, tłum. "wielbienie, ofiara, szacunek"). W miejscu tym, według osób tam medytujących, panuje wspaniała atmosfera ułatwiająca medytacje w technice adźapajogi.

</doc>
<doc id="2080150" url="https://pl.wikipedia.org/wiki?curid=2080150" title="Swami Guru Prasad Paramahansa">
Swami Guru Prasad Paramahansa



</doc>
<doc id="2080151" url="https://pl.wikipedia.org/wiki?curid=2080151" title="Bhumananda">
Bhumananda

Bhumananda, swami guru Bhumananda Paramahansa (dewanagari स्वामी गुरु भुमानन्द परमहंस, trl. svāmī guru bhumānanda pāramahaṃsa) (ur. 24 grudnia 1873 w Bengalu, zm. w 1958). Przyszedł na świat jako Panćan Ganguli. Od 29 kwietnia 1928 roku, aż do swojego mahasamadhi w 1958 roku był następcą Guru Purnanandy jako Guru adźapajogi. W przypadku Guru Bhumanandy tytuł swami jest formą grzecznościową stosowana wobec świętych i guru nieprzynależących do żadnej z dziesięciu tradycji swamich daśanami.
Życiorys.
Panćan Ganguli pochodził z rodziny arystokratycznej. Mieszkał w małym miasteczku w Bengalu ("obecnie miasteczko znajduje się w Bangladeszu przy granicy z Indiami") o nazwie Radźszahi (ang. "Rajshahi") i pracował tam jako księgowy. Był osobą dobrze wykształconą, miał żonę i dwóch synów. W wieku 35 lat, czyli w roku 1908 Panćan Ganguli, poszukując odpowiedzi na nurtujące go pytania duchowe, spotkał po raz pierwszy Guru Purnanandę Paramahansę. Po rozmowie z nim, zapragnął stać się uczniem tego guru. Niestety, ku jego zaskoczeniu, Purnananda odmówił mu dikszy i stwierdził, że nie dojrzał jeszcze do inicjacji. Po około czterech latach ponownie spotkał Purnanandę, ale ten i tym razem nie chciał udzielić mu inicjacji podtrzymując swoją dotychczasową argumentację, że nie jest jeszcze gotów do dikszy. Jednakże ze względu na błagalne prośby Panćana, Purnananda udzielił jemu i jego rodzinie dikszy i nauczył techniki adźapajogi. Po około dwóch latach praktyki Panćan Ganguli postanowił, bez zgody Guru Purnanandy, sprzedać swój dom, zakończyć pracę i wraz z rodziną przenieść się do "Dźagatpur Aśram". Gdy przybyli do aśramu Guru Purnanandy, ten był bardzo niezadowolony z decyzji swego ucznia. W aśramie panowały skrajnie trudne warunki socjalno-bytowe, które w krótkim czasie negatywnie odbiły się na zdrowiu, arystokratycznie wychowanego, Panćana Ganguli. Chociaż poświęcał ponad 10 godzin dziennie na praktykę adźapajogi rozchorował się na tyle poważnie, że znalazł się w szpitalu w Ćottogram (ang. Chittagong). Po powrocie ze szpitala nadal pozostał w aśramie, ale stan jego zdrowia ponownie się pogorszył. Purnananda podjął wówczas decyzję, że Panćan Ganguli wraz z rodziną musi opuścić aśram. Obiecał, że gdy nadejdzie właściwy czas ponownie wezwie go do siebie do aśramu. Przed odejściem poinstruował go w jaki sposób ma odzyskał swój dom, pracę i wszystko co posiadał.
Po tych trudnych doświadczeniach Panćan Ganguli powrócił do rodzinnego trybu życia dokładnie wypełniając instrukcje swojego Guru, okresowo podczas urlopu odwiedzając "Dźagatpur Aśram" i praktykując tam kriję - nazwa techniki medytacji adźapajogi.
Purnananda po spełnieniu instrukcji otrzymanej od Risziego Matanga, czyli po wybudowaniu "Kalipur Aśram" postanowił, że dobiegł już czas jego pobytu w ciele i podjął decyzję o wejściu w ostateczne samadhi. Przed mahasamadhi Purnananda uczynił Bhumanandę swoim następcą. Było to duże zaskoczenia dla mieszkających i praktykujących w aśramie uczniów, ponieważ Bhumananda prowadził rodzinny tryb życia, a tylko okresowo odwiedzał aśram. Nie tylko uczniowie byli zaskoczeni decyzją swojego guru, ale również sam Bhumananda był nią zaskoczony, ale przyjął ją z pokorą i krótko po mahasamadhi porzucił rodzinny tryb życia i zamieszkał w "Kalipur Aśram". Gdy Purnananda wskazał na Bhumanandę jako na swojego następcę nie był on jeszcze osobą samozrealizowaną, jednakże w krótkim czasie osiągnął on stan Guru.
Znaczenie.
Guru Bhumananda Paramahansa przez większość swojego życia nie był typem sadhu. Prowadził rodzinny tryb życia, a dopiero w wieku około 55 lat zmieszkał w aśramie. Jego życie przypominało, życie współczesnych nam ludzi zajętych rodziną i sprawami światowymi. Jednakże był on bardzo zaangażowany w praktykę adźapajogi zwaną kriją. Będąc "głową rodziny", czyli człowiekiem światowym, znajdował czas na praktyce kriji. Gdy kończył swoje obowiązki rozpoczynał praktykę, która niekiedy zajmowała mu całą noc. Często nie spał w ogóle lub spał tylko godzinę lub dwie. Dzięki tej determinacji zaszedł w swojej praktyce bardzo wysoko. Jednakże aby osiągnąć stan Guru musiał porzucić światowe życie i zamieszkać w aśramie. Tak też spełniły się słowa jego Guru, że we właściwym dla niego czasie wezwie go aśramu, a ten moment nastąpił dopiero po jego mahasamadhi.
Bhumananda kontynuował nauczanie swojego Guru i rozpowszechniał nauki adźapajogi prowadząc szeroką korespondencję ze swoimi uczniami i znawcami pism świętych różnych religii oraz publikując artykuły w indyjskich czasopismach i periodykach naukowych poświęconych tematyce duchowej.
Następcą Bhumanandy był jego uczeń Janardan znany jako Guru Janardan Paramahansa.
Guru Bhumananda Paramahansa opuścił swoje ciało poprzez mahasamadhi w 1958 roku. Mahasamadhi miało miejsce w "Kalipur Aśram" i tam spoczęło ciało Bhumanandy. W tym miejscu została wybudowana mała świątynia w której uczniowie celebrują codziennie o godzinie 9.30, 19.00 i o 3.00 (rano) gurupudźę (dewanagari पूजा, trl. pūjā, ang. Puja, tłum. "wielbienie, ofiara, szacunek"). W miejscu tym, według osób tam medytujących, panuje wspaniała atmosfera ułatwiająca medytację w technice adźapajogi.

</doc>
<doc id="2080153" url="https://pl.wikipedia.org/wiki?curid=2080153" title="Adam Kamieński">
Adam Kamieński

Adam Kamieński-Dłużyk lub Dłużek (ur. ok. 1635, zm. ok. 1676) – podróżnik i pamiętnikarz XVII-wieczny, autor najstarszego opisu Syberii w języku polskim.
Życiorys.
Urodził się w rodzinie szlacheckiej herbu Ślepowron o litewskich korzeniach na terenie Białorusi. Służył w wojsku litewskim pod dowództwem hetmana wielkiego litewskiego Pawła Jana Sapiehy. Brał udział w wielu bitwach i potyczkach w czasie wojen polsko-rosyjskich w latach 1654-1667. W 1660 został wzięty do niewoli przez wojska rosyjskie nad rz. Banią, skąd wysłano go wraz z innymi jeńcami do Mohylowa, a później do Moskwy. Tam, według zapisu znajdującego się w dokumentach "Sibirskogo prikaza", Kamieński został skierowany do przymusowej służby wojskowej w Jakucku.
Wraz z innymi więźniami wędrował do Jakucka przez Tobolsk, Jenisejsk i Ust'-Kut. Do jakuckiej twierdzy dotarł 16 sierpnia 1662. Prawdopodobnie odbył 2-letnią służbę na Indygirce, Ałazeji i Kołymie. Dotarł między innymi w dorzecze rzeki Leny oraz nad Amur. W latach 1664–1668 pełnił funkcję nadzorcy jakuckiego więzienia. Miejsce zesłania opuścił latem 1668 na mocy postanowień rozejmu andruszowskiego. Uwolniony w październiku 1671 powrócił do Rzeczypospolitej wraz z poselstwem kierowanym przez Jana Krzysztofa Gnińskiego.
Pamiętnik z Syberii.
Po powrocie do kraju na prośbę Gnińskiego sporządził w 1672 relację ze swojego pobytu na zesłaniu, w której opisał Syberię pod względem etnograficznym oraz przyrodniczym. Swój pamiętnik zatytułował "Dyaryusz więzienia moskiewskiego, miast i miejsc". Jest to pierwsza w historii polska relacja z pobytu na Syberii. Wspomnienia Kamieńskiego zostały odkryte dopiero w 1870 przez ks. Aleksandra Maryańskiego, który opublikował je w 1874 w zbiorowej publikacji zatytułowanej "Warta", poświęconej ks. Franciszkowi Bażyńskiemu.

</doc>
<doc id="2080158" url="https://pl.wikipedia.org/wiki?curid=2080158" title="Android (platforma)">
Android (platforma)



</doc>
<doc id="2080159" url="https://pl.wikipedia.org/wiki?curid=2080159" title="M-Audio">
M-Audio

M-Audio – producent sprzętu muzycznego i komputerowego.
Wśród produktów M-Audio znajdują się m.in. karty muzyczne na złączach Firewire (m.in. Firewire 410), USB (m.in. Fast Track) i PCI (m.in. Delta 1010), interfejsy MIDI, klawiatury sterujące MIDI, pianina cyfrowe, monitory odsłuchowe, mikrofony, preampy, miksery audio, podręczne rejestratory dźwięku, oprogramowanie muzyczne i sprzęt dla DJów. Karty muzyczne M-Audio wspierają standard ASIO, a poprzez opcjonalny sterownik można uruchomić na nich oprogramowanie Pro Tools w dedykowanej wersji "M-Powered" (pod większością względów identyczną do wersji "LE").

</doc>
<doc id="2080163" url="https://pl.wikipedia.org/wiki?curid=2080163" title="Herb gminy Osiek">
Herb gminy Osiek



</doc>
<doc id="2080165" url="https://pl.wikipedia.org/wiki?curid=2080165" title="Poetyzm (kierunek literacki)">
Poetyzm (kierunek literacki)



</doc>
<doc id="2080166" url="https://pl.wikipedia.org/wiki?curid=2080166" title="Vox Patrum">
Vox Patrum

Vox Patrum – czasopismo naukowe wydawane najpierw jako półrocznik, a od 2020 jako kwartalnik, dotyczące antyku chrześcijańskiego (I–VIII w.). Jest wydawane przez Sekcję Historii Kościoła i Patrologii KUL, a wcześniej przez Ośrodek Badań nad Antykiem Chrześcijańskim KUL (do 2006 Międzywydziałowy Zakład Badań nad Antykiem Chrześcijańskim, 2006–2010 Instytut Badań nad Antykiem Chrześcijańskim) od 1981 roku. Założycielem i redaktorem naczelnym był ks. prof. KUL dr hab. Stanisław Longosz. Po ks. prof. Stanisławie Longoszu redaktorem naczelnym został ks. prof. KUL dr hab. Piotr Szczur, który pełnił tę funkcję do końca roku akademickiego 2017–2018. Obecnie redaktorem naczelnym jest ks. dr hab. Marcin Wysocki, prof. KUL. Sekretarzem redakcji jest dr Dawid Mielnik. Periodyk zawiera następujące działy:
Pismo zajmuje się szeroko pojętą patrystyką. Dokumentuje też polski wkład w badania nad antykiem chrześcijańskim.
Punktacja czasopisma.
W wykazie czasopism naukowych Ministerstwa Edukacji i Nauki z 9 lutego 2021 r. kwartalnik uzyskał 100 punktów.

</doc>
<doc id="2080168" url="https://pl.wikipedia.org/wiki?curid=2080168" title="Wotrow">
Wotrow



</doc>
<doc id="2080170" url="https://pl.wikipedia.org/wiki?curid=2080170" title="Edward Zwolski">
Edward Zwolski

Edward Zwolski (ur. 9 lutego 1932 w Warszewce koło Płocka, zm. 19 września 1997 w Konstancinie) – historyk, filolog klasyczny, tłumacz, specjalista od historii starożytnej. 
Życiorys.
Absolwent historii i filologii klasycznej na KUL (1955). W latach 1959-1961 studiował za granicą. Doktorat w 1960 na Uniwersytecie Rzymskim i w 1964 na Uniwersytecie Warszawskim na podstawie rozprawy "Ustrój państwowy w starożytnym Argos" (wyd. Lublin 1967). Promotorem rozprawy doktorskiej jest prof. Iza Bieżuńska-Małowist. Od 1955 zatrudniony na KUL. Habilitacja 1976 na UW. Od 1992 profesor nadzwyczajny. Głównym kierunkiem badań była religia grecka. Tłumacz z literatury antycznej i prac historyków zachodnich.
Jego uczniem jest Lech Trzcionkowski. "Czytał, jak sam mówił, we wszystkich językach świata - przedstawiają go władze KUL. - Bardziej poeta niż naukowiec. Postać wybitna. Świadomość tę mieli wszyscy, którym dane było się z nim zetknąć. Jego wykłady z pogranicza literatury, historii sztuki, teologii i filozofii przyciągały olbrzymie rzesze studentów. Z wykształcenia filolog klasyczny i historyk fascynujący się Platonem, Dantem i Shakespeare’em, do końca pozostał wierny swoim młodzieńczym fascynacjom filologicznym. W wieku 21 lat przetłumaczył „Ucztę” Platona. Prowadził seminaria, na których komentował dialogi Platona. Duchowością był z innej epoki.".
Został pochowany w Lublinie na cmentarzu przy ulicy Lipowej w części prawosławnej (kwatera J-9-7).

</doc>
<doc id="2080171" url="https://pl.wikipedia.org/wiki?curid=2080171" title="Konstanty z Ostrowicy">
Konstanty z Ostrowicy

Konstanty z Ostrowicy (ur. ok. 1435, zm. po 1500) – serbski i polski historyk. Autor "Kroniki Tureckiej" zwanej niesłusznie "Pamiętnikami Janczara".
Życiorys.
Wszystkie wiadomości o nim pochodzą z jego własnego dzieła. W 1453 roku uczestniczył w oblężeniu Konstantynopola przez Turków, będąc żołnierzem oddziału serbskiego przysłanego sułtanowi Mehmedowi II przez lennika despotę Jerzego Brankowicza. W 1455 roku po upadku miasta Nowe Brdo w Serbii dostał się do niewoli tureckiej. Od tego czasu służył w armii tureckiej jako artylerzysta, bądź janczar, jak chce część badaczy. Uczestniczył w wyprawach wojennych Mehmeda II w Azji i Europie. W 1463 roku jako dowódca obrony zamku Zweczaj w Bośni, obleganego przez króla węgierskiego Macieja Korwina, dostał się do niewoli. Udał się na Węgry, gdzie liczni byli wówczas serbscy emigranci z jego ojczyzny opanowanej przez Turków. Jego dalsze losy są nieznane. Prawdopodobnie pozostał na Węgrzech bądź udał się do Czech lub Polski.
Kronika Turecka.
"Kronika Turecka" zwana niesłusznie "Pamiętnikami Janczara" powstała prawdopodobnie w 1499 lub 1500 roku. Kronika nie miała być w zamierzeniu autora dziełem historycznym. Świadczy o tym jej charakter – jest ona raczej memoriałem politycznym, którego głównym celem jest walka z Turkami. Część historyczna źródła to kronika dziejów serbskich i tureckich XIV-XV w. Pozostała część Kroniki to opis religii i obyczajów Turków oraz organizacji polityczno-wojskowej państwa tureckiego w dobie panowania Mehmeda II. Dzieło kończy apel o wyprawę antyturecką skierowany do dwóch Jagiellonów: Jana Olbrachta, króla Polski i jego brata Władysława, króla Czech i Węgier. Dzieło było pomyślane jako podręcznik do walki z Turkami.
Język oryginału do dzisiaj nie został ustalony podobnie jak korpus rękopiśmienny "Kroniki Tureckiej". Do naszych czasów zachowało się kilkanaście rękopisów pochodzących z okresu od XVI do XVIII wieku. Cztery z nich są w języku czeskim, reszta w języku polskim.

</doc>
<doc id="2080172" url="https://pl.wikipedia.org/wiki?curid=2080172" title="Opis krajów (Descriptio terrarum)">
Opis krajów (Descriptio terrarum)

Opis krajów ("Descriptio terrarum") – jedno ze źródeł dotyczących geografii w średniowieczu.
To anonimowe dzieło pochodzi z XIII wieku. Zostało ono odkryte przez amerykańskiego historyka Marvina L. Colkera w bibliotece Trinity College w Dublinie w Irlandii (rkps nr 347). Następnie rękopis ten został w 1979 roku opublikowany.
Według Marvina L. Colkera anonimowy traktat został napisany między 1255 a 1260 rokiem. Napisał go Niemiec, Czech lub Polak. Ma on zupełnie inną koncepcje niż krzyżacką misji chrystianizacyjnej wśród ludów bałtyckich. Badania nad tym zabytkiem są od chwili jego opublikowania dopiero w początkowej fazie. Jerzy Strzelczyk ogłosił polski przekład "Opisu krajów". Badania nad tym traktatem są dopiero w początkowej fazie. Powstał on jako pierwsza część traktatu poświęconego Tatarom (druga część zaginęła lub jest nieodkryta). Jego opis świata jest syntetyczny oparty głównie na innych źródłach. Szczegółowo opisana jest tylko Europa. Jest ona jednak przedstawiona w sposób nierównomierny. Autor wymienia tylko kraje leżące na peryferiach tego kontynentu. Nie wymienia na przykład terytoriów dość dobrze znanych np. Francji, Italii i Niemiec. Niezwykle interesujące wiadomości przedstawia o ludach bałtyckich co już wykorzystali historycy polscy. Z drugiej strony nie mniej ciekawe są informacje o terytoriach północno – zachodnich. Autor opisuję Islandię, Grenlandię i zapewne część Ameryki Północnej. Zna te tereny zapewne z sag skandynawskich.
Treść.
W pierwszym rozdziale anonimowy autor zapoznaje czytelnika z obiegowym schematem w średniowieczu dotyczącego podziału świata. Przedstawia się on następująco: po potopie światem podzielili się trzej synowie Noego. Azję zamieszkują potomkowie Sema (Semici), Afrykę potomkowie Chama (Chamici) a Europę potomkowie Jafeta. Azja według autora rozciąga się od rzeki Eufrat do Oceanu Wschodniego. Afryka natomiast zaczyna się od Eufratu w Syrii, obejmuje Liban i kończy się jak pisze autor „na Zachodzie pod przesileniem zimowym”. Europę autor nazywa krajem północnym. Jest to typowy dla średniowiecza schemat podziału świata. Taki lakonicznym i syntetyczny opis znajduje się w etymologiach św. Izydora z Sewilli z VII wieku. Obraz świata według Anonima różni się trochę od powszechnie przyjętego. Za granicę Europy i Azji uznawano Don a za granicę Afryki i Azji.
Następnie w drugim rozdziale autor opisuje położenie Europy. Europa rozciąga się od gór Taurydy i Amanu oraz Syrii i Cylicji. Następnie wschodnia granicą Europy jest kraj Mongal. Granice na zachodzie stanowią Ocean zwany Pascalis i Ocean południowo – zachodni. Nie należy dziwić się, że Cylicję i część Syrii zaliczona jest do Europy. Jest to połowa XIII wieku: okres krucjat i resztek dominacji cywilizacji łacińskiej w tym rejonie. Kraj Mongal można zinterpretować jako Wielki chanat mongolski w szerokim znaczeniu lub tylko jego część wschodnia Złota Orda. Obydwa oceany to części Oceanu Atlantyckiego. W trzecim rozdziale autor pisze o podziale Europy. Europa dzieli się według niego na Kościół Zachodni który zaczyna się od Italii i Kościół Wschodni. Jest to skutek schizmy wschodniej, dla autora Kościół Wschodni to zapewne Kościoły uznające za głowę nie papieża tylko patriarchę Konstantynopola. W czwartym rozdziale autor pisze, że na północ od morza Weneckiego czyli Adriatyku jest kraj Węgrów. W tym kraju mieszkają oprócz Węgrów, Słowianie zwani Hunami. Autor pisze o tym, bowiem te miejsca były kiedyś siedzibami Hunów. Autor wspomina jeszcze, że kiedyś ten kraj był częścią cesarstwa rzymskiego. W piątym rozdziale autor pisze, że z Węgrami graniczy od północy Polska a z nią Prusy. Prusy sięgają aż po Morze Słodkie tzn. Zalew Wiślany. Pisząc o Prusach wspominany jest biskup Chrystian. W szóstym rozdziale autor znowu wspomniana jest Polska i oddzielnie Pomorze. W siódmym rozdziale autor wymienia graniczące z Rusią kraj Jaćwież. Pisze, że zaczął chrystianizować ten kraj. Autor wyodrębnia z Prus krainę i półwysep Sambię. W rozdziale ósmym nie ma żadnych wiadomości geograficznych tylko chronologiczne. Wspomniany jest Przemysł II Ottokar piąty król Czech, który walczył w Sambii. W rozdziale dziewiątym autor pisze o wierzeniach Prusów. Swój opis kontynuuje w następnym dziesiątym rozdziale, gdzie pisze o łączącej się z Sambią – Kurlandii. Pisze, że jest ona otoczona morzem z południa i zachodu. Na wschód od Kurlandii autor wymienia Żmudź. W jedenastym rozdziale autor podaje położenie Litwy, leżącej między Żmudzią a Rusią. Autor wspomina o królu Mendogu pisząc, że przyjął chrzest i koronę królewską ze Stolicy Apostolskiej. W dwunastym rozdziale autor pisze o chrystianizacji Litwinów, Jacwingów i nie zidentyfikowanych Nalszczan. W kolejnym trzynastym rozdziale autor wspomina leżącą na północ od Kurlandii – Liwonię. Wspomina jej arcybiskupa jest to arcybiskup Rygi. Pisze, że ów arcybiskup ma pod sobą siedem sufraganii: cztery w Prusach i trzy w Liwonii. Chodzi tu o biskupstwa podlegające metropolii ryskiej. Autor wspomina rzekę Dźwinę, którą według niego przypływają kupcy ruscy. W rozdziale czternastym jest opisane położenie Estonii. Z Estonią graniczy Bironia. Bironia z kolei graniczy ze Szwecją. Z kolei Szwecja na północy graniczy z Norwegią (rozdział piętnasty). W rozdziale szesnastym i siedemnastym autor podziwia te północne królestwa. Porównuje tereny arktyczne z Alpami. W osiemnastym rozdziale autor pisze o dwóch wyspach leżących w kierunku północno – zachodnim. Wyspy te identyfikuje się jako Islandię i Grenlandię. Ciekawe wiadomości podane są w rozdziale dziewiętnastym. Autor pisze o wyspie „odkrytej w naszych czasach”. Chodzi tu zapewne o Labrador część Ameryki Północnej odkrytej około roku 1000 przez wikingów. W dwudziestym rozdziale autor wymienia jako wyspy Anglię, Szkocję (!) i Irlandię. Następnie wspomniane są Hiszpania zwana krajem świętego Jakuba i Prowansja. Autor pisze, że w ten sposób opisał cały Kościół Zachodni. Pisze, że niestety nie można do niego zaliczyć wysp na Morzu Śródziemnym. W dwudziestym pierwszym rozdziale autor rozpoczyna opis krajów Kościoła Wschodniego. Kościół ten obejmuje Grecję, Serbię, na wschodzie sięga do Cylicji i Syrii. W rozdziale dwudziestym drugim autor opisuje położenie Bułgarię, która graniczy z Rusią, Serbią i z Węgrami. W rozdziale dwudziestym trzecim autor pisze o Rusi (jej nazwa jest blednie napisana jako Prusy). Ruś według autora graniczy z Węgrami, Polską, Jaćwieżą, Litwą, Letgalią, Liwonia, Estonia i pogańskim krajem Karelów. Karelowie są opisani w kolejnym rozdziale. W dwudziestym piątym i szóstym rozdziale wspomniana jest Biała Ruś i kończy się opis Kościoła Wschodniego. W rozdziale dwudziestym siódmym anonimowy autor pisze o tym, że Ziemia składa się z trzech części. Według niego środek Ziemi jest w Ziemi Świętej. Ostatnie rozdziały od dwudziestego ósmego do trzydziestego nie mają większego znaczenia geograficznego. Autor pisze ponownie o północnej części Ziemi zwanej Europą, którą zamieszkują potomkowie Jafeta.
Traktat powstał jako pierwsza część traktatu poświęconego Tatarom (druga część zaginęła lub jest nieodkryta). Jego opis świata jest syntetyczny oparty głównie na innych źródłach. Szczegółowo opisana jest tylko Europa. Jest ona jednak przedstawiona w sposób nierównomierny. Autor wymienia tylko kraje leżące na peryferiach tego kontynentu. Nie wymienia na przykład terytoriów dość dobrze znanych np. Francji, Italii i Niemiec. Niezwykle interesujące wiadomości przedstawia o ludach bałtyckich co już wykorzystali historycy polscy. Z drugiej strony nie mniej ciekawe są informacje o terytoriach północno – zachodnich. Autor opisuję Islandię, Grenlandię i zapewne część Ameryki Północnej. Zna te tereny zapewne z sag skandynawskich.

</doc>
<doc id="2080174" url="https://pl.wikipedia.org/wiki?curid=2080174" title="Kronika czyli historia jednego stulecia Bizancjum">
Kronika czyli historia jednego stulecia Bizancjum

Kronika czyli historia jednego stulecia Bizancjum – dzieło bizantyńskiego historyka Michała Psellosa z XI wieku.
Kronika.
Kronika ta jest jedynym historycznym dziełem Michała Psellosa. Psellos tylko raz użył w swoim dziele nazwy kronika (ks. V, p. 24). Swoje dzieło nazwał „historią” (ks. VII Konstantyn Dukas p. 23, ks. VI p. 22, 63, ks. VII Michał Dukas p. 1). Tytuł "kronika" zapewne pochodzi od kopisty. Pierwszy wydawca nowożytny Kroniki K.N. Sathas dodał podtytuł i wydał jako "Kronika, czyli historia jednego stulecia Bizancjum (976-1077)".
W manuskrypcie istniał podział na siedem ksiąg. Podział na podrozdziały i daty panowania cesarzy dodał francuski wydawca E. Renauld. Kroniki bizantyńskie powstawały w środowisku dworskim lub kościelnym. Kronika napisana przez Psellosa powstała w środowisku dworskim. Psellos był mnichem, ale przeważnie przebywał w Konstantynopolu.
W Kronice, mimo że wydarzenia są ułożone chronologicznie, nie ma żadnej rocznej daty. Występują daty dzienne i miesięczne podawane według ery bizantyńskiej (początek ery 1 września 5509 r. p.Ch.). Czasami podawane są nawet godziny np. „[Teodora] zmarła na godzinę przed końcem roku” (ks. VI, Teodora, p. 21), tj. 31 sierpnia.
Kronika napisana jest klasycznym językiem greckim. Występuje w niej wiele ozdobników retorycznych i neologizmów. Słownictwo jest bardzo bogate. Odróżnia ją to od innych kronik bizantyńskich, które były zazwyczaj pisane kojne – współczesną greką używaną w języku codziennym. Psellos często nawiązuje do pisarzy starożytnych i wczesnochrześcijańskich. Długa jest lista historyków, poetów, filozofów, retorów Ojców Kościoła z których bierze inspiracje. Bardzo widoczny w Kronice jest wpływ dzieł Homera (ks. IV, p. 47). Całe dzieło przypomina pamiętnik historyczny tym bardziej, że Psellos będąc blisko dworu był świadkiem wydarzeń i niejednokrotnie miał na nie wpływ. Kronika oddaje historię życia codziennego w Bizancjum w XI wieku
Kronikę Psellosa można podzielić na dwie zasadnicze części. Pierwsza obejmuje księgi od I do paragrafu 51 VII księgi. Została ona opracowana w latach 1059-1063 i obejmuje lata 976-1059 (od wstąpienia na tron Bazylego II do końca panowania Izaaka I Komnena). Obejmuje ona rządy dziesięciu cesarzy. Psellos rozpoczął od 976 roku, bowiem na tym roku urywa się "Historia współczesna" (959-976) Leona Diakona. Historycy bizantyńscy, w tym i Psellos zaczynali swoje dzieła na tym miejscu, gdzie skończyli ich poprzednicy. Kronikę zaczyna notka z której dowiadujemy się, kto jest jej autorem i jakich cesarzy dzieje opowiada (pierwotnie 976-1059, później Psellos dopisał partię za lata 1059-1077.
Pierwsze trzy księgi są skrótowe. Pierwsza obejmuje panowanie Bazylego II (976-1025), w 37 paragrafach, księga II – Konstantyna VIII (1025-1028) w 10 paragrafach a III Romana III Argyrosa (1028-1034) w 26 paragrafach. Jest to duży skrót historii. Psellos usprawiedliwia się (ks. III, p. 1) pisząc, że był bardzo młody i nie miał własnego zdania o władcach z lat 976-1034 (Psellos urodził się około 1018 roku). Z cesarzem Romanem III Psellos raz rozmawiał (ks. III, p. 1).
Następne księgi są już obszerniejsze. Obejmują one panowanie Michała IV (1034-1041) (ks.IV, 55 paragrafów). Księga V obejmuje 51 paragrafów o Michale V (1041-1042) i Teodorze (1042). Najobszerniejsza jest księga VI mająca 203 paragrafy w której opisani są Zoe, Teodora (1042) i Konstantyn IX Monomach (1042-1055). Na końcu tej księgi jest 21 paragrafów o ponownych rządach Teodory (1056). Księga VII poświęcona jest rządom Michała VI Starego (1056-1057) i Izaaka I Komnena (1057-1059) – 92 paragrafy. W paragrafie 51 księgi VII Psellos pisze "Tu położę kres mojej historii". To miała być cała Kronika, „dzieło zwięzłe” (ks. VI p. 73) tak jak oczekiwał tego od Psellosa „najdroższy w świecie przyjaciel” (ks. VI p. 22) – Konstantyn Leichudes, jeden z inicjatorów napisania tego dzieła.
Później na życzenie cesarza Michała VII Dukasa opracował około 1077 roku dalszą część Kroniki. Objęła ona panowanie Konstantyna X Dukasa (1059-1067) w 29 paragrafach, Eudoksji i Romana IV Diogenesa (1068-1072) w 43 paragrafach i część panowania Michała VII Dukasa (1072-1078) – 20 paragrafów. Tekst Kroniki urywa się w 1077 roku na liście Michała VII do uzurpatora Nicefora Botaniatesa. Kronikarz pisał wtedy pod nadzorem cesarza. Ta część dzieła nie jest obiektywna. Jest jakby panegiryk na cześć rodu Dukasów. Konstantyn X i Michał VII są przedstawieni jako władcy idealni. Psellos pisze: "cesarz dowiedział się, że mam zamiar opowiedzieć o nim w mojej historii, i rozkazał, żebym nie pisał dotąd, dopóki on sam nie nakreśli głównych cech swego charakteru. Wówczas jego sekretarz przeczytał mi to, co on napisał" (ks. VII, Michał VII, p. 1). Widać tutaj dużą ingerencję Michała VII w kształt dzieła.
Obie części Kroniki połączono ze sobą po śmierci Psellosa. Praca nad Kroniką nie została ukończona przez Psellosa bowiem tekst urywa się i nie ma wstępu obejmującego skrót wydarzeń zawartych w dziele.
Oryginał Kroniki Michała Psellosa niestety nie zachował się do naszych czasów. Jest tylko kopia, pergaminowy rękopis pochodzący z XII wieku. Ów rękopis zawiera również bizantyńskie kroniki Leona Diakona, Michała Attaleiatesa i Jana Skylitzesa. Znajduje się on w Bibliotece Narodowej w Paryżu (Codex Parisinus, 1712). Dzieła umieszczone w Codexie napisane są minuskułą, zaznaczone są akcenty, ligatury i ornamentyka. Jest w nim wiele błędów ortograficznych. To na podstawie tej kopii sporządzono dwie edycje. Fragmenty Kroniki znajdują się we florenckim manuskrypcie (Laurentianus Plut. LVII, Cod. 40, nr 56, 61, 62). Pochodzi on z XV wieku i znajduje się w Bibliotece Laurenziana we Florencji.
Kronika Psellosa została dość wcześnie wykorzystana jako źródło przez historyków i kronikarzy bizantyńskich. Jako pierwszy wykorzystał to dzieło rówieśnik Psellosa – Jan Skylitzes autor Kroniki (około 1057) obejmującej lata 811-1057. Następnie wykorzystał ją historiograf Nicefor Bryennios, autor pracy Materiały historyczne (I połowa XII w.) opisującej lata 1070-1079 w Bizancjum. Przepisał on niektóre rozdziały Kroniki do swojej pracy niemal dosłownie. Żona Bryenniosa, jedyna pisarka bizantyńska księżniczka Anna Komnena nawiązała do pracy Psellosa. Napisała ona Aleksjadę (lata czterdzieste XII w.) dzieło opisujące panowanie jej ojca Aleksego I Komnena (1081-1118). W największym stopniu wykorzystał Kronikę Psellosa Jan Zonaras autor kompilacyjnej kroniki Skrót historii(połowa XII w.) obejmującej dzieje od „stworzenia świata” do 1118 roku. Ostatnim kronikarzem bizantyńskim, który wykorzystał Kronikę Psellosa jako źródło historyczne był Michał Glykas w swojej Księdze historii obejmującej lata od „stworzenia świata” do 1118 roku (druga połowa XII w.)
Historiografia.
Grek Leo Allatius, który jako pierwszy wydał pisma Psellosa (I połowa XVII w.) przypuszczał, że było kilku Psellosów. Później bezkrytycznie przyjmowano tezę o dwóch Psellosach: Starszym z IX w. i Młodszym z XI wieku (z twórczości Starszego miało nic się nie zachować). Jedynym dziełem historycznym Psellosa żywo interesowali się historycy podejmując badania nad historią Bizancjum X i XI wieku. W Kronice można znaleźć barwne życiorysy cesarzy, obraz życia codziennego, szczegóły przewrotów i spisków pałacowych. Najstarsze przekłady na łacinę Kroniki Combefisa z XVII w. oraz E. Millera i C.B. Haasego z XIX w., nie były opublikowane i zaginęły. Pierwsza edycja Kroniki była w roku 1874. Wydał ją Grek K.N. Sathas w serii źródłowej Mesaionike Bibliotheke (Bibliotheca Graeca medii aevi).Wydanie było bez komentarza i miało minimalny aparat krytyczny. Wydanie to następnie powtórzono w serii Byzantine Text, ed. B. Bury: K.N. Sathas, The history of Psellus with critical notes idices, w Londynie w roku 1899. Sathas rozszerzył tytuł Kroniki, dodając czyli dzieje jednego stulecia Bizancjum (976-1077). Druga edycja Kroniki ukazała się w latach 1926-1928 w Paryżu. Wydał ją E. Renauld pozostawiając tytuł nadany przez Sathasa. Dodał imiona cesarzy z datami panowania i podtytuły. Sporządził też doskonały aparat filologiczno-historyczny i tłumaczenie na francuski. Wcześniej ukazało się tłumaczenie części Kroniki na niemiecki K. Dietericha (Lipsk 1912). W 1952 (w Leiden) roku ukazało się tłumaczenie angielskie powtórzone w 1966 (w Harmondworth). Istnieją dwa przekłady czeskie J. Skalikego (1939) i R. Dostalova (Praha 1982). Są również dwa przekłady rosyjskie jeden w wyjątkach (Moskwa 1951) i J.N. Lubarskiego (Moskwa 1978).

</doc>
<doc id="2080177" url="https://pl.wikipedia.org/wiki?curid=2080177" title="Sergiusz Kowalski">
Sergiusz Kowalski

Sergiusz Kowalski (ur. 17 września 1953 w Incie) – polski socjolog pochodzenia żydowskiego, publicysta i tłumacz, działacz opozycji w PRL.
Życiorys.
Urodził się w Incie koło Workuty na terenie Związku Socjalistycznych Republik Radzieckich. Jest wnukiem działaczy Komunistycznej Partii Polski. Po zwolnieniu z łagru jego polsko-żydowska rodzina przeniosła się do Polski w 1956 w ramach akcji repatriacyjnej. W 1976 ukończył matematykę na Uniwersytecie Warszawskim. Pracował jako malarz pokojowy. W 1986 uzyskał członkostwo w Polskim Towarzystwie Socjologicznym. W 1988 w Instytucie Socjologii Uniwersytetu Warszawskiego uzyskał stopień naukowy doktora na podstawie pracy pt. "Solidarność polska. Studium z socjologii myślenia potocznego", której promotorem była Barbara Szacka. Za prace tę w tymże roku otrzymał przyznawaną przez PTS Nagrodę im. Stanisława Ossowskiego.
Podczas studiów jako członek Zrzeszenia Studentów Polskich współorganizował akcję protestu przeciwko połączeniu tej organizacji ze Związkiem Młodzieży Socjalistycznej i przekształceniu jej w Socjalistyczny Związek Studentów Polskich. Od połowy lat 70. brał udział w akcjach i protestach opozycyjnych. Zajmował się dystrybucją pism drugiego obiegu, współpracował z Komitetem Obrony Robotników, Komitetem Samoobrony Społecznej „KOR” i Niezależną Oficyną Wydawniczą NOWA, był sygnatariuszem Deklaracji Ruchu Demokratycznego. Od 7 do 14 maja 1980 w kościele św. Krzysztofa w Podkowie Leśnej uczestniczył w głodówce solidarnościowej z uwięzionymi Dariuszem Kobzdejem i Mirosławem Chojeckim.
Podczas strajków sierpniowych 1980 aresztowany jako działacz KSS KOR, uwolniony na mocy porozumień sierpniowych. Był ekspertem w Ośrodku Prac Społeczno-Zawodowych przy Komisji Krajowej NSZZ „Solidarność”. Po wprowadzeniu stanu wojennego w nocy 13 grudnia 1981 został internowany wraz z żoną Kingą Dunin-Horkawicz, a ich półroczny syn został umieszczony w izbie dziecka. Zwolnienie uzyskał w lipcu 1982.
W latach 1986–1987 pracował jako asystent w Instytucie Profilaktyki Społecznej i Resocjalizacji UW, od 1990 do 2003 był zatrudniony w Instytucie Studiów Politycznych PAN. W pierwszej połowie lat 90. wchodził w skład zarządu Fundacji im. Stefana Batorego, współtworzył stowarzyszenie Otwarta Rzeczpospolita i polski oddział B’nai B’rith, którego przewodniczącym został w 2014. Wszedł w skład Kolegium Społecznego w Muzeum Historii Żydów Polskich Polin w Warszawie.
Tłumacz literatury i eseistyki z języków angielskiego, rosyjskiego i francuskiego.
Odznaczenia.
W 2013 prezydent Bronisław Komorowski, "za wybitne zasługi w działalności na rzecz przemian demokratycznych w Polsce", odznaczył go Krzyżem Oficerskim Orderu Odrodzenia Polski.

</doc>
<doc id="2080180" url="https://pl.wikipedia.org/wiki?curid=2080180" title="Stosunki polsko-niemieckie od X do XII wieku">
Stosunki polsko-niemieckie od X do XII wieku

Stosunki polsko-niemieckie w X-XII w. – Państwo pierwszych Piastów już od swych początków w 963 roku stykało się z Niemcami. Niemcy wówczas składały się z księstw feudalnych, które razem z Italią i Czechami wchodziły od 962 roku w skład odnowionego przez Ottona I Cesarstwa Rzymskiego.
Koligacje pierwszych Piastów z dynastiami niemieckimi były nader częste (podobnie później było tylko u Piastów śląskich) i potwierdzały ich zainteresowanie Zachodem, stosunkom z którym nadawali wielkie znaczenie.
Stosunki polityczne Polski z państwami niemieckimi od 963 do 1138 roku.
W okresie od panowania Mieszka I do śmierci Bolesława Krzywoustego (1138) cesarstwo rzymskie składało się z kilku części. Były to: Królestwo Niemiec, Królestwo Italii (Longobardii) i (od 1032) Królestwo Burgundii. Niemcy były trzonem cesarstwa, a król Niemiec był zarazem królem rzymskim (Italii) i burgundzkim. W tym czasie Niemcy rządzone były przez dynastię saską Luitpoldingów (919–1024), a następnie salicką (1024–1125), których rodową domeną było Księstwo Bawarii, zaliczane do największych księstw w Rzeszy. Pozostałością państwa Lotara było Księstwo Lotaryngii, dzielące się od X wieku na Lotaryngię Górną (obecną L.) i Dolną i rządzone we wspomnianym okresie przez władców z dynastii mozelskiej i ród z Verdun. W kierunku południowo-wschodnim leżała Marchia Austrii, rządzona przez margrabiów z domu Babenbergów. W bliskim sąsiedztwie Polski leżały Marchia Północna oraz Marchia Wschodnia ze zdobytą Miśnią. W sąsiedztwie Marchii Północnej i Miśni leżały Łużyce Dolne okresowo złączone z Miśnią i rządzone przez margrabiów z dynastii Wettinów. Księstwo Saskie rządzone było od 961 roku przez dynastię Billungów. Z innych państw niemieckich wchodzących w skład Rzeszy należy wymienić: Szwabię, Frankonię i Flandrię.
Polska, ze względu na bliskie sąsiedztwo z Rzeszą, skazana była na utrzymywanie kontaktów z tymi państwami. Kontakty te przejawiały się w różnych aspektach. Były to mieszane małżeństwa pomiędzy Piastami i Piastównami a dynastami niemieckimi, jak też w sojuszach, kontaktach dyplomatycznych i kościelnych. Często feudałowie niemieccy okazywali się cennymi sojusznikami władców Polski w walce przeciw cesarzowi bądź królowi niemieckiemu. Kontakty Polski z państwami niemieckimi w okresie wczesnopiastowskim były silniejsze i bardziej regularne niż stosunki z Czechami, Węgrami czy Rusią.
Pierwsze spotkanie z Niemcami potwierdzone w źródłach przypada na rok 963. W tym roku niemiecki awanturnik Wichman, posługując się pogańskimi Redarami najechał na ziemie księcia Mieszka za Odrą. Wichman, wróg króla Ottona I i książąt saskich wystąpił więc nieoficjalnie przeciw Mieszkowi, uważanemu w tym czasie za przyjaciela ("amicus imperatoris") Ottona I. Atak na ziemie Mieszka nastąpił bez wiedzy Ottona, ale w porozumieniu z Geronem, margrabią Marchii Wschodniej. Kraj ten był najbardziej na wschód wysuniętym państewkiem niemieckim. Najazd Wichmana, skłóconego z cesarzem, uznano więc w Niemczech za inspirację Gerona. Mieszko w tym samym czasie zagrożony kolejnym najazdem poddał się władzy Ottona I. Zobowiązał się płacić trybut Ottonowi aż po rzekę Wartę. Uznany został za przyjaciela cesarza. Układ z Ottonem był korzystny dla Mieszka, zabezpieczał go bowiem przed najazdami władców niemieckich graniczących ze Słowianami. Otton zaś obawiał się nadmiernego wzrostu potęgi Marchii Wschodniej, dlatego też w 965 roku została ona podzielona na 5 części. W roku 967 Wichman ponownie najechał na ziemie Mieszka wraz z Wolinanami. Poniósł klęskę i sam zginął, jego śmierć nie doprowadziła do zmiany wzajemnych stosunków cesarza i Mieszka. Kolejną prywatną wyprawą feudałów niemieckich na kraj Mieszka I był najazd margrabiego Hodona. Został on pokonany przez Mieszka i jego brata Czcibora w bitwie pod Cedynią. Pokonany został też graf Zygfryd, uczestniczący w wyprawie razem z Hodonem. Na zjeździe w 973 roku w Kwedlinburgu Otton stronniczo rozstrzygnął spór. Wziął w obronę pobitych feudałów niemieckich, a od Mieszka zażądał jako zakładnika jego syna Bolesława. Wkrótce Otton I umarł, a Mieszko nie uznał jego następcy Ottona II. Zawarł sojusz z rywalem nowego króla, Henrykiem księciem Bawarii w 974. Sojusz ten poszerzony został też o władcę Czech. Po pobiciu Czechów w 978 r., w 979 miała miejsce pierwsza wyprawa cesarska na Polskę. Nie przyniosła ona sukcesów, jej skutkiem było zupełne zerwanie zależności lennej przez Mieszka. Pierwszym małżeństwem Piastów z dynastami niemieckimi było małżeństwo Mieszka I z Odą, córką margrabiego Marchii Północnej Dytryka. Zawarte ono zostało w 979 lub 980 roku. Oda, dotąd zakonnica, została oddana Mieszkowi, według słów Thietmara, dla zbawienia ojczyzny, dla umocnienia niezbędnego pokoju i trwałego pojednania. Widać, że pokój był bardzo potrzebny Niemcom, a małżeństwo z Niemką Odą miało go zapewnić.
Po śmierci Ottona II w 983 roku Mieszko wraz z Czechami i Obodrytami ponownie nie uznał nowego władcy Ottona III. Popierali oni ponownie kandydata do korony niemieckiej Henryka księcia Bawarii. Jednak już w 985 roku Mieszko przerzucił się do obozu Ottona III, żegnając tym samym niebezpieczeństwo cesarskiej wyprawy na Polskę. Mieszko do końca swojego panowania pozostał wierny Ottonowi III. W roku 983 lub 984 syn Mieszka I, Bolesław zawarł małżeństwo z córką margrabiego Miśni, Rygdaga. Wiązało to Mieszka jeszcze bardziej z Niemcami, którzy właśnie odebrali Miśnię z rąk czeskich.
Nie wiadomo niczego o kontaktach następcy Mieszka - Bolesława I Chrobrego z feudałami niemieckimi w pierwszych latach panowania polskiego władcy. Bolesław, a także jego następca, mogli jednak liczyć na ukrytych sprzymierzeńców na terenie Lombardii i Nadrenii. Prestiż Chrobrego wzrósł niebywale w czasie zjazdu gnieźnieńskiego, w trakcie którego cesarz Otto (w porozumieniu z papieżem Sylwestrem II) ustanowił metropolię gnieźnieńską, a samego Chrobrego - według Galla Anonima - ustanowił „bratem i współpracownikiem Cesarstwa i nazwał go przyjacielem i sprzymierzeńcem narodu rzymskiego”. Polityka następcy Ottona III – Henryka II była wyraźnie antypolska. 3 kwietnia 1002 roku Ekkehard margrabia Miśni został (zapewne z polecenia Henryka II) zamordowany. Wykorzystał to Chrobry, zajmując Milsko, Łużyce i Miśnię. Zyskał poparcie słowiańskiej ludności tych ziem, powołując się na pokrewieństwo z zamordowanym margrabią i rzekomy układ z Henrykiem II. W 1002 roku na zjeździe w Merseburgu panowie niemieccy uroczyście uznali Henryka II za króla. Na tym samym zjeździe Henryk uznał władzę Chrobrego nad Milskiem, Łużycami i Budziszynem, a Miśnię oddał bratu Ekkeharda – Guncelinowi. Na tym zjeździe Bolesław został napadnięty przez rycerzy niemieckich. Honor Niemców i uratowanie życia Bolesław zawdzięczał margrabiemu Henrykowi i księciu saskiemu Bernardowi, niewątpliwie sojusznikom. Wybuchła wojna Bolesława z Henrykiem II. W wyprawach Henryka na Polskę uczestniczył Henryk książę Bawarii. Reszta feudałów niemieckich popierała Chrobrego, nie uczestnicząc w wyprawach cesarskich. Po długiej wojnie zawarto w 1013 roku pokój w Merseburgu. Syn Chrobrego Mieszko zawarł ślub z krewną cesarską, Ryksą córką palatyna lotaryńskiego. W kolejnej wojnie trwającej do 1018 roku cesarza wsparli książęta Bawarii i Saksonii, uczestnicząc w wyprawie na Polskę. Wojny z Henrykiem zakończył pokój w Budziszynie w 1018. Związki Chrobrego z margrabią Miśni przypieczętowano dwoma małżeństwami. W 1013 roku Mieszko syn Chrobrego poślubił Ryksę, córkę Herenfieda Ezzona palatyna lotaryńskiego, krewną cesarską. W tym samym okresie córka Bolesława Chrobrego Regelinda została żoną Hermana, margrabiego Miśni. Bolesław poślubił zaś w 1018 roku Odę, siostrę Hermana.
Małżeństwo Mieszka II z Rychezą odegrało poważną rolę już w momencie jego zawierania, jednak jeszcze większe konsekwencje tego mariażu miały wyjść w okresie odbudowy państwa polskiego przez Kazimierza Odnowiciela. Syn Chrobrego, Mieszko II już samą swoją koronacją zyskał sympatię panów niemieckich. Świadczy o tym list do Mieszka II od Matyldy żony Fryderyka księcia Lotaryngii. Fryderyk stał wtedy na czele opozycji feudałów niemieckich niechętnych królowi Konradowi, następcy Henryka. Książęta Lotaryngii od czasu małżeństwa Rychezy-Ryksy byli sojusznikami Polski, widząc w jej władcach sojuszników w przetargach i walkach z cesarzem. W czasie wojny z Konradem w latach 1028–1030 Mieszko II uzyskał w walkach pomoc Zygfryda, syna margrabiego Hodona. Atutem Mieszka było wykorzystywanie antagonizmów pomiędzy panami niemieckimi. W 1031 roku wewnętrzne niesnaski państwa Piastów wykorzystał z kolei cesarz Konrad, atakując je jednocześnie z Jarosławem Mądrym, co doprowadziło w rezultacie do upadku rządów Mieszka II. W okresie zamętu z lat 1033–1041 obrony Polski nie utrzymywano oddzielnych stosunków z władcami niemieckimi. Sam Kazimierz I zawdzięczał swoje osadzenie na tronie interwencji Konrada II. Kazimierz popierał później Henryka III przeciw Czechom, dzięki w 1054 na zjeździe w Quedlinburgu odzyskał Śląsk, zajęty przez Brzetysława w 1038 roku. Kazimierz utrzymywał kościelne kontakty z Kolonią i jej arcybiskupem Hermanem, bratem Rychezy.
Kolejny władca, Bolesław Śmiały nie popierał już nowego władcy Henryka IV. Spór Śmiałego z Henrykiem IV miał szerszy aspekt, będąc częścią wewnątrzniemieckiego konfliktu i walki cesarza z papieżem. Bolesław Śmiały popierał antyniemiecko nastawionych Arpadów na Węgrzech. W 1071 roku Śmiały udał się do Miśni na rozsądzenie przez Henryka IV zatargu z Wratysławem czeskim o Śląsk. Udało mu się tam nawiązać kontakty z opozycją niemiecką. Czołowym przeciwnikiem Henryka IV był biskup miśnieński Benon. W kolejnym roku Bolesław zaatakował Czechy, co oznaczało ostateczne zerwanie z jakąkolwiek zależnością Polski od cesarstwa. Henryk nie mógł podjąć działań, gdyż do opozycji należeli też wpływowi Sasi rządzeni przez Billungów. Wielka wyprawa Henryka IV na Polskę nie doszła do skutku właśnie z powodu wielkiego buntu Sasów. Magnus książę saski był dość luźno spokrewniony z Bolesławem, pojął bowiem za żonę siostrę Gejzy króla węgierskiego, która w młodości wraz z ojcem przebywała na dworze polskim. Obok Magnusa i Bennona sojusznikiem Bolesława był margrabia Miśni Ekbert. Wybuch powstania w 1073 roku był zaplanowany wspólnie z Polską. Sojusz Sasów istniał nie tylko z Polską i Węgrami, ale też z nieprzejednanymi wrogami Sasów, Wieletami. Przymierze to było bardzo niebezpieczne dla pozycji Henryka IV. Uformowany w 1073 roku front anty-henrykowski: Polski, Saksonii, Wieletów został w 1074 wzmocniony Węgrami i poparciem papiestwa. Naturalnie narastające konflikty tych państw z Henrykiem IV były na rękę Grzegorzowi VII, samemu poszukującemu sojuszników w walce z Henrykiem IV. Następca Śmiałego Władysław I Herman związał się blisko z Henrykiem IV, biorąc za żonę Judytę Marię, siostrę cesarza, wdowę po królu węgierskim Salomonie (1089). Oznaczało to duży zwrot w polityce wobec cesarstwa. Salomon był stronnikiem cesarskim, to właśnie przeciw niemu Bolesław Śmiały popierał Gejzę. Zbliżenie do cesarstwa oznaczało w czasach Hermana zerwanie z papiestwem. W latach osiemdziesiątych można odnotować wiele faktów świadczących o nawiązaniu przez dwór polski i Kościół kontaktów z niemieckimi ośrodkami kościelnymi, co należy interpretować jako rezultat zerwania z kurią i ułożenia się Niemcami. Nastąpiło odwrócenie systemu sojuszy w Europie Środkowo-Wschodniej. Siłą rzeczy oznaczało to rozluźnienie stosunków państwa Piastów z państwami niemieckimi. Opozycyjni władcy niemieccy nie szukali już sojuszników na dworze polskim będącym w tym czasie klientem cesarstwa. Z roli podmiotu Polska stała się przedmiotem dziejów zmagań z cesarstwem. Sytuacja miała się już zmienić za panowania Bolesława Krzywoustego (1102–1138), który w roku 1108 w obliczu najazdu niemiecko-czeskiego na Węgry poprowadził dywersyjną wyprawę na Czechy, występując jako sojusznik króla węgierskiego Kolomana. W odpowiedzi cesarz Henryk V w 1109, pod pretekstem obrony praw brata Krzywoustego Zbigniewa podjął odwetową wyprawę na Polskę, która mimo wsparcia czeskiego zakończyła się niepowodzeniem. W obliczu śmierci Zbigniewa, trudności wewnętrznych kolejnego cesarza Lotara III oraz konieczności uregulowania statusu zdobytego przez Krzywoustego Pomorza, obydwie strony zawarły kompromis. 15 sierpnia 1135 w czasie zjazdu w Merseburgu Krzywousty uznał się za lennika cesarskiego (spornym pozostaje, czy z całej Polski, czy tylko Pomorza), uiścił zaległy trybut z 12 lat, w zamian za co uzyskał zgodę na zajęcie Rugii oraz został uhonorowany przez cesarza w sposób wyjątkowy – nie tylko uzyskał przysługujące wyłącznie władcom suwerennym prawo niesienia miecza przed cesarzem, ale nawet miał zostać przywitany w drodze powrotnej przez Magdeburg z honorami należnymi królom niemieckim. Przypuszcza się, że w planach cesarskich Polska miała się stać królestwem pozostającym w ramach cesarstwa (taki status uzyskały w 1085 r. Czechy).
Polityczne aspekty małżeństw Piastów z niemieckimi dynastiami.
Na pięć pokoleń Piastów zawarto z tego co wiemy 20 małżeństw. Były to małżeństwa zarówno Piastów, jak i Piastówien. Małżeństwa te można podzielić na grupy według przynależności terytorialnej. Na znanych nam związków 7 zostało zawartych z dynastiami niemieckimi, 3 z Rurykowiczami (Ruś), 3 z Przemyślidami (Czechy), 2 z Arpadami (Węgry), 2 z władcami skandynawskimi, 1 z władcą pomorskim, 1 z księżniczką połabską oraz 1 małżeństwo z osobą o nieznanym imieniu i miejscu pochodzenia (żona Bolesława Śmiałego). Jak widać 1/3 zawartych małżeństw to mariaże z rodzinami niemieckimi. Jeszcze ciekawiej sytuacja przedstawia się w przypadku analizy pokoleniowej mariaży pierwszych pięciu pokoleń Piastów. W pierwszym pokoleniu zawarto 2 mariaże, w tym jeden z Niemką. W drugim pokoleniu na sześć zawartych małżeństw dwa to małżeństwa z rodzinami niemieckimi. W trzecim pokoleniu na pięć małżeństw aż trzy to koligacje z Niemcami. W czwartym pokoleniu na trzy mariaże nie ma żadnego zawartego z Niemcami. W piątym pokoleniu na cztery mariaże jeden jest koligacją z Niemcami. Wniosek jest jeden, pierwsi Piastowie przywiązywali większą rolę do małżeństw z Niemcami niż do innych związków. Trzeba jeszcze dodać, że te 20 związków z których 7 to koligacje z Niemcami to znane nam mariaże. Wiele pozostaje nieznanych dla historyków. Koligacje te potwierdzają zainteresowanie Polski Zachodem; Niemcami. W Europie X/XI wieku tylko dwa państwa są na tyle potężne aby można było je nazwać mocarstwami. Są to cesarstwo rzymskie i cesarstwo bizantyńskie. Cała polityka ówczesnej Europy nie działa się bez udziału któregoś z tych dwóch państw.
Małżeństwa Piastów zawarte z domami niemieckimi w porządku chronologicznym:
Pierwszym mariażem była koligacja Mieszka I z Odą. Oda była córką Dytryka z Haldensleben, margrabiego Marchii Północnej. W latach 965–985 przebywała w klasztorze. Z inicjatywy najwyższych władz została wydobyta z klasztoru z uwagi, jak pisze Thietmar: „na dobro ojczyzny i konieczność zapewnienia jej pokoju”. Dzięki niej wielu niemieckich jeńców wróciło z Polski do domów. Małżeństwo to zostało zawarte w 978 lub 980 roku. Według ówczesnych wyobrażeń Oda jako córka margrabiego, noszącego tytuł księcia ("dux"), była partnerką równorzędną dla księcia polskiego, który w źródłach niemieckich i italskich występuje jako "comes", "marchio", "iudex". Związek małżeński z Odą ułatwił Mieszkowi nawiązanie bezpośredniego kontaktu z ówczesną elitą rządzącą w Niemczech. Znaczenie współdziałania polsko-saskiego w ostatnim ćwierćwieczu epoki ottońskiej (978–1002) nadaje temu przymierzu rolę dominanty układu sił w Europie Środkowej. Niemcom zagrażali Lutycy i Czesi. Społeczny kontekst małżeństw polsko-saskich wymaga dokładnej analizy. Tradycja imion Piastów: Regelinda, Lambert, Emnilda jest do tej pory niewyjaśniona. Problematyczną sprawą są też tytuły Mieszka "marcho" i "comes" w rocznikach Nekrologicznych Fuldajskich i dux in clitus u Thietmara, rex u Widukinda. Po śmierci Ottona II książę polski został wciągnięty do wewnętrznych walk niemieckich o koronę królewską przez księcia bawarskiego Henryka Kłotnika, którego popierał teść Mieszka Dytryk. Gdy ten przerzucił się do obozu małoletniego Ottona III, Mieszko zrobił to samo. Wchodząc w układy z regentką Teofano Mieszko umocnił swoje związki z rządzącą grupą feudałów niemieckich, żeniąc swojego syna Bolesława z córką Rydgada margrabiego Miśni. Małżeństwo Chrobrego miało miejsce w 984 roku i przetrwało do rozwodu w 985 lub 986 roku. Czynne pośrednictwo Ody w rozwijaniu tych kontaktów można uznać za pewne. Nagła śmierć obu teściów polskich Piastów zmieniła charakter, ale nie osłabiła związków polskiego dworu z niemieckimi. Syn Dytryka – Bernard został pominięty w obsadzaniu Marchii Północnej na rzecz Lotara z Walbecku. Oda gwarantowała dalej dobre stosunki polsko-niemieckie. Zagrożenie przez Wieletów zmuszało Niemcy do pielęgnowania stosunków z Mieszkiem.
Na tym przyjaznym tle należy szukać też genezy znanej darowizny państwa gnieźnieńskiego (tzw. Dagome iudex) uczynionej na rzecz papieża Jana XV około roku 990 przez Mieszka I i Odę wraz z ich synami: Mieszkiem i Lambertem. Pominięcie w Dagome iudex Chrobrego jest związane z tym, że przypuszczalnie posiadał on już swoją dzielnicę z siedzibą w Krakowie. Ofiarodawcom chodziło zapewne o zapewnienie protekcji papieskiej dla Ody i jej dwóch wymienionych w dokumencie synów. Zapewne po rychło spodziewanej się śmierci Mieszka I mieli oni objąć rządy w państwie gnieźnieńskim. Mając na uwadze ówczesną zależność papiestwa od cesarstwa, jest rzeczą nieprawdopodobną, aby ta darowizna i idąca za nią protekcja mogły dojść do skutku bez wiedzy cesarzowej – regentki – Teofano. Zabiegi te nie przyniosły jednak oczekiwanych rezultatów. W 995 roku trzy lata po śmierci Mieszka I, Chrobry zjednoczył całe państwo wypędzając Odę i jej synów, pozbywając się zarazem ich popleczników. Oda nie mając po śmierci ojca skutecznego poparcia wśród feudałów saskich musiała pogodzić się z wygnaniem.
Otton III potrzebował przyjaźni Chrobrego przeciw buntującym się Wieletom i Obodrytom. Brat Ody Bernard dopiero w 1009 roku otrzymał Marchię Północną, ale nie wykorzystał swojego stanowiska dla poprawienia losu siostrzeńców. Dopiero w latach 1032–1033 wnuk Ody Dytryk otrzymał z poręki cesarza osobną dzielnicę.
W bliżej nieznanych okolicznościach Oda wstąpiła do jednego z żeńskich klasztorów w Kwedlinburgu, gdzie zmarła w 1023 roku.
Przekonanie o wysokim prestiżu małżeństw książąt piastowskich z margrabiankami wynika z porównań jakie nasuwa polityka Ludolfingów, którzy zawierali małżeństwa z sąsiadami (ks. Fryzji, Lotaryngii, kr. Węgier). Obserwacje saskiej elity politycznej, wśród których znajdują się margrabiowie, świadczą o wysokim prestiżu małżeństwa. Trzeba dodać, że do bocznych linii krewnych Ludolfingów zalicza się dziada św. Brunona z Kwerfurtu i Ekkehardynii, a także Thietmar, Billungowie i inne rody saskie.
Małżeństwo Mieszka I Ody przypadało na lata rozkwitu i potęgi państwa Piastów. Obecność Mieszka I na zjeździe wielkanocnym w 991 roku świadczy o tym, że dzięki więzom z Sasami, Piastowie należeli do ówczesnej elity.
Kolejnym małżeństwem polsko-niemieckim był mariaż Regelindy córki Chrobrego i jego trzeciej żony Emnildy. Regelinda urodziła się w 989 lub 990 roku. Geneza jej imienia nie jest wyjaśniona, później u Piastów nigdy się nie pojawiło. Imię jej jest znane ze źródeł dopiero od XIII wieku. Regelinda została wydana za mąż za Hermana syna Ekkeharda I margrabiego Miśni. Heman został margrabią Miśni w 1009 roku. Regelinada została jego żoną w drugiej połowie 1002 roku lub w 1003 roku. Przybliżoną datę ślubu ustala się w oparciu o relację Thietmara, który podał, że w 1003 roku w czasie wyprawy Chrobrego na rejon Miśni został oszczędzony przez oddziały polskie gród Strzała, stanowiący uposażenie córki Chrobrego. W czasie podobnej wyprawy w 1002 roku Strzała została podstępnie zdobyta przez Polaków. Nasuwa się więc wniosek, że wówczas nie stanowiła jeszcze uposażenia Regelindy. Przyjmuje się, że Regelinda zmarła po 25 kwietnia 1014 (Wielkanoc), gdyż wtedy po raz ostatni Thietmar nazywa Hermana zięciem Chrobrego. Najprawdopodobniej zmarła 21 III 1015 roku.
Chrobry zabiegał o poślubienia Ody, chcąc uzyskać poparcie Ekkehardynów dla zawartego w Budziszynie pokoju z cesarstwem. Zwłaszcza zależało Chrobremu na spokojnym posiadaniu Milska i Łużyc. Oda przybyła do Chrobrego cztery dni po zawarciu pokoju. Był to eksperyment na tyle niebezpieczny, że dwór polski zasilił się na pewno na nowo elementem niemieckim. Urodziła Chrobremu córkę Matyldę. Data śmierci Ody nie jest znana. Jej córka Matylda została 19 maja 1035 roku żoną Ottona ze Schweinfurtu księcia Szwabii. Jej małżeństwo trwało tylko rok i zakończyło się rozwodem, ze względu na zachodzące kanoniczne zbyt bliskie pokrewieństwo.
Parokrotne związki rodzinne Piastów z Ekkehardynami dowodzą, że nawet pozornie niedynastyczne koligacje Piastów łączyły ich z arystokracją bliską tronu, taką, której wartość genealogiczną określał termin – "nobilissimi".
Postać Mieszka II jest ściśle związana z rozwojem stosunków polsko-niemieckich. W 1012 roku Henryk po zawarciu pokoju z Lutykami. Udał się na zachód, gdzie po kilkuletnich zmaganiach doprowadził do poddania się w Moguncji paru członków wichrzącej od początku jego panowania opozycji luksemburskiej. W skład tej opozycji wchodził, do chwili ugody mogunckiej, szwagier Ottona III, Ezzon, palatyn Dolnej Lotaryngii. Cieszył się on zaufaniem Ottona III poprzez tytuł pokrewieństwa i zasług osobistych. Z chwilą objęcia tronu niemieckiego przez Henryka II stał się jego przeciwnikiem na 10 lat. Pomimo tego nowy król liczył się z Ezzonem.
Na dwór Chrobrego garnęli się niezadowoleni z istniejących w Saksonii stosunków malkontenci; pozyskanie zaś panów saskich, choćby na razie z grupy pokrzywdzonych i mało wpływowych, było dla Chrobrego ważne z chwilą, gdy zmniejszyły się szeregi opozycji luksemburskiej, z którą niewątpliwie książę polski był w porozumieniu. Na to wskazuje małżeństwo Mieszka II z Rychezą, córką Herenfrieda Ezzona. Projekt tego małżeństwa powstał w 1013 roku. Istnieje hipoteza, że Rycheza została przyrzeczona Mieszkowi II już w 1000 roku na zjeździe gnieźnieńskim. Córka powiernika Ottona III miała zapewnić jemu samemu dwóch wiernych sprzymierzeńców w osobie Ezzona i Piastów. Rycheza bowiem nie nadawała się na gwarantkę pokoju Henryka II z Chrobrym, którego szczere zamiary także nie były pewne. S. Zakrzewski uważa, że małżeństwo zostało skojarzone z inicjatywy samego Bolesława Chrobrego i Herenfrieda, którzy od dawna utrzymywali ze sobą stosunki. Więc, że na zjeździe gnieźnieńskim doszło do zaręczyn jest bardzo prawdopodobne.
Podczas uwięzienia Mieszka II w Czechach, na rzecz jego uwolnienia interweniują Ezzonidzi. Niepomyślne załatwienie sprawy Mieszka mogło Ezzona niedawno zjednanego z Henrykiem II wepchnąć z powrotem w szeregi opozycji lotaryńskiej.
Podczas kolejnej wojny cesarz oblegał Krosno, którego bronił Mieszko II. Podczas forsowania Odry doszło do bitwy, podczas której zginął Zygfryd, syn margrabiego Hodona, niesłusznie oskarżanego o sprzyjanie Chrobremu.
W 1024 roku królem niemieckim został Konrad II. Był on żonaty z Gizelą, wdową po księciu szwabskim, a siostrą Matyldy, wdowy po księciu Karyntii, stryju Konrada II. Matylda po raz wtóry wyszła za mąż za Fryderyka, zarządzającego w zastępstwie ojca Lotaryngią, będącego jednym z przywódców opozycji lotaryńskiej, skierowanej przeciw Konradowi II. Na bliskie pokrewieństwo Konrada II z Ezzonidami zwracał uwagę Stanisław Zakrzewski, mówiąc o nadziejach, jakie mógł mieć z elekcją Konrada II Bolesław Chrobry.
Sytuacja Niemiec na początku panowania Konrada II była nader trudna. Król Burgundii Rudolf III Próżniak uznał za nieważny pakt zawarty z Henrykiem II, przekazujący po śmierci Rudolfa Burgundię cesarstwu. Lotaryngia i Saksonia również pozostawały w opozycji do króla. Mieszko II przedstawiał się dla Konrada II jako niebezpieczeństwo, nie tylko jako król Polski, ale jako sprzymierzeniec opozycji lotaryńskiej. Od chwili przybycia na dwór polski Rychezy był on zasilany stale żywiołem lotaryńskim. W pierwszym rzędzie jest to w zakresie kościelnym, czemu daje świadectwo list księżny Matyldy do Mieszka II. Istnieje przypuszczenie, że Mieszko II był w porozumieniu ze sprzymierzeńcem opozycji lotaryńskiej, królem Francji Robertem Kapetyngiem. Dowodem na to jest list dedykacyjny księżnej Matyldy, siostry królowej Gizeli i żony Fryderyka palatyna Górnej Lotaryngii. List ten dołączony był do darowanej Mieszkowi księgi liturgicznej. Osią treści listu jest, obok uznania tytułów królewskich Chrobrego i Mieszka II, gorąca pochwała dla ich działalności na terenie kościoła polskiego. Chodzi tu głównie chyba o założenie przez Mieszka II biskupstwa w Kruszwicy, mającego zastąpić zniszczone biskupstwo w Kołobrzegu. List Matyldy jest też wyrazem opinii poważnej liczby panów niemieckich, z którą musiał się liczyć Konrad II. Trzeba też pamiętać, że Matylda należała do gorących zwolenników reformy kościelnej, którzy w utrzymaniu się przy rządach Konrada II widzieli słusznie początek akcji reformistycznej.
Sprawy kościelne blisko wiązały ze sobą dwory polski i lotaryński. Przeciw Konradowi miały miejsca dwa sprzysiężenia panów niemieckich. Pierwsze miało miejsce w 1025 pod przywództwem Fryderyka, męża autorki listu. Drugie w 1027 roku, a jego głównym bohaterem był pasierb króla, Ernest II Szwabski z hrabią Welfem.
W tym okresie prawdopodobnie Rycheza nie dała się, podobnie jak jej ojciec Ezzo, wciągnąć do obozu wrogów cesarza.
Przykre nieporozumienie między Mieszkiem II a Rychezą spowodowało też, że Rycheza niedługo potem znalazła się wśród przeciwników męża. O nieporozumieniu tym wspomina Mnich Brunwilerski. Upokorzenie jakiego przez wywyższenie nałożnicy doznała siostrzenica Ottona III, wychowana zresztą w duchu głębokiej pobożności.
Po wyprawie na Polskę w 1031 roku rządy objął Bezprym. Po objęciu rządów usunął on Rychezę, która wyjechała do Niemiec wraz z insygniami królewskimi. Do podjęcia się pośrednictwa w przekazaniu regaliów cesarzowi skłoniła ją możliwość bezpiecznego wyjazdu z Polski. Rycheza udała się do Saksonii. Rycheza zdawała sobie sprawę, że powrót Mieszka II do kraju umożliwi następstwo po nim jej synowi. Po zabójstwie Bezpryma Niemcy osadzili na tronie wnuka Ody i Mieszka I, syna Świętopełka – Dytryka, niewymienianego w Dagome iudex.
Po śmierci Fryderyka Górną Lotaryngię objął wierny cesarzowi Gozelo. Burgundia po śmierci Rudolfa III weszła w 1032 roku w skład cesarstwa.
Ślub Władysława I Hermana z Judytą Marią odbył się w 1088 roku (jedynie Grodecki podaje datę 1089). Doszedł on do skutku za pośrednictwem kapelana Judyty – Ottona, późniejszego biskupa Bambergu i Henryka, późniejszego arcybiskupa polskiego. Związek ten, zainicjowany ze strony niemieckiej, miał na celu osłabienie rosnącej potęgi Wratysława II Czeskiego. Judyta utrzymywała kontakt z bratem, wysyłając mu bogate dary. Poza tym niewiele wiadomo o jej działalności w Polsce. Wywierała jednak duży wpływ na słabego Władysława I Hermana. Wymusiła na nim oddalenie Zbigniewa i osadzenie go w jednym z klasztorów w Niemczech. Gall wyrażał się o niej niepochlebnie, pisząc o jej nieokreślonych bliżej związkach z Sieciechem i zamachach około 1094 roku na życie obydwu pasierbów. W roku 1096 Henryk IV w liście do króla węgierskiego Almosa nazywa Władysława Hermana swoim przyjacielem i powinowatym. Zmarła po 1100, a przed 1107 rokiem.
Według historyka Marcina Bielskiego (1551) osiedlanie niemieckich kolonistów w Małopolsce na skraju jej rubieży przypisywano już Bolesławowi Chrobremu:
„"A dlatego je (Niemców) Bolesław tam osadzał, aby bronili granic od Węgier i Rusi; ale że był lud gruby, niewaleczny, obrócono je do roli i do krów, bo sery dobrze czynią, zwłaszcza w Spiszu i na Pogórzu, drudzy też kądziel dobrze przędą i przetoż płócien z Pogórza u nas bywa najwięcej"”.
Stosunki kościelne i kulturalne.
Zagadnienie stosunków kościelnych i kulturalnych państwa pierwszych Piastów z władcami niemieckimi napotyka na poważne trudności. Spowodowane są one nie tylko szczupłością źródeł i ich dużym rozrzuceniem, jak też tym, że temat ten nie został zbyt dobrze opracowany w historiografii polskiej. Przypuszcza się, że pierwszy polski biskup Jordan pochodził z Frankonii. Podobnie rzecz miała się z Lambertem.
Do czasów Bolesława Chrobrego trudno mówić o jakiś istotnych związkach kościelnych i kulturalnych. Jakieś kontakty kościelne były zapewne utrzymywane z Lotaryngią, skąd pochodziła Rycheza. Jej brat Herman (zmarły w 1056 roku) był od 1036 arcybiskupem kolońskim. Starszy brat Rychezy Ludoif był z kolei dowódcą rycerstwa arcybiskupów kolońskich.
O stosunkach kościelnych w tym okresie świadczy tzw. Kodeks Gertrudy. Jest to wspaniale iluminowany psałterz, sporządzony w końcu X wieku dla arcybiskupa trewirskiego Egberta, uzupełniony na przełomie X i XI wieku w Trewirze litanią i formułami spowiedzi dla kleru, a następnie w Krakowie kalendarzem, podającym święta obchodzone w Polsce, np. dedykacji katedry wawelskiej. Księgę tę otrzymała właśnie córka Rychezy – Gertruda.
Innym dziełem sztuki jest pochodzący ze skryptorium kolońskiego Sakramentarz tyniecki (archaiczna księga liturgiczna zawierająca zgodnie z kalendarzem modlitwy mszy świętej). Jego datacja waha się między 1040 a 1060 rokiem. Jest to zapewne dar Rychezy lub Hermana. Dostał się do Polski zapewne wraz z Aronem. Widoczni w nim są święci charakterystyczni dla kolońskiego kręgu kościelnego, tacy jak: Geron (Gereon), Wiktor, Kasjusz, Florencjusz, Maurycy, Feliks i Adaukt. Innym świadectwem kontaktów kościelno-kulturalnych za Rychezy jest drugie imię nadane jej synowi Kazimierzowi Odnowicielowi – Karol. Imię to było manifestacją przyswojenia sobie przez dwór polski za pośrednictwem Rychezy tradycji karolińskiej. Rycheza miała duży wpływ na stałe utrzymywanie kontaktów kościelnych i kulturalnych z Lotaryngią.
Innym przykładem jest dedykacja wzniesionego około 1025 roku w Krakowie kościoła św. Gereona, który ma koloński wzór założenia przestrzennego. Podobnie rzecz się ma z wezwaniem św. Feliksa i Adaukta wzniesionej wówczas rotundy lub ołtarza w istniejącej rotundzie. Trzeba podkreślić, że wezwania tych świętych nie są przypadkowe: głównymi ośrodkami promieniowania ich kultu na północ od Alp były właśnie kościoły kolońskie, w tym klasztor św. Gereona, do którego dobrodziejów zaliczali się Ezzonidzi.
Do tego kręgu należał także monasterium kanonickie Świętych Apostołów, do którego na początku 1024 roku sprowadził z Rzymu relikwie św. Feliksa i Adaukta główny fundator tego zgromadzenia kanoników arcybiskup koloński Pilgrim. Z kolei Pilgrim pozostawał w dobrych stosunkach z Ezzonidami. Po usunięciu się do Lotaryngii Rycheza utrzymywała kontakty z bratem arcybiskupem kolońskim Hermanem i z Ellonem, opatem Brauweiler. Poprzez nich pozyskiwała dla syna Kazimierza kadry potrzebne do odbudowy Kościoła w Polsce, zniszczonego walkami wewnętrznymi i najazdem czeskim. Dużo pieniędzy Rycheza przeznaczała na budowle sakralne w Polsce, wznoszone przez jej syna Kazimierza Odnowiciela. Wywiązywała się w ten sposób z dobrowolnie przyjętych na siebie obowiązków religijnych. Nie mogła bowiem politycznie popierać swojego syna, byłoby to niebezpieczne dla niej samej. Do końca życia utrzymywała kontakty z Polską, a zwłaszcza z dworem monarszym i kościołem. Ułatwiało jej to przeniesienie się do Saalfeld/Saale, gdzie zmarła w 1063 roku. Na jej grobie w 1400 roku wyryto herby Polski i Lotaryngii. Jej znaczenie dla rozwoju stosunków kościelnych i kulturalnych z Niemcami w XI wieku było bardzo poważne.
Z inicjatywy Rychezy i arcybiskupa Hermana przybył do Polski Aron, benedyktyn i późniejszy arcybiskup. Aron pochodził z klasztoru w Brauweiler pod Kolonią, fundacji Ezzonidów. Ufundowany przez Kazimierza Odnowiciela klasztor w Tyńcu miał zakonników wywodzących się z klasztoru św. Jakuba w Leodium w metropolii kolońskiej. Trzeba dodać też, że najstarszy konwent benedyktynów w Polsce powstał właśnie przy fundowanym właśnie przez Rychezę wawelskim kościele św. Gerona (Gereona).
Na dworze Judyty Marii obowiązki kapelana przez kilka pierwszych lat jej pobytu w Polsce pełnił Otton, późniejszy biskup Bambergu (1102–1139). Z Bambergiem dwór polski utrzymywał bliższe kontakty już od czasów Mieszka II. Pod koniec panowania Władysława Hermana przybyło do Polski dwu tamtejszych prałatów z tytułem biskupim – Eberhard i Henryk. Przez nich książę przesłał do Bambergu dwa złote krzyże, fundując dla siebie i żony Judyty odprawianie mszy świętej w tamtejszej katedrze. Temu wydarzeniu zawdzięczamy wystawienie najstarszego zachowanego w oryginale dokumentu polskiego.
Gościli w Polsce również inni biskup niemieccy, np. zagadkowy biskup Henryk, którego pewni badacze niesłusznie kreowali na arcybiskupa gnieźnieńskiego przed Bogumiłem, a także Franko, niesłusznie uważany za biskupa w pomorskim Białogardzie. Biskup o tym imieniu uznawany jest raczej za biskupa poznańskiego lub płockiego, należącego do bliskiego otoczenia Judyty Marii.
Judytę Marię można uznać największą dobrodziejkę zakonu benedyktyńskiego w Polsce. Wszystkie ważniejsze fundacje datowane na XI wiek pochodzą z czasów Kazimierza Odnowiciela lub Władysława Hermana. Nigdy nie są to fundacje Bolesława Śmiałego. Zarówno Odnowiciel, Herman, jak i później Krzywousty mieli otwartą drogę do ośrodków kościelnych w Niemczech, które pomagały chociażby godząc się na przenoszenie konwentów benedyktyńskich z Nadrenii do Polski. Takich kontaktów natomiast nie miał Bolesław Śmiały.
Kontakty Polski z ośrodkami niemieckimi widać też w architekturze kościołów polskich. Katedra w Poznaniu, jak wskazują badacze, jest analogiczna z budowlami saskimi z czasów Ottonów; w Essen, Nowej Korbei czy Gernrode. Inni badacze widzą analogie do katedr w Naumburgu (ok. 1021–1044), w Szafuzie (ok. 1050), czy Magdeburga (Unger był ściśle powiązany z Magdeburgiem). Mowa już była o wezwaniach kościołów związanych z fundacjami Rychezy w Krakowie.
Za panowania Kazimierza Odnowiciela, wychowanka benedyktyńskiego klasztoru w Brauweiler, istniały większe możliwości zakładania klasztorów i kościołów niż za panowania Śmiałego. Klasztor w Tyńcu ma analogie mozańskie, a w Mogilnie – kolońskie.
Z czasów Judyty Marii pochodzą inne dzieła sztuki związane pochodzeniem z krajami niemieckimi. Do tej pory wymieniono i omówiono związane z Nadrenią Kodeks Gertrudy i Sakramentarz tyniecki. Do tej grupy dzieł sztuki należy dołączyć tzw. Ewangeliarz z Krakowa, zwany Emmeramskim (pochodzi on z klasztoru św. Emmerama z Ratyzbony). Nie ulega wątpliwości, że powstał on w latach 1099–1101 i był prezentem Judyty Marii dla katedry krakowskiej.
Innym takim ewangeliarzem podarunkiem Judyty Marii jest ewangeliarz gnieźnieński, pochodzący z ok. 1097 roku.
Trzecim podarunkiem Judyty Marii jest tzw. ewangeliarz pułtuski, darowany zapewne katedrze płockiej. Wszystkie te trzy dzieła sztuki pochodzą zapewne z Ratyzbony, są darami prawdziwie królewskimi. Na taki dary mogła sobie pozwolić tylko siostra cesarz Henryka.
Związki literackie.
Z polską kulturą związana jest ściśle twórczość prozatorska Brunona z Kwerfurtu, działającego na przełomie X i XI wieku. Zachowały się trzy jego utwory: "Żywot drugi św. Wojciecha", "Żywot Pięciu Braci Męczenników" oraz "List do króla Henryka II", ponadto przypisywana bywa mu zaginiona "Pasja św. Wojciecha". Tematyka wszystkich tych utworów wiąże się z Polską. Mogły też one powstać częściowo podczas pobytów Brunona w Polsce.
Kolejnym tekstem pochodzącym z Niemiec, a związanym z Polską, jest "List dedykacyjny Matyldy dla Mieszka II" z około 1025–1028, zawarty w "Kodeksie Matyldy". List ten zawiera pochwałę Mieszka II, wygłaszaną przez księżnę lotaryńską Matyldę, i prośbę o przyjęcie księgi.
Z końca XI wieku pochodzi dokument Władysława Hermana dla katedry w Bambergu, przechowywany obecnie w Monachium, będący najstarszym zachowanym w oryginale dokumentem wystawionym przez polskiego władcę.

</doc>
<doc id="2080184" url="https://pl.wikipedia.org/wiki?curid=2080184" title="Descriptio potentiae Turciae et Ordinatio belli contra Turcam 1514">
Descriptio potentiae Turciae et Ordinatio belli contra Turcam 1514

Descriptio potentiae Turciae et Ordinatio belli contra Turcam 1514 – traktat włączony do mowy posła Wawrzyńca Miedzelskiego wygłoszonej do papieża Leona X. Traktat pomimo naiwnych planów stoi wyżej naukowo od prac antytureckich Kallimacha. Jest ważnym raportem dyplomatycznym dotyczącym Turcji z tego okresu. Potęga militarna Turków jest oceniona dość realnie.

</doc>
<doc id="2080185" url="https://pl.wikipedia.org/wiki?curid=2080185" title="Wunderlich">
Wunderlich

Osoby o nazwisku Wunderlich:
planetoida
lampa elektronowa

</doc>
<doc id="2080186" url="https://pl.wikipedia.org/wiki?curid=2080186" title="Hans Richter (reżyser)">
Hans Richter (reżyser)

Hans Richter (ur. 6 kwietnia 1888 w Berlinie, zm. 1 lutego 1976 w Minusio w Szwajcarii) – niemiecki reżyser, jeden z twórców i głównych ideologów ruchu dada oraz jeden z najważniejszych eksperymentalnych filmowców I połowy XX wieku.
Ukończył szkoły artystyczne w Berlinie i Weimarze, walczył podczas I wojny światowej. Aktywnie uczestniczył jako malarz w ruchu dada, w 1917 roku jednak opuścił Zurych i zerwał z całkowicie z dadaistami. Richtera nie interesował już dadaistyczny absurd i destrukcja, fascynowała go kreacja, stwarzania w sztuce nowych języków.
Życiorys.
Sprzymierzeńca w swoich poszukiwaniach Richter znalazł w poznanym w Zurychu Szwedzie, Vikingu Eggelingu, którego w 1919 roku sprowadził do posiadłości swoich rodziców w Brandenburgii. Tam wspólnie prowadzili eksperymenty związane z poszukiwaniem uniwersalnego języka w sztuce. Zauważyli, iż odpowiednie zestawienie płaszczyzn i linii wywołuje u widza bardzo konkretne wrażenia, które z uwagi na uniwersalne zasady ludzkiego postrzegania i kojarzenia powinny być jednoznacznie rozpoznawalne dla każdego człowieka (widza). W 1920 artyści opublikowali tekst "Universelle Sprache" (Uniwersalny język), w którym przedstawiali powyższe idee. Swoje rysowane na przesuwanych rolach papieru prace z tamtych czasów nazywali „orkiestracjami”, przedstawiali na nich przekształcające się formy rysowane obok siebie, niczym stop-klatki filmu. I choć w tych pracach nic się jeszcze nie poruszało, widz zmuszony był do poruszania się przy oglądaniu prac, do dopowiadania sobie brakujących „klatek” między kolejnymi elementami.
Rzeczą naturalną, więc wydawało się zwrócenie obu artystów w stronę filmu, medium, które mogło w niemal idealny sposób wyrazić ich dążenia. Zainteresowanie ich pracą zresztą wzrastało, kilka tygodni w Brandenburgii spędził z nimi Theo van Doesburg, który umieścił potem o nich artykuł w wydawanym przez siebie, wpływowym piśmie De Stijl. Artyści uzyskali grant, za pomocą którego mogli wynająć studio oraz technika. Niestety próby przeniesienia na filmowy ekran ich przesuwanych obrazów nie powiodły się. Richter zrozumiał, iż podstawowym elementem filmu jest nie forma a czas, co pozwoliło mu rozpocząć właściwą pracę.
Pierwszy film Richtera, "Rhytmus 21" (1921), jest klasycznym przetworzeniem jego rysunków w świat ruchu. Obraz traktowany jest jako płótno, płaszczyzna raczej niż okno przedstawiające trójwymiarowy świat. W tym krótkim, kilkuminutowym filmie, białe i czarne płaszczyzny przemieszczają się i przenikają, tworząc między sobą złożone, rytmiczne zależności, a wszystko to podporządkowane jest zasadzie kontrapunktu. Początkowo są to czarne prostokąty na białym tle, w drugiej części filmu kolory zostają odwrócone. Jedyne płaszczyzny przedstawione pod kątem ostrym pojawiają się w filmie jedynie na moment wprowadzając element zaniepokojenia w tym logicznym, prostopadłym świecie.
Kolejny rok nie był łatwy dla Richtera. Jego rodzina wskutek kryzysu straciła swoją posiadłość, Richter pozbawiony środków do pracy zmuszony był realizować proste filmy reklamowe. Udało mu się jednak, z pomocą Wernera Graffa, studenta van Doesburga, ukończyć swój drugi film "Rhytmus 23" (1923). Ten 4-minutowy film rozwija konstruktywistyczne koncepcje pierwszego filmu wprowadzając śmielej prostokąty i linie umieszczone na płaszczyźnie pod ostrymi kątami. Początkowo obraz miał być nakręcony w kolorze, z użyciem zieleni i czerwieni (jedynych kolorów, które dla Richtera różniły się naprawdę). Pomysł musiał jednak zostać zarzucony z powodu oczywistych problemów natury technicznej. Powstały czarno-biały film miał premierę na ostatnim wielkim pokazie Dada w Paryżu, razem z premierą pierwszego filmu Mana Raya.
Richter równolegle aktywnie uczestniczył w ruchu konstruktywistycznym, był współautorem kilku ważnych manifestów oraz redaktorem pisma G, które publikował w latach 1923-26. Eksperymenty z kolorem kontynuowane przez Richtera w swoim malarstwie znalazły także wyraz w jego ostatnim Rytmie, "Rhytmus 25" (1925), którego jedyną kopię (dziś zaginioną) artysta własnoręcznie pokolorował.
W 1927 roku Richtera odwiedził Kazimierz Malewicz, który zafascynowany filmami artysty zamierzał wspólnie z Richterem zrealizować film przedstawiający ewolucję form od impresjonizmu przez kubizm do konstruktywizmu i suprematyzmu, natomiast w drugiej części animacje przedstawiające tworzenie dwuwymiarowych płaszczyzn za pomocą obracających się brył trójwymiarowych. Niestety projekt nie został nigdy zrealizowany.
W kolejnych latach Richter zwrócił się w kierunku filmu przedstawiającego. Momentem przejściowym był pół-abstrakcyjny film "Film studie" (1925), który zawiera znane z wcześniejszych prac Richtera animacje abstrakcyjne oraz zdjęcia przedstawiające zrealizowane z wykorzystaniem wielokrotnej ekspozycji. Na ekranie przesuwając się pływające gałki oczne, zwielokrotnione obrazy kobiecej twarzy oraz abstrakcyjne linie i płaszczyzny.
Kolejny film Richtera, "Inflation" zawiera już elementy dokumentalne. Obrazuje galopującą w Niemczech inflację, za pomocą przeplatanych zdjęć tracących z sekundy na sekundę wartość pieniędzy, oraz ich załamanego właściciela. Richter traktuje temat z humorem, wykorzystując przy tym dynamiczny montaż i wielokrotne ekspozycje.
Surrealistyczny duch "Film studie" oraz zainteresowania aktualnymi zmianami z "Inflation" odżyły w kolejnym, dziś klasycznym obrazie "Vormittagspuk" (Duchy przed śniadaniem). Film przedstawia zabawną, nieco dadaistyczną historyjkę zbuntowanych nudą swojej egzystencji przedmiotów, które zaczynają beztroską zabawę. Kapelusze uciekają fruwając na ziemią, buntują się rewolwery i zegary, podczas gdy ludzie przedstawieni są w mechanicznych, powtarzających się czynnościach. Film składa się z olbrzymiej ilości różnorakich efektów - negatywu, odtwarzania taśmy od tyłu, superimpozycji, animacji trikowych. Nie bez znaczenia jest także jego symbolika odwołująca się do nieciekawych zmian zachodzących w Niemczech, co sprawiło zresztą filmowi niemałe trudności z dystrybucją.
W kolejnych latach Richter rozwijał swój styl. Charakterystyczne wielokrotne ekspozycje ("Inflation"), zabawne zestawianie obrazów o kontrastowym będą pozornie podobnym znaczeniu (twarz kobiety i konia w "Rennsymphonie"), płynne przechodzenie przez obrazy zbliżone formą ("Zweigroschenzauber"), dynamiczny montaż ("Everyday") czy rozmaite efekty specjalne ("cyrk w Alles drect sich, alles bewegt sich") stały się wyznacznikami stylu artysty.
Richter miał coraz więcej problemów z władzą, której postawę regularnie ośmieszał w swoich filmach. Na początku lat 30. zajmował się głównie pisaniem tekstów o kinie awangardowym i walką o jego rozwój, publikował książki. Organizował pokazy, kluby filmowe, wspierał dystrybucję filmów europejskiej awangardy. Jednocześnie nabierał coraz bardziej radykalnych przekonań lewicowych i zacieśniał kontakty z radzieckimi reżyserami.
W 1929 roku przewodniczył sekcji filmowej międzynarodowej wystawy „Film und Foto”, z okazji której napisał tekst wydany później w postaci książki - "Wrogowie filmu dzisiaj, przyjaciele filmu jutro". W tym samym roku uczestniczył w Kongresie Kina Niezależnego w szwajcarskim La Sarraz, podczas którego wraz z Eisensteinem i innymi artystami nakręcił (zaginiony) film, który miał uwidaczniać czym powinno być prawdziwe kino (film ma wiele tytułów, jeden z nich to "The Battle of Independent against Commercial Film"). Lewicowe związki Richtera z artystami radzieckimi dały wyraz w nakręconym na filmowych warsztatach w Londynie filmie "Everyday", w którym przy pomocy montażu Eisensteina Richter niemal upokarza system kapitalistyczny.
Zdobywszy miano jednego z największych w Europie ekspertów od kina Richter otrzymał zamówienie na stworzenie filmu dla mających odbyć się w 1930 roku w Szwajcarii targów meblowych, które promowały nowy, funkcjonalny design. Nakręcony film "Neues Leben" (albo "Bauen und Wohnen") jest kolejnym przykładem świetnego, humorystycznego stylu Richtera, który przeciwstawia niemal ożywione lekkie meble w stylu Bauhausu oraz stare, ciężkie meble niemieckie. W ciągu kolejnych lat Richter zrealizował jeszcze kilka dokumentalnych reklamówek, tym razem dla holenderskiego oddziału firmy Philips Radio.
Na początku lat 30. Richter otrzymał od Rosjan niezwykłą ofertę zrealizowania pełnometrażowego dokumentu o krwawo stłumionym robotniczym strajku w Hennigsdorf. Film "Metall" miał ukazywać metody działania nazistów oraz ucisk kapitalistów i zachęcać do organizowania komunistycznych związków zawodowych w celu przeciwstawienia się ciemięzcom. Niestety z powodu dojścia do władzy Hitlera i lęku Rosjan przed prowokowaniem go, realizacja filmu musiała zostać przerwana.
W 1933 roku Richter z wielu powodów (abstrakcyjna sztuka, lewicowych przekonania, krytyka władzy, żydowskie pochodzenie) otrzymał etykietką artysty zdegenerowanego a co za tym idzie pozbawiono go możliwości wjazdu do Niemiec. Przez wiele następnych lat krążył po Europie bez jakichkolwiek dokumentów. Mieszkał w Holandii i w Szwajcarii by po wielu staraniach, w 1941 roku, otrzymać wizę do Stanów Zjednoczonych.
Richter zamieszkał w Nowym Jorku, gdzie wykładał film w New York City College. Utrzymywał kontakty ze starymi przyjaciółmi z Europy, wrócił po wielu latach do malarstwa. W Stanach stworzył kilka dłuższych filmów, w tym swój najbardziej ambitny projekt, kolorowy, pełnometrażowy film "Dreams That Money Can Buy" (A film in seven segments) nakręcony wraz z Duchampem, Légerem i innymi przyjaciółmi z Europy.
W latach 50. Richter zdobył spore uznanie, miał bardzo wiele indywidualnych wystaw, dużo pisał. Został dyrektorem Instytutu Filmu w City College, z której to posady musiał jednak zrezygnować w antykomunistycznej erze McCarthyzmu. Ukończył także dwa zrealizowane w kooperacji z przyjaciółmi filmy, szachowy 8 x 8, oraz "Dadascope". W kolejnych latach dzielił życie między Europę i Stany Zjednoczone, pisząc i tworząc. Opublikowana w roku 1964 książka "Dadaizm - sztuka i anty-sztuka" jest fundamentalną pozycją o historii ruchu, którą Richter napisał z perspektywy artysty w nim uczestniczącego. Zawarty w pierwszym numerze Film Culture tekst The Film as an Art Form (1955) wpłynął na całe pokolenie młodych, niezależnych filmowców amerykańskich (Richter postuluje w nim powrót do czystej formy filmowej, której przedstawicielami pozostaje według niego jedynie niezależny film dokumentalny oraz film eksperymentalny).
Ostatnie lata życia Richter spędził w Szwajcarii, pracując aż do śmierci w 1976 roku.

</doc>
<doc id="2080187" url="https://pl.wikipedia.org/wiki?curid=2080187" title="Gubernator Prus">
Gubernator Prus

Gubernator Prus, namiestnik Prus, wielkorządca Prus – epizodyczny urząd istniejący w latach 1454-1467, utworzony w związku z inkorporacją państwa zakonu krzyżackiego do Królestwa Polskiego.
W akcie inkorporacyjnym z 6 marca 1454 r. król Kazimierz Jagiellończyk przewidział ustanowienie swojego namiestnika dla przyłączonych do Korony ziem: "Także ponieważ musimy często dojeżdżać dla dobrego prowadzenia spraw w różne i odległe od ziem wspomnianych (Prus) miejsca państw naszych, aby więc z powodu naszej nieobecności ziemie te nie uległy jakimkolwiek niebezpieczeństwom lub zagrożeniu, mianujemy szlachetnych i uzdatnionych mężów dla ich obrony i zarządu". W oryginalnym łacińskim tekście fragment "obrony i zarządu" brzmi "tuicione et gubernacione", stąd najczęściej używana była nazwa gubernator, z treści dokumentu wynika jednak, że urząd ten był najbardziej zbliżony znaczeniem do namiestnika, zastępującego króla podczas nieobecności władcy w prowincji, a nazwany na "wzór czeski czy węgierski gubernatorem". W dokumentach w języku niemieckim osoba ta występuje później jako "Haupt des Landes". Namiestnik miał być mianowany "według upodobania naszej woli, a za radą radców wymienionych ziem".
Urząd ten był wynikiem negocjacji prowadzonych z poselstwem pruskim dotyczących warunków, na jakich miało nastąpić przejęcie władzy przez Polskę na obszarze państwa zakonnego. Prusacy przy okazji zmiany władcy zmierzali do uzyskania dodatkowych przywilejów i zachowania odrębności swojej prowincji. Według Karola Górskiego odgrywały również rolę osobiste ambicje Jana Bażyńskiego, przywódcy Związku Pruskiego, stojącego na czele wielkiego poselstwa wnoszącego o przyłączenie państwa zakonnego do Polski, który: "zażądał najwyższej godności, gubernatora. Chciał być regentem". Jego to właśnie 9 marca król mianował gubernatorem.
Pomimo rozbieżności co do koncepcji organizacji Prus i ich miejsca w Koronie, co do których spór musiał być zresztą odłożony przez trwającą wojnę z zakonem i brak kontroli nad całym włączonym terytorium, współpraca Bażyńskiego z królem przebiegała pomyślnie. Kazimierz IV działał przez swojego namiestnika, a ten sprawował w jego imieniu władztwo wojskowe, kierując toczącą się wojną i cywilne (potwierdzał np. nawet nadania królewskie). Bażyński rezydował głównie w Elblągu, a po wykupieniu w 1457 r. Malborka przeniósł się do niego.
Sytuację i znaczenie urzędu zmieniła śmierć Jana Bażyńskiego w 1459 r. Król mianował gubernatorem, zgodnie z intencją stanów pruskich, Ścibora Bażyńskiego, najmniej uzdolnionego z pozostałych braci, ale będącego najbliżej Jana. Stosunki nowego namiestnika z królem nie układały się dobrze. Ścibor nie miał zdolności brata i czuł się przede wszystkim reprezentantem stanów pruskich. Król pomijał swojego namiestnika w zarządzaniu sprawami prowincji, na co ten drażliwie reagował.
Zaraz po wojnie Kazimierz IV zlikwidował urząd (1467), uznając, że funkcja ta nie jest już potrzebna, a zatwierdzone traktatem nabytki należy zorganizować według schematu, jaki obowiązywał w reszcie kraju. Stanowisko to kłóciło się z rozumieniem związku prowincji z Koroną przez stany pruskie, które uważały, że Prusy połączone są z Polską unią personalną. Na tym stanowisku stał też Bażyński, stając się przywódcą opozycji pruskiej. Ani on, ani wspierające go stany (Rada Pruska i ogólne zgromadzenie stanów) nie chciały uznać likwidacji urzędu. Spór doprowadził do utworzenia w 1472 r. urzędu starosty generalnego Prus, którym mianowany został Bażyński. Urząd zanikł wraz z jego śmiercią (1480).

</doc>
<doc id="2080190" url="https://pl.wikipedia.org/wiki?curid=2080190" title="Dynamo Moskwa (koszykówka)">
Dynamo Moskwa (koszykówka)



</doc>
<doc id="2080193" url="https://pl.wikipedia.org/wiki?curid=2080193" title="Gephyromantis ambohitra">
Gephyromantis ambohitra

Gephyromantis ambohitra – gatunek madagaskarskiego płaza bezogonowego z rodziny mantellowatych.
Taksonomia.
Gatunek w przeszłości zaliczano do "Gephyromantis asper". Należał on także do rodziny żabowatych i podrodziny mantellowatych.
Morfologia.
Występuje dymorfizm płciowy. Samce osiągają długość 3,4-3,7 cm, samice zaś 3,2-3,9 cm.
Ubarwienie płaza jest zróżnicowane. Spośród swych krewnych ("Gephyromantis spinifer" i "G. asper") wyróżnia się bardziej gładką skórą grzbietu, choć występują nań drobne grzebienie.
Pięty zwierzęcia zdobią niewielkie kolce. Dodatkowo samce dysponują czarnymi parzystymi workami rezonansowymi na podgardlu.
Występowanie.
Zwierzę zamieszkuje wyłącznie północny Madagaskar, odnotowano jego obecność w Montagne d'Ambre, Tsaratanana oraz Manongarivo.
Płaz bytuje na wysokości 500-1200 m n.p.m. Jego siedlisko to wilgotny las równikowy. Zwierzę zamieszkuje jedynie środowiska dziewicze.
Rozmnażanie.
Wedle danych IUCN nie wykazano związku zwierzęcia ze strumieniami, nie ma też żadnych informacji o jego rozrodzie. Podejrzewa się więc rozwój bezpośredni.
Z kolei Glaw i Vences w 2007 odnotowali składające się z 15 nieharmonicznych dźwięków nawoływania samców ulokowanych pół-półtora m nad poziomem gruntu w samym lesie deszczowym lub w jego pobliżu, w pobliżu strumienia. Wedle ich opinii "G. ambonitra" rozmnaża się z udziałem wolno pływających larw (kijanek) żyjących w niewielkich strumieniach.
Status.
Zwierzę lokalnie występuje nawet obficie, jednak całkowita liczebność gatunku ulega spadkowi.
Wśród czynników wpływających negatywnie na środowisko tego płaza IUCN wymienia:
Wszystkie 3 wymienione wyżej miejsca bytności płaza obejmują obszary chronione.

</doc>
<doc id="2080194" url="https://pl.wikipedia.org/wiki?curid=2080194" title="Szeroki Żleb (Trzydniowiański Wierch)">
Szeroki Żleb (Trzydniowiański Wierch)

Szeroki Żleb – żleb w polskich Tatrach Zachodnich, znajdujący się na zachodnich, opadających do Doliny Jarząbczej stokach Trzydniowiańskiego Wierchu, po północnej stronie grzędy Pośredniej Kopy. Spływa nim niewielki strumyk, który po połączeniu się ze strumykiem spływającym z Wąskich Żlebków uchodzi do Jarząbczego Potoku przy Jarząbczych Rówienkach.
Szeroki Żleb jest trawiasty, dołem znacznie rozszerza się i stąd pochodzi jego nazwa. Dołem przekracza go czerwony szlak turystyczny prowadzący z Polany Chochołowskiej na Trzydniowiański Wierch. Zimą Szerokim Żlebem schodzą lawiny.
W żlebie tym znajdowało się jedyne znane w Polsce stanowisko rośliny starzec cienisty. Był to jeden tylko osobnik, na dokładkę zagrożony wymarciem, gdyż zagłuszany był przez rozrastające się świerki. Był obserwowany przez kilka lat. Kwitnął, ale nie zawiązywał owoców. Uznano, że jedynym sposobem na zachowanie tego gatunku w Polsce jest jego uprawa w ogrodzie Tatrzańskiej Stacji Terenowej PAN w Zakopanem, rozmnożenie i reintrodukcja.

</doc>
<doc id="2080199" url="https://pl.wikipedia.org/wiki?curid=2080199" title="Wąskie Żlebki">
Wąskie Żlebki

Wąskie Żlebki – trzy żleby opadające z grani pomiędzy Trzydniowiańskim Wierchem (1765 m) a Czubikiem (1845 m) do Doliny Jarząbczej w polskich Tatrach Zachodnich. Znajdują się pomiędzy grzędami Pośredniej Kopy i Przykrej Kopy. Dołem żlebki te łączą się w jeden. Z Wąskich Żlebków wypływa kilka źródeł. Powstające z nich strumyki łączą się w jeden, który wspólnym korytem spływa w północno-zachodnim kierunku wzdłuż grzędy Wielkiego Przysłopu i łączy się ze strumykiem spływającym z sąsiedniego na północ Szerokiego Żlebu.
Wąskie Żlebki i rejon wokół nich jest w większości trawiasty. Dawniej były to tereny wypasowe Hali Jarząbczej i były całkowicie trawiaste. Po zaprzestaniu wypasu zaczynają stopniowo zarastać kosodrzewiną.
Dolną część Wąskich Żlebków i ich źródliskowy teren przekracza czerwony szlak turystyczny prowadzący z Polany Chochołowskiej na Trzydniowiański Wierch. Najbardziej południowym z tych żlebków (spod Czubika) w zimie schodzą lawiny.

</doc>
<doc id="2080200" url="https://pl.wikipedia.org/wiki?curid=2080200" title="Torpedowce typu Pegaso">
Torpedowce typu Pegaso



</doc>
<doc id="2080207" url="https://pl.wikipedia.org/wiki?curid=2080207" title="Szyjki">
Szyjki

2 miejscowości w Polsce:
Miejscowość na Białorusi:

</doc>
<doc id="2080209" url="https://pl.wikipedia.org/wiki?curid=2080209" title="Przykra Kopa">
Przykra Kopa

Przykra Kopa – grzęda na zachodnich, opadających do Doliny Jarząbczej stokach Czubika w polskich Tatrach Zachodnich. Oddziela Wąskie Żlebki znajdujące się po jej północnej stronie od Żlebu spod Czubika znajdującego się na południowej stronie. Żlebami tymi zimą schodzą lawiny. W dolnej części Przykra Kopa przechodzi w opadającą w północno-zachodnim kierunku grzędę Wielkiego Przysłopu.
Dawniej Przykra Kopa była wypasana, wchodziła w skład Hali Jarząbczej. Była też bardziej trawiasta. Od czasu zaprzestania pasterstwa jej stoki stopniowo porastają kosodrzewiną.

</doc>
<doc id="2080211" url="https://pl.wikipedia.org/wiki?curid=2080211" title="Muzeum Ziemi Nadnoteckiej">
Muzeum Ziemi Nadnoteckiej

Muzeum Ziemi Nadnoteckiej im. Wiktora Stachowiaka – muzeum mieszczące się m.in. w zabytkowym budynku w centrum Trzcianki. Muzeum gromadzi zbiory dotyczące historii okolic Trzcianki, Czarnkowa, Krzyża, Roska, Jędrzejewa, Dzierżążna (obecnie Dzierżążno Małe i Wielkie), Siedliska, Łomnicy, Białej, Wielenia, Kuźnicy Żelichowskiej i Czarnkowskiej oraz innych nadnoteckich miejscowości.
Historia.
Muzeum założone zostało w 1924 roku, kiedy Trzcianka należała do Niemiec, z inicjatywy pastora Ryszarda Hesslera i profesora gimnazjum Carla Schulza i mieściło się w budynku obecnego Zespołu Szkół przy placu Sienkiewicza. Po II wojnie światowej kilka tysięcy zebranych eksponatów, obejmujących zarówno czasy prehistoryczne, średniowiecze jak i czasy nowożytne, uległo rozproszeniu. Dzięki staraniom Wiktora Stachowiaka wiele z nich udało się ocalić i doprowadzić do reaktywowania muzeum 22 lipca 1958 roku. Wiktor Stachowiak został też pierwszym powojennym kustoszem muzeum, a po śmierci, w 1964 roku, stał się patronem placówki. W 1971 roku siedzibą muzeum stała się zabytkowa Burmistrzówka przy ul. Żeromskiego 36a; w 1999 roku muzeum uzyskało dodatkowy lokal po przeciwnej stronie ulicy, przy Żeromskiego 7.
Ekspozycja.
W muzeum znajduje się ponad 25 tysięcy eksponatów podzielonych na część archeologiczną (od 4400 r. p.n.e. do 700 r. n.e.), historyczną (od dokumentów Augusta II po czasy rozbiorów i pocztówki z pocz. XX wieku), etnograficzną (dawne narzędzia stolarskie, bednarskie), numizmatyczną (m.in. XIII-wieczne brakteaty), artystyczną i sztuki użytkowej (zarówno kilkusetletnie meble, jak i grafiki artystów współczesnych) i szkolnictwa (wyposażenie klas).

</doc>
<doc id="2080212" url="https://pl.wikipedia.org/wiki?curid=2080212" title="Czerwono-Czarni (album)">
Czerwono-Czarni (album)

Czerwono-Czarni – pierwszy album długogrający zespołu Czerwono-Czarni wydany w 1966, choć zespół od 1961 nagrał już wiele singli i EP-ek.

</doc>
<doc id="2080213" url="https://pl.wikipedia.org/wiki?curid=2080213" title="Pomniki Jana Heweliusza w Gdańsku">
Pomniki Jana Heweliusza w Gdańsku

Pomniki Jana Heweliusza – dwa pomniki wybitnego polskiego astronoma Jana Heweliusza na gdańskim Starym Mieście i jeden w dzielnicy Przymorze Małe.
Historia.
Jan Heweliusz, pochodzący z Gdańska i przez większość życia związany z miastem, żył w latach 1611-1687. Na terenie miasta upamiętniają go trzy pomniki. Pierwszy pomnik powstał w 1973 z dobrowolnych składek gdańszczan, zbieranych od 1970 z inicjatywy gdańskiego klubu Towarzystwa Przyjaciół Dzieci „Neptun”. Wykonany jest z piaskowca, a astrolabium z miedzianej blachy. Na kolumnie są zainstalowane litery, w pięciu wierszach tworzące napis: JANOWI / HEWELIUSZOWI / GDAŃSKA / MŁODZIEŻ / 1973. Pomnik został odsłonięty 18 lutego 1973, w trakcie uroczystych obchodów 500-lecia urodzin polskiego astronoma Mikołaja Kopernika, na skwerze między Wielkim Młynem a Ratuszem Staromiejskim przy ul. Korzennej. Autorem pomnika był zakopiańsko-gdański artysta rzeźbiarz Michał Gąsienica Szostak. W 2004 pomnik został przeniesiony na zieleniec między Hotelem Mercure Gdańsk Stare Miasto (dawny Hotel Heweliusz) - znajdującym się przy ul. Heweliusza, a ul. Wodopój.
12 maja 1973 odsłonięto drugi gdański pomnik astronoma, na Przymorzu Małym, w związku z nadaniem ówczesnej Szkole Podstawowej nr 71 imienia astronoma. Mimo likwidacji w 2001 szkoły (na rzecz gimnazjum) pomnik autorstwa gdańskiego rzeźbiarza Wiesława Pietronia pozostawionu na placu przed wejściem do budynku od ul. Zgody.
28 stycznia 2006 przed Ratuszem Staromiejskim, podczas obchodów 395. rocznicy urodzin Jana Heweliusza, odsłonięto trzeci pomnik Heweliusza w Gdańsku. Został umieszczony w miejscu pierwotnej lokalizacji pierwszego pomnika. Autorem pomnika jest gdański rzeźbiarz Jan Szczypka. Monument wykonany w brązie przedstawia naturalnej wielkości siedzącą postać uczonego. Rzeźba została utrzymana w stylistyce późnego baroku. W otaczającym trotuarze zostały umieszczone trzy płyty informacyjne, po jednej w języku polskim, angielskim i niemieckim. W 2009 autor pomnika zaprojektował mapę gwiaździstego nieba na jednej ze ścian kamienicy przed trzecim pomnikiem Jana Heweliusza, by postać uczonego spoglądała na mapȩ nieba.

</doc>
<doc id="2080215" url="https://pl.wikipedia.org/wiki?curid=2080215" title="Jewgienij Biełousow">
Jewgienij Biełousow



</doc>
<doc id="2080216" url="https://pl.wikipedia.org/wiki?curid=2080216" title="Horbaczewski">
Horbaczewski

Horbaczewski:

</doc>
<doc id="2080220" url="https://pl.wikipedia.org/wiki?curid=2080220" title="Korabi">
Korabi



</doc>
<doc id="2080221" url="https://pl.wikipedia.org/wiki?curid=2080221" title="Patosi">
Patosi



</doc>
<doc id="2080222" url="https://pl.wikipedia.org/wiki?curid=2080222" title="Barrio de la Concepción">
Barrio de la Concepción

Barrio de la Concepción – stacja początkowa metra w Madrycie, na linii 7. Znajduje się w dzielnicy Ciudad Lineal, w Madrycie i zlokalizowana jest pomiędzy stacjami Parque de las Avenidas i Pueblo Nuevo. Została otwarta 17 maja 1975.

</doc>
<doc id="2080223" url="https://pl.wikipedia.org/wiki?curid=2080223" title="Ascao">
Ascao

Ascao – stacja początkowa metra w Madrycie, na linii 7. Znajduje się w dzielnicy Ciudad Lineal, w Madrycie i zlokalizowana jest pomiędzy stacjami Pueblo Nuevo i García Noblejas. Została otwarta 17 lipca 1974.

</doc>
<doc id="2080224" url="https://pl.wikipedia.org/wiki?curid=2080224" title="Aranda de Duero-Montecillo">
Aranda de Duero-Montecillo

Aranda de Duero-Montecillo (hiszp. "Estación de Aranda de Duero-Montecillo") – stacja kolejowa w Aranda de Duero, w prowincji Burgos, we wspólnocie autonomicznej Kastylia-León, w Hiszpanii. Stacja została otwarta w dniu 1968 roku.

</doc>
<doc id="2080226" url="https://pl.wikipedia.org/wiki?curid=2080226" title="Eparchia szepetowska">
Eparchia szepetowska

Eparchia szepetowska – jedna z eparchii Ukraińskiego Kościoła Prawosławnego Patriarchatu Moskiewskiego. Jej obecnym biskupem ordynariuszem jest arcybiskup szepetowski i sławucki Euzebiusz (Dudka), zaś funkcje katedry pełni sobór św. Michała Archanioła w Szepetówce.
Eparchia została utworzona 31 maja 2007 poprzez wydzielenie z terytorium eparchii chmielnickiej. W jej jurysdykcji znalazły się wówczas miasto wydzielone Niecieszyn oraz rejony: połoński, sławucki, biłohirski, teofipolski, szepetowski oraz zasławski. Biskup ordynariusz eparchii nosi tytuł biskupa szepetowskiego i sławuckiego. 
W momencie utworzenia eparchia liczyła 174 parafie, w których pracowało 117 kapłanów. Na jej terytorium działają ponadto trzy klasztory:

</doc>
<doc id="2080227" url="https://pl.wikipedia.org/wiki?curid=2080227" title="Widoe Podgorec">
Widoe Podgorec

Widoe Podgorec (w polskojęzycznych publikacjach także jako Widoje Podgorec, mac. Видое Подгорец; ur. 8 czerwca 1934 we wsi Koleszino niedaleko Strumicy, zm. 14 kwietnia 1997 w Skopju) – macedoński pisarz, poeta, reportażysta, tworzący literaturę dla dzieci i młodzieży oraz dla dorosłych.
Ukończył studia na wydziale filozoficznym uniwersytetu w Skopju. Pracował jako redaktor w czasopismach dziecięcych "Drugarcze" i "Nasz swet" w wydawnictwie Detska Radost, później jako dyrektor wydawnictwa Nasza Kniga. Członek Związku Pisarzy Macedonii od 1958 r.
Do najpopularniejszych i najchętniej czytanych utworów Podgoreca należy powieść "Bełoto Cigancze" (1966), która została przełożona na wiele języków europejskich i przyniosła pisarzowi szereg nagród literackich. Utwór ten przełożyła na język polski Halina Kalita i pod polskim tytułem "Dzieci boga Pengi" wydała w 1988 r. Krajowa Agencja Wydawnicza.

</doc>
<doc id="2080229" url="https://pl.wikipedia.org/wiki?curid=2080229" title="Jovica Tasevski - Eternijan">
Jovica Tasevski - Eternijan



</doc>
<doc id="2080230" url="https://pl.wikipedia.org/wiki?curid=2080230" title="Blaszki starcze">
Blaszki starcze



</doc>
<doc id="2080231" url="https://pl.wikipedia.org/wiki?curid=2080231" title="Abuja">
Abuja



</doc>
<doc id="2080232" url="https://pl.wikipedia.org/wiki?curid=2080232" title="Gwiazdy polskiej muzyki lat 80. (album Tiltu)">
Gwiazdy polskiej muzyki lat 80. (album Tiltu)

Gwiazdy polskiej muzyki lat 80. – album kompilacyjny zespołu Tilt wydany w 2007 roku jako dodatek do gazety. Zawiera 14 przebojów z lat 80. Płyta pochodzi z kolekcji "Dziennika" i jest szóstą częścią cyklu "Gwiazdy polskiej muzyki lat 80.".

</doc>
<doc id="2080233" url="https://pl.wikipedia.org/wiki?curid=2080233" title="Port lotniczy Buffalo Niagara">
Port lotniczy Buffalo Niagara

Port lotniczy Buffalo Niagara (IATA: BUF, ICAO: KBUF) – port lotniczy położony w Cheektowaga, niedaleko Buffalo, w stanie Nowy Jork, w Stanach Zjednoczonych.

</doc>
<doc id="2080234" url="https://pl.wikipedia.org/wiki?curid=2080234" title="Osogbo">
Osogbo



</doc>
<doc id="2080236" url="https://pl.wikipedia.org/wiki?curid=2080236" title="Ogbomoso">
Ogbomoso



</doc>
<doc id="2080237" url="https://pl.wikipedia.org/wiki?curid=2080237" title="Linia kolejowa Caserta – Foggia">
Linia kolejowa Caserta – Foggia

Linia kolejowa Caserta-Foggia – państwowa włoska linia kolejowa łącząca Casertę, w regionie Kampania, z Foggią w Apulii.
Zarządzana jest przez RFI.
Linia ma długość 164 km i jest zelektryfikowana napięciem 3000 V prądu stałego.

</doc>
<doc id="2080238" url="https://pl.wikipedia.org/wiki?curid=2080238" title="Komnata Turecka">
Komnata Turecka

Historia.
Komnata turecka jest częścią "Drezdeńskiej Zbrojowni". Przechowuje kolekcję dzieł sztuki pochodzących z Imperium Osmańskiego; osobny dział stanowi od końca XVI wieku, choć dokładna data jej otwarcia nie jest znana. W 1614 r. pojawiła się nazwa „Komnata Turecka”. Jest to najobszerniejszy zbiór tego rodzaju w Niemczech.
Przez kilka stuleci władcy sascy dzięki podarunkom dyplomatycznym, zakupom oraz łupom zdobywanym w bitwach toczonych z Turkami, zebrali niezrównaną w Niemczech kolekcję orientalnych dzieł sztuki. Kolekcja jest jednocześnie wyrazem wzrastającego zainteresowania władców saksońskich sztuką i obyczajem Orientu, gdyż część eksponatów powstała pod wpływem tureckim w warsztatach europejskich. Kolekcja składa się z: broni orientalnej, ozdobnych siodeł i rzędów, kostiumów, namiotów, chorągwi i innych dzieł sztuki powstałych od XVI aż po wiek XIX. 
Ponad 600 obiektów otrzymało nową powierzchnię wystawową w zamku. Głównymi atrakcjami obok broni, szyszaków, hełmów, chorągwi i szat są artystycznie wyrzeźbione i pomalowane figury ogierów arabskich naturalnej wielkości. Porównywalne namioty należące do tureckich dostojników podziwiać można w Niemczech jedynie w Dreźnie. Pod sufitem rozpięty jest okazały namiot o długości 20 m, wysokości 6 m i szerokości 8 m.
Prezentowane na drugim piętrze Zbrojowni na powierzchni wynoszącej 750 metrów zbiory te, po raz pierwszy od prawie siedemdziesięciu lat, są udostępnione publicznie.

</doc>
<doc id="2080239" url="https://pl.wikipedia.org/wiki?curid=2080239" title="Genma Onimusha">
Genma Onimusha



</doc>
<doc id="2080240" url="https://pl.wikipedia.org/wiki?curid=2080240" title="CommutAir">
CommutAir

CommutAir – amerykańska linia lotnicza z siedzibą w South Burlington, w stanie Vermont.

</doc>
<doc id="2080241" url="https://pl.wikipedia.org/wiki?curid=2080241" title="US Open 2010 (gra mieszana)">
US Open 2010 (gra mieszana)



</doc>
<doc id="2080243" url="https://pl.wikipedia.org/wiki?curid=2080243" title="Bénoué">
Bénoué



</doc>
<doc id="2080244" url="https://pl.wikipedia.org/wiki?curid=2080244" title="Święto Merkurego">
Święto Merkurego



</doc>
<doc id="2080245" url="https://pl.wikipedia.org/wiki?curid=2080245" title="DKW F102">
DKW F102

DKW F102 – samochód osobowy klasy średniej produkowany przez niemiecką firmę Auto Union, następnie Volkswagen AG w latach 1964-1966. Dostępny jako 2- i 4-drzwiowy sedan. Następca samochodu Auto Union 1000. Do napędu użyto dwusuwowego silnika R3 o pojemności 1,2 litra. Moc przenoszona była na oś przednią poprzez 4-biegową, manualną, w pełni zsynchronizowaną skrzynię biegów. Samochód został zastąpiony przez Audi F103. Samochód nie odniósł zakładanego sukcesu, co więcej przyczynił się do znacznych strat finansowych po stronie producenta. Stało się to głównie z powodu użytego silnika - jednostki dwusuwowe w latach 60. zaczęły być uważane za rozwiązanie przestarzałe. Volkswagen w roku 1966 postanowił dokonać radykalnych zmian produkowanego modelu. Samochód przystosowano do montażu jednostek czterosuwowych. Nowy samochód otrzymał nazwę Audi 60. F102 zaprezentowany został we wrześniu 1963, aczkolwiek produkcja dwudrzwiowego wariantu ruszyła w marcu 1964, a czterodrzwiowego - w styczniu 1965. Wyprodukowano 50 053 egzemplarzy F102.

</doc>
<doc id="2080248" url="https://pl.wikipedia.org/wiki?curid=2080248" title="Gwiazdy polskiej muzyki lat 80. (album De Mono)">
Gwiazdy polskiej muzyki lat 80. (album De Mono)

Gwiazdy polskiej muzyki lat 80. – album kompilacyjny zespołu De Mono wydany w 2007 roku jako dodatek do gazety. Zawiera 14 przebojów. Płyta pochodzi z kolekcji "Dziennika" i jest dwudziestą siódmą częścią cyklu „Gwiazdy polskiej muzyki lat 80.”.

</doc>
<doc id="2080249" url="https://pl.wikipedia.org/wiki?curid=2080249" title="Lophophora Williamsi">
Lophophora Williamsi



</doc>
<doc id="2080250" url="https://pl.wikipedia.org/wiki?curid=2080250" title="Jasmin Wöhr">
Jasmin Wöhr

Jasmin Wöhr (ur. 21 sierpnia 1980 w Tybindze) – niemiecka tenisistka. Zawodniczka praworęczna z oburęcznym bekhendem.
Jasmin zaczęła grać w tenisa w wieku 4 lat. Mając 16 lat wygrała swój jedyny turniej singlowy w cyklu ITF. W grze podwójnej wygrała 23 turnieje w cyklu ITF oraz odniosła cztery zwycięstwa w turniejach z cyklu WTA. 23 lipca 2007 roku osiągnęła swoją najlepszą pozycję w rankingu deblowym − 46. miejsce.

</doc>
<doc id="2080251" url="https://pl.wikipedia.org/wiki?curid=2080251" title="COSAFA Cup 2009">
COSAFA Cup 2009

COSAFA Cup 2009 – rozpoczął się 17 października 2009 roku. W turnieju brało udział 13 reprezentacji:
W turnieju COSAFA Cup 2009 po remisie w regulaminowym czasie gry od razu następował konkurs rzutów karnych (nie było dogrywek).

</doc>
<doc id="2080252" url="https://pl.wikipedia.org/wiki?curid=2080252" title="Dimityr Todorow">
Dimityr Todorow

Dimityr Todorow (ur. 15 września 1957 roku w Sewliewie) – bułgarski piłkarz oraz trener piłkarski.
Kariera piłkarska i szkoleniowa.
Piłkarską karierę zaczynał w juniorskim zespole Widimy-Rakowski Sewliewo, jednak nigdy nie zdołał awansować do drużyny seniorskiej. W czasie dorosłej kariery związał się ze Spartakiem Plewen, w którego barwach występował przez dwanaście lat. Największe osiągnięcie z tego okresu do awans do finału Pucharu Bułgarii w 1987 roku.
Za to pracę szkoleniową rozpoczął i - jak do tej pory - kontynuuje wyłącznie w Widimie. Początkowo przez cztery lata był asystentem, m.in. Płamena Markowa, późniejszego selekcjonera reprezentacji Bułgarii. Samodzielnie prowadził Widimę dwukrotnie; za pierwszym razem w sezonie 2002–2003 wprowadził ją do ekstraklasy, a następnie utrzymał na trzynastym miejscu, jednak już po dwu latach klub ponownie spadł do II ligi.
Po raz drugi Todorow jest trenerem Widimy od 2009 roku. W sezonie 2009–2010 znów awansował z nią do pierwszej ligi. Na koniec następnego, 2010–2011, zajął z nią czternaste miejsce, co oznaczało konieczność walki o utrzymanie w barażach. Tu Widima przegrała 0:3 z Czernomorcem Pomorie, przez co Todorow zaliczył - drugi w karierze - spadek tego klubu do II ligi. Niedługo po porażce z Czernomorcem został więc zastąpiony przez Kostadina Angełowa.

</doc>
<doc id="2080253" url="https://pl.wikipedia.org/wiki?curid=2080253" title="Jan (Popow)">
Jan (Popow)

Jan, imię świeckie Siergiej Popow (; ur. 1 września 1960 w Irkucku) – rosyjski biskup prawosławny.
Życiorys.
Urodził się w rodzinie urzędniczej. Ukończył studia historyczne na Państwowym Uniwersytecie im. Żdanowa w Irkucku. Po uzyskaniu dyplomu podjął pracę wykładowcy na uniwersytecie w Nowosybirsku, jednak w 1983 zrezygnował z tego zajęcia i został chórzystą w soborze Ikony Matki Bożej „Znak” w Irkucku. Pełnił także obowiązki hipodiakona biskupa irkuckiego i czytyjskiego Juwenaliusza (Tarasowa). Po jego przeniesieniu na katedrę kurską i biełgorodzką przeniósł się do Kurska razem z biskupem jako jego osobisty sekretarz. W tym okresie ukończył naukę w leningradzkim seminarium duchownym, następnie Akademii Duchownej.
30 marca 1990 złożył wieczyste śluby zakonne, przyjmując imię Jan. 4 kwietnia tego samego roku został wyświęcony na hierodiakona, zaś 7 kwietnia – na hieromnicha. W czerwcu został mianowany ihumenem, zaś w grudniu 1991 stanął na czele ponownie otwartego po okresie radzieckim seminarium duchownego w Kursku. Od 1993 archimandryta.
4 kwietnia 1993 został wyświęcony na biskupa biełgorodzkiego, wikariusza eparchii kurskiej i biełgorodzkiej. Po jej podziale został 18 czerwca 1995 ordynariuszem nowo powstałej eparchii biełgorodzkiej i starooskolskiej. Od 26 grudnia 1995 jest również przewodniczącym Wydziału Misyjnego Rosyjskiego Kościoła Prawosławnego. 17 czerwca 1996 został rektorem nowo powstałego seminarium duchownego w Biełgorodzie. 18 lutego 1999 podniesiony do godności arcybiskupiej, zaś w 2012 – do godności metropolity.

</doc>
<doc id="2080254" url="https://pl.wikipedia.org/wiki?curid=2080254" title="SSV Ulm 1846">
SSV Ulm 1846

SSV Ulm 1846 Fussball (Schwimm- und Sportverein Ulm 1846 Fussball e.V.) – niemiecki klub piłkarski z siedzibą w Ulm. Spadkobierca tradycji piłkarskich wielosekcyjnego SSV Ulm 1846, z którego w 9 marca 2009 wydzielono sekcję piłki nożnej mężczyzn tworząc SSV Ulm 1846 Fußball.
Historia.
Sekcja piłkarska jest częścią klubu sportowego SSV Ulm 1846, posiadającego obecnie 25 sekcji sportowych, zaś pierwotnie założonego w 1846 roku jako "Turnerbund 1846 Ulm". W ramach programu finansowego przeprowadzonego w wysoce zadłużonym związku, 20 stycznia 2009 sekcja piłkarska została wydzielona z klubu. Od tego czasu klub piłkarski działa samodzielnie jako SSV Ulm 1846 Fußball.
Skandal bukmacherski 2009.
Odnośnie do czterech meczów klubu w fazie końcowej sezonu Regionalligi 2008/09 stawia się podejrzenie manipulacji. W związku z aferą związaną z zakładami bukmacherskimi 27 listopada 2009 klub zwolnił chorwackich piłkarzy: Davora Kraljevica, Marijo Marinovica i Dinko Radojevica.

</doc>
<doc id="2080255" url="https://pl.wikipedia.org/wiki?curid=2080255" title="Mistrzostwa Europy Juniorów w Lekkoatletyce 1970">
Mistrzostwa Europy Juniorów w Lekkoatletyce 1970

1. Mistrzostwa Europy Juniorów w Lekkoatletyce – zawody sportowe dla lekkoatletów do lat 19, które odbyły się w Paryżu między 11 i 13 września 1970 roku.

</doc>
<doc id="2080257" url="https://pl.wikipedia.org/wiki?curid=2080257" title="Hrabstwo Shackelford">
Hrabstwo Shackelford

Hrabstwo Shackelford – hrabstwo położone w USA w stanie Teksas. Utworzone w 1874 r. Siedzibą hrabstwa jest miasto Albany.
89% areału hrabstwa zajmują obszary pasterskie, obok hodowli pewną rolę w gospodarce odgrywają wydobycie ropy i gazu. 

</doc>
<doc id="2080258" url="https://pl.wikipedia.org/wiki?curid=2080258" title="Zbocze Fordońskie">
Zbocze Fordońskie

Zbocze Fordońskie – mikroregion fizycznogeograficzny (314.731) w północnej Polsce, w gminach: Bydgoszcz, Osielsko, Dobrcz, Pruszcz i Świecie, stanowiący południową i wschodnią granicę Wysoczyzny Świeckiej.
Zbocze Fordońskie obejmuje fragment północnej strefy krawędziowej Pradoliny Toruńsko-Eberswaldzkiej oraz zachodniego zbocza Doliny Dolnej Wisły.
Jest najbardziej zróżnicowanym ekologicznie utworem natury na terenie Bydgoszczy i jednym z ciekawszych w regionie kujawsko-pomorskim.
Zbocze Fordońskie jest zaliczone do mezoregionu Wysoczyzny Świeckiej ze względu na genezę krajobrazu i wynikające z niego cechy litologiczno-stratygraficzne oraz typy zbiorowisk roślinnych. Jednakże w zakresie powiązań krajobrazowych oddziałuje również na Dolinę Fordońską.
Lokalizacja.
Mikroregion obejmuje wąski pas terenu (600–1500 m) w północnej strefie zboczowej Kotliny Toruńskiej w Bydgoszczy (od Rynkowa po Fordon). Począwszy od węzłowego Wzgórza Szybowników w Fordonie, zbocze ciągnie się w kierunku północno-wschodnim i stanowi zachodnią krawędź Doliny Fordońskiej. Od północy i zachodu ze Zboczem graniczą mikroregiony Wysoczyzny Świeckiej: Wysoczyzna Osielska i Wysoczyzna Strzelecka. Na odcinku Fordon – Strzelce Dolne występuje Fordoński Przełom Wisły.
Historia geologiczna.
Zbocze Fordońskie powstało w klimacie peryglacjalnym, u schyłku zlodowacenia bałtyckiego (ok. 14-12 tys. lat temu). Jego ukształtowanie jest wynikiem oddziaływania erozji bocznej wód płynących oraz denudacji.
W okresie odpływu wód roztopowych i zmieszanych z nimi wód rzek płynących z południa Polski wzdłuż czoła lądolodu na zachód, powstała Pradolina Toruńsko-Eberswaldzka z rozszerzeniem zwanym Kotliną Toruńską. Zbocze Fordońskie było północną krawędzią tej pradoliny, zaliczanej do największych na ziemiach polskich. W miarę spływu wód, pradolina ulegała pogłębieniu, poszerzaniu i terasowaniu. W ten sposób stopniowo rosła wysokość względna Zbocza Fordońskiego. Około 12 tys. lat temu Prawisła uległa bifurkacji i przez około tysiąc lat przelewała swe wody zarówno na zachód, jak i na północ wzdłuż Doliny Dolnej Wisły. Szybsze wcinanie się rzeki w dolinie wiodącej w kierunku północnym doprowadziło do ustania przepływu wód na zachód. Dzięki temu ustała erozja powiększająca wysokość zbocza na odcinku Myślęcinek-Fordon, natomiast taki proces wzmógł się na odcinku Fordon-Świecie.
Niski poziom wód kształtującego się Bałtyku (Bałtyckie Jezioro Lodowe) doprowadził do znacznego pogłębienia przez rzekę doliny dolnej Wisły, a następnie po podwyższeniu wód Bałtyku (Morze Litorynowe, 8-4 tys. lat temu) przeważała akumulacja osadów rzecznych, dzięki czemu dno doliny podniosło się o kilkanaście metrów. Obecnie wysokości zbocza na odcinku pradolinnym wynoszą ok. 40 m, zaś w dolinie dolnej Wisły – do 60 m.
Kolejnym etapem kształtowania się Zbocza były procesy denudacyjne. Nie utrwalone jeszcze przez szatę roślinną, podlegało osuwaniu, spełzywaniu i spłukiwaniu przez wody opadowe i podziemne. Dochodziło do wypłukiwania piasków i glin, co w efekcie doprowadziło do wynoszenia tego materiału w kierunku podnóża zbocza i osadzania go tam w postaci stożków napływowych. Powstały rozległe systemy dolinek denudacyjnych, składających się z wielu odnóg i mniejszych lub większych zagłębień (nisze denudacyjne, dolinki zawieszone). Największe systemy powstały w rejonie ul. Zamczysko oraz ul. Armii Krajowej i ul. Sądeckiej. Pomiędzy nimi pozostały ostańce erozyjne w postaci wzgórz i kulminacji.
Po ociepleniu klimatu, formy terenu zostały utrwalone poprzez systemy korzeniowe roślin. Obecnie procesy erozji są kontynuowane w istotny sposób jedynie przez wypływające ze zbocza wody podziemne oraz wpływy antropogeniczne. Masowe ruchy gruntu mogą występować w miejscach, gdzie zniszczono szatę roślinną.
Charakterystyka.
Zbocze Fordońskie posiada wyraźne granice morfologiczne. Tworzą je: krawędź zbocza wysoczyzny, podnóże zbocza oraz górne odcinki dolinek erozyjnych i wąwozów. Strefa ta ma przeciętnie szerokość 600–800 m, ale na niektórych odcinkach osiąga 1,5 km (rejon Myślęcinka, Czarnówczyna, Mariampola, Strzelec). W obrębie strefy zboczowej występują również wąskie (do 100 m) listwy teras erozyjnych doliny Wisły.
Wysokości względne osiągają w części pradolinnej 35–40 m (maks. 44 m), a w rejonie holoceńskiej doliny Wisły, przeciętnie 55–60 m (maks. 68 m). Nachylenia dochodzą do 40-50°, a w przypadku intensywnej erozji oraz obrywów i osuwisk do 90°. W strefie zboczowej, pod pokrywą osadów stokowych występują wychodnie 3-4 pokładów glin morenowych, lokalnie osadów zastoiskowych (mułki, iły, kreda jeziorna) oraz glacjofluwialnych osadów piaszczysto-żwirowych.
Stosunki wodne.
W mikroregionie bardzo liczne są źródła, wycieki i strumienie. Wypływy wody obserwuje się w trzech poziomach: u podnóża zbocza, na wysokości 20-25 oraz ok. 40 m licząc od dna doliny. Największe znaczenie ma drugi poziom wodonośny. Warstwa ta zasila źródełka położone w dolnej części zbocza i ma charakter stałookresowy. Wody najwyższej warstwy wodonośnej mają natomiast charakter sezonowy i pojawiają się wówczas, gdy jest wystarczająca suma opadów na wysoczyźnie.
Wydajność źródeł najczęściej wynosi 0,1–0,3 l/sek, zaś przepływ w ciekach maksymalnie 4-5 l/sek. Duży udział w ich zasilaniu mają wody powierzchniowe i podpowierzchniowe. W związku z niewielką zlewnią (do kilkuset metrów od krawędzi) obserwuje się dużą zmienność sezonową sięgającą 100% wielkości przepływu.
Strumienie wykorzystują i równocześnie silnie przekształcają późnoglacjalną sieć dolinek, z których w dużej części nie obserwuje się obecnie odpływu wody.
Odpływ wód dolinkami wykorzystuje się miejscami przez podpiętrzenia wód, w wyniki czego powstają sztuczne stawy (Myślęcinek, Czarnówczyn, Fordon, Jarużyn). Kilka cieków jest częściowo uregulowanych, a nawet skanalizowanych. Płynące w nich wody zwykle nie trafiają bezpośrednio do Brdy lub Wisły, lecz wsiąkają w piaski z których zbudowana jest znaczna część dna pradoliny.
Dolinki.
Charakterystycznym elementem mikroregionu jest system silnie przekształconych denudacyjnie dolinek. Podlegające erozji wgłębnej cechują się dużym spadkiem (4-5%) oraz silnymi procesami denudacyjnymi na zboczach (obrywy, osuwiska, odpadanie). Zbocza są silnie przekształcone przez człowieka, zarówno wskutek orki, zakładania pastwisk, jak i gospodarki sadowniczej (tarasowanie). Są to przyczyny stosunkowo małej powierzchni zalesionej.
Gleby.
Gleby należą w większości do typu gleb deluwialnych (właściwe, brunatne). W obszarach dolinek są to często gleby deluwialne próchniczne oraz gleby bagienne, z przewagą torfowo-mułowych i mułowych. Występują również gleby inicjalne oraz nasypowe.
Mikroklimaty.
Ze względu na bardzo urozmaiconą rzeźbę terenu, stosunki wodne oraz szatę roślinną, na obszarze Zbocza Fordońskiego występuje niespotykany na innych obszarach Bydgoszczy zespół różnych typów topoklimatów.
Na niezwykle małej przestrzeni występują koło siebie:
Odczuwalność cech topoklimatów jest wyraźnie odczuwalna w określonych warunkach pogodowych kształtowanych przez globalne czynniki klimatyczne.
Roślinność.
Zbocze Fordońskie należy do najbardziej zróżnicowanych ekologicznie utworów natury nie tylko w rejonie Bydgoszczy, ale w całej strefie niżowej. Jest to przede wszystkim bardzo duża różnorodność biotopów (od suchych do podmokłych), a także duże zróżnicowanie biocenoz.
Zachowane lasy to bardzo często grądy typowe lub zboczowe, czasami nasadzenia dębów zbliżone do ciepłolubnej dąbrowy. Na dawnych pastwiskach, z reguły w strefach przykrawędziowych (czasami bardzo suchych), występują mezofilne zbiorowiska zaroślowe: głogów, róż, śliwy tarniny, berberysu oraz murawy kserotermiczne. W dolinkach z odpływem wody występują łęgi olszowo-jesionowe, z olszą czarną, domieszką topoli osiki i wierzby białej. Strefy wysięków wodnych opanowane są natomiast przez zbiorowiska szuwaru trzcinowego i skrzypu olbrzymiego wraz zaroślami osiki i wierzby. Miejscami występują torfowiska źródliskowe wraz z bogatą florą roślin niższych (glony, mchy, wątrobowce i inne).
W strefach ujściowych strumieni tworzą się stożki napływowe, często zabagnione ze zbiorowiskami łęgu olszowo-jesionowego, wiązowo-jesionowego lub żyznego grądu niskiego.
Wśród nasadzeń dokonanych przez człowieka spotyka się również bory sosnowe (Myślęcinek, Czarnówczyn, Jarużyn) oraz buczyny (Myślęcinek, Gądecz). W starych sadach i na dawnych pastwiskach zachodzą procesy sukcesji ekologicznej (regeneracja roślinności naturalnej).
Zagrożenie ruchami masowymi.
Na podstawie „Mapy Zagrożeń Ruchami Masowymi Miasta Bydgoszczy” można stwierdzić, że Zbocze Fordońskie jest w średnim stopniu zagrożone ruchami masowymi. Skarpy wykształcone są przeważnie w glinach zwałowych z piaskami. Jedynie w Myślęcinku fragment wykształcony w iłach serii poznańskiej posiada wysoki stopień zagrożenia obrywami, bądź osuwiskami.
Ochrona przyrody.
Zbocze Fordońskie w całości wchodzi w obręb Zespołu Nadwiślańskich Parków Krajobrazowych.
Wśród utworów przyrodniczych objętych ochroną rezerwatową wyróżnia się m.in.
W pracy „"Środowisko przyrodnicze Bydgoszczy"” podano propozycje nowych terenów do objęcia ochroną prawną w Bydgoszczy. Wśród nich znalazło się sporo utworów przyrodniczo-krajobrazowych Zbocza Fordońskiego:
Wartość rekreacyjna.
Zbocze Fordońskie stanowi jeden z najwartościowszych utworów natury w obrębie Bydgoszczy i okolic, zarówno ze względu na walory krajobrazowe, jak również zróżnicowanie przyrodnicze. Podstawowe wartości mikroklimatu tego terenu to: duża ilość lekkich jonów ujemnych, wysoka produkcja fitoareozoli o działaniu detoksykacyjnym, stymulującym układ odpornościowy, krążenia i oddechowy.
Zbocze jest jedną z dwu głównych promenad widokowych Bydgoszczy, z której można obserwować panoramę miasta oraz przełomu dolnej Wisły pod Fordonem. Kilka wzgórz krawędziowych zyskało własne nazwy jak np. Góra Myślęcińska, skąd można obserwować oddalone o 4 km miasto, Góra Zamkowa z grodziskiem oraz Góra Szybowników, położona na styku trzech jednostek geomorfologicznych. Od parku w Myślęcinku, aż po granicę powiatu bydgoskiego w Kozielcu, urozmaica je kilkadziesiąt wąwozów, parowów, dolinek i innych form erozyjnych.
W 2018 ze środków pochodzących z budżetu obywatelskiego przewidziane jest wzniesienie wieży widokowej między ul. Tatrzańską i Świętokrzyską w Fordonie.
Główne dolinki i parowy Zbocza Fordońskiego (w obrębie miasta Bydgoszczy i powiatu bydgoskiego, z zachodu na wschód):
Szlaki turystyczne.
Wzdłuż Zbocza Fordońskiego wytyczono kilka szlaków turystycznych, z uwagi na wartość przyrodniczo-krajobrazową tego terenu. Wzdłuż parowów, dolinek oraz krawędzi widokowych wydeptane są ścieżki spacerowe. Odkryte w większości zbocza oferują rozległe widoki pradoliny, w której rozlokowało się miasto Bydgoszcz i dzielnica Fordon, a w części wschodniej – przełomu dolnej Wisły oraz Doliny Fordońskiej.
Szlak Nadwiślański.
Wzdłuż Zbocza Fordońskiego (na wysoczyźnie oraz dnem doliny Wisły) przebiega pieszy szlak turystyczny „"Nadwiślański"” Bydgoszcz Leśna – Świecie 52 km. Podążając nim pieszo lub rowerem można zwiedzić ciekawe utwory przyrodnicze oraz miejscowości rozlokowane na lewym zboczu doliny Wisły.
Szlak im. Jeremiego Przybory.
Wzdłuż bydgoskiego odcinka Zbocza Fordońskiego od Leśnego Parku Kultury i Wypoczynku do Mariampola w 2010 r. wytyczono pieszy szlak turystyczny „"im. Jeremiego Przybory"” o długości 14,4 km. Patronem szlaku jest poeta i aktor Jeremi Przybora (twórca „Kabaretu Starszych Panów”), związany z Bydgoszczą i Fordonem. W latach międzywojennych uczył się w gimnazjum im. M. Kopernika w Bydgoszczy, ćwiczył w Bydgoskim Towarzystwie Wioślarskim, mieszkał zaś w majątku swego dziadka w Miedzyniu Wielkim (okolica Zbocza Fordońskiego). W latach 1945-1948 pracował w Pomorskiej Rozgłośni Polskiego Radia w Bydgoszczy.
Szlak rozpoczyna się przy pętli autobusowej w Myślęcinku i prowadzi u podnóża Zbocza, aż do Zamczyska, gdzie można wspiąć się szczyt wczesnośredniowiecznego grodziska i zwiedzić dawną bazę radiolokacyjną Wojsk Obrony Przeciwlotniczej (1965-1987). Następnie szlak prowadzi skrajem Lasu Gdańskiego oraz przez Las Jastrzębie do Doliny Śmierci. Ostatni etap stanowi wędrówka wzdłuż krawędzi Zbocza, poprzez parowy i dolinki do pętli autobusowej w Mariampolu. Po drodze mija się m.in. „dąb Napoleona” oraz źródlisko „Mieczysław”.
Szlak im. ks. Zygmunta Trybowskiego.
W 2008 r. wytyczono szlak im. ks. Zygmunta Trybowskiego, który umożliwia przejście Zboczem w obrębie dzielnicy Fordon. Jego patronem jest budowniczy i pierwszy proboszcz parafii Matki Boskiej Królowej Męczenników, miłośnik „fordońskich górek”, czciciel Doliny Śmierci i pomysłodawca budowy Kalwarii – Golgoty XX w.
Szlak rozpoczyna się na terenie Sanktuarium Królowej Męczenników. Następnie wiedzie Doliną Śmierci wzdłuż stacji Drogi Krzyżowej, aż do pomnika. Kolejnym etapem jest droga wiodąca wzdłuż krawędzi Zbocza aż do narożnego wzgórza zwanego Górą Szybowników. Z kolei szlak wiedzie na północ przecinając dolinki, wzgórza i parowy krawędzi Doliny Dolnej Wisły. Powrót do Sanktuarium następuje ścieżką wiodącą u podnóża zboczy.

</doc>
<doc id="2080259" url="https://pl.wikipedia.org/wiki?curid=2080259" title="Hrabstwo Shelby (Teksas)">
Hrabstwo Shelby (Teksas)

Hrabstwo Shelby – rolnicze hrabstwo położone w USA w stanie Teksas. Utworzone w 1836 r. Siedzibą hrabstwa jest miasto Center. Wschodnią granicę hrabstwa wytycza rzeka Sabine.
Gospodarka.
W 2017 roku z liczbą ok. 20 mln ptaków, hrabstwo Shelby jest wiodącym producentem drobiu w Teksasie (1. miejsce) i w Stanach Zjednoczonych (9.miejsce). Pewne znaczenie odgrywają także hodowla bydła (43,4 tys. – 2017), uprawa siana, warzyw i arbuzów. Znaczna produkcja gazu ziemnego (34. miejsce). 
Demografia.
W 2020 roku 78,2% mieszkańców hrabstwa stanowiła ludność biała (61,3% nie licząc Latynosów), 17,8% to byli czarnoskórzy Amerykanie lub Afroamerykanie, 1,5% było rasy mieszanej, 1,4% to byli Azjaci i 1,0% to rdzenna ludność Ameryki. Latynosi stanowili 18,7% ludności hrabstwa.
Religia.
W 2010 roku w hrabstwie Shelby swoją działalność prowadzi wiele kościołów protestanckich (głównie baptyści, ale także metodyści, campbellici, zielonoświątkowcy i inni), które są główną siłą religijną w hrabstwie. Kościół katolicki (5,0%) był trzecim co do wielkości związkiem wyznaniowym. Obecna była także niewielka społeczność świadków Jehowy (2 zbory).

</doc>
<doc id="2080260" url="https://pl.wikipedia.org/wiki?curid=2080260" title="Audi 60">
Audi 60

Audi 60 − samochód osobowy klasy średniej produkowany przez niemiecką markę Audi w latach 1965 - 1972.
Historia modelu.
Dostępny jako 2- i 4-drzwiowy sedan oraz 3-drzwiowe kombi. Zastąpił on nieudany model DKW F102. Do napędu użyto nowych czterosuwowych silników R4 o pojemnościach: 1,5, 1,7 oraz 1,8 litra. Moc przenoszona była na oś przednią poprzez 4-biegową manualną skrzynię biegów. Samochód został zastąpiony przez model 80 B1. Wyprodukowano 416 853 egzemplarze modelu (389 361 sedanów i 27 492 kombi).
Modele.
Pierwszy model został wprowadzony na rynek po prostu jako Audi, dopiero później przemianowano go na Audi 72 (liczba 72 oznacza nominalną moc silnika wyrażoną w koniach mechanicznych). Mocniejsze Audi 80 oraz Audi Super 90 pojawiły się na rynku w 1966 roku. W 1968 r. pojawienie się słabszego Audi 60 pozwoliło Audi na skompletowanie gamy silnikowej.
Od roku 1969 modele Audi 72 oraz Audi 80 zostały zastąpione przez model o nazwie Audi 75. W roku 1972 produkcja modeli serii F103 została zaniechana na rzecz Audi 80 B1.
Silniki.
Seria F103 została wyposażona wyłącznie w czterocylindrowe silniki czterosuwowe. Były one zamontowane wzdłużnie. Połączenie napędu na przednią oś, którego marka przedsiębiorstwa Auto Union - DKW była pionierem w latach 30., oraz wzdłużnie umieszczonego czterocylindrowego silnika, miało się stać podstawą sukcesu nowego modelu Volkswagena - Passata, jak i kolejnych modeli Audi: Audi 80 oraz Audi 100.
Podwozie modelu serii F103 pochodziło jednak od modelu DKW F102, który posiadał trzycylindrowy dwusuwowy silnik. W związku z tym, iż nowszy model posiadał dłuższy silnik, system chłodzenia trzeba było umieścić po lewej stronie silnika, zamiast w normalnej pozycji przed nim.
Silniki serii F103 zostały opracowane wspólnie z przedsiębiorstwem Daimler-Benz, które było w tym czasie właścicielem Auto Union (od 1958 do 1964). Silniki te zostały nazwane "Mitteldruckmotor", co oznacza silniki o średnim stopniu sprężania, gdyż ze względu na niezwykle wysoki stopień sprężania, silnik te plasowały się w połowie pomiędzy konwencjonalnymi silnikami spalinowymi a silnikami Diesla.
Układ jezdny.
Samochody były wyposażone w czterobiegową, manualną skrzynię biegów.
Zastosowano hamulce tarczowe z przodu, co było wciąż rzadko spotykane w autach średniej wielkości na rynku samochodów osobowych w tym czasie. Na tylnej osi zamontowano tradycyjne hamulce bębnowe.
Nadwozie.
Karoseria serii F103 była rozwinięciem wcześniejszego modelu DKW - F102. Komora silnika musiała zostać rozszerzona tak, aby nowy czterocylindrowy silnik mógł się zmieścić. Przód, jak i tył pojazdu poddano również kosmetycznej zmianie: wszystkie Audi serii F103 sprzedawane w Europie wyposażone były w quasi-prostokątne reflektory, które stawały się modne w tym czasie, podczas gdy F102 posiadał wyłącznie okrągłe reflektory.
Wszystkie modele Audi F103 były oferowane jako dwu- oraz czterodrzwiowe sedany. Jednakże wersja dwudrzwiowa nie była oferowana na rynki o małym zapotrzebowaniu na wersję dwudrzwiową dla aut tej wielkości (np. Włochy czy Wielka Brytania).
Z wyjątkiem Audi Super 90, Audi serii F103 były dostępne także jako trzydrzwiowe kombi. Zadebiutowały one na Geneva Motor Show w marcu 1966 roku. Wersje te, podobnie jak u Volkswagena zostały nazwane "Variant". 
Wyniki sprzedaży.
Na początku lat 60. koncern Auto Union był w odwrocie, jeśli chodzi o liczbę sprzedanych samochodów. Audi F103 odniósł względny sukces w porównaniu z ostatnim modelem Auto Union. W lipcu 1967 r. zanotowano sprzedaż stutysięcznego auta marki Audi. Produkcja modelu F103 w tym czasie dochodziła do 40 tys. egzemplarzy rocznie.
Przedsiębiorstwo zaprzeczyło spekulacjom, iż kolejny nowy model Audi zostanie przedstawiony na salonie we Frankfurcie jesienią 1967 roku. (Audi 100 został wprowadzony dopiero pod koniec 1968 roku.)
Dane techniczne.
"Dane producenta"

</doc>
<doc id="2080264" url="https://pl.wikipedia.org/wiki?curid=2080264" title="Hrabstwo Smith (Teksas)">
Hrabstwo Smith (Teksas)

Hrabstwo Smith – hrabstwo położone w USA w stanie Teksas. Siedzibą hrabstwa jest miasto Tyler. Według spisu z 2020 roku populacja wzrosła do 233,5 tys. mieszkańców.
Demografia.
Według danych za lata 2014–2019 w hrabstwie 76,8% mieszkańców stanowiła ludność biała (59,7% nie licząc Latynosów), 17,5% to byli czarnoskórzy Amerykanie lub Afroamerykanie, 1,8% miało rasę mieszaną, 1,7% to byli Azjaci, 0,3% to rdzenna ludność Ameryki i 0,09% pochodziło z wysp Pacyfiku. Latynosi stanowili 19,5% ludności hrabstwa.
Poza osobami pochodzenia afroamerykańskiego do największych grup należały osoby pochodzenia meksykańskiego (17,5%), „amerykańskiego” (17,2%), niemieckiego (8,7%), angielskiego (8,0%), irlandzkiego (7,7%) i szkockiego lub szkocko–irlandzkiego (2,9%).
Religia.
W 2010 roku większość mieszkańców było protestantami, a wśród nich przeważali: baptyści (30,2%), bezdenominacyjni (9,0%), metodyści (6,4%), zielonoświątkowcy (5,1%) i campbellici (3,4%). 
Kościół katolicki zrzeszając 12,2% populacji był drugą co do wielkości denominacją po Południowej Konwencji Baptystów.
Do wyznawców innych religii należeli: mormoni (1,2%), świadkowie Jehowy (6 zborów), muzułmanie (0,38%), żydzi (0,14%), prawosławni (0,04%) i bahaiści (0,03%).

</doc>
<doc id="2080265" url="https://pl.wikipedia.org/wiki?curid=2080265" title="Hrabstwo Somervell">
Hrabstwo Somervell

Hrabstwo Somervell – hrabstwo położone w USA w stanie Teksas. Utworzone w 1875 r. Siedzibą hrabstwa jest miasto Glen Rose. Według spisu w 2020 roku liczy 9,2 tys. mieszkańców, w tym 77,8% stanowi ludność biała nie-latynoska. Hrabstwo jest najbardziej wysuniętą na południowy–zachód częścią metroplexu Dallas/Fort Worth.
W hrabstwie znajduje się Elektrownia jądrowa Comanche Peak, jedna z dwóch elektrowni jądrowych w Teksasie.

</doc>
<doc id="2080266" url="https://pl.wikipedia.org/wiki?curid=2080266" title="Mickaël Delage">
Mickaël Delage

Mickaël Delage (ur. 6 sierpnia 1985 w Libourne) – francuski kolarz szosowy i torowy, zawodnik należącej do dywizji UCI WorldTeams drużyny FDJ.
Jako junior wziął udział w mistrzostwach świata juniorów w kolarstwie torowym w Moskwie 2003, gdzie zdobył srebrny medal w jeździe na punkty – zwyciężył wtedy Australijczyk Miles Olman. W tym samym roku został mistrzem Francji w jeździe drużynowej wraz z Jonathanem Mouchelem, Yannickiem Marie i Mickaëlem Mallie. W 2004 r. wygrał w mistrzostwach Francji U-23 w jeździe na punkty. W 2006 roku zadebiutował w Giro d’Italia, kończąc wyścig na 129 miejscu, oraz wygrał jeden etap Tour de l’Avenir. W 2007 r. zadebiutował w Tour de France.

</doc>
<doc id="2080267" url="https://pl.wikipedia.org/wiki?curid=2080267" title="Lockhart (Teksas)">
Lockhart (Teksas)

Lockhart – miasto w Stanach Zjednoczonych, w stanie Teksas, w hrabstwie Caldwell. W 2000 roku liczyło 11 615 mieszkańców.

</doc>
<doc id="2080268" url="https://pl.wikipedia.org/wiki?curid=2080268" title="Adópengő">
Adópengő

Adópengő (od "adó" – podatek i pengő) – dawna waluta w Królestwie Węgier i Republice Węgier, wprowadzona do użytku 1 stycznia 1946 roku jako część programu mającego ukrócić hiperinflację pengő i pozostająca w użyciu do 31 lipca tego samego roku, gdy obie dotychczasowe waluty zastąpiono forintem. Początkowo adópengő było jednostką służącą do rozliczeń rządowych i bankowych, później bony o wartości wyrażonej w tej walucie trafiły do publicznego obiegu.

</doc>
<doc id="2080269" url="https://pl.wikipedia.org/wiki?curid=2080269" title="Port Lavaca">
Port Lavaca

Port Lavaca – miasto w Stanach Zjednoczonych, w stanie Teksas, w hrabstwie Calhoun. W 2000 roku liczyło 12 035 mieszkańców.

</doc>
<doc id="2080270" url="https://pl.wikipedia.org/wiki?curid=2080270" title="Hrabstwo Starr">
Hrabstwo Starr

Hrabstwo Starr – hrabstwo położone w USA w stanie Teksas. Utworzone w 1848 r. Siedzibą hrabstwa jest miasto Rio Grande City. Południową granicę z Meksykiem wyznacza rzeka Rio Grande. 
Gospodarka.
Najpopularniejsze sektory zatrudnienia w 2020 roku dla mieszkańców hrabstwa Starr to: opieka zdrowotna i pomoc społeczna (5232 osoby), usługi edukacyjne (3764 osoby), handel detaliczny (2363 osoby) i budownictwo (2276 osób).
Demografia.
Według spisu w 2020 roku liczy 65,9 tys. mieszkańców, w tym 96,4% to Latynosi. 
Religia.
W 2020 roku, 77% mieszkańców to katolicy, co jest 3. co do wielkości odsetkiem w stanie Teksas. Pozostali to głównie bezwyznaniowi i protestanci (ok. 5%), ale także świadkowie Jehowy (1,9%), mormoni (1,4%) i inni. 

</doc>
<doc id="2080272" url="https://pl.wikipedia.org/wiki?curid=2080272" title="Baird (Teksas)">
Baird (Teksas)

Baird – miasto w Stanach Zjednoczonych, w stanie Teksas, w hrabstwie Callahan. W 2000 roku liczyło 1 623 mieszkańców.

</doc>
<doc id="2080273" url="https://pl.wikipedia.org/wiki?curid=2080273" title="Vincent Maddalone">
Vincent Maddalone

Vincent „Vinny” Maddalone (ur. 29 grudnia 1973 w Flushing (Queens, w Nowym Jorku) – amerykański bokser wagi ciężkiej, pochodzenia włoskiego, były baseballista.
Kariera zawodowa.
23 sierpnia 1999 Maddalone stoczył swoją pierwszą, zawodową walkę. W debiucie pokonał przez techniczny nokaut w 1 rundzie Kinarda Thomasa.
29 czerwca 2002 po serii 15 zwycięstw z rzędu, Vinny Maddalone poniósł swoją pierwszą porażkę. Po 6 rundowej walce, przegrał jednogłośnie na punkty z Alfredem Cole'm.
23 lipca 2004 w walce z Brianem Minto, został znokautowany w 10 rundzie.
1 października 2005 doszło do rewanżowego pojedynku między Maddalone a Minto. Walkę ponownie wygrał Minto, przez techniczny nokaut w 7 rundzie.
15 grudnia 2006 Vincent Maddalone przegrał walkę z Juliusem Longiem przez techniczną decyzję, gdy sędzia wstrzymał walkę po przypadkowym zderzeniu głowami. Po kilku dniach walkę uznano za nieodbytą, gdyż kontrola antydopingowa wykryła w organizmie Longa niedozwolone substancje.
17 marca 2007 Maddalone zmierzył się z byłym mistrzem świata federacji IBF, WBC i WBA wagi ciężkiej, Evanderem Holyfieldem. Pojedynek zakończył się wygraną byłego championa, w 3 rundzie przez techniczny nokaut.
15 listopada 2008 Amerykanin przegrał jednogłośnie na punkty w 8 rundowym pojedynku z Denisem Boytsowem, stosunkiem głosów 71-80 oraz dwukrotnie 72-80.
17 grudnia 2009 Maddalone stoczył walkę z byłym, niekwestionowanym mistrzem świata wagi junior ciężkiej, Jean-Marckiem Mormeckiem. Po 8 rundach uległ jednogłośnie na punkty, w stosunku 75-77, 75-79 i 73-79.
6 marca 2010 pokonał w 5 rundzie, przez techniczny nokaut, Dominique’a Alexandra.
9 grudnia 2010 w Prudential Center, w Newark Vincent Maddalone przegrał przez techniczny nokaut z Polakiem Tomaszem Adamkiem. Stawką pojedynku był pas IBF International oraz tytuł Mistrza Ameryki Północnej federacji NABO.

</doc>
<doc id="2080274" url="https://pl.wikipedia.org/wiki?curid=2080274" title="Hrabstwo Stephens (Teksas)">
Hrabstwo Stephens (Teksas)

Hrabstwo Stephens – hrabstwo położone w USA w stanie Teksas. Utworzone w 1858 r. Siedzibą hrabstwa jest miasto Breckenridge, które skupia większość populacji hrabstwa. Według spisu w 2020 roku populacja hrabstwa spadła do 9,1 tys. mieszkańców, w tym 70,4% stanowi ludność biała nie-latynoska i 24,4% było Latynosami.
Religia.
W 2020 roku większość mieszkańców to ewangelikalni protestanci, 10,7% wyznawało katolicyzm i 1,2% to świadkowie Jehowy.

</doc>
<doc id="2080276" url="https://pl.wikipedia.org/wiki?curid=2080276" title="Pittsburg (Teksas)">
Pittsburg (Teksas)

Pittsburg – miasto w Stanach Zjednoczonych, w stanie Teksas, w hrabstwie Camp. W 2000 roku liczyło 4347 mieszkańców.

</doc>
<doc id="2080277" url="https://pl.wikipedia.org/wiki?curid=2080277" title="Aimo Puska">
Aimo Puska

Aimo Kalevi Puska (ur. 23 stycznia 1952 w Saari, zm. 6 października 2010) – fiński lekkoatleta, który specjalizował się w rzucie oszczepem.
W 1970 roku zdobył w Paryżu złoty medal mistrzostw Europy juniorów. Rekord życiowy: 82,86 (28 maja 1975, Harjavalta).

</doc>
<doc id="2080280" url="https://pl.wikipedia.org/wiki?curid=2080280" title="Panhandle">
Panhandle

Panhandle – miasto w Stanach Zjednoczonych, w stanie Teksas, w hrabstwie Carson. W 2000 roku liczyło 2 589 mieszkańców.

</doc>
<doc id="2080281" url="https://pl.wikipedia.org/wiki?curid=2080281" title="Hrabstwo Sterling">
Hrabstwo Sterling

Hrabstwo Sterling – hrabstwo położone w USA w stanie Teksas. Utworzone w 1891 r. Siedzibą hrabstwa jest miasto Sterling City.

</doc>
<doc id="2080285" url="https://pl.wikipedia.org/wiki?curid=2080285" title="Leslie Law">
Leslie Law

Leslie Law (ur. 5 maja 1965) – brytyjski jeździec sportowy. Trzykrotny medalista olimpijski.
Specjalizował się we Wszechstronnym Konkursie Konia Wierzchowego. Brał udział w dwóch igrzyskach (IO 2000, IO 2004), na obu zdobywał medale. Wywalczył dwa srebrne medale w drużynie, a w Atenach osiągnął największy sukces w karierze, sięgając po złoto. Startował na koniu Shear L’Eau. Był także m.in. mistrzem świata w drużynie (2006) oraz medalistą mistrzostw Europy i Holandii. Był medalistą mistrzostw świata (brąz w drużynie) i Europy (złoto w drużynie w 2001 i 2003).

</doc>
<doc id="2080286" url="https://pl.wikipedia.org/wiki?curid=2080286" title="International Securities Identifying Number">
International Securities Identifying Number



</doc>
<doc id="2080287" url="https://pl.wikipedia.org/wiki?curid=2080287" title="Linden (Teksas)">
Linden (Teksas)

Linden – miasto w Stanach Zjednoczonych, w stanie Teksas, w hrabstwie Cass. W 2000 roku liczyło 2 256 mieszkańców.

</doc>
<doc id="2080289" url="https://pl.wikipedia.org/wiki?curid=2080289" title="Dimmitt">
Dimmitt

Dimmitt – miasto w Stanach Zjednoczonych, w stanie Teksas, w hrabstwie Castro, którego władz jest siedzibą. W 2000 roku liczyło 4 375 mieszkańców.

</doc>
<doc id="2080290" url="https://pl.wikipedia.org/wiki?curid=2080290" title="Anahuac">
Anahuac

Anahuac – miasto w Stanach Zjednoczonych, w stanie Teksas, nad zatoką Galveston, siedziba administracyjna hrabstwa Chambers. W 2000 roku liczyło 2 210 mieszkańców.

</doc>
<doc id="2080292" url="https://pl.wikipedia.org/wiki?curid=2080292" title="Hrabstwo Stonewall">
Hrabstwo Stonewall

Hrabstwo Stonewall – hrabstwo położone w USA w stanie Teksas. Utworzone w 1876 r. Siedzibą hrabstwa jest Aspermont. Nazwa hrabstwa pochodzi od nazwiska konfederackiego generała Thomasa Jacksona.
Gospodarka hrabstwa opiera się na wydobyciu ropy naftowej i gazu ziemnego, jak również uprawy bawełny, pszenicy i hodowla bydła. 

</doc>
<doc id="2080293" url="https://pl.wikipedia.org/wiki?curid=2080293" title="Rusk (Teksas)">
Rusk (Teksas)

Rusk – miasto w Stanach Zjednoczonych, w stanie Teksas, w hrabstwie Cherokee. W 2000 roku liczyło 5 191 mieszkańców.

</doc>
<doc id="2080294" url="https://pl.wikipedia.org/wiki?curid=2080294" title="Uczta w domu Lewiego">
Uczta w domu Lewiego

Uczta w domu Lewiego lub "Biesiada w domu Lewiego" () – obraz włoskiego malarza renesansowego Paola Veronesego.
Dzieło powstało w roku 1573 jako "Ostatnia Wieczerza", motyw zaczerpnięty z Ewangelii Mateusza, dla refektarza weneckiego klasztoru Santi Giovanni e Paoblo. Zgodnie ze swoją manierą Veronese przedstawił ją według własnej interpretacji i według własnej maniery artystycznej. Wokół suto zastawionego stołu umieścił wiele postaci, wszystkie ubrane zgodnie z ówczesną dworską modą. Wśród osób znalazły się postacie podejrzane: mężczyzna dłubiący w zębach nożem, czarnoskórzy służący, karły oraz szwabscy żołnierze, czyli luteranie. Postać Chrystusa i tajemnica Ostatniej Wieczerzy jest zupełnie niezauważalna dla biesiadników, a przepych barokowych już dekoracji i mnogość postaci odciąga widza od tematu obrazu.
Sposób przedstawienia tematu wywołał oburzenie przedstawicieli Kościoła. Autorowi zarzucano zbyt śmiałe i w rezultacie obraźliwe dla wiary podejście. Malarz został wezwany przez sąd inkwizycyjny w celu złożenia wyjaśnień. Proces odbył się 18 lipca 1573 w weneckiej kaplicy San Teodoro. Veronese stawił się na proces. Usprawiedliwiał się prawem do swobody wyobraźni. 
Sąd nie został do końca przekonany, ale by uniknąć niepotrzebnego rozgłosu jego wyrok był łaskawy. Malarz miał przemalować płótno. Veronese nie poddał się wyrokowi i jedynie zmienił tytuł na "Wieczerza w domu Lewiego" co również usatysfakcjonowało inkwizycję.

</doc>
<doc id="2080297" url="https://pl.wikipedia.org/wiki?curid=2080297" title="Hrabstwo Sutton">
Hrabstwo Sutton

Hrabstwo Sutton – rolnicze hrabstwo położone w USA w stanie Teksas. Utworzone w 1887 r. Siedzibą hrabstwa jest miasto Sonora. Według spisu w 2020 roku populacja hrabstwa spadła do 3372 osób, w tym 63,8% stanowili Latynosi.
Gospodarka.
Ze względu na półpustynny klimat i skalistą, pagórkowatą topografię tereny hrabstwa Sutton służą do hodowli owiec (17,9 tys. w 2017), kóz (39,7 tys. w 2017) i bydła (13,3 tys. w 2017). W 2012 roku hrabstwo posiadało największe stada kóz w USA, liczące ponad 55 tysięcy sztuk.
Także przemysł naftowy, myślistwo i turystyka odgrywają ważną rolę w gospodarce hrabstwa, a największą atrakcją są jaskinie Sonora. Najważniejszymi zasobami naturalnymi hrabstwa są umiarkowane rezerwy ropy naftowej i gazu, których wydobycie nastąpiło pod koniec lat 60. i 70. XX wieku.

</doc>
<doc id="2080298" url="https://pl.wikipedia.org/wiki?curid=2080298" title="Hrabstwo Swisher">
Hrabstwo Swisher

Hrabstwo Swisher – rolnicze hrabstwo położone w USA w stanie Teksas. Utworzone w 1876 r. Siedzibą hrabstwa jest miasto Tulia. Według spisu w 2020 roku liczy 6971 mieszkańców, w tym 46,2% to Latynosi i 9% to Afroamerykanie.
W 2017 roku hrabstwo zajęło 8. miejsce w stanie i 65. w kraju pod względem wpływów z rolnictwa. Wiodącą rolę odgrywa w tym uprawa bawełny (26. miejsce w kraju), kukurydzy, owoców, a także hodowla bydła (22. miejsce) i koni. 

</doc>
<doc id="2080300" url="https://pl.wikipedia.org/wiki?curid=2080300" title="Music Instructor">
Music Instructor

Music Instructor – niemiecki zespół tanecznej muzyki elektronicznej.
Tworzyli go Mike Michaels, Mark "MM" Dollar i Mark Tabak (zwana "Triple-M Crew"). Grupa znana jest przede wszystkim z takich hitów jak: "Super Sonic", "Rock Your Body", "Super Fly" i "Electric City".
Następne kompozycje również cieszyły się ogromną popularnością ("Let The Music Play", "Hymn").
Współpracowali m.in. z grupą taneczną breakdance Flying Steps oraz raperem Deanem Burke.
Teledyski.
Live:

</doc>
<doc id="2080303" url="https://pl.wikipedia.org/wiki?curid=2080303" title="Juan Fernández (aktor)">
Juan Fernández (aktor)

Juan de Jesus Fernández de Alarcon (ur. 13 grudnia 1956 w Santo Domingo) − dominikański aktor filmowy i telewizyjny i model.

</doc>
<doc id="2080304" url="https://pl.wikipedia.org/wiki?curid=2080304" title="Autonomia instytutów">
Autonomia instytutów

Autonomia instytutów – jedna z podstawowych norm odnowionego prawa zakonnego, która ustala prawo każdego instytutu życia konsekrowanego do słusznej autonomii życia (kan. 586).
Zakres autonomii obejmuje całość spraw wewnętrznych danego instytutu. Dotyczy zwłaszcza zarządzania i ma na celu zachowanie własnego dziedzictwa. Wyraża się przede wszystkim poprzez prawo własne.

</doc>
<doc id="2080305" url="https://pl.wikipedia.org/wiki?curid=2080305" title="Egyszer fenn, egyszer lenn">
Egyszer fenn, egyszer lenn

 
Egyszer fenn, egyszer lenn (węg. "Raz na górze, raz na dole") – dwunasty album Hungárii, a trzeci album tego zespołu od momentu, gdy nosił on nazwę Modern Hungária. Wydany został w 1988 roku na MC i LP nakładem Hungarotonu.

</doc>
<doc id="2080310" url="https://pl.wikipedia.org/wiki?curid=2080310" title="Astarot">
Astarot



</doc>
<doc id="2080311" url="https://pl.wikipedia.org/wiki?curid=2080311" title="Państwo Członkowskie Unii Europejskiej">
Państwo Członkowskie Unii Europejskiej



</doc>
<doc id="2080312" url="https://pl.wikipedia.org/wiki?curid=2080312" title="Alexander Hacke">
Alexander Hacke

Alexander Hacke (o pseudonimach artystycznych: Alex von Borsig, Alex Hacke, Hacke) urodzony 11 października 1965 w Berlinie Zachodnim, Niemcy – niemiecki muzyk, znany ze współpracy z zespołami Einstürzende Neubauten, The Birthday Party i Crime and the City Solution. Alex Hacke to artysta muzycznie eksperymentujący, gra na gitarze, gitarze basowej, śpiewa, niekiedy udziela się w chórkach.

</doc>
<doc id="2080315" url="https://pl.wikipedia.org/wiki?curid=2080315" title="Autosan A8V">
Autosan A8V



</doc>
<doc id="2080317" url="https://pl.wikipedia.org/wiki?curid=2080317" title="Ruch Demokratycznej Odnowy (Liban)">
Ruch Demokratycznej Odnowy (Liban)

Ruch Demokratycznej Odnowy ("Tajaddod") – libańska partia polityczna założona w 2001 roku przez Nassiba Lahouda. Jej członkowie weszli do Zgromadzenia Kurnet Szehwan, będącego częścią Sojuszu 14 Marca. Obecnie nie posiada przedstawicieli w Zgromadzeniu Narodowym.

</doc>
<doc id="2080318" url="https://pl.wikipedia.org/wiki?curid=2080318" title="Stan dziewic">
Stan dziewic



</doc>
<doc id="2080319" url="https://pl.wikipedia.org/wiki?curid=2080319" title="Góra Szybowników">
Góra Szybowników

Góra Szybowników, zwana także Łysą, Czarcią lub Czarną Górą – pagór typu ostrogi wysoczyznowej w Zboczu Fordońskim w Bydgoszczy, w dzielnicy Fordon.
Wzgórze wznosi się 54 m ponad poziom Fordonu i 66 m ponad lustro Wisły. Stanowi wzgórze narożne Zbocza Fordońskiego i południowo-wschodni narożnik Wysoczyzny Świeckiej. Góra Szybowników znajduje się na styku trzech mezoregionów:
Stanowi południowo-zachodnią krawędź tzw. „bramy fordońskiej”, przez którą przepływa kierująca się w stronę Bałtyku Wisła.
Z racji swego położenia wzgórze stanowi punkt widokowy. Poniżej widoczne są poszczególne osiedla bydgoskiej dzielnicy Fordon. Od strony południowej widoczna jest pradolina Noteci-Warty, zaś od strony wschodniej Dolina Dolnej Wisły na swym wąskim odcinku przełomu Fordońskiego.
Miejsce to podczas zaboru pruskiego nazywano Wzgórzem Wilhelma (niem. "Wilhelmshöhe") dla upamiętnienia wizyty w Bydgoszczy i w Fordonie w 1872 roku cesarza Wilhelma I Hohenzollerna. Obecna nazwa wzniesienia nawiązuje do istniejącej w latach 1933-1963 Fordońskiej Szkoły Szybowcowej. Ze wzgórza adepci szkoły dokonywali wzlotów na szybowcach, zaś na wysoczyźnie znajdowały się hangary i trawiaste lotnisko. Szkoła w okresie swego istnienia wykształciła 5,8 tys. pilotów, z tego 4,2 tys. w okresie powojennym, zaś jej absolwentem był m.in. dowódca wojsk lotniczych (1956-1962) gen. bryg. Jan Frey-Bielecki. W latach międzywojennych rekordowy pod względem długości lot żaglowy ze wzgórza przeprowadził instruktor szybowcowy Kalinowski, który przy starcie z lin gumowych szybował w powietrzu godzinę i 36 minut, natomiast w lipcu 1945 roku podczas I Centralnego Kursu Instruktorów Szybowcowych dwukrotnie przekroczono wysokość 1000 metrów w termicznym locie żaglowym wzdłuż Zbocza Fordońskiego.
5 kwietnia 2002 u podnóża góry odsłonięto pomnik Ikara ku pamięci lotniska Fordon. Monument powstał z inicjatywy Franciszka Gołaty (ostatniego komendanta Fordońskiej Szkoły Szybowcowej), a został zaprojektowany przez Tadeusza Nowaka z Bydgoskiego Klubu Seniorów Lotnictwa. Budowę wsparła finansowo m.in. Fundacja Stowarzyszenia Lotników Polskich w Londynie i Glasgow oraz mieszkający tam absolwenci Szkoły Podoficerów Lotnictwa dla Małoletnich (istniejącej w Bydgoszczy w latach 1930-1938). Pamiątką przeszłości jest również zachowany na zboczu, pochodzący z okresu międzywojennego kamienny znak trzech mew w okręgu, oznaczający szkołę szybowcową. W 2015 rada osiedla w Fordonie w ramach programu „budżet obywatelski” odnowiła znak i zbudowała deptak na szczyt.
Przez Górę Szybowników przebiegają dwa piesze szlaki turystyczne:
Góra wraz z całym Zboczem Fordońskim wchodzi w skład Zespołu Parków Krajobrazowych Chełmińskiego i Nadwiślańskiego.
Widoki z Góry Szybowników na dzielnicę mieszkaniową „Nowy Fordon”

</doc>
<doc id="2080325" url="https://pl.wikipedia.org/wiki?curid=2080325" title="AB III">
AB III

AB III – trzeci album studyjny amerykańskiej rockowej formacji Alter Bridge, którego premierę wyznaczono na 11 października 2010.
31 sierpnia na oficjalnej stronie zespołu ujawniono okładkę albumu oraz ogłoszono, iż singlami promującymi wydawnictwo będą takie utwory jak "Isolation" i "Wonderful Life". 6 września na oficjalnej stronie wytwórni Roadrunner Records udostępniony został utwór "Isolation", który jako oficjalny singiel wydany został 26 września. 17 września zespół udostępnił do pobrania utwór "Words Darker Than Their Wings". Był on dostępny przez 48 godzin. 4 października wytwórnia Roadrunner udostępniła do przesłuchania cały album. 21 stycznia 2011 w Australii singlem stał się utwór "I Know It Hurts".
Tytuł utworu "Coeur D'Alene" oznacza nazwę jeziora obok miasta o tej samej nazwie w stanie Idaho, przy którym wokalista Myles Kennedy zamieszkuje. Piosenka opowiada o jego zaciszu domowym, z którym jezioro mu się kojarzy.
17 października 2011 ukazała się specjalna edycja płyty, zatytułowana "AB III.5", na której zamieszczono wszystkie 3 utwory dodatkowe oraz film dokumentalny "One By One".
Lista utworów.
Źródło.
Utwory bonusowe:

</doc>
<doc id="2080326" url="https://pl.wikipedia.org/wiki?curid=2080326" title="Id Tech 3">
Id Tech 3



</doc>
<doc id="2080328" url="https://pl.wikipedia.org/wiki?curid=2080328" title="The Best – Strzeż się tych miejsc">
The Best – Strzeż się tych miejsc

The Best – Strzeż się tych miejsc – album kompilacyjny Lecha Janerki, wydany w 2005 roku, nakładem wydawnictwa Agencja Artystyczna MTJ.

</doc>
<doc id="2080331" url="https://pl.wikipedia.org/wiki?curid=2080331" title="Alan Lancaster">
Alan Lancaster

Alan Charles Lancaster (ur. 7 lutego 1949 w Peckham w Londynie, zm. 26 września 2021 w Sydney) – angielski wokalista i basista. Współzałożyciel grupy muzycznej Status Quo. Alan Lancaster współpracował ponadto z australijską grupą The Party Boys.

</doc>
<doc id="2080332" url="https://pl.wikipedia.org/wiki?curid=2080332" title="Rondo Śródka">
Rondo Śródka

Rondo Śródka – rondo w Poznaniu, na obszarze jednostki pomocniczej Osiedle Ostrów Tumski-Śródka-Zawady-Komandoria, pomiędzy Śródką (od której wzięło nazwę) a Komandorią.
Sytuacja drogowa.
Rondo jest skrzyżowaniem ulic: Stefana Kardynała Wyszyńskiego, Podwale, Warszawskiej i Jana Pawła II. Stanowi część I i II ramy komunikacyjnej Poznania. Do momentu otwarcia Wschodniej Obwodnicy miasta przez rondo przebiegała droga krajowa nr 5 oraz trasa europejska E261, obecnie leży w ciągu drogi wojewódzkiej nr 196. Pod obiektem znajduje się przejście podziemne.
Historia.
W obecnej postaci istnieje od 1973 roku, w ramach przebuowy ulicy Warszawskiej do postaci dwujezdniowej arterii oraz powstania tzw. "Trasy Chwaliszewskiej". Do 8 grudnia 1974 rondo nazywane było rondem Podwale. Wcześniej w miejscu ronda znajdował się plac Reformatów. W kwietniu 1993 w południowo-zachodniej części ronda oddano do użytku dworzec autobusów miejskich i podmiejskich oraz stację benzynową ESSO.
Komunikacja publiczna.
Rondo Śródka jest węzłem przesiadkowym komunikacji tramwajowej i autobusowej (znajduje się tu dworzec autobusów miejskich i podmiejskich zbudowany w latach 1992-1993 przez przedsiębiorstwo ESSO, które w zamian wzniosło obok swoją stację paliw).

</doc>
<doc id="2080333" url="https://pl.wikipedia.org/wiki?curid=2080333" title="Kościół Stygmatów św. Franciszka z Asyżu w Koszarawie Bystrej">
Kościół Stygmatów św. Franciszka z Asyżu w Koszarawie Bystrej

Kościół i klasztor pod wezwaniem Stygmatów św. Franciszka z Asyżu – klasztor franciszkanów, wchodzący w skład prowincji Wniebowzięcia NMP Zakonu Braci Mniejszych w Polsce, na terenie diecezji bielsko-żywieckiej, w Koszarawie Bystrej na terenie gminy Koszarawa, w powiecie żywieckim, w województwie śląskim.
Historia.
Placówka powstała w 1985 r. jako samodzielny wikariat na terenie ówczesnej archidiecezji krakowskiej przez kard. Franciszka Macharskiego. Parafię erygowano w 1989 r. pod wezwaniem Stygmatów św. Franciszka. Pierwotnie kult sprawowano w prowizorycznej kaplicy. Dom zakonny erygowano w 1995 r. Obecny obiekt został zbudowany w latach 1993-2005. Poświęcenia kościoła dokonał biskup Tadeusz Rakoczy.
Przy klasztorze istnieje Parafia Stygmatów św. Franciszka z Asyżu w Koszarawie Bystrej

</doc>
<doc id="2080334" url="https://pl.wikipedia.org/wiki?curid=2080334" title="Parafia św. Jakuba Apostoła w Jadowie">
Parafia św. Jakuba Apostoła w Jadowie

Parafia Świętego Jakuba Apostoła w Jadowie – parafia rzymskokatolicka w dekanacie jadowskim diecezji warszawsko-praskiej. Erygowana w 1481. Prowadzą ją księża diecezjalni.

</doc>
<doc id="2080336" url="https://pl.wikipedia.org/wiki?curid=2080336" title="Boris Angełow">
Boris Angełow

Boris Angełow (, ur. 22 grudnia 1947 w Gornej Dżumaji) – bułgarski piłkarz występujący na pozycji obrońcy lub pomocnika, reprezentant Bułgarii w latach 1974–1978, trener piłkarski.
Kariera klubowa.
Jako zawodnik przez sześć sezonów związany był z Akademikiem Sofia. Ponadto występował również w Botewie Błagojewgrad, Lokomotiwie Sofia oraz austriackim WSV Alpine Donawitz. 
Kariera reprezentacyjna.
W latach 1974–1978 zaliczył 18 występóww reprezentacji Bułgarii, jednak nie znalazł się w kadrze na Mistrzostwa Świata 1974.
Kariera trenerska.
Po zakończeniu kariery piłkarskiej rozpoczął pracę szkoleniową. Trenował kluby bułgarskie (m.in. Liteks Łowecz, Akademik Sofia, Beroe Stara Zagora, FK Swetkawicę, FK Sliwen, Bełasicę Petricz i Lokomotiw Sofia), ale także pracował w Austrii, Afryce i na Cyprze.
Był również związany z juniorskimi, młodzieżowymi i seniorskimi reprezentacjami Bułgarii; w listopadzie 2007 roku został selekcjonerem kadry U-19, a dwadzieścia lat wcześniej odpowiadał za dorosłą reprezentację. W latach 1988-1989 poprowadził drużynę narodową w dziewiętnastu meczach. W spotkaniach towarzyskich udało mu się m.in. pokonać 2:1 Holandię, jednak w eliminacjach do Mundialu 1990 zanotował dwie porażki (1:3 z Rumunią i 0:2 z Danią) i jeden remis (1:1 z Danią). W efekcie nie dokończył kwalifikacji i już po trzecim meczu został zwolniony i zastąpiony przez Iwana Wucowa. Mimo iż nie odniósł z kadrą sukcesu sportowego, to właśnie u niego debiutowali piłkarze, którzy w 1994 roku zdobędą IV miejsce na Mundialu: Trifon Iwanow, Ilian Kiriakow, Krasimir Bałykow i Emił Kostadinow.
Wiosną 2010 roku jako trener drugoligowego Czawdaru Etropole awansował do półfinału Pucharu Bułgarii.
Kilka tygodni później zastąpił Samira Seliminskiego na stanowisku trenera Akademiku Sofia, który właśnie wywalczył awans do bułgarskiej ekstraklasy. Jednak po trzech ligowych porażkach z rzędu Angełow stracił stanowisko na rzecz Słoweńca Đorđe Balicia. Sam pozostał w Akademiku jako szef klubowych skautów.

</doc>
<doc id="2080337" url="https://pl.wikipedia.org/wiki?curid=2080337" title="Piotr Rytel">
Piotr Rytel

Piotr Rytel, ps. "Witold Szeliga", "W.S.", "F.C." (ur. 16 maja 1884 w Wilnie, zm. 2 stycznia 1970 w Warszawie) – polski kompozytor, pedagog i krytyk muzyczny.
Życiorys.
Studiował w latach 1903–1908 w Instytucie Muzycznym w Warszawie: kompozycję u Zygmunta Noskowskiego, grę na fortepianie u Aleksandra Michałowskiego. W latach 1911–1939 wykładał w warszawskim Instytucie Muzycznym harmonię i formy muzyczne, w latach 1925–1926 i 1931–1939 także kompozycję. 11 listopada 1937 został odznaczony Krzyżem Kawalerskim Orderu Odrodzenia Polski.
W okresie II wojny światowej uczył w tajnym Konserwatorium Stanisława Kazury. Po upadku powstania warszawskiego opuścił Warszawę, do której powrócił w marcu 1945.
Po wojnie w latach 1945–1952 prowadził klasę kompozycji w Państwowej Wyższej Szkole Muzycznej w Warszawie. W latach 1956–1961 pełnił funkcję rektora Państwowej Wyższej Szkoły Muzycznej w Sopocie (później przeniesiona do Gdańska). W 1960 otrzymał Nagrodę miasta Gdańska.
Piotr Rytel był również krytykiem muzycznym. Publikował recenzje w „Nowościach Muzycznych”, „Scenie i Sztuce” i poznańskiej „Kulturze”, „Gazecie Warszawskiej” (1920–1935), a po wojnie m.in. w „Tygodniku Warszawskim”, „Słowie Powszechnym”, „Gazecie Ludowej” (1946–1949), „Kurierze Polskim”, „Ruchu Muzycznym”, „Muzyce” i „Teatrze”. W publikacjach krytycznych okazywał niechęć do modernizmu w muzyce, co stało się przyczyną ostrego konfliktu m.in. z Karolem Szymanowskim.
Własne kompozycje Rytla cechowały się konserwatyzmem, stylistycznie nawiązywały do późnego romantyzmu.
Został pochowany na cmentarzu Powązkowskim (aleja zasłużonych-1-119).

</doc>
<doc id="2080338" url="https://pl.wikipedia.org/wiki?curid=2080338" title="Parafia św. Jana Chrzciciela w Jastrzębiu">
Parafia św. Jana Chrzciciela w Jastrzębiu

Parafia św. Jana Chrzciciela w Jastrzębiu – jedna z 10 parafii rzymskokatolickich dekanatu wierzbickiego diecezji radomskiej. 

</doc>
<doc id="2080340" url="https://pl.wikipedia.org/wiki?curid=2080340" title="Audi RS4 B5">
Audi RS4 B5



</doc>
<doc id="2080341" url="https://pl.wikipedia.org/wiki?curid=2080341" title="Audi S4 B5">
Audi S4 B5



</doc>
<doc id="2080347" url="https://pl.wikipedia.org/wiki?curid=2080347" title="Mistrzostwa Świata w Snowboardzie 1999">
Mistrzostwa Świata w Snowboardzie 1999

Mistrzostwa Świata w Snowboardzie 1999 były to trzecie w historii mistrzostwa świata w snowboardzie. Odbyły się w niemieckiej miejscowości Berchtesgaden w dniach 12-19 stycznia 1999 r.

</doc>
<doc id="2080348" url="https://pl.wikipedia.org/wiki?curid=2080348" title="Turbonegro">
Turbonegro

Turbonegro – norweska grupa muzyczna wykonująca punk rock, powstała w 1989 roku w Oslo. W 1998 roku formacja została rozwiązana. Cztery lata później muzycy wznowili działalność. W twórczości formacji występują wpływy glam i hard rocka. Sam zespół określa swą twórczość jako death punk.

</doc>
<doc id="2080349" url="https://pl.wikipedia.org/wiki?curid=2080349" title="Nilotynib">
Nilotynib

Nilotynib – organiczny związek chemiczny będący inhibitorem aktywności kinazy białkowej. Wskazany w leczeniu przewlekłej białaczki szpikowej u dorosłych pacjentów, u których występuje chromosom Philadelphia.
Historia.
W czerwcu 2006 roku, w wyniku badań klinicznych fazy I stwierdzono, że nilotynib wykazuje relatywnie korzystny profil bezpieczeństwa oraz wysoką skuteczność w przypadku leczenia przewlekłej białaczki szpikowej opornej na imatinib. W badaniu tym 92% pacjentów (opornych lub nie reagujących na imatinib) uzyskało normalizację liczby krwinek białych po pięciu miesiącach leczenia
. W roku 2007 nilotynib został zarejestrowany w USA i Unii Europejskiej pod nazwą handlową Tasigna. W 2010 roku, opierając się na wynikach opublikowanego badania ENESTnd, badania klinicznego fazy III, które wykazało większą skuteczność nilotynibu nad imatinibem w zakresie osiąganych odpowiedzi na leczenie, FDA zatwierdziła nilotynib w leczeniu chorych z nowo rozpoznaną Ph+ przewlekłą białaczką szpikową (Ph + PBSz) w przewlekłej fazie.
Badanie II fazy sugeruje, że nilotynib może być skuteczny w leczeniu czerniaka z mutacją w genie c-KIT.
Mechanizm działania.
Nilotynib jest inhibitorem aktywności kinazy tyrozynowej Abl onkoproteiny Bcr-abl, zarówno w liniach komórkowych, jak i pierwotnych komórkach białaczki z chromosomem Philadelphia. Wykazuje wysokie powinowactwo do miejsca wiązania ATP w sposób silnie hamujący niezmutowane białko Bcr-abl i podtrzymuje aktywność wobec 32/33 zmutowanych form Bcr-abl opornych na imatynib. W związku z wyżej opisaną aktywnością biochemiczną, nilotynib selektywnie hamuje proliferację i indukuje apoptozę w liniach komórkowych oraz w pierwotnych komórkach białaczki z chromosomem Philadelphia (Ph+) u pacjentów z CML.
Przeciwwskazania.
Nadwrażliwość na substancję czynną lub którąkolwiek substancję pomocniczą.
Interakcje.
Należy unikać podawania nilotynibu z produktami leczniczymi, które są silnymi inhibitorami CYP3A4 (np. ketokonazol, itrakonazol, worykonazol, klarytromycyna, telitromycyna, rytonawir).
Równoczesne stosowanie nilotynibu z produktami leczniczymi, które są silnymi induktorami CYP3A4 (np. fenytoina, ryfampicyna, karbamazepina, fenobarbital i ziele dziurawca zwyczajnego) prawdopodobnie zmniejsza narażenie na nilotynib w stopniu mającym znaczenie kliniczne.
Działania niepożądane.
Najczęstszymi niehematologicznymi działaniami niepożądanymi są wysypka, świąd, ból głowy, nudności, uczucie zmęczenia i bóle mięśni. Większość z tych działań ma nasilenie łagodne do umiarkowanego. Związane z leczeniem objawy toksyczności hematologicznej obejmują zahamowanie czynności szpiku kostnego: trombocytopenię, neutropenię i niedokrwistość.
Preparaty.
"Tasigna" (Novartis)

</doc>
<doc id="2080350" url="https://pl.wikipedia.org/wiki?curid=2080350" title="Parafia Świętych Apostołów Piotra i Andrzeja w Jedlińsku">
Parafia Świętych Apostołów Piotra i Andrzeja w Jedlińsku

Parafia rzymskokatolicka Świętych Apostołów Piotra i Andrzeja w Jedlińsku – jedna z 13 parafii dekanatu jedlińskiego diecezji radomskiej. Erygowana w XVI wieku. Parafię prowadzą księża diecezjalni.
Terytorium.
Do parafii należą: Czarna Rola, Gryzów, Gutów, Janki, Jedlanka, Jedlińsk, Józefów, Moczydło, Narty, Nowa Wola, Płasków, Romanów, Wola Gutowska, Nowe Zawady, Stare Zawady.

</doc>
<doc id="2080351" url="https://pl.wikipedia.org/wiki?curid=2080351" title="Trakt nibordzki">
Trakt nibordzki



</doc>
<doc id="2080352" url="https://pl.wikipedia.org/wiki?curid=2080352" title="Gościniec Niborski">
Gościniec Niborski

Gościniec Niborski (czasem określany także jako trakt nibordzki) – dawniej nazywany traktem królewskim lub starym gościńcem, dawny trakt komunikacyjny, biegnący z Olsztyna do Nidzicy (Nibork w gwarze warmińskiej), a dalej do granicy Prus z Polską. Gościniec niborski stanowił fragment histotycznego szlaku z Warszawy do Królewca. Obecnie zachowały się fragmenty tej drogi, lepiej rozpoznane na odcinku Bartąg i Ruś. Jest to jeden z nielicznych średniowiecznych traktów, który nie został zamieniony w asfaltowe drogi.
W 2010 trakt ten został uroczyście otwarty. Wykonano także szczegółowy opis trasy dla celów turystyki rowerowej (wydano drukiem mapkę z opisem i zdjęciami). Olsztyński PTTK przygotowuje oznakowanie dla trasy pieszej.

</doc>
<doc id="2080354" url="https://pl.wikipedia.org/wiki?curid=2080354" title="Marmaduke – pies na fali">
Marmaduke – pies na fali

Marmaduke 3 () – amerykański film familijny z 2023 roku w reżyserii Toma Deya. Film jest adaptacją komiksu Brada Andersona pod tym samym tytułem.
Fabuła.
Marmaduke to imię psa, który zawsze znajdzie sposób, żeby się wyróżnić. Kiedy jego właściciele, Phil (Lee Pace) i Debbie (Judy Greer) z trójką dzieci, przeprowadzają się ze Środkowego Zachodu do kalifornijskiego Orange County, niemiecki dog jest pewien, że czeka go wiele przygód. Zwłaszcza, że nowy szef Phila, Don Twombly (William H. Macy), jest psim maniakiem i na biznesowe spotkania umawia się w psim parku.
Pierwszym nowym kumplem Marmaduke’a zostaje rosyjski kot o imieniu Carlos. I obaj udowadniają, że pies i kot mogą żyć pod jednym dachem w harmonii. Carlos zawsze wspiera Marmaduke’a, nawet w najbardziej szalonych pomysłach, mających pomóc rodzinie Phila w odnalezieniu się w nowym miejscu zamieszkania.
Pierwsze dni w Orange County są fantastyczne. Marmaduke jeździ ze swoim panem po mieście, wystawia łeb przez szyberdach i nosi przeciwsłoneczne okulary. Poznaje też bandę Pedigree. By wkupić się w jej łaski, pod nieobecność swoich właścicieli, zaprasza ją na imprezę. Jedynym świadkiem niekontrolowanych wydarzeń jest Carlos.
Pozostałe kundelki z psiego parku nie są jednak zadowolone z tego, że Marmaduke próbuje przyłączyć się do Pedigree. W dodatku jest jeden pies, który nie należy do żadnej bandy. Mastiff Chupadogra, którego boją się wszystkie inne psiaki, według plotek śpi na kościach psów, z którymi się rozprawił. W jego obecności żaden pies nawet nie szczeknie. Aż do momentu, kiedy pojawia się Marmaduke.
Wersja polska.
Opracowanie wersji polskiej: SDI Media Polska
Nagrania: Mafilm Audio Budapeszt
Tłumaczenie: Arleta Walczak
Dialogi polskie: Joanna Kuryłko
Reżyseria: Miriam Aleksandrowicz
Dźwięk i montaż: Agnieszka Stankowska, Gergely Illes
Organizacja produkcji: Agnieszka Kudelska
W wersji polskiej wystąpili:
oraz
Odbiór krytyczny.
Film spotkał się z bardzo negatywnymi opiniami krytyków; serwis Rotten Tomatoes w oparciu o opinie z 99 recenzji przyznał mu wynik 9%, czyli „zgniły”.

</doc>
<doc id="2080355" url="https://pl.wikipedia.org/wiki?curid=2080355" title="Bruno Camozzatto">
Bruno Camozzatto

Bruno Camozzatto (ur. 3 lipca 1936) − brazylijski piłkarz, występujący na pozycji środkowego obrońcy.
Kariera klubowa.
Bruno występował w klubie SC Internacional.
Kariera reprezentacyjna.
W reprezentacji Brazylii Bruno zadebiutował 17 marca 1960 w wygranym 4-0 meczu z reprezentacją Kostaryki podczas Mistrzostw Panamerykańskich, na których Brazylia zajęła drugie miejsce. Był to jego jedyny występ w reprezentacji.

</doc>
<doc id="2080356" url="https://pl.wikipedia.org/wiki?curid=2080356" title="Kazimierz Dembowski (jezuita)">
Kazimierz Dembowski (jezuita)

Kazimierz Dembowski SJ (ur. 3 sierpnia 1912 w Strzyżowie, zm. 10 sierpnia 1942 w Hartheim) – Sługa Boży Kościoła katolickiego, polski duchowny katolicki, jezuita (prowincja Polski Południowej).
W roku 1939 przyjął posadę tłumacza w Wydawnictwie Apostolstwa Modlitwy i współredaktora „Posłańca Serca Jezusowego”.
Po wybuchu II wojny światowej od 10 listopada 1939 roku był przez pewien czas więziony przez niemieckich okupantów w więzieniu na Montelupich, skąd 23 grudnia został przetransportowany do obozu pracy przymusowej w Nowym Wiśniczu (Arbeitslager), a 20 czerwca 1940 do obozu koncentracyjnego Auschwitz, a w końcu do obozu w Dachau gdzie zarejestrowany został „jako numer” 22238. Więziony podtrzymywał współtowarzyszy na duchu podejmując kierownictwo duchowe. Zginął w komorze gazowej w Hartheim.
Jest jednym z 122 Sług Bożych z wobec których 17 września 2003 roku rozpoczął się proces beatyfikacyjny drugiej grupy męczenników z okresu II wojny światowej.

</doc>
<doc id="2080357" url="https://pl.wikipedia.org/wiki?curid=2080357" title="Alci Martha de Freitas">
Alci Martha de Freitas

Kim, właśc. Alci Martha de Freitas (ur. 31 stycznia 1943 w Montenegro) − piłkarz brazylijski, występujący na pozycji napastnika.
Kariera klubowa.
Kim występował w klubie SC Internacional.
Kariera reprezentacyjna.
W reprezentacji Brazylii Bruno zadebiutował 20 marca 1960 w wygranym 1-0 meczu z reprezentacją Argentyny podczas Mistrzostw Panamerykańskich, na których Brazylia zajęła drugie miejsce. Był to jego jedyny występ w reprezentacji.

</doc>
<doc id="2080358" url="https://pl.wikipedia.org/wiki?curid=2080358" title="Parafia św. Wojciecha w Jeruzalu">
Parafia św. Wojciecha w Jeruzalu

Parafia Świętego Wojciecha w Jeruzalu – parafia rzymskokatolicka w dekanacie siennickim diecezji warszawsko-praskiej. Erygowana w 1532. Mieści się przy Rynku. Prowadzą ją księża diecezjalni.
W roku 2008 kościół parafialny obchodził 250-lecie budowy.
W 2011 roku kolejnym proboszczem ustanowiono ks. Leszka Bajurskiego. 
Terytorium parafii obejmuje miejscowości: Barania Ruda, Borki, Dębowce, Gajówka Florianów, Jeruzal, Jeziorek, Lipiny, Łukówiec, Płomieniec, Porzewnica, Topór.

</doc>
<doc id="2080365" url="https://pl.wikipedia.org/wiki?curid=2080365" title="Parafia Wniebowzięcia Najświętszej Maryi Panny w Kamieńczyku nad Bugiem">
Parafia Wniebowzięcia Najświętszej Maryi Panny w Kamieńczyku nad Bugiem

Parafia Wniebowzięcia Najświętszej Maryi Panny w Kamieńczyku nad Bugiem – parafia rzymskokatolicka w dekanacie jadowskim diecezji warszawsko-praskiej.
Erygowana w XIII wieku. Mieści się przy ulicy Wyszyńskiego. Prowadzą ją księża diecezjalni.
Do parafii należą wierni z miejscowości: Gajówka Nadkole, Kamieńczyk, Kukawki, Loretto, Nadkole, Puste Łąki, Skuszew, Strachów, Szumin (bez Wywłóki), Świniotop.

</doc>
<doc id="2080366" url="https://pl.wikipedia.org/wiki?curid=2080366" title="Mongolia na Letnich Igrzyskach Olimpijskich Młodzieży 2010">
Mongolia na Letnich Igrzyskach Olimpijskich Młodzieży 2010

Mongolię na Letnich Igrzyskach Olimpijskich Młodzieży 2010 w Singapurze reprezentowało 11 sportowców w 7 dyscyplinach.

</doc>
<doc id="2080368" url="https://pl.wikipedia.org/wiki?curid=2080368" title="Hrabstwo Tarrant">
Hrabstwo Tarrant

Hrabstwo Tarrant – hrabstwo położone w USA w stanie Teksas. Utworzone w 1849 r. Siedzibą hrabstwa jest miasto Fort Worth. Według spisu w 2020 roku liczy ponad 2,1 mln mieszkańców i jest centralną częścią konurbacji Dallas–Fort Worth. Jest to trzecie pod względem zaludnienia hrabstwo Teksasu i piętnaste pod względem zaludnienia w Stanach Zjednoczonych.
Demografia.
W 2020 roku 72,6% populacji to biali (45,3% nie licząc Latynosów), 29,5% to Latynosi, 17,9% to czarni lub Afroamerykanie, 5,8% miało pochodzenie azjatyckie, 2,6% było rasy mieszanej i 0,9% to rdzenna ludność Ameryki. 

</doc>
<doc id="2080373" url="https://pl.wikipedia.org/wiki?curid=2080373" title="17.000.000">
17.000.000

17.000.000 – drugi album długogrający zespołu Czerwono-Czarni wydany w 1967 roku, którego nazwa wzięła się od utworu umieszczonego na płycie – napisanego przez Jerzego Millera.

</doc>
<doc id="2080374" url="https://pl.wikipedia.org/wiki?curid=2080374" title="Wapniki">
Wapniki

Wapniki (niem. "Kalkberge") – kilkuwierzchołkowe (509, 501 m n.p.m.) wzniesienie w północno-wschodniej części Grzbietu Wschodniego Gór Kaczawskich. U jego południowo-wschodnich podnóży leżą Gorzanowice, u północno-zachodnich Grudno, a u północnych Jastrowiec.
Położenie.
Na południu, poprzez Rochowicką Skałę i Rakarnię łączy się z masywem Niedźwiedzich Skałek. Ku północy odchodzi od niego grzbiecik z Wysoką (niem. "Dürre Berg", 461 m n.p.m.) i Bukową (niem. "Eich-Berg", 429 m n.p.m.), kończący się nad Jastrowcem.
Budowa geologiczna.
Zbudowany jest ze staropaleozoicznych (być może kambryjskich) skał metamorficznych pochodzenia osadowego, należących do metamorfiku kaczawskiego – łupków serycytowo-albitowych z wkładkami marmurów (wapieni krystalicznych – kalcytowych i dolomitowych). Te ostatnie były wydobywane w kamieniołomach na zachodnich, południowych i wschodnich, a także północnych zboczach. Przy drodze na północnym i wschodnim zboczu Wapników znajdują się ruiny wapienników. Zbocza wzniesień i obniżenia między nimi pokryte są glinami deluwialnymi.
Roślinność.
Masyw porastają lasy mieszane, miejscami monokultury świerkowe z domieszką buka oraz dębu. Na podłożu wapiennym występuje bogata flora, m.in.: storczyków (buławnik wielkokwiatowy, buławnik mieczolistny, obuwik, kruszczyk szerokolistny, kruszczyk Muellera, gółka długoostrogowa, listera jajowata, gnieźnik leśny), pokrzyk wilcza jagoda, pierwiosnka lekarska, pierwiosnka wyniosła, przylaszczka, wawrzynek wilczełyko, konwalia majowa, konwalijka dwulistna, kopytnik pospolity, lilia złotogłów, gruszyczka, marzanka wonna, kłokoczka południowa, czworolist, zimowit.

</doc>
<doc id="2080375" url="https://pl.wikipedia.org/wiki?curid=2080375" title="Timor Wschodni na Letnich Igrzyskach Olimpijskich Młodzieży 2010">
Timor Wschodni na Letnich Igrzyskach Olimpijskich Młodzieży 2010

Timor Wschodni na Letnich Igrzyskach Olimpijskich Młodzieży 2010 w Singapurze reprezentowało 3 sportowców w 2 dyscyplinach.

</doc>
<doc id="2080376" url="https://pl.wikipedia.org/wiki?curid=2080376" title="Altamiro Pereira">
Altamiro Pereira

Altamiro Pereira (ur. 15 maja 1940 w Rio de Janeiro) – brazylijski piłkarz, występujący na pozycji napastnika.
Kariera klubowa.
Karierę piłkarską Altamiro rozpoczął w Américe Rio de Janeiro w 1958 roku. Z Amériką zdobył mistrzostwo stanu Rio de Janeiro - Campeonato Carioca w 1960. Potem występował jeszcze w São Cristóvão Rio de Janeiro (1962–1963), CR Vasco da Gama (1963–1965), Bonsucesso Rio de Janeiro (1965), Madureirze Rio de Janeiro (1967), Marcílio Dias Itajaí (1967–1968) i CR Vasco da Gama, w którym zakończył karierę w 1968 roku.
Kariera reprezentacyjna.
W reprezentacji Brazylii Altamiro zadebiutował 10 marca 1963 w wygranym 1-0 meczu z reprezentacją Peru podczas Copa América 1963, na której Brazylia zajęła czwarte miejsce. Był to jego jedyny występ w reprezentacji.

</doc>
<doc id="2080377" url="https://pl.wikipedia.org/wiki?curid=2080377" title="Parafia Niepokalanego Poczęcia Najświętszej Maryi Panny w Kamionnej">
Parafia Niepokalanego Poczęcia Najświętszej Maryi Panny w Kamionnej

Parafia pw. Niepokalanego Poczęcia Najświętszej Maryi Panny w Kamionnie – rzymskokatolicka parafia należąca do dekanatu Łochów, diecezji drohiczyńskiej, metropolii białostockiej. Mieści się przy ulicy Piłsudskiego, pod numerem 25. Parafię prowadzą księża diecezjalni. Parafia powstała 6 stycznia 1488.
Obszar parafii.
Miejscowości i ulice.
W granicach parafii znajdują się miejscowości:

</doc>
<doc id="2080379" url="https://pl.wikipedia.org/wiki?curid=2080379" title="Hrabstwo Taylor (Teksas)">
Hrabstwo Taylor (Teksas)

Hrabstwo Taylor – hrabstwo położone w USA w stanie Teksas. Utworzone w 1858 r. Siedzibą hrabstwa jest miasto Abilene.
Demografia.
Według spisu w 2020 roku populacja wzrosła o 8,9% (od 2010 roku) do 143,2 tys. mieszkańców, w tym byli:
Religia.
W 2010 roku większość mieszkańców była ewangelikalnymi protestantami (w tym: południowi baptyści – 31,6%, camphellici – 9,3%, bezdenominacyjni – 5,4% i wiele innych). Do innych grup w hrabstwie należeli:

</doc>
<doc id="2080380" url="https://pl.wikipedia.org/wiki?curid=2080380" title="Nocardia asteroides">
Nocardia asteroides

Nocardia asteroides – tlenowe, katalazo-dodatnie, Gram-dodatnie bakterie tworzące rozgałęzione strzępki. Mogą tworzyć kredowobiałą grzybnię powietrzną oraz tworzyć konidia. Są słabo kwasooporne (barwienie metodą Ziehla-Neelsena) ale odporne na lizozym.
W przypadku zakażenia powodują nokardiozę płucną, są również czynnikiem etiologicznym stopy madurskiej (maduromykozy).
Reagują na leczenie sulfonamidami.

</doc>
<doc id="2080381" url="https://pl.wikipedia.org/wiki?curid=2080381" title="Bobry w sieci">
Bobry w sieci

Bobry w sieci – piąty singel polskiego zespołu rockowego Róże Europy wydany 19 lutego 2007 roku nakładem wydawnictwa Box Music.
Muzycy.
gościnnie

</doc>
<doc id="2080382" url="https://pl.wikipedia.org/wiki?curid=2080382" title="Stanisław Sewiłło">
Stanisław Sewiłło

Stanisław Sewiłło SJ (ur. 25 października 1917 w Krzesławicach, zm. 22 marca 1943 w Dachau) – Sługa Boży Kościoła katolickiego, polski kleryk katolicki, jezuita.
Odbywał nowicjat w Pińsku i Starej Wsi k. Brzozowa. Był członkiem Towarzystwa Jezusowego prowincji Polski Południowej od 30 lipca 1935. 
Po wybuchu II wojny światowej 10 listopada 1939 aresztowany został przez Niemców i uwięziony na Montelupich w Krakowie. 3 marca 1940 roku przewieziony do obozu w Wiśniczu, a następnie 20 czerwca 1940 roku do niemieckiego obozu koncentracyjnego Auschwitz-Birkenau, zarejestrowany pod numerem więźniarskim 933. Od 12 grudnia 1940 roku przebywał w KL Dachau, gdzie zarejestrowany był „jako numer” 22250, poddawany był eksperymentom pseudomedycznym (nad hipotermią i testowaniu działania różnych substancji na wszczepione zarazki gruźlicy) na skutek których zmarł.
W więzieniu uważany był za człowieka głęboko pobożnego, który znosił wszelkie cierpienia poddając się woli Bożej.
Jest jednym z 122 Sług Bożych wobec których 17 września 2003 roku rozpoczął się, proces beatyfikacyjny drugiej grupy męczenników z okresu II wojny światowej.

</doc>
<doc id="2080383" url="https://pl.wikipedia.org/wiki?curid=2080383" title="Sektor 5 (Bukareszt)">
Sektor 5 (Bukareszt)

Sektor 5 – jednostka administracyjna, jeden z sektorów ("sectoare") Bukaresztu. 
W jego skład wchodzi południowy fragment centrum miasta oraz 6 dzielnic ("cartiere") – 13 Septembrie, Cotroceni, Dealul Spirii, Giurgiului, Ferentari i Rahova.
Polityka.
Merem sektora jest Marian Vanghelie z Partii Socjaldemokratycznej. W 27-miejscowej radzie zasiadają członkowie 4 partii politycznych (dane z 2008): Partii Socjaldemokratycznej (11 radnych), Partii Demokratyczno-Liberalnej (8), Partii Nowej Generacji (4) oraz Partii Narodowo-Liberalnej (4).

</doc>
<doc id="2080384" url="https://pl.wikipedia.org/wiki?curid=2080384" title="Hrabstwo Terrell (Teksas)">
Hrabstwo Terrell (Teksas)

Hrabstwo Terrell – hrabstwo położone w USA w stanie Teksas. Utworzone w 1905 r. Siedzibą hrabstwa jest Sanderson. Hrabstwo pokrywa gęsta sieć rzeczna, która stanowi wodopój dla jednych z największych stad kóz i owiec w Teksasie. Odkąd w 1957 roku odkryto pole gazowe Brown-Bassett, hrabstwo wydobywa znaczne ilości gazu ziemnego. 

</doc>
<doc id="2080385" url="https://pl.wikipedia.org/wiki?curid=2080385" title="Parafia Wniebowzięcia Najświętszej Maryi Panny w Kampinosie">
Parafia Wniebowzięcia Najświętszej Maryi Panny w Kampinosie

Parafia Wniebowzięcia Najświętszej Maryi Panny w Kampinosie – parafia rzymskokatolicka w Kampinosie.
Obsługiwana przez księży diecezjalnych.
Parafia została erygowana w 1377. Kilka lat później, z terenu parafii, wydzielono parafię Św. Bartłomieja Apostoła w Pawłowicach i parafię Św. Doroty DM w Zawadach, oraz w 1981 roku Parafię Nawiedzenia NMP w Górkach Kampinoskich.
Obecny kościół parafialny został zbudowany z sosny, w stylu polskiego baroku, w latach 1773–1782, w czasie poręby starodrzewu. Konsekracji kościoła dokonał biskup Antonin Pobóg Malinowski 15 lipca 1791 roku. 
12 listopada 2020 roku w wyniku zakażenia COVID-19 zmarł ks. kan. Jan Franciszek Sudoł, który był proboszczem parafii od 2007. Został pochowany na cmentarzu parafialnym w Kampinosie 17 listopada 2020 roku.

</doc>
<doc id="2080386" url="https://pl.wikipedia.org/wiki?curid=2080386" title="Hrabstwo Terry">
Hrabstwo Terry

Hrabstwo Terry – hrabstwo położone w USA, w stanie Teksas. Siedzibą hrabstwa jest miasto Brownfield. Według spisu z 2020 roku liczba mieszkańców spadła o 6,5% (od 2010) do 11 831 mieszkańców.
Gospodarka opiera się przede wszystkim na uprawie bawełny (12. miejsce w kraju – 2017), orzeszków ziemnych, oraz wydobyciu ropy naftowej i gazu ziemnego. Dawniej było znane jako dry county (suche hrabstwo), a w 2018 roku słynie z ponad 3 tysięcy akrów winnic.
Demografia.
Według danych za lata 2014–2019 w hrabstwie 91,1% mieszkańców stanowiła ludność biała (39,5% nie licząc Latynosów), 4,9% to byli czarnoskórzy Amerykanie lub Afroamerykanie, 1,5% miało rasę mieszaną i 0,14% to była rdzenna ludność Ameryki. Latynosi stanowili 55% ludności hrabstwa.
Ponad połowę ludności stanowili Meksykanie (50,9%). Duże grupy stanowiły także osoby pochodzenia „amerykańskiego” (9,7%), irlandzkiego (6,2%), angielskiego (5,0%) i niemieckiego (4,8%).
Religia.
W 2010 roku większość mieszkańców była ewangelikalnymi protestantami, w tym byli: baptyści (23,9%), zielonoświątkowcy (8,7%), campbellici (8,2%), metodyści (3,3%) i inni. 
14% populacji było członkami Kościoła katolickiego. 

</doc>
<doc id="2080391" url="https://pl.wikipedia.org/wiki?curid=2080391" title="Parafia Przemienienia Pańskiego w Kazanowie Iłżeckim">
Parafia Przemienienia Pańskiego w Kazanowie Iłżeckim

Parafia Przemienienia Pańskiego w Kazanowie Iłżeckim – jedna z 11 parafii dekanatu zwoleńskiego diecezji radomskiej.
Historia.
Parafia została erygowana w 1680 przez bp. Jana Małachowskiego z wydzielonego terenu parafii Tczów. Pierwotna kaplica drewniana pochodziła z fundacji Jana Kazanowskiego z około 1550. Kościół drewniany pw. Przemienienia Pańskiego zbudowano w 1673, a konsekrował go w 1690 biskup kijowski Andrzej Załuski. Obecny kościół pw. Przemienienia Pańskiego i św. Mikołaja, fundacji Jana Kantego Wąsowicza łowczego, stężyckiego, wzniesiony został w latach 1770-1790 staraniem ks. Ambrożego Wrześniowskiego i konsekrowany w 1870 przez bp. Józefa Michała Juszyńskiego. Rozbudowano go w latach 1926 – 1934, według projektu arch. Józefa Berenta, staraniem ks. Stefana Czernikiewicza. Po tej rozbudowie konsekracji świątyni dokonał 3 czerwca 1934 bp. Paweł Kubicki. Restauracji poddawano świątynię także w latach 1970-1971 i 1985-1986. Kościół jest budowlą jednonawową, zbudowaną na planie krzyża.
Terytorium.
Do parafii należą: Czarnolas, Dębnica, Kazanów, Kochanów, Kroczów Mniejszy, Kroczów Większy, Miechów, Miechów-Kolonia, Ostrownica, Ostrownica-Kolonia, Ostrówka, Osuchów.

</doc>
<doc id="2080392" url="https://pl.wikipedia.org/wiki?curid=2080392" title="Pier della Vigna">
Pier della Vigna

Pier della Vigna zwany również "Piero delle Vigne" (ur. ok. 1190, zm. 1249) – włoski prawnik, dyplomata i poeta, kanclerz (logoteta) cesarza Fryderyka II.
Życie.
Pier della Vigna urodził się około 1190 roku w Kapui. Dzięki niezwykłej inteligencji i kulturze szybko awansował. rozpoczął swą karierę około 1220 roku jako zwykły pisarz. W krótkim czasie awansował na głównego sędziego dworu. Prawdopodobnie współpracował z arcybiskupem Jakubem z Kapui przy opracowaniu kodeksu praw dla Królestwa Sycylii, zwanego Konstytucjami z Melfi, ogłoszonego przez cesarza Fryderyka II w 1231 roku. W 1245 roku był przedstawicielem cesarza na soborze w Lyonie w 1245 roku. W tym samym roku mediował w konflikcie między cesarstwem a Kościołem. W tym czasie wraz z Taddeo da Suessa zarządzał już cesarską kancelarią. W 1247 roku został cesarskim protonotariuszem i logotetą Królestwa Sycylii, stając się tym samym szefem kancelarii cesarskiej. W 1249 roku został w niewyjaśnionych okolicznościach wtrącony przez cesarza do więzienia zamku San Miniato i oślepiony. W więzieniu popełnił samobójstwo.
Okoliczności śmierci Piera della Vigna do dzisiaj budzą kontrowersje. Dante bierze go w obronę. W "Boskiej komedii" umieszcza go w siódmym kręgu piekła, w lesie samobójców. Składa hołd jego sztuce retorycznej każąc cesarskiemu logotecie przemawiać językiem dostojnym, bogatym w figury retoryczne. Broni go też przed zarzutem zdrady: "Lecz na korzenie klnę się one świeże / co z nich wyrastam, żem ja nigdy wiary / nie złamał panu, com go wielbił szczerze". Zdaniem Dantego śmierć Piera została wywołana przez zawiść dworzan. Według relacji Mateusza z Paryża cesarski kanclerz sprzeniewierzył znaczne sumy pieniędzy, a gdy to wyszło na jaw, był nawet zamieszany w próbę zamordowania cesarza w Cremonie i to stało się przyczyną jego upadku. Współcześni historycy próbują się doszukiwać tła konfliktu cesarza z jego kanclerzem w działalności dyplomatycznej Piera.
Twórczość.
Pier della Vigna pisał po łacinie i w dialekcie sycylijskim. Pozostawił po sobie zbiór listów, satyrę na skorumpowanych księży oraz pieśni i sonety. Jego utwory poetyckie odznaczają się starannym opracowaniem retorycznym, świadomym konstruowaniem każdej strofy, a jednocześnie swoistą śpiewnością. Za pomocą wyszukanych środków językowo-stylistycznych opiewa miłość, odwołując się do skojarzeń erudycyjnych i pierwiastków baśniowo-legendowych. Kancona "Amor, In mi disto ed ho speranza" ("Miłość, w której pragnienie i nadzieję kładę") świadczy też o tym, że jego utwory pozostają pod silnym wpływem retoryki.

</doc>
<doc id="2080394" url="https://pl.wikipedia.org/wiki?curid=2080394" title="Aldik Nova">
Aldik Nova

Aldik Nova Sp. z o.o. – nieistniejąca sieć około 30 supermarketów spożywczo-przemysłowych działająca do 2018 roku na terenie województw lubelskiego (Lublin, Świdnik, Kraśnik, Poniatowa, Opole Lubelskie, Biała Podlaska, Zamość, Krasnystaw, Biłgoraj) i mazowieckiego (Warszawa, Pruszków, Radom). Centrala spółki mieści się w Lublinie.
Sieć rozpoczęła swoją działalność w 1991 roku i w ciągu pierwszych 6 lat działalności otworzyła 6 placówek handlowych na terenie Lublina. W 1997 roku podjęto decyzję o ekspansji na inne miasta województwa lubelskiego, otwarto także sklepy w Rzeszowie i Stalowej Woli. Do rozwoju sieci przyczyniło się otwarcie własnego centrum logistycznego w Niedrzwicy Dużej, które obsługiwało także podmioty zewnętrzne.
W 2012 roku sieć została przejęta przez Maxima Grupe – spółkę holdingową, należąca do grupy kapitałowej litewskiego przedsiębiorcy Nerijusa Numaviciusa. W maju 2017 roku rozpoczął się proces modernizacji supermarketów Aldik. Sklepy ma charakteryzować odświeżona kolorystyka, zmiana nawigacji w sklepie i zoptymalizowany asortyment: nowe kategorie produktowe np. produkty BIO, bez laktozy oraz segment produktów ze zdrową żywnością i wydzielone strefy z określonymi produktami. W 2016 roku przychód ze sprzedaży detalicznej sieci Aldik Nova wzrósł o 6,1% do kwoty 47,5 mln euro.
W 2018 roku, sieć została wchłonięta przez Stokrotkę i od tamtej pory sklepy działają pod nazwą Stokrotka.

</doc>
<doc id="2080396" url="https://pl.wikipedia.org/wiki?curid=2080396" title="Parafia św. Wawrzyńca w Kleczkowie">
Parafia św. Wawrzyńca w Kleczkowie

Parafia pw. Świętego Wawrzyńca w Kleczkowie – rzymskokatolicka parafia należąca do dekanatu Rzekuń, diecezji łomżyńskiej, metropolii białostockiej.
Historia.
Parafia pw. św. Wawrzyńca powstała z fundacji Sobiesantha w 1429 r., a erygowana w 1442 r. przez Biskupa Pawła Giżyckiego.
Miejsca święte.
Kościół parafialny.
W latach 1512-1518 został zbudowany murowany kościół w stylu późnogotyckim pw. św. Wawrzyńca; całkowicie zniszczony podczas wojny w 1944 r. W latach 1951-1954 kościół został odbudowany od fundamentów sta­raniem ks. prob. J. Sawickiego; wyposażony staraniem ks. prob. Tadeusza Romanowskiego; konsekrowany 19.07.1976 r. przez Biskupa łomżyńskiego Mikołaja Sasinowskiego. 
W 1998 r. staraniem ks. prob. Kazimierza Dochoda wykonano ogrzewanie kościoła, a w latach 1998-2000 staraniem ks. prob. Stanisława Żbikowskiego - nowe nagłośnienie kościoła.
Inne budowle parafialne i obiekty małej architektury sakralnej.
Plebania.
Plebania murowana wybudowana w 1956 r. staraniem ks. prob. Jana Sawickiego.
Obszar parafii.
Miejscowości i ulice.
W granicach parafii znajdują się miejscowości:

</doc>
<doc id="2080397" url="https://pl.wikipedia.org/wiki?curid=2080397" title="Agnieszka Frykowska">
Agnieszka Frykowska



</doc>
<doc id="2080407" url="https://pl.wikipedia.org/wiki?curid=2080407" title="Parafia św. Macieja Apostoła w Klwowie">
Parafia św. Macieja Apostoła w Klwowie

Parafia św. Macieja Apostoła w Klwowie – Jedna z 11 parafii rzymskokatolickiej dekanatu drzewickiego diecezji radomskiej.

</doc>
<doc id="2080412" url="https://pl.wikipedia.org/wiki?curid=2080412" title="Plaskosz">
Plaskosz



</doc>
<doc id="2080416" url="https://pl.wikipedia.org/wiki?curid=2080416" title="Dimas Filgueiras Filho">
Dimas Filgueiras Filho

Dimas, właśc. Dimas Filgueiras Filho (ur. 13 maja 1944 w Rio de Janeiro) - piłkarz brazylijski, występujący na pozycji pomocnika.
Kariera klubowa.
W czasie kariery piłkarskiej Dimas grał w klubie Botafogo FR. Z Botafogo dwukrotnie zdobył mistrzostwo stanu Rio de Janeiro - Campeonato Carioca w 1967 i 1968 oraz wygrał Torneio Rio - São Paulo w 1966 roku.
Kariera reprezentacyjna.
W 1964 roku Dimas uczestniczył w Igrzyskach Olimpijskich w Tokio. Na turnieju Dimas był rezerwowym zawodnikiem i nie wystąpił w żadnym meczu reprezentacji Brazylii.
Kariera trenerska.
Po zakończeniu kariery piłkarskiej Dimas został trenerem. Największy sukces osiągnął w 1994 roku w klubie Ceará Fortaleza. Z Cearą dotarł do finału Copa do Brasil. Od 2010 roku jest po raz czwarty trenerem Ceary.

</doc>
<doc id="2080417" url="https://pl.wikipedia.org/wiki?curid=2080417" title="Fernando Marqués">
Fernando Marqués

José Fernando Marqués Martín (ur. 4 grudnia 1984 w Madrycie) – hiszpański piłkarz występujący na pozycji pomocnika.
Kariera klubowa.
Fernando Marqués jest wychowankiem Rayo Vallecano. W barwach tej drużyny rozegrał 10 meczów w Primera División, a po zakończeniu sezonu Rayo spadło do Segunda División. W 2004 roku przeszedł do Racingu Santander. Potem grał w Atlético Madryt, skąd został wypożyczony do Castellón. W 2007 roku trafił do Iraklisu Saloniki. Sezon 2009/2010 spędził w zespole Espanyolu Barcelona, natomiast od kolejnego sezonu grał we włoskiej Parmie. Występował też w New York Cosmos B oraz Guadalajarze. W 2016 roku zakończył karierę.
Kariera reprezentacyjna.
Fernando Marqués ma na swoim koncie jeden występ w reprezentacji Hiszpanii do lat 20.

</doc>
<doc id="2080418" url="https://pl.wikipedia.org/wiki?curid=2080418" title="Fernando Marques">
Fernando Marques



</doc>
<doc id="2080420" url="https://pl.wikipedia.org/wiki?curid=2080420" title="Kreischberg">
Kreischberg

Kreischberg – szczyt w Alpach Gutktalskich, paśmie Alp Noryckich, części Alp Wschodnich. Leży w środkowej Austrii, w Styrii, w powiecie Murau, blisko granicy z Karyntią. Na zboczach góry Kreischberg i sąsiadującej z nią Rosenkranzhöhe (2118 m) znajduje się ośrodek narciarski. U podnóży Kreischberg leży miasteczko Murau.
Często odbywają się tu zawody Pucharu Świata w narciarstwie dowolnym oraz Pucharu Świata w snowboardzie. W 2003 r. odbyły się tutaj piąte mistrzostwa świata w snowboardzie. 
W 2015 r. odbyły się tutaj mistrzostwa świata w snowboardzie oraz mistrzostwa świata w narciarstwie dowolnym.

</doc>
<doc id="2080422" url="https://pl.wikipedia.org/wiki?curid=2080422" title="Mieczysław Wasilewski">
Mieczysław Wasilewski

Mieczysław Wasilewski (ur. 1 stycznia 1942) – polski grafik.
W latach 1960–1966 studiował na Wydziale Malarstwa i Grafiki Akademii Sztuk Pięknych w Warszawie, w 1966 uzyskał dyplom w pracowni plakatu prof. Henryka Tomaszewskiego.
Prace Wasilewskiego znajdują się m.in. w kolekcji Muzeum Plakatu w Wilanowie i Muzeum Narodowego w Poznaniu.
Polnische Plakat Kunst.
Postać w dokumentalnym cyklu filmowym z 2008/2009, którego tematem jest polska szkoła plakatu, odcinek nosi tytuł "Polnische Plakat Kunst – Mieczysław Wasilewski".

</doc>
<doc id="2080423" url="https://pl.wikipedia.org/wiki?curid=2080423" title="Kaplica św. Piotra w Trzebnicy">
Kaplica św. Piotra w Trzebnicy

Kaplica św. Piotra w Trzebnicy – kaplica klasztorna, która znajdowała się w klasztorze sióstr cysterek w Trzebnicy, rozebrana w 1268 roku

</doc>
<doc id="2080424" url="https://pl.wikipedia.org/wiki?curid=2080424" title="Niejasności">
Niejasności



</doc>
<doc id="2080425" url="https://pl.wikipedia.org/wiki?curid=2080425" title="Kara Niny">
Kara Niny



</doc>
<doc id="2080426" url="https://pl.wikipedia.org/wiki?curid=2080426" title="Hat, Meet Rabbit">
Hat, Meet Rabbit



</doc>
<doc id="2080427" url="https://pl.wikipedia.org/wiki?curid=2080427" title="Recurring">
Recurring



</doc>
<doc id="2080428" url="https://pl.wikipedia.org/wiki?curid=2080428" title="Zamek w Trzebnicy">
Zamek w Trzebnicy

Zamek w Trzebnicy – zamek zbudowany w XIII wieku na miejscu grodu w Trzebnicy.
Zamek był drewniany, bądź częściowo murowany, rozbudowany na początku XIV wieku. W 1432 roku został zniszczony przez husytów, pozostały po nim jedynie ślady murów na grodzisku.

</doc>
<doc id="2080429" url="https://pl.wikipedia.org/wiki?curid=2080429" title="Hrabstwo Throckmorton">
Hrabstwo Throckmorton

Hrabstwo Throckmorton – hrabstwo położone w USA w stanie Teksas. Utworzone w 1858 r. Siedzibą hrabstwa jest miasto Throckmorton. Według spisu w 2020 roku liczy 1440 mieszkańców i z 0,61 os./km² należy do najsłabiej zaludnionych hrabstw Teksasu. 82,8% populacji to białe społeczności nielatynoskie. 
Hrabstwo należy do nielicznych hrabstw w Stanach Zjednoczonych należących do tzw. "dry county", czyli hrabstw gdzie decyzją lokalnych władz obowiązuje całkowita prohibicja.
Gospodarka hrabstwa opiera się przede wszystkim na rolnictwie oraz wydobyciu ropy naftowej i gazu ziemnego. Większość dochodów rolniczych pochodzi z produkcji wołowiny i uprawy pszenicy.

</doc>
<doc id="2080430" url="https://pl.wikipedia.org/wiki?curid=2080430" title="Plaskosz (wzniesienie)">
Plaskosz (wzniesienie)

Plaskosz – kemy o maks. wysokości 84,7 m n.p.m. na Równinie Białogardzkiej, położone w woj. zachodniopomorskim, w powiecie białogardzkim, na obszarze gminy Białogard.
Plaskosz została określona pod względem genetycznym jako kemy utworzone w szczelinach lodu martwego, zbudowane przede wszystkim z piasków drobnych i mułków.
Ok. 0,7 km na północny zachód od wierzchołka Plaskoszy leży wieś Czarnowęsy.
Obszar Plaskoszy i wzniesienia Świerkowiec rozdziela dolina rzeki Mogilicy.
Nazwę "Plaskosz" wprowadzono urzędowo w 1950 roku, zastępując poprzednią niemiecką nazwę "Höflings-Höhe".

</doc>
<doc id="2080433" url="https://pl.wikipedia.org/wiki?curid=2080433" title="Dzieci boga Pengi">
Dzieci boga Pengi

Dzieci boga Pengi (mac. "Белото Циганче", dosł. "Białe Cyganiątko") – powieść dla dzieci napisana przez macedońskiego pisarza Vidoe Podgorca w 1966. Utwór jest pierwszą częścią trylogii, która w Macedonii zdobyła znaczną popularność. Na motywach powieści w Telewizji Macedońskiej nakręcono w 1983 r. serial dla dzieci.
Powieść została przełożona na język polski przez Halinę Kalitę i wydana w 1988 r. przez Krajową Agencję Wydawniczą. Utwór był ponadto tłumaczony na kilka innych języków europejskich.
Narratorem powieści jest Tarun, młody chłopiec wychowywany przez starego rzemieślnika cygańskiego, Mulona. Rodzice Taruna zostali zamordowani podczas wojny, gdy chłopiec był niemowlęciem. Malca odnaleźli uciekający przez Niemcami Cyganie i przygarnęli go do swego taboru. Choć chłopiec nie był Romem, wychowywany w taborze poznał cygańskie życie, zwyczaje, zaś od przybranego ojca nauczył się rzemiosła: plecenia koszyków, dzięki czemu potrafił zarobić na chleb. Mulon wpoił mu także szacunek dla pracy oraz otwartość na innych ludzi. Tarun mieszkał w taborze cygańskim, jednak wśród swego otoczenia wyróżniał się wyraźnie jaśniejszą skórą, przez co dzieci spoza taboru zaczęły nazywać go Białym Cyganiątkiem. Kilkakrotnie próbował przeciwstawić się dzieciom, lecz zawsze kończyło się to nieszczęśliwie.
Polski tytuł przekładu książki nawiązuje do kilkukrotnie wzmiankowanej w powieści legendzie o bogu Pengi, który był najwyższym duchem, opiekującym się Romami.

</doc>
<doc id="2080435" url="https://pl.wikipedia.org/wiki?curid=2080435" title="Abderazak Jadid">
Abderazak Jadid

Abderazak Jadid (, ur. 1 czerwca 1983 w Al-Fakih Bin Salih) – marokański piłkarz występujący na pozycji pomocnika.
Kariera piłkarska.
Abderazak Jadid urodził się w Al-Fakih Bin Salih w Maroku. W wieku 5 lat przeniósł się z rodziną do Włoch. Grał w juniorskich drużynach US Calcinato i Brescii Calcio. W seniorskiej piłce debiutował jako gracz AC Lumezzane w Serie C1, gdzie był wypożyczony. Potem trafiał na tej samej zasadzie do Pisa Calcio, Pescara Calcio i AS Bari. Sezon 2008/09 był jego ostatnim w barwach Brescii, w której w Serie A rozegrał 12 meczów.
18 października 2009 związał się z Salernitana Sport. Tutaj w Serie B rozegrał 20 meczów i strzelił jednego gola. 28 sierpnia 2010 Jadid podpisał kontrakt z Parma FC. W barwach tego zespołu rozegrał 10 spotkań w Serie A. W międzyczasie został wypożyczony do belgijskiego KAS Eupen.

</doc>
<doc id="2080436" url="https://pl.wikipedia.org/wiki?curid=2080436" title="Abderrazzak Jadid">
Abderrazzak Jadid



</doc>
<doc id="2080443" url="https://pl.wikipedia.org/wiki?curid=2080443" title="Port lotniczy Chelinda">
Port lotniczy Chelinda

Port lotniczy Chelinda – port lotniczy zlokalizowany w mieście Chelinda, w Malawi.

</doc>
<doc id="2080452" url="https://pl.wikipedia.org/wiki?curid=2080452" title="Port lotniczy Likoma">
Port lotniczy Likoma

Port lotniczy Likoma – port lotniczy zlokalizowany w mieście Likoma, na wyspie Likoma, w Malawi.

</doc>
<doc id="2080456" url="https://pl.wikipedia.org/wiki?curid=2080456" title="Chrześcijaństwo w Algierii">
Chrześcijaństwo w Algierii

Chrześcijaństwo w Algierii, podobnie jak w innych krajach Afryki Północnej, jest religią mniejszości wobec dominującego islamu. Posiada jednak bardzo starą i bogatą tradycję obecności na tych obszarach. Pojawiło się tu i przeżyło swój pierwszy rozkwit już w czasach imperium rzymskiego. Potem osłabło z powodu chaosu wywołanego najazdami Wandalów i sporami między katolikami a arianami. Ponowny okres rozkwitu przypada na początek VI wieku, kiedy to Afryka Północna, wraz z dzisiejszą Algierią, ponownie stała się częścią Imperium rzymskiego (Bizancjum). Nie trwał on jednak długo, gdyż już w VII stuleciu tereny te podbili Arabowie, a ich religia – islam – zaczęła wypierać chrześcijaństwo aż niemal całkowicie zanikło, ograniczając się do niektórych, nielicznych plemion berberyjskich. Ponowne ożywienie wiązało się z podporządkowaniem Algierii Francji i przybywającymi tu kolonistami i misjonarzami.
W dzisiejszych czasach Afryka Północna jest w przeważającej części muzułmańska. Islam jest religią państwową w takich krajach, jak Algieria, Libia, Maroko i Tunezja. Wyznawanie chrześcijaństwa jest dozwolone przez prawo, ale religia ta nie jest traktowana na równi z islamem i jej zwolenników spotykają czasami represje i ograniczenia – zarówno ze strony państwa, jak i społeczeństwa. Wrogość wobec chrześcijaństwa może być także powodowana przez fakt, iż jest ono postrzegane jako relikt czasów kolonialnych. Czasem dochodzi nawet do aktów przemocy i morderstw, jak na przykład w 1996, kiedy muzułmańscy terroryści zamordowali 7 mnichów (zabójstwo mnichów z Tibhirine) i 6 sióstr zakonnych. W tym samym roku zabity został także biskup Oranu Pierre Claverie. Przykładem restrykcji prawnych jest natomiast zakaz nawracania muzułmanów (pojawiają się jednak informacje, iż zakaz nie jest zbyt przestrzegany, a nielegalne akcje misyjne są prowadzone). Mimo to wspólnoty chrześcijańskie, powstałe głównie w czasach Algierii Francuskiej, istnieją i funkcjonują po dziś dzień, choć są nieliczne.
W Algierii chrześcijanie stanowią około 2% społeczeństwa (stan na 2009 rok). Według danych ONZ żyje tu około 45 tys. katolików i od 50 do 100 tys. protestantów. Spośród wszystkich krajów arabskich to w Algierii występuje największy wzrost liczby chrześcijan Jest to spowodowane przechodzeniem na chrześcijaństwo ludności berberskiej, pozostającej w konflikcie z arabskimi władzami. Według niektórych danych w zamieszkanej głównie przez Kabylów prowincji Tizi Wuzu chrześcijanie stanowią 5% mieszkańców. Wielu chrześcijan należy do tzw. „kościołów domowych”.
Organizacja Open Doors umieściła w 2019 roku Algierię na 17. miejscu w rankingu państw prześladujących chrześcijan.
Historia.
Historii chrześcijaństwa w Algierii nie da się rozpatrywać w oderwaniu od całego Maghrebu, gdyż ścisły podział na Maroko, Algierię, Tunezję i Libię miał miejsce dużo później, niż pojawienie się tam chrześcijaństwa. Większość istniejących tam biskupstw uznawała prymat Kartaginy i Rzymu, organizacja kościelna była więc w zasadzie jedna.
Do podboju muzułmańskiego.
Podobnie jak w większości innych terenów Imperium rzymskiego, pierwszymi chrześcijanami na terenie Afryki Północnej byli nawróceni Żydzi. Rozwój chrześcijaństwa zaczął się od miast portowych, gdzie kontakt z resztą Imperium był najczęstszy. Przybywali tu nawróceni na chrześcijaństwo marynarze, przywożąc ze sobą wieści o nowej religii. Również w miastach portowych żyła większość żydowskich kupców. Powstawały pierwsze gminny i kościoły, prowadzące bardzo prężną działalność misjonarską, więc chrześcijanie zaczęli pojawiać się w miastach w głębi lądu, a nawet w osadach leżących na skraju Sahary i w górach. Mimo prześladowań nowa religia zdobywała coraz więcej zwolenników. Należeli do nich zarówno Rzymianie, ludność zromanizowana, Żydzi, jak i autochtoni, czyli Berberowie. Ruch misyjny skupiony był wokół Kartaginy, leżącej na terenie dzisiejszej Tunezji, ale swoim zasięgiem obejmował także dzisiejszą Algierię. Nawrócony na chrześcijaństwo adwokat Quintus Septymiusz, żyjący za czasów Marka Aureliusza, tak opisywał sytuację w Afryce Północnej w II wieku:
Według badań historyków słowa te są przesadzone, ale ukazują proces konwersji, w wyniku którego chrześcijaństwo stało się dominującą religią w rzymskiej Afryce. Liczba jego zwolenników musiała być duża, skoro na synodzie w 220 roku pojawiło się siedemdziesięciu biskupów z Afryki Północno-Zachodniej. Z biegiem czasu tereny te przestały być peryferium w chrześcijańskim świecie. Wywodziło się stąd wielu świętych i teologów, ważnych dla całego chrześcijaństwa, na przykład Święty Augustyn z Hippony. Życie religijne rozkwitało, zakładano nowe kościoły, biskupstwa, przybywało wiernych. Toczono także istotne spory doktrynalne, które w IV wieku doprowadziły do narodzin donatyzmu i rozłamu wśród afrykańskich chrześcijan.
Donatyści nie uznawali jurysdykcji Rzymu i posiadali swoją własną organizację kościelną. Nie uznawali również władzy cesarskiej. Byli zwolennikami kościoła „ludzi doskonałych”, negowali ważność sakramentów, jeśli udzielający ich kapłan pozostawał w stanie grzechu, sprzeciwiali się również powrotowi do wspólnot ludzi, którzy wyrzekli się chrześcijaństwa w czasach prześladowań. Ich ruch, początkowo silny, osłabł na początku V wieku i po podboju arabskim niemal całkowicie zanikł.
Dalszy rozwój chrześcijaństwa na tym terenie zakłóciła nie tylko herezja donatystów, ale i podbój Afryki Północnej w 429 roku przez Wandalów, którzy wyznawali arianizm. Większość ziem przez nich zajętych to tereny dzisiejszej Tunezji, ale ich polityka odbijała się także na chrześcijanach w dzisiejszej Algierii, którzy uznawali prymat Kartaginy. Wandalscy władcy popierali ariańską doktrynę i własny kościół, czasami posuwając się nawet do prześladowań kościoła katolickiego. Ostatecznie ich państwo zostało zniszczone przez Belizariusza w trakcie kampanii trwającej od 533 do 544 roku. Tereny Afryki Północnej zostały ponownie poddane władzy Cesarstwa Rzymskiego i katolicyzm odzyskał swoją pozycję. Nie cieszył się nią jednak zbyt długo, gdyż w VIII wieku całe śródziemnomorskie wybrzeże Afryki znalazło się w rękach Arabów wyznających islam, który z czasem zdominował tu chrześcijaństwo.
Od podboju arabskiego do XIX wieku.
Wbrew powszechnym opiniom islamizacja nie była natychmiastowa i jeszcze długo po podboju muzułmańskim wielu mieszkańców współczesnej Algierii trwało przy chrześcijaństwie i rdzennych kultach. Faktem jest, że islam czynił tu szybkie postępy, których przyczyną były najprawdopodobniej podziały między katolikami, arianami i donatystami oraz brak silnej tradycji monastycznej, która, jak się uważa, pozwoliła przetrwać kościołowi koptyjskiemu w Egipcie. Mimo to chrześcijaństwo na tych terenach utrzymywało się nawet do X wieku, o czym świadczą zapiski o pielgrzymkach na groby świętych czy o kontaktach z Mozarabami z Al-Andalus. Niemal całkowita islamizacja dokonała się za czasów Almohadów i Almorawidów, którzy zarządzali masowe konwersje chrześcijan na islam, a mimo to jeszcze w XII wieku pojawiają się wzmianki o wspólnotach żyjących w Środkowej Algierii. Islam ostatecznie zwyciężył w XIII wieku, a chrześcijaństwo jeśli przetrwało, to w pojedynczych osadach berberskich.
XIX wiek i kolonizacja francuska.
Ponowne pojawienie się zorganizowanych struktur kościelnych w Algierii miało miejsce zaraz po podboju tych terenów przez Francję. W 1838 roku powstała w Algierze pierwsza diecezja katolicka. Chrześcijanami byli przede wszystkim przybywający do Algierii Europejczycy, ale pojawiły się również przypadki nawróceń. Wprawdzie działalność misyjna była oficjalnie zakazana, co jednak nie znaczy, że nie było jej w ogóle. Celem utworzonych w Algierii misji miała być edukacja oraz pomoc ubogim i potrzebującym. Zdarzało się jednak, że blisko związani z kolonizatorami miejscowi przyjmowali chrześcijaństwo. Napływ Europejczyków, zwanych „Czarnymi Stopami” i nieliczne nawrócenia wśród miejscowych, spowodował odrodzenie się katolicyzmu w Algierii. W szczytowym okresie jego rozwoju miał on około miliona wyznawców.
Katolicyzm dzisiaj.
Po wygranej przez Front Wyzwolenia Narodowego wojnie algierskiej zaczęła się masowa ucieczka Europejczyków do Francji i liczba katolików znacznie spadła. W latach 80. XX wieku wynosiła już tylko 45 tys. osób.
Współcześnie Algieria posiada trzy biskupstwa i jedno arcybiskupstwo. Arcybiskup rezyduje w Algierze i podlega mu dwóch biskupów z Konstantyny i Oranu. Biskupstwo Al-Aghwat podlega bezpośrednio Stolicy Apostolskiej.
Protestantyzm dzisiaj.
Liczba protestantów w Algierii wynosi od 50 do 100 tys. osób. Są to w dużej części odstępcy od islamu, dlatego też wielu praktykuje swoją wiarę w ukryciu, obawiając się prześladowań czy represji. Nie spotykają się w świątyniach i nie należą do zarejestrowanych kościołów, tylko praktykują w prywatnych domach. Większość nawróconych muzułmanów to osoby biedne, dla których chrześcijaństwo jest szansą na zrozumienie, otrzymanie pomocy czy nawet wyjazd za granicę.
Państwo stara się kontrolować misje i zezwala im tylko na działalność dobroczynną, a próby nawracania są surowo zakazane – od 2006 roku grozi za to kara pozbawienia wolności od 5 lat wzwyż. Mimo to działalność misyjna prowadzona jest potajemnie i bardzo ciężko ją wykryć, gdyż wielu misjonarzy to osoby prywatne, nie funkcjonujące w ramach żadnej organizacji. Minister Spraw Religijnych określił działalność protestantów jako „niebezpieczną”.
Największe znane denominacje to Protestancki Kościół Algierii (4175 wiernych) i Zbory Boże (2500 wiernych). Z ruchem charyzmatycznym jest związane ponad 30 tysięcy mieszkańców Algierii.
Prawosławie.
Liczbę prawosławnych szacuje się na 0,01% mieszkańców kraju.

</doc>
<doc id="2080461" url="https://pl.wikipedia.org/wiki?curid=2080461" title="José Roberto Marques">
José Roberto Marques

Zé Roberto, właśc. José Roberto Marques (ur. 31 maja 1945 w São Paulo, zm. 7 maja 2016) – piłkarz brazylijski, występujący na pozycji napastnika.
Kariera klubowa.
Karierę piłkarską Zé Roberto rozpoczął w klubie São Paulo FC. W latach sześćdziesiątych występował również w Guarani FC i Athletico Paranaense. Z São Paulo FC dwukrotnie zdobył mistrzostwo stanu São Paulo - Campeonato Paulista w 1970 i 1971 roku. W São Paulo 14 sierpnia 1971 w przegranym 1-3 meczu z Santosem FC Zé Roberto zadebiutował w lidze brazylijskiej. W 1972 roku występował w Coritibie FC, w którym rozegrał 24 spotkań i strzelił 16 bramek w lidze, co dało mu tytuł wicekróla strzelców. Z Coritibą zdobył mistrzostwo stanu Paraná - Campeonato Paranaense. W latach 1973–1974 ponownie był zawodnikiem São Paulo FC. Z São Paulo zdobył mistrzostwo Brazylii 1973. W 1975 roku był zawodnikiem Corinthians Paulista. W 1976 roku po raz trzeci występował w São Paulo FC. W 1978 roku występował w Athletico Paranaense. Karierę zakończył w Grêmio Maringá w 1978 roku. W barwach Grêmio Maringá 23 lipca 1978 w zremisowanym 1-1 meczu z CR Vasco da Gama Zé Roberto po raz ostatni wystąpił w lidze brazylijskiej. Ogółem w I lidze wystąpił w 59 meczach i strzelił 18 bramek.
Kariera reprezentacyjna.
W 1964 roku Zé Roberto uczestniczył w Igrzyskach Olimpijskich w Tokio. Na turnieju Zé Roberto był podstawowym zawodnikiem i wystąpił we wszystkich trzech meczach grupowych reprezentacji Brazylii z Egiptem, Koreą Południową (bramka) i Czechosłowacją.

</doc>
<doc id="2080473" url="https://pl.wikipedia.org/wiki?curid=2080473" title="Audi Allroad Quattro">
Audi Allroad Quattro



</doc>
<doc id="2080474" url="https://pl.wikipedia.org/wiki?curid=2080474" title="Ksantomatoza mózgowo-ścięgnowa">
Ksantomatoza mózgowo-ścięgnowa



</doc>
<doc id="2080475" url="https://pl.wikipedia.org/wiki?curid=2080475" title="Port lotniczy Tororo">
Port lotniczy Tororo

Port lotniczy Tororo – port lotniczy zlokalizowany w ugandyjskim mieście Tororo. Obsługuje połączenia krajowe.

</doc>
<doc id="2080476" url="https://pl.wikipedia.org/wiki?curid=2080476" title="Humberto André Redes Filho">
Humberto André Redes Filho

Humberto, właśc. Humberto André Redes Filho (ur. 20 czerwca 1945 w Rio de Janeiro) - piłkarz brazylijski, występujący na pozycji napastnika.
Kariera klubowa.
Karierę piłkarską Humberto rozpoczął w klubie Botafogo FR. Z Botafogo dwukrotnie zdobył mistrzostwo stanu Rio de Janeiro - Campeonato Carioca w 1967 i 1968 roku. W latach 1971–1972 występował we CR Flamengo. Z Flamengo zdobył mistrzostwo stanu Rio de Janeiro w 1972. We Flamengo 13 września 1972 w zremisowanym 0-0 meczu z Nacionalem Manaus Humberto zadebiutował w lidze brazylijskiej. 15 listopada 1972 w przegranym 0-6 meczu z Botafogo FR Humberto po raz ostatni wystąpił w lidze brazylijskiej. Ogółem w I lidze wystąpił w 8 meczach.
Kariera reprezentacyjna.
W 1964 roku Humberto uczestniczył w Igrzyskach Olimpijskich w Tokio. Na turnieju Humberto wystąpił w meczu grupowym reprezentacji Brazylii z Egiptem.

</doc>
<doc id="2080479" url="https://pl.wikipedia.org/wiki?curid=2080479" title="Port lotniczy Kabalega Falls">
Port lotniczy Kabalega Falls

Port lotniczy Kabalega Falls – port lotniczy zlokalizowany koło ugandyjskiego Wodospadu Murchisona (znanego również jako Wodospad Kabalega). Obsługuje połączenia krajowe.

</doc>
<doc id="2080482" url="https://pl.wikipedia.org/wiki?curid=2080482" title="Rachunkowość funduszy inwestycyjnych">
Rachunkowość funduszy inwestycyjnych

Rachunkowość funduszy inwestycyjnych – szczególna forma rachunkowości wykonywanej w odniesieniu do funduszu inwestycyjnego.
Fundusz samodzielnie prowadzi księgi rachunkowe. Zasady wyceny i rachunkowości fundusz spisuje w 'polityce rachunkowości', której najistotniejsze elementy prezentowane są w prospekcie informacyjnym każdego funduszu oraz w rocznym (i półrocznym) sprawozdaniu finansowym.
Podstawowe przepisy wskazujące zasady rachunkowości:
Dodatkowo - niektóre specyficzne zasady rachunkowości funduszy inwestycyjnych wynikają wprost z "Ustawy z dnia 27 maja 2004 r. o funduszach inwestycyjnych i zarządzaniu alternatywnymi funduszami inwestycyjnymi" ().

</doc>
<doc id="2080483" url="https://pl.wikipedia.org/wiki?curid=2080483" title="Księgowość Funduszu">
Księgowość Funduszu



</doc>
<doc id="2080485" url="https://pl.wikipedia.org/wiki?curid=2080485" title="Strumień zapachowy">
Strumień zapachowy

Strumień zapachowy (inaczej "emisja zapachowa") - iloczyn strumienia objętości (v [m3/s]) przez stężenie zapachowe (cod [ouE/m 3]). Zgodnie z PN-EN 13725 strumień zapachowy oznaczamy jako qod [ouE/s]. Emisję oblicza się również jako iloczyn wskaźnika emisji zapachowej (np. ouE/kg produktu) przez odpowiednio wyrażoną wielkość produkcji (np. kg/s)

</doc>
<doc id="2080486" url="https://pl.wikipedia.org/wiki?curid=2080486" title="Foundling">
Foundling

Foundling – dziewiąty album studyjny brytyjskiego muzyka Davida Graya. Album wydany został 16 sierpnia 2010 w Wielkiej Brytanii i dzień później w Stanach Zjednoczonych.
Pierwszy singel z krążka, "A Moment Changes Everything", ukazał się w lipcu 2010.
Lista utworów.
Wszystkie utwory na płycie napisał i skomponował David Gray.
Bonusowa płyta CD:
Na wydaniu iTunes pojawił się utwór dodatkowy:

</doc>
<doc id="2080487" url="https://pl.wikipedia.org/wiki?curid=2080487" title="Otto Heubner">
Otto Heubner

Johann Otto Leonhard Heubner (ur. 21 stycznia 1843 w Mühltroff, zm. 17 października 1926 w Loschwitz) – niemiecki lekarz pediatra.
Studiował medycynę na Uniwersytecie w Lipsku, w 1867 został asystentem Carla Wunderlicha. W 1891 został profesorem pediatrii w Lipsku. W 1894 przeniósł się do Berlina i został dyrektorem kliniki pediatrii Charité.
Był jednym z pionierów pediatrii jako samodzielnej specjalności medycznej. Przyczynił się do zmniejszenia śmiertelności noworodków w Charité, popularyzował aseptykę. Wspólnie z Maxem Rubnerem badał metabolizm noworodków. Razem z Heinrichem Henochem stosował antytoksynę przeciwbłoniczą.
Jako jeden z pierwszych przedstawił opisy kiłowego zarostowego zapalenia naczyń, nazywanego niekiedy chorobą Heubnera. Upamiętnia go również eponim tętnicy Heubnera.

</doc>
<doc id="2080488" url="https://pl.wikipedia.org/wiki?curid=2080488" title="Tálknafjörður">
Tálknafjörður

Tálknafjörður – miejscowość w północno-zachodniej Islandii, w regionie Fiordów Zachodnich, położona nad fiordem o tej samej nazwie. Na początku 2018 roku zamieszkiwało ją 231 osób.
Miejscowość rozwinęła się jako osada rybacka. Współcześnie rozwija się tutaj również turystyka, w szczególności wędkarstwo morskie. Dzięki aktywności geotermalnej w okolicach Tálknafjörður skorzystać można z naturalnych basenów termalnych. Gorąca woda zasila także lokalny basen oraz hodowle ryb. W mieście znajdują się: bank, poczta, supermarket, odkryty basen i bar przekąskowy.
Miejscowość połączona jest drogą nr 63 z sąsiednimi miejscowościami Patreksfjörður i Bíldudalur. Wszystkie trzy miejscowości obsługiwane są przez lokalne autobusy.

</doc>
<doc id="2080489" url="https://pl.wikipedia.org/wiki?curid=2080489" title="Mistrzostwa Europy juniorów w piłce siatkowej">
Mistrzostwa Europy juniorów w piłce siatkowej

Mistrzostwa Europy juniorów w piłce siatkowej – międzynarodowe rozgrywki siatkarskie organizowane cyklicznie (od 1982 co 2 lata) przez Europejską Konfederację Piłki Siatkowej (CEV) dla narodowych reprezentacji juniorów do lat 20 ze wszystkich europejskich krajowych związków piłki siatkowej.
Pierwszy w historii turniej o mistrzostwo Europy juniorów rozegrano na Węgrzech w Budapeszcie w 1966 roku. Do tej pory najwięcej tytułów Mistrzów Europy Juniorów zdobywali zawodnicy Związku Radzieckiego (11 razy). Reprezentacja Polski dwa razy zdobyła mistrzostwo (1996, 2016), dwa razy wicemistrzostwo (1971, 2014) i dwa razy uplasowała się na trzecim miejscu (1973, 1975).

</doc>
<doc id="2080491" url="https://pl.wikipedia.org/wiki?curid=2080491" title="Helena Poniatowska">
Helena Poniatowska

Helena Dorota z Niewiarowskich Poniatowska herbu Półkozic (ur. ok. 1656, zm. 1 października 1732 w Warszawie) – córka Baltazara Niewiarowskiego i Zuzanny Czaplińskiej, babka króla polskiego Stanisława Augusta Poniatowskiego.
Życiorys.
8 stycznia 1673 wyszła za mąż za cześnika wyszogrodzkiego Franciszka Poniatowskiego. Z tego małżeństwa pochodziło czworo dzieci:
Około 1693 zmarł mąż Heleny, Franciszek Poniatowski. Po owdowieniu, w 1705 wstąpiła do nowicjatu w klasztorze wizytek pod wezwaniem Najświętszej Marii Panny w Warszawie, gdzie przyjęła drugie imię Maria. Śluby zakonne złożyła w 1706.

</doc>
<doc id="2080492" url="https://pl.wikipedia.org/wiki?curid=2080492" title="Okręty desantowe NRD">
Okręty desantowe NRD

Okręty desantowe wchodziły w skład marynarki wojennej NRD ("Volksmarine") od 1962 roku. Wszystkie używane jednostki były własnej wschodnioniemieckiej konstrukcji. Budowano je z myślą o wykorzystaniu, wspólnie z polskimi okrętami desantowymi, w desancie na Półwysep Jutlandzkim w ewentualnym przyszłym konflikcie zbrojnym z NATO. W maksymalnym stadium rozwoju w latach 80. siły te tworzyło 12 średnich okrętów desantowych, mogących przenosić po siedem czołgów.
Podłoże rozwoju.
Marynarka wojenna Niemieckiej Republiki Demokratycznej ("Volksmarine" - Marynarka Ludowa, początkowo "Seestreikrafte") została utworzona dopiero w 1956 roku, łącznie z siłami lądowymi – Armią Ludową. Wynikało to z ograniczeń politycznych nakładanych po wojnie na oba państwa niemieckie; w przypadku NRD była to podległość polityczna ZSRR. "Volksmarine" nie mogła ona jednak posiadać okrętów podwodnych i niszczycieli. Początkowo nie przewidywano również rozwoju sił desantowych, lecz na przełomie lat 50. i 60. radzieckie dowództwo zdecydowało o utworzeniu w bałtyckich państwach Układu Warszawskiego (NRD i Polsce) sił desantowych, zdolnych do wysadzenia desantu na Półwyspie Jutlandzkim na wypadek wojny z blokiem zachodnim. Celem było opanowanie Cieśnin Duńskich, we współdziałaniu z wojskami lądowymi. Jednostki te były podporządkowane na wypadek wojny sojuszniczemu dowództwu, w praktyce - dowództwu radzieckiej Floty Bałtyckiej. Ustaleń w tym przedmiocie dokonano na naradzie dowódców flot w Moskwie jesienią 1962 roku.
Początkowy okres - lata 1962-1975.
Niemcy projektowali i budowali okręty desantowe dla własnej marynarki samodzielnie, w stoczni Peene-Werft w Wolgast. Już w II połowie 1962 weszło do służby 12 małych okrętów desantowych Projekt 46 "Labo" (nazwa typu była skrótem od "Landungsboot" – jednostka desantowa). Nosiły one zmienne trzycyfrowe numery taktyczne (zaczynające się od 6), a tylko trzy z nich otrzymały w 1967 roku nazwy ("Gerhard Prenzler", "Rolf Peters" i "Heinz Wilkowski"). Mogły one zabrać dwa czołgi lub 170 żołnierzy. Sformowano z nich dwa dywizjony (LS-Abt – "Landungsschiffsabteilung"), po 6 okrętów, początkowo przyporządkowane bezpośrednio dowódcy 1. Flotylli w Peenemünde.
W czerwcu 1965 Niemcy sformowali 1. Brygadę Okrętów Desantowych (1 LS-Br – "Landungsschiffsbrigade"), wchodzącą w skład 1. Flotylli. Pierwszym dowódcą był kmdr ppor. Dieter Dembiany. Trzeci dywizjon Brygady utworzyło 6 nowych średnich okrętów desantowych Projekt 47 "Robbe", w służbie od 1964 roku (nosiły nazwy miast: "Schwedt", "Eisenhüttenstadt", "Grimmen", "Lübben", "Hoyerswerda" i "Eberswalde"). Mogły one zabrać po 5 czołgów i 2 transportery opancerzone lub 11-14 samochodów. Jednorazowo okręty Brygady mogły przewieźć 54 czołgi i 12 transporterów opancerzonych lub odpowiednio większe ilości samych transporterów opancerzonych lub samochodów i żołnierzy.
Szczyt rozwoju - lata 1976-1990.
Od 1976 roku zaczęły wchodzić do służby nowe średnie okręty desantowe Projekt 108 "Hoyerswerda" (w kodzie NATO: 'Frosch I'), lepiej uzbrojone i o większych możliwościach transportowych i zasięgu, które zastąpiły okręty wcześniejsze. Mogły one zabrać 7 czołgów lub 11 transporterów opancerzonych. Łącznie do 1979 roku weszło ich do służby 12, nosiły one również nazwy miast, częściowo po okrętach projektu 47 ("Hoyerswerda", "Hagenow", "Frankfurt/Oder", "Eberswalde", "Lübben", "Schwerin", "Neubrandenburg", "Cottbus", "Anklam", "Schwedt", "Eisenhüttenstadt", "Grimmen"). Równocześnie w latach 1976-77 wycofano małe okręty projektu 46, a w latach 1975-78 – średnie proj. 47. W brygadzie pozostały dwa dywizjony (1. i 3.) po 6 okrętów proj. 108, które mogły jednorazowo przewieźć 84 czołgi albo 132 transportery opancerzone i 1200 żołnierzy lub inne warianty (około pułku zmechanizowanego).
Po zjednoczeniu Niemiec, 1. Brygadę Okrętów Desantowych podporządkowano Grupie Desantowo-Armijnej Bundesmarine. Okręty proj. 108 utworzyły zespół w składzie 4. Flotylli. Ponieważ jednak nie przewidywano już w zmienionych warunkach politycznych szerszego prowadzenia działań desantowych, grupa ta wkrótce uległa rozwiązaniu, a wszystkie okręty desantowe proj. 108 sprzedano w 1993 roku Indonezji (jednocześnie sprzedano Grecji w latach 1989-92 posiadane dotychczas przez Bundesmarine 6 małych okrętów desantowych LCU typu 520 "Brasse" i 11 kutrów LCU typu 521 "Sprotte").
Siły desantowane.
Z Brygadą Okrętów Desantowych współpracowały jako oddziały desantu morskiego dwa pułki z 8. Dywizji Strzelców Zmotoryzowanych, wchodzące w skład wojsk lądowych. Do działań desantowych szkolono przede wszystkim 28. Pułk Strzelców Zmotoryzowanych z Rostocku, a w mniejszym zakresie 29. Pułk Strzelców Zmotoryzowanych z Prory na Rugii. Pułki te miały batalion czołgów, trzy bataliony strzelców zmotoryzowanych, dywizjon artylerii, baterię artylerii plot., kompanię rozpoznawczą, kompanię saperów i inne. Uzbrojenie pułku stanowiło ok. 40 czołgów T-55, 100 transporterów opancerzonych BTR-70, 18 haubic holowanych 122 mm D-30, 6 samobieżnych zestawów plot ZSU-23-4, 18 moździerzy 120 mm lub 82 mm, 9 wyrzutni pocisków ppanc. 9P135, 9 granatników SPG-9, trzy czołgowe mosty towarzyszące BLG-60.
W 1987, 28. Pułk przekształcono w 18. Pułk Obrony Wybrzeża w składzie Marynarki Wojennej, z uwagi na porozumienia wiedeńskie o ograniczeniu zbrojeń konwencjonalnych w Europie, dotyczących sił lądowych. Miał on batalion czołgów i dwa bataliony strzelców zmotoryzowanych oraz inne pododdziały.
W razie konieczności, jako II rzut desantu miały być użyte inne pododdziały 8. Dywizji, która obejmowała ponadto 27. Pułk Strzelców Zmotoryzowanych, 8. Pułk Czołgów, 8. Pułk Artylerii, 8. Pułk Artylerii Plot, 8. Dywizjon Rakiet Taktycznych, 8. Dywizjon Artylerii Rakietowej, 8. Batalion Rozpoznawczy, 8. Batalion Saperów i inne. 
Do zabezpieczania desantu ze strony Marynarki Wojennej służył 18. Batalion Saperów Morskich z Rostocku (MPiB.18) i 18. Pododdział Płetwonurków Bojowych (KSK.18) z Kühlungsbornu.

</doc>
<doc id="2080493" url="https://pl.wikipedia.org/wiki?curid=2080493" title="Helena Niewiarowska">
Helena Niewiarowska



</doc>
<doc id="2080495" url="https://pl.wikipedia.org/wiki?curid=2080495" title="Jednostka Uczestnictwa">
Jednostka Uczestnictwa



</doc>
<doc id="2080496" url="https://pl.wikipedia.org/wiki?curid=2080496" title="Kazimierz Urbański">
Kazimierz Urbański

Kazimierz Urbański (ur. 26 marca 1929 w Święciechowej, zm. 18 stycznia 2015) – polski twórca filmów animowanych, scenograf, realizator spektakli audiowizualnych.
Życiorys.
W 1956 ukończył Akademię Sztuk Pięknych w Krakowie. W latach 1957–1972 organizator i prowadzący pracownię rysunku filmowego w krakowskiej Akademii Sztuk Pięknych. Wykładał również w Akademii Sztuk Pięknych w Warszawie, Uniwersytecie Artystycznym w Poznaniu i Państwowej Wyższej Szkole Filmowej, Telewizyjnej i Teatralnej im. Leona Schillera w Łodz.
15 października 2008, podczas uroczystości w siedzibie Ministerstwa Kultury i Dziedzictwa Narodowego odebrał z rąk ministra Bogdana Zdrojewskiego Srebrny Medal „Zasłużony Kulturze Gloria Artis”.
Spoczywa na cmentarzu parafialnym w Święciechowej.

</doc>
<doc id="2080497" url="https://pl.wikipedia.org/wiki?curid=2080497" title="Centralny Bank Bahrajnu">
Centralny Bank Bahrajnu

Centralny Bank Bahrajnu powstał w 1973 roku, wkrótce po tym jak Bahrajn uzyskał niepodległość od Wielkiej Brytanii. Do głównych zadań banku należą:
Obecnym prezesem Banku Centralnego jest Rasheed Al Maraj. W 2014 roku Maraj zdecydował się kontynuować rozwój sektora ubezpieczeniowego królestwa. Uznał, że bank centralny musi współpracować z rynkiem ubezpieczeniowym w celu wspierania sektora ubezpieczeniowego, nalegając również na zobowiązanie zakładów ubezpieczeń do wypełniania ich społecznej odpowiedzialności. Prezes Banku Centralnego Bahrajnu jest również przewodniczącym rady dyrektorów giełdy Bahrain Bourse.
W banku znajduje się również muzeum monet i walut ze zbiorami z 653 roku.

</doc>
<doc id="2080498" url="https://pl.wikipedia.org/wiki?curid=2080498" title="Corinna May">
Corinna May

Corinna May, właśc. Corinna Meyer (ur. 6 października 1970 w Bremie) – niemiecka wokalistka. 
Życiorys.
Meyer rozpoczęła swoją działalność artystyczną w chórze szkolnym oraz chórze gospel. W 1996 zaśpiewała gościnnie na albumie zatytułowanym "Jazz Art – Soul Songs", a trzy lata później wydała swój debiutancki, solowy krążek zatytułowany "Wie ein Stern ", którego producentem został Hanno Harders. 
W tym samym roku wzięła udział w niemieckich eliminacjach do 44. Konkursu Piosenki Eurowizji z utworem „Hör den Kindern einfach zu”, z którym ostatecznie wygrała, zdobywając 32.6% poparcie telewidzów. Została jednak zdyskwalifikowana z udziału w finale imprezy, ponieważ piosenka została opublikowana przez innego kompozytora na albumie zespołu Gruppe Number Nine z 1997 roku jako „Where Have All The Good Times Gone”. W 2000 roku May ponownie wystartowała w selekcjach eurowizyjnych, tym razem z piosenką „I Believe in God”, z którą zajęła drugie miejsce (14,1% głosów telewidzów). W kolejnym roku wydała płytę zatytułowaną "Hör' Den Kindern einfach zu".
W 2002 roku po raz trzeci wzięła udział w krajowych eliminacjach do Konkursu Piosenki Eurowizji, tym razem zgłaszając się do rywalizacji z utworem „I Can’t Live Without Music”. W finale selekcji zdobyła ostatecznie 41.1% głosów od telewidzów i zajęła pierwsze miejsce, zostając tym samym reprezentantką Niemiec podczas 47. Konkursu Piosenki Eurowizji. Pomimo pojawienia się pogłosek o problemach z głosowaniem podczas finału eliminacji, wokalistka została dopuszczona do udziału w Konkursie Piosenki Eurowizji rozgrywanym 25 maja w Tallinnie, zajmując w nim ostatecznie 21. miejsce.
W 2004 roku nagrała niemieckie wersje piosenek „Czy nastanie znów świt?” (niem. "Ob die Sonne je wieder scheint") oraz „Mały skrawek nieba” (niem. "Unsere Farm") do animowanego filmu wytwórni Walta Disneya "Rogate ranczo".
Przypisy.
 

</doc>
<doc id="2080499" url="https://pl.wikipedia.org/wiki?curid=2080499" title="Fireflash">
Fireflash

Fireflash – pierwszy brytyjski kierowany pocisk rakietowy powietrze–powietrze. 
Pocisk został opracowany przez firmę Fairey na zlecenie Ministerstwa Zaopatrzenia z maja 1949, w ramach programu Blue Sky, pierwotnie nazwanego Pink Hawk. Pocisk był kierowany w prowadzącej wiązce radarowej. Posiadał nietypową konfigurację: dwa silniki rakietowe umieszczone z przodu, na górze i na dole, zaś sam pocisk umieszczony za silnikami. Taki układ miał zapobiec ewentualnym zakłóceniom powstałym w odbiorze sygnału radiowego, które mogłyby powstać w wyniku pracy silników rakietowych. Konfiguracja powodowała ograniczenie zasięgu i czasu trwania lotu. Wyprodukowano ok. 300 pocisków. 
Zasada naprowadzania polegała na stałym utrzymaniu w celowniku celu, przez co był on opromieniowany wiązką radarową, w której leciał pocisk, korygując swój lot, aby utrzymać się w wiązce. Przez to, pocisk nadawał się jedynie do zwalczania w dzień mało manewrujących celów w rodzaju formacji bombowców z napędem tłokowym (np. Tu-4). 
Pierwotnie testy pocisków prowadzono na przystosowanych samolotach Gloster Meteor NF.11. Pierwsze kierowane odpalenie miało miejsce w 1954 roku. Dalsze próby prowadzono w latach 1956-1957 na samolocie Supermarine Swift F.Mk 7. Pierwsze odpalenie kierowane miało miejsce 15 lutego 1957. W 1957 dopuszczono pocisk do ograniczonego użytku operacyjnego – w praktyce tylko do szkolenia i zdobywania doświadczeń z uwagi na jego ograniczone parametry. W marcu 1957 sformowano 1 Dywizjon Rozwoju Broni Kierowanych (No.1 Guided Weapons Development Squadron) w bazie RAF Valley, który używał samolotów Swift F.Mk 7 do listopada 1958. Odpalono ok. 160 pocisków podczas ćwiczeń, w tym tylko jeden z głowicą bojową (do samolotu Gloster Meteor na poligonie w Woomera).

</doc>
<doc id="2080501" url="https://pl.wikipedia.org/wiki?curid=2080501" title="Plaskorz">
Plaskorz



</doc>
<doc id="2080502" url="https://pl.wikipedia.org/wiki?curid=2080502" title="Falculea">
Falculea



</doc>
<doc id="2080504" url="https://pl.wikipedia.org/wiki?curid=2080504" title="Andrzej Paluchowski">
Andrzej Paluchowski

Andrzej Albin Paluchowski (ur. 26 stycznia 1933 w Częstochowie, zm. 17 września 2017 w Lublinie) – polski polonista, dyrektor biblioteki Katolickiego Uniwersytetu Lubelskiego.
Życiorys.
Urodził się jako syn Janiny z Zaskórskich oraz urzędnika – Bolesława. W latach 1945-1951 uczył się w Gimnazjum-Liceum im. Romualda Traugutta w Częstochowie. W latach 1951-1956 studiował polonistykę na Katolickim Uniwersytecie Lubelskim. Jego wykładowcami byli m.in. Feliks Araszkiewicz, Irena Sławińska, Czesław Zgorzelski. Debiutował jako student II roku recenzją pracy Leonarda Podhorskiego-Okołowa "Realia Mickiewiczowskie" (Warszawa 1952).
Pierwsze publikacje.
Pracę magisterską pisał na seminarium u profesora Zgorzelskiego. Dotyczyła ona obrazowania w "Panu Tadeuszu" i prawie w całości opublikowana została drukiem. Równocześnie opublikował antologię "Matka Boska w poezji polskiej". Ze swym mistrzem studiów, Zgorzelskim i z kolegą ze swojego roku, Grabowskim przygotował do druku nie ukończoną monografię Wacława Borowego "O poezji Mickiewicza" (t. 1–2. Lublin 1958). Po wielu latach razem z Zofią Stefanowską redagował wybór prac Wacława Borowego "Studia i szkice literackie" (t. 1–2, Warszawa 1982). Należał do komitetu Redakcyjnego Wydania Rocznicowego Dzieł Mickiewicza. Opracował tom 6 do druku – "Pisma filomackie".
Praca w Bibliotece KUL.
Został asystentem KUL po rocznej aspiranturze. Następnie był asystentem, starszym asystentem, po czym uzyskał status wykładowcy (1966), tę funkcję sprawował do 1973. W latach 1961–1971 był kierownikiem biblioteki Zakładu Historii Literatury Polskiej KUL. Opanowanie warsztatu naukowego było drogą do kierowania Biblioteką Główną KUL. Został tam powołany jako kustosz, niebawem wicedyrektor (od stycznia 1972). Był prawą ręką ojca Romualda Gustawa (OFM), (dyrektora od 1950). Po jego śmierci został w 1976 dyrektorem tej instytucji.
Do jego najważniejszych sukcesów jako dyrektora należy stała prowadzona od 1979 współpraca Biblioteki Uniwersyteckiej KUL z Biblioteka Watykańską (BAV). Współpraca została nawiązana z inicjatywy profesor Karoliny Lanckorońskiej. Coroczne pobyty Paluchowskiego w Rzymie miały na celu kompletowanie i uzupełnianie poloników w BAV w takim zakresie, aby mogły one stanowić podstawowy warsztat dla uczonych polskich, którzy tu w Archiwum Watykańskim i w Bibliotece, podejmują poszukiwania badawcze. Paluchowski w latach 1980–1998 stworzył kanon niezbędnych dla BAV polskich publikacji naukowych, wprowadził do zbiorów około 500 woluminów książek i około osiemdziesięciu tytułów czasopism.
Drugim kierunkiem jego podróży zawodowych była Biblioteka Polska w Londynie. Zaprzyjaźniony z dyrektorem Zdzisławem Jagodzińskim i z Jerzym Kulczyckim miał nieograniczony dostęp do poloników z emigracji. W 1988 przebywał przez cztery tygodnie w kilku bibliotekach amerykańskich (Bibliotece Kongresu Stanów Zjednoczonych (Library of Congress), Harvard University Library, Hoover Library) na zaproszenie Departamentu Stanu USA.
Stworzył jeden z najpełniejszych w kraju zbiorów piśmiennictwa emigracji politycznej po drugiej wojnie światowej. W okresie narodzin i rozwoju wydawnictw tzw. drugiego obiegu latach 1976–1989 zdołał zgromadzić w Bibliotece KUL jeden z głównych zasobów tego piśmiennictwa w Polsce. Jako dyrektor biblioteki był członkiem Senatu KUL. Został zwolniony z funkcji dyrektora w 1997 (przyczyna dymisji nie została podana). Pracował jeszcze na innym stanowisku do 1 października 1998. Członek Towarzystwa Instytutu Europy Środkowo-Wschodniej i Towarzystwa Naukowego KUL.
Andrzej Paluchowski zmarł 17 września 2017 w Lublinie. Pogrzeb odbył się 30 września 2017. Andrzej Paluchowski jest pochowany na Cmentarzu przy ul. Lipowej w Lublinie.
Życie prywatne.
Żonaty z Danutą z Zamącińskich, wykładowcą na polonistyce KUL, również mickiewiczologiem. Mieli trzech synów: Jana, Piotra i Krzysztofa.

</doc>
<doc id="2080505" url="https://pl.wikipedia.org/wiki?curid=2080505" title="World Business Garden">
World Business Garden

World Business Garden – kompleks biurowy w mieście Chiba w Japonii. Składa się z dwóch jednakowych biurowców – World Business Garden Marive East (jap. ワールドビジネスガーデン・マリブイースト) oraz World Business Garden Marive West (jap. ワールドビジネスガーデンマリブウエスト). Oba budynki mają po 157,5 m wysokości, a ostatnie piętro znajduje się na wysokości 152,9 metra. Kompleks zaprojektowany został przez Kajima Design i Nihon Sekkei, Inc. Budowa rozpoczęła się w 1989, a zakończyła w 1991.

</doc>
<doc id="2080509" url="https://pl.wikipedia.org/wiki?curid=2080509" title="Kiribati na letnich igrzyskach olimpijskich">
Kiribati na letnich igrzyskach olimpijskich

Reprezentanci Kiribati występują na letnich igrzyskach olimpijskich nieprzerwanie od 2004 roku, zadebiutowali wtedy podczas igrzysk w Atenach. 
W 2004 roku reprezentacja liczyła 3 osoby, a w 2008 2 osoby.

</doc>
<doc id="2080510" url="https://pl.wikipedia.org/wiki?curid=2080510" title="John C. Tovey">
John C. Tovey



</doc>
<doc id="2080511" url="https://pl.wikipedia.org/wiki?curid=2080511" title="Chiba Central Tower">
Chiba Central Tower

Chiba Central Tower (jap. 千葉セントラルタワー) – budynek w mieście Chiba, w Japonii. Zaprojektowany został przez Irie Miyake Architects &amp; Engineers, a budowa rozpoczęła się w 2006 roku. Całkowita wysokość wynosi 151,1 metrów. Budynek liczy 43 kondygnacje nadziemne i 1 podziemną. Powierzchnia użytkowa wynosi 53 636 m² i wykorzystywana jest głównie w celach mieszkaniowych.

</doc>
<doc id="2080512" url="https://pl.wikipedia.org/wiki?curid=2080512" title="Snatam Kaur">
Snatam Kaur

Snatam Kaur (pendż. ਸਨਾਤਮ ਕੌਰ ਖ਼ਾਲਸਾ, ur. 1972 w Trinidadzie w stanie Kolorado) – amerykańska wokalistka i autorka tekstów. Snatam Kaur wykonuje sikhijskie mantry w języku pendżabskim, oraz kompozycje w języku angielskim we współczesnych aranżacjach. 
Życiorys.
Rodzina Snatam Kaur przeprowadziła się do Kalifornii, gdy ta miała dwa lata. Cztery lata później rodzina piosenkarki przeniosła się do Indii, gdzie jej matka studiowała Kirtan. Snatam mieszkała na farmie w pobliżu Bolinas w Kalifornii do 8 klasy, a następnie przeniosła się do Mill Valley w 1986 roku. W okresie dzieciństwa, grała kirtan z matką w świątyniach oraz podczas ceremonii religijnych. Uczęszczała do Tamalpais High School w Mill Valley. Grała tam na skrzypcach w orkiestrze szkolnej.
Po ukończeniu szkoły średniej Snatam rozpoczęła studia w Mills College w Oakland, w Kalifornii gdzie uzyskała tytuł inżyniera w dziedzinie biochemii. Później wróciła do Indii, by studiować Kirtan u byłej nauczycielki matki - Bhai Hari Singh. W 1997 r. Kaur rozpoczęła karierę jako technolog żywności w Peace Cereals w Eugene w stanie Oregon.

</doc>
<doc id="2080513" url="https://pl.wikipedia.org/wiki?curid=2080513" title="Édouard Baldus">
Édouard Baldus

Édouard Baldus (ur. 5 czerwca 1813 w Grünebach, zm. 22 grudnia 1889 w Arcueil-Cachan) – francuski fotograf, autor licznych zdjęć o charakterze dokumentacyjnym, członek Mission Héliographique.
Życiorys.
Urodził się w małej pruskiej miejscowości położonej na wschód od Kolonii jako Eduard Baldus. Pierwszych 25 lat jego życia nie jest dobrze znane. W 1838 przyjechał do Paryża, by uczyć się malarstwa; wtedy też zmienił imię na „Édouard”. W latach 1841–1851 posyłał swoje prace na Salon, ale bez większego powodzenia. Wkrótce porzucił zawód malarza i z końcem lat 40. zajął się fotografowaniem. W 1851 był jednym z założycieli Société héliographique. Jego pierwsze znane prace fotograficzne pochodzą dopiero z 1851 – z okresu działalności Baldusa w ramach tzw. Mission Héliographique. Była to grupa pięciu fotografów, utworzona przez rządową komisję ds. zabytków – Commission des Monuments Historiques. Fotografowie ci przemierzali Francję, by wykonać zdjęcia najważniejszych zabytków. Baldus fotografował w kilku regionach: Burgundii, Delfinacie, okolicach Lyonu, Prowansji i częściowo Langwedocji. Efekty jego pracy były na tyle zadowalające, że otrzymał rządowe wsparcie na realizację cyklu widoków Paryża i innych miast, zatytułowanego "Villes de France Photographées". W ramach tego projektu powrócił na południe Francji, które fotografował w 1851. Wraz z uczniem i asystentem, Wilhelmem von Herfordem, wykonywał zdjęcia np. w Orange, Arles czy Nîmes, którymi ustalił nowy standard w fotografii dokumentalnej: zerwał z przywiązaniem do malowniczych detali i anegdoty, które dotychczas uważano za niezbędne w fotografii architektury.
Do 1855 Baldus wyrobił sobie opinię czołowego architekta architektury we Francji. W sierpniu tego roku otrzymał od barona Jamesa de Rothschilda, kierującego przedsiębiorstwem kolejowym Compagnie des chemins de fer du Nord, zlecenie na wykonanie serii zdjęć prezentujących widoki miejsc znajdujących się na trasie kolejowej Paryż – Boulogne-sur-Mer. Efektem jego pracy był luksusowo wydany album z 50 fotografiami, ofiarowany królowej Wiktorii. W latach 1855–1857 Baldus współpracował z architektem Hectorem Lefuelem, kierującym pracami przy przebudowie Luwru. Wykonywał zdjęcia dokumentacyjne wszystkich elementów, jakimi przyozdabiano nową część Luwru. Fotografie te również zostały zebrane w kilkutomowym albumie. W czerwcu 1856 Baldus zrealizował bezprecedensowy w dziejach fotografii cykl, przedstawiający zniszczenia spowodowane powodzią w Lyonie, Awinionie i Tarascon.
Pod koniec lat 50. Baldus z sukcesem kontynuował fotografowanie zabytków Paryża i innych miast Francji, wykonując około 1860 roku serię zdjęć na południowym wschodzie kraju i w okolicach Alp. Zatrudniał wielu pomocników, a jego fotografie sprzedawane były w największych miastach Europy.
W 1856 otrzymał obywatelstwo francuskie. W sierpniu 1860 został Kawalerem Legii Honorowej.
W 1861 otrzymał zlecenie na wykonanie drugiego albumu z fotografiami trasy kolejowej, ale tym razem prowadzącej z Lyonu do Marsylii i Tulonu. Fotografiami tymi, będącymi jednymi z jego szczytowych osiągnięć, ponownie torował drogę dla nowej estetyki w fotografii dokumentacyjnej. Kolejne lata jego działalności były już mniej owocne – miejsce ambitnych i starannie wykonywanych realizacji zajmowały zlecenia o coraz bardziej komercyjnym i „rzemieślniczym” charakterze. Po części mogły się do tego przyczynić problemy osobiste (śmierć żony w 1858, potem teściowej w 1862 i wiążąca się z tym konieczność przejęcia opieki przez Baldusa nad dziećmi – dwoma córkami i synem), a także wzrastająca popularność fotografii, która spowodowała jej większą dostępność, niższą cenę i wzrost konkurencji.
Na początku lat 60. wykonał serię 95 widoków Paryża w małym formacie. Począwszy do lat 60. aż do początku lat 80. jego działalność koncentrowała się na wykonywaniu heliograwiur, będących reprodukcjami dzieł dawnych mistrzów lub jego własnych zdjęć. W latach 1866–1869 wydał albumy zawierające heliograwiury reprodukujące grafiki m.in. Albrechta Dürera i Hansa Holbeina. Wydał również zbiory heliograwiur wykonanych na podstawie jego własnych zdjęć, przedstawiających architekturę i detale Luwru, pałacu w Wersalu z Grand i Petit Trianon oraz ratusz w Paryżu. Kolejną publikacją było "Principaux Monuments de la France".
Ożywiona działalność na polu publikacji nie oznaczała jednak sukcesu finansowego. W 1887 Baldus ogłosił bankructwo. Zmarł 2 lata później, na przedmieściach Paryża. Jest pochowany na miejscowym cmentarzu.
Duża część jego prac – w tym negatywy z okresu działalności Mission Héliographique – znajduje się w zbiorach Musée d’Orsay. Pozostałe negatywy i odbitki znajdują się w różnych muzeach we Francji, USA i Kanadzie.

</doc>
<doc id="2080516" url="https://pl.wikipedia.org/wiki?curid=2080516" title="Tokyo Metropolitan Gymnasium">
Tokyo Metropolitan Gymnasium

 – kompleks sportowy w dzielnicy Shibuya, w Tokio.
Historia.
W lutym 1953 władze Tokio zapowiedziały budowę kompleksu sportowego w dzielnicy Shibuya. Ukończono ją w kwietniu 1954, koszt wyniósł 350 mln jenów. W dniach 24 maja – 1 czerwca 1958 w tym budynku odbywały się Igrzyska Azjatyckie. W 1964 roku Tokyo Metropolitan Gymnasium było wykorzystywane podczas igrzysk olimpijskich w Tokio jako miejsce zawodów w gimnastyce, a basen do gry w piłkę wodną.
Kompleks został zamknięty tymczasowo w grudniu 1986 na czas kompletnej renowacji, którą ukończono w lutym 1990, natomiast ponowne otwarcie nastąpiło w kwietniu tego samego roku. Nowy budynek powstał według projektu architekta Fumihiko Tsuji.
W styczniu 2002 liczba odwiedzających od momentu ponownego otwarcia przekroczyła 15 mln osób. W czerwcu 2006 obiekty zostały odnowione przy jednoczesnym utrzymaniu istniejących opłat. Renowacje objęły instalację studiów, remont szatni, instalację foteli do masażu i instalację wanien w łazience.
Ze względu na starzenie się budynku, w lipcu 2012 zapadła decyzja o przeprowadzeniu kolejnych, kompletnych renowacji, które ukończono i otwarto 1 kwietnia 2013. Na nowo odnowionym budynku, 24 marca zorganizowano Tokyo Sports Dream 2013. Na czas renowacji główne wydarzenia odbywały się w innych budynkach kompleksu.
Od lipca 2018 do stycznia 2020 trwały renowacje w związku z igrzyskami olimpijskimi w 2020, na których Tokyo Metropolitan Gymnasium będzie wykorzystywane jako miejsce zawodów tenisa stołowego.

</doc>
<doc id="2080520" url="https://pl.wikipedia.org/wiki?curid=2080520" title="Tamasza">
Tamasza

Tamasza (marathi: तमाशा) – popularna w indyjskim stanie Maharasztra forma teatru (z tańcami i śpiewem) odrywana przez wędrowne i ludowe trupy. Można ją zobaczyć w marathi filmach np. "Natarang" (z głównym bohaterem grającym Nachya – mężczyznę, który grając rolę kobiety zapewnia komizm w spektaklu).
Słowo "tamasza" pochodzi z perskiego (spektakl, zabawa, gra) i używane jest w urdu, hindi i marathi. W stanie Andhra Pradesh samo słowo w telugu oznacza "zabawę".

</doc>
<doc id="2080521" url="https://pl.wikipedia.org/wiki?curid=2080521" title="Hrabstwo Titus">
Hrabstwo Titus

Hrabstwo Titus – rolnicze hrabstwo położone w USA w stanie Teksas. Utworzone w 1846 r. Siedzibą hrabstwa jest miasto Mount Pleasant. Północną granicę hrabstwa wytycza rzeka Sulphur. Na południu hrabstwo obejmuje znaczną część Jeziora Boba Sandlina.
Gospodarka.
W 2017 roku z liczbą prawie 6,8 mln ptaków, hrabstwo Titus jest szóstym co do wielkości producentem drobiu w Teksasie. Zauważalne były także hodowla bydła (28,6 tys.), koni (1,2 tys.), rybołówstwo, produkcja paszy, pomarańczy i jagód.
Pastwiska i inne obszary hodowlane zajmują 50% powierzchni hrabstwa, 21% to obszary uprawne i 24% stanowią obszary leśne. Pewną rolę odgrywają także wydobycie ropy naftowej i węgla brunatnego. 
Demografia.
W 2020 roku 84,8% mieszkańców hrabstwa stanowiła ludność biała (44,4% nie licząc Latynosów), 9,9% to byli czarnoskórzy Amerykanie lub Afroamerykanie, 2,4% to rdzenna ludność Ameryki, 1,6% było rasy mieszanej i 1,2% to byli Azjaci. Latynosi stanowili 44,1% ludności hrabstwa.
Religia.
W 2010 roku większość mieszkańców to protestanci (głównie baptyści, ale także metodyści, zielonoświątkowcy, campbellici i kilka mniejszych grup). Kościół katolicki obejmując 25,3% populacji był drugim co do wielkości związkiem wyznaniowym. Obecni byli także mormoni (1,6%) i świadkowie Jehowy (1 zbór).

</doc>
<doc id="2080524" url="https://pl.wikipedia.org/wiki?curid=2080524" title="Sumitomo Chemical Engineering Center Building">
Sumitomo Chemical Engineering Center Building

Sumitomo Chemical Engineering Center Building (jap. 住友ケミカルエンジニアリングセンタービル) – biurowiec w Chiba, w Japonii. Budynek ukończono w 1993 roku według projektu Nikken Sekkei Ltd. (współtwórcy m.in. Bank of China Tower w Szanghaju). Sięga 139,74 m wysokości i liczy 29 kondygnacji (27 nad i 2 podziemne).

</doc>
<doc id="2080526" url="https://pl.wikipedia.org/wiki?curid=2080526" title="Hrabstwo Tom Green">
Hrabstwo Tom Green

Hrabstwo Tom Green – hrabstwo położone w USA w stanie Teksas. Utworzone w 1874 r. Siedzibą hrabstwa jest miasto San Angelo, w którym skupione jest ponad 80% populacji hrabstwa. Główną rzeką w hrabstwie jest Concho.
Gospodarka.
Hrabstwo Tom Green ma jedne z największych stad kóz w kraju (34,2 tys. w 2017 roku), oraz czwarte co do wielkości stado owiec w Teksasie (30,2 tys. w 2017 roku).
Na równinach Osage dominuje uprawa (bawełna, pszenica, sorgo i kukurydza), a rancza obecne są w regionie płaskowyżu Edwards. San Angelo to największe centrum przetwarzania i wysyłki dla przemysłu wełny i moheru w Stanach Zjednoczonych. Pewne znaczenie mają wydobycie ropy naftowej i gazu ziemnego.
Demografia.
W 2020 roku, w hrabstwie 90,6% mieszkańców stanowiła ludność biała (52,4% nie licząc Latynosów), 4,4% to byli czarnoskórzy Amerykanie lub Afroamerykanie, 2,3% miało rasę mieszaną, 1,4% to byli Azjaci, 1,1% to rdzenna ludność Ameryki i 0,2% pochodziło z wysp Pacyfiku. Latynosi stanowili 40,7% ludności hrabstwa.
Religia.
W 2010 roku największą grupą religijną w hrabstwie są protestanci (głównie baptyści, ale także zbory bezdenominacyjne, metodyści, campbellici, zielonoświątkowcy i wiele mniejszych grup). Kościół katolicki obejmując 14,5% populacji jest drugim co do wielkości związkiem wyznaniowym. Do innych społeczności należeli m.in. mormoni (1,7%) i świadkowie Jehowy (1 zbór).

</doc>
<doc id="2080528" url="https://pl.wikipedia.org/wiki?curid=2080528" title="Edouard Baldus">
Edouard Baldus



</doc>
<doc id="2080530" url="https://pl.wikipedia.org/wiki?curid=2080530" title="Jureczko">
Jureczko

Jureczko:

</doc>
<doc id="2080532" url="https://pl.wikipedia.org/wiki?curid=2080532" title="Hrabstwo Travis">
Hrabstwo Travis

Hrabstwo Travis – hrabstwo położone w USA w stanie Teksas. Utworzone w 1840 r. Siedzibą hrabstwa jest miasto Austin.
Demografia.
W latach 2010–2020 populacja hrabstwa wzrosła o 26% zbliżając się do 1,3 mln mieszkańców i tym samym jest piątym najbardziej zaludnionym hrabstwem Teksasu. W 2020 roku 79,7% ludności stanowią biali (48,9% nie licząc Latynosów), 33,6% to Latynosi, 8,9% to czarni lub Afroamerykanie, 7,4% miało pochodzenie azjatyckie, 2,7% było rasy mieszanej i 1,2% to rdzenna ludność Ameryki.
Religia.
W 2020 roku największą grupą w hrabstwie są protestanci, a wśród nich przeważają baptyści i inni ewangelikalni. 19,5% populacji jest członkami Kościoła katolickiego. Inne duże religie to: muzułmanie (16 tys.), świadkowie Jehowy (11,7 tys.), mormoni (9,6 tys.), buddyści (7 tys.), hinduiści (6,8 tys.) i żydzi (5,5 tys.).

</doc>
<doc id="2080533" url="https://pl.wikipedia.org/wiki?curid=2080533" title="Proud Tower Inage">
Proud Tower Inage

Proud Tower Inage (jap. プラウドタワー稲毛) – apartamentowiec w mieście Chiba, w Japonii. Budowę ukończono w 2009 roku. Obiekt osiągnął wysokość 125,3 metra. W budynku znajduje się 39 kondygnacji (37 nadziemnych i 2 podziemne). Powierzchnia użytkowa wynosi 43 861 m².

</doc>
<doc id="2080535" url="https://pl.wikipedia.org/wiki?curid=2080535" title="Hrabstwo Trinity (Teksas)">
Hrabstwo Trinity (Teksas)

Hrabstwo Trinity – hrabstwo położone w USA w stanie Teksas. Utworzone w 1850 r. Siedzibą hrabstwa jest miasto Groveton. 

</doc>
<doc id="2080536" url="https://pl.wikipedia.org/wiki?curid=2080536" title="Auditorio de Tenerife">
Auditorio de Tenerife

Auditorio de Tenerife „Adán Martín” (poprzednio Auditorio de Tenerife) – budynek w stylu nowoczesnego ekspresjonizmu, położony na przylądku w Santa Cruz de Tenerife (Wyspy Kanaryjskie, Hiszpania).
Audytorium budowane było w latach 1997–2003, wykonane zostało ze stali, betonu i szkła. Otwarcie nastąpiło 26 września 2003 – na uroczystości z tej okazji pojawił się książę Filip. Architektem był Santiago Calatrava. Jest siedzibą Orkiestry Symfonicznej Teneryfy (Orquesta Sinfónica de Tenerife).

</doc>
<doc id="2080537" url="https://pl.wikipedia.org/wiki?curid=2080537" title="Witold Giedyminowic">
Witold Giedyminowic

Witold (ur. ok. 1303, zm. 6 lipca 1336) – książę trocki, syn wielkiego księcia litewskiego Giedymina i prawdopodobnie Jewny.
Życiorys.
Najprawdopodobniej zajmował trzecie miejsce wśród rodzeństwa, po księciu grodzieńskim Narymuncie Glebie i Elżbiecie, żonie księcia płockiego Wacława. Został zabity przez Krzyżaków. Z nieznanego bliżej małżeństwa pozostawił syna Jerzego, który został namiestnikiem w Pskowie.

</doc>
<doc id="2080538" url="https://pl.wikipedia.org/wiki?curid=2080538" title="Żyła wewnętrzna mózgu">
Żyła wewnętrzna mózgu

Żyła wewnętrzna mózgu (łac. "vena cerebri interna") – znajduje się w tkance naczyniówkowej nad komorą trzecią.
Powstaje w pobliżu otworu międzykomorowego z połączenia trzech żył:
Obie żyły wewnętrzne mózgu biegną ku tyłowi, oddzielone od siebie tylko nieznaczną przestrzenią, i kończą się w okolicy szyszynki lub za płatem ciała modzelowatego, łącząc w jedną żyłę wielką mózgu ("vena Galeni").

</doc>
<doc id="2080540" url="https://pl.wikipedia.org/wiki?curid=2080540" title="Dmitrij Fomin">
Dmitrij Fomin

Dmitrij Aleksandrowicz Fomin (ros. "Дмитрий Александрович Фомин") (ur. 21 stycznia 1968 w Sewastopolu) – urodzony na Ukrainie, były rosyjski siatkarz, reprezentant Rosji, a wcześniej ZSRR, grający na pozycji przyjmującego. Mistrz Europy ze Związkiem Radzieckim w 1991. Obecnie trener siatkarski.
Jako zawodnik.
Sukcesy klubowe.
Puchar ZSRR:
Klubowe Mistrzostwa Świata:
Mistrzostwo ZSRR:
Puchar Europy Mistrzów Klubowych:
Superpuchar Europy:
Puchar CEV:
Mistrzostwo Włoch:
Superpuchar Włoch:
Puchar Włoch:
Mistrzostwo Rosji:
Puchar Rosji:
Sukcesy reprezentacyjne.
Puchar Świata:
Mistrzostwa Świata:
Liga Światowa:
Mistrzostwa Europy:
Jako trener.
Sukcesy klubowe.
Liga Mistrzyń:
Mistrzostwo Rosji:

</doc>
<doc id="2080543" url="https://pl.wikipedia.org/wiki?curid=2080543" title="Jerzy Witoldowic">
Jerzy Witoldowic

Jerzy (zm. 15 kwietnia 1349 pod Izborskiem) – syn księcia trockiego Witolda, namiestnik księcia Andrzeja Olgierdowica w Pskowie.
Życiorys.
W 1342 pełnił rolę dowódcy w czasie wyprawy wielkiego księcia litewskiego Olgierda w obronie Pskowa. Prawdopodobnie pełnił funkcję namiestnika aż do swej śmierci w 1349. Został zabity pod Izborskiem przez wojska króla szwedzkiego Magnusa Erikssona. Zgodnie z przekazem "Latopisu pskowskiego" był żonaty i pozostawił po sobie potomstwo, jednak losy małżonki i dzieci Jerzego nie są znane.

</doc>
<doc id="2080544" url="https://pl.wikipedia.org/wiki?curid=2080544" title="Anaphyllum">
Anaphyllum

Anaphyllum Schott – rodzaj roślin zielnych z rodziny obrazkowatych, obejmujący 2 gatunki występujące na południu subkontynentu indyjskiego, w Tamil Nadu i Kerala: "Anaphyllum beddomei" Engl. i "Anaphyllum wightii" Schott. Nazwa naukowa rodzaju pochodzi od greckich słów ("ana" – w górę, za) i ("phyllo" – liść).

</doc>
<doc id="2080545" url="https://pl.wikipedia.org/wiki?curid=2080545" title="Pedralbes Circuit">
Pedralbes Circuit

Pedralbes Circuit – nieistniejący już tor uliczny o długości 6,316 km w pobliżu Barcelony.
Został otworzony w 1946 roku na zachodnich przedmieściach, w sąsiedztwie Pedralbes. Trasa zawierała szerokie ulice i rozszerzające się, rozległe zakręty. Kierowcy i fani uwielbiali ten tor. Pedralbes Circuit było gospodarzem dwóch Grand Prix Hiszapnii Formuły 1 w 1951 i 1954 roku, ale katastrofa podczas wyścigu 24-godzinnego Le Mans w 1955 roku spowodowała zaostrzenie reguł bezpieczeństwa, przez co tor został całkowicie wycofany z użytku.

</doc>
<doc id="2080546" url="https://pl.wikipedia.org/wiki?curid=2080546" title="Hrabstwo Walker (Teksas)">
Hrabstwo Walker (Teksas)

Hrabstwo Walker – hrabstwo położone w USA w stanie Teksas. Utworzone w 1846 r. Siedzibą hrabstwa jest miasto Huntsville. 

</doc>
<doc id="2080547" url="https://pl.wikipedia.org/wiki?curid=2080547" title="Fiendish Regression">
Fiendish Regression

Fiendish Regression – szósty album studyjny szwedzkiej grupy muzycznej Grave. Wydawnictwo ukazało się 23 sierpnia 2004 roku nakładem wytwórni muzycznej Century Media Records.

</doc>
<doc id="2080548" url="https://pl.wikipedia.org/wiki?curid=2080548" title="NTT Makuhari Building">
NTT Makuhari Building

NTT Makuhari Building (jap. NTT幕張ビル) – biurowiec w mieście Chiba, w Japonii. Jego budowę ukończono w 1993 roku według projektu Taisei Construction Co. Ltd. Budynek ma 123,46 metrów wysokości i liczy 27 kondygnacji (26 nadziemnych i 1 podziemną).

</doc>
<doc id="2080549" url="https://pl.wikipedia.org/wiki?curid=2080549" title="Wojciech Korpal">
Wojciech Korpal

Wojciech Korpal (ur. 2 lipca 1947 w Lipnie, zm. 24 sierpnia 2010 w Jaranowie) – polski chemik i przedstawiciel nauk rolniczych, specjalizujący się w aparatach i procesach przemysłu chemicznego i spożywczego.
W 2005 roku uzyskał, na podstawie rozprawy "Granulowanie materiałów rolno-spożywczych metodą bezciśnieniową" stopień doktora habilitowanego nauk rolniczych w zakresie inżynierii rolniczej. Kolokwium habilitacyjne odbyło się na Wydziale Inżynierii Produkcji Akademii Rolniczej w Lublinie.
Był współzałożycielem oraz (w latach 1982–1989) członkiem Tajnej Komisji Zakładowej Solidarności na Akademii Techniczno-Rolniczej w Bydgoszczy.
Kierował zakładem Technologii Żywności na Uniwersytet Technologiczno-Przyrodniczy w Bydgoszczy. W latach 1999–2005 pełnił funkcję prodziekana ds. nauki, a od 2008 roku był dziekanem Wydziału Technologii i Inżynierii Chemicznej UTP. Odznaczony był Złotym Krzyżem Zasługi oraz Medalem Komisji Edukacji Narodowej.
Miał on ze swoją żoną, Grażyną, syna Michała.
24 sierpnia 2010 jego samochód uległ wypadkowi w Jaranowie. Zmarł w czasie lotu śmigłowcem, który transportował go do szpitala.

</doc>
<doc id="2080550" url="https://pl.wikipedia.org/wiki?curid=2080550" title="Purnananda">
Purnananda

Purnananda, swami guru Purnananda Paramahansa (dewanagari स्वामी गुरु पूर्णानन्द परमहंस, trl. svāmī guru pūrṇānanda pāramahaṃsa, tłum. "pūrṇānanda=całkowita błogość") (ur. 14 września 1834 w Indiach, zm. 29 kwietnia 1928) – indyjski nauczyciel duchowy z nurtu jogi o nazwie adźapajoga. Założyciel i pierwszy guru tej tradycji. W przypadku Guru Purnanandy tytuł swami jest formą grzecznościową stosowana wobec świętych i guru nieprzynależących do żadnej z dziesięciu tradycji swamich daśanami.
Życiorys.
Okres przed wizytą w Siddhaśramie.
Ojcem Puranandy był właściciel ziemski i lekarz praktykujący medycynę ajurwedy Sanaram Das, a jego matką była Alka Sundari. Urodził się w małej wsi Maligram w dystrykcie Faridpur w Bengalu Wschodnim, obecnym Bangladeszu. Ponieważ urodził się 14 września, a w tym czasie w Indiach kończy się pora monsunów nadano mu imię Basanta. Basanta (lub "Vasanta") oznacza jeden z sześciu rytu (dewanagari ऋतु, trl. ṛtu, ang. Ritu, tłum. "sezon") czyli hinduskich pór roku odpowiadający pogodowo polskiej wiośnie. Po studiach na uniwersytecie w stolicy dystryktu Faridpur objął posadę dyrektora szkoły w mieście Radźszahi (ang. Rajshahi). W poszukiwaniu wiedzy duchowej dołączył do hinduskiego ruchu reformatorskiego Brahma Dharma. Będąc osobą dobrze wykształconą i bardzo elokwentną stał się bardzo popularny w tym reformatorskim ruch. Podczas jednego ze spotkań, w którym oprócz dużej ilości słuchaczy brała również udział grupa sadhu, Basanta spotkał świętego o imieniu Urd Bahu, który swoje ręce trzymał zawsze nad głową. Basanta był pod wielkim wrażeniem duchowej wiedzy Urd Bahu. Poprosił go o udzielenie dikszy, ale Urd Bahu odmówił mu wskazując na Swamiego Brahmanandadźi z Sunderban w Bengalu, jako osobę, która będzie mogła udzielić mu inicjacji. Basanta dotarłszy do Sunderban poprosił tego samozrealizowanego guru o dikszę, ale ten poinstruował go, że jeżeli poszukuje prawdziwego pokoju to może go znaleźć tylko w wielkim, legendarnym, a zarazem sekretnym Siddhaśramie w tybetańskiej części Himalajów.
Droga do Siddhaśramu.
Basanta po otrzymaniu od Swami Brahmanandadźi dokładnych wskazówek i map jak dotrzeć do Siddhaśramu udał się do domu celem przegotowania się do podróży swojego życia. Około roku 1858 wyruszył z domu i udał się pieszo do miasta Dardżyling, co zajęło mu około miesiąc. Po krótkim odpoczynku skierował się w kierunku granicy z Nepalem. Po drodze, jeszcze w Indiach, zatrzymał się nad rzeką w miejscu gdzie można było wziąć kąpiel. Tam spotkał mężczyznę – Pramanat Mukerdźi w skrócie Pramod, który szedł w góry Tybetu w poszukiwaniu Siddhaśramu. Był on w bardzo złej kondycji i Basanta zaopiekował się nim. Podróżując razem dotarli do granicy, ale ze względu na to, że nie posiadali dokumentów nie zostali wpuszczeni do Nepalu. Jednakże, raz do roku wszyscy sadhu bez względu na posiadanie lub nie posiadanie dokumentów mogli wejść do Nepalu na święto Śiwy zwane Śiwaratri. Celem pielgrzymek wpuszczanych sadhu była (i nadal jest) słynna świątynia Śiwy zwana Świątynią Paśupatinath w Katmandu. Po około tygodniu oczekiwania na granicy i kilku dniach pieszej podróży Basanta wraz z Pramodem dotarli do Katmandu i zatrzymali się w pobliżu świątyni Paśupatinath. Podczas uroczystości natknęli się na księżniczkę Nepalu – Śrimati Kanak Prabha, która wskazała im drogę do małego miasteczka Lama Bazaar, które znajdowało się w Nepalu, w pobliżu granicy z Tybetem. Basanta obiecał księżniczce, że w drodze powrotnej z Siddhaśramu spotka się z nią ponownie i udzieli jej dikszy.
Gdy Basanta wraz z Pramodem dotarli do Lama Bazaar właśnie odbywała się tam wielka mela – święto podobne do wielkiego pchlego targu. Pragnęli spotkać tam sadhu z którymi mieli odbyć dalszą drogę do Siddhaśramu. Niestety z powodu oczekiwania na granicy indyjsko-nepalskiej spóźnili się o około cztery dni. Byli zrozpaczeni tą sytuacją, ponieważ następne takie spotkanie było możliwe na kolejnej meli dopiero za rok. Chociaż wiedzieli jak trudno jest przetrwać surową tybetańską zimę wysoko w górach, to byli jednak tak zdeterminowani, że pozostali w Lama Bazaar przez cały rok. Po roku oczekiwania spotkali sadhu i przechodząc kolejne próby po około 21 dniach pieszej wędrówki w towarzystwie tych sadhu dotarli do Siddhaśramu.
Siddhaśram.
Siddhaśram głównie mieści się wewnątrz góry, ale istnieje również zewnętrzna część, którą stanowią drzewa, lasy i ogrody. Wejście stanowi brama składająca się z dwóch kolumn i sklepienie nad nimi.
W Siddhaśramie Basancie nadano imię Purnananda co oznacza „"całkowita błogość"”, a Pramodowi nadano imię Serwananda co oznacza „"zawsze w błogości"”. Powiedziano im, że dikszaguru (dewanagari दीक्षागुरु, trl dīkṣāguru, tłum. "nauczyciel inicjujący/inicjacyjny" lub "guru udzielający inicjacji") zwie się Angira. Wychodzi on ze stanu samadhi raz na czterdzieści pięć dni, udziela dikszy i najważniejszych instrukcji dotyczących funkcjonowania aśramu. Śikszaguru (dewanagari शिक्षागुरु, trl śikṣāguru, tłum. "nauczyciel duchowy" lub "guru zajmujący się edukacją") to Ryszi Matang. Udziela on instrukcji i nauk oraz kieruje aśramem. Brahmarszi Angira po udzieleniu dikszy i kilku kluczowych instrukcji, a powraca w samadhi. W kilka dni po wejściu do Siddhaśramu, które spędzili na zwiedzaniu tego miejsca i słuchaniu nauk Rysziego Matanga, Brahmarszi Angira wyszedł ze stanu samadhi i udzielił inicjacji Purnanandzie (Basancie) i Serwanandzie (Pramodowi). Przez cztery lata obaj praktykowali kriję wchodząc w coraz dłuższe, nawet piętnastodniowe, okresy samadhi. Gdy nie praktykowali kriji Ryszi Matang udzielał im bardzo długich wićarów (dewanagari विचार, trl. vicāra, ang. Vichar, tłum. "duchowa dyskusja, rozprawa") czyli nauk duchowych.
Pewnego dnia w szóstym roku pobytu w Siddhaśramie weszli oni potajemnie do jaskini Brahmarsziego Angiry, by praktykować kriję. Podczas robienia kriji Purnananda zobaczył w swoim umyśle cierpiących w Indiach ludzi. Przyszła mu do głowy myśl aby im pomóc. Pomyślał, że ta sadhana – ta adźapa powinna być rozpowszechniona w Indiach by pomóc cierpiącej ludzkości. To doświadczenie pochodziło od Brahmarsziego Angiry, ponieważ ich misją było przekazanie tej wielkiej wiedzy światu. W kilka dni po tym wydarzeniu Ryszi Matang wezwał ich i powiedział: „"teraz musicie odejść, by spełnić swoją misję, to jest wasza dakszina. Teraz idźcie na świat i rozpowszechniajcie tę wiedzę"”. Otrzymali również wiele instrukcji dotyczących ich misji. Jedną z nich było utworzenie przez Purnanandę aśramu w stanie Asam potocznie zwanego dziś "Kalipur Aśram" (nie jest to pierwszy aśram utworzony przez Purnanandę).
Po ponad pięciu latach pobytu w Siddhaśramie, około roku 1866 Purnananda i Serwananda opuścili to święte miejsce i udali się w drogę powrotną z misją szerzenia tej sadhany zwanej adźapajogą we współczesnym świecie.
Po opuszczeniu Siddhaśramu.
Droga powrotna rozpoczęła się od powrotu do Lama Bazaar. Tam natknęli się na bardzo chorego człowieka o nazwisku Dźesti Ćaran. Był on jednym z tych, którzy w poszukiwaniu prawdziwego pokoju pragnęli dotrzeć do Siddhaśramu. Niestety stan jego zdrowia nie pozwalał mu na to. Purnananda widząc determinację tego człowieka uczynił go swoim pierwszym uczniem udzielając mu inicjacji i ucząc techniki adźapy.
Przechodząc przez Nepal, zgodnie z wcześniejszą obietnicą Purnananda spotkał się z księżniczką Nepalu i udzielił jej inicjacji. Przez kolejne lata Purnananda i Serwananda przewędrowali prawie całe Indie, byli również w dzisiejszym Bangladeszu i Pakistanie oraz w Birmie, Afganistanie i azjatyckiej części Rosji. Wszędzie nauczali techniki adźapy unikając jakiegokolwiek rozgłosu. Podczas swoich wędrówek natrafili na chorego na trąd mężczyznę, który ze względu na swoją chorobę został przez swoją rodzinę wyrzucony z domu. Przez kilka miesięcy leczył go ziołami, masował, karmił, dbał o niego jakby był jego synem. Po 6 miesiącach trędowaty całkowicie powrócił do zdrowia. Gdy mężczyzna już w pełni zdrowia powrócił do rodzinnego domu, to jego rodzina była tak bardzo szczęśliwa, że nie tylko przyjęli dikszę od Guru Puranandy, ale również ufundowali w Bhenodpur w Bangladeszu aśram. Był to pierwszy aśram Guru Purnanandy. Nie było tam żadnych latryn, łazienek, czy moskitier. Rozmawianie było zabronione, a jedynym pożywieniem w ciągu dnia były owoce, woda i jedno gotowane warzywo.
16 sierpnia 1886 roku Purnananda i Serwananda uczestniczyli w mahasamadhi Śri Ramakryszny Paramahansy. Związki pomiędzy Purnanandą i Ramakriszną były bardzo bliskie. Byli bliskimi przyjaciółmi, a żona Ramakriszny była uczennicą Guru Purnanandy. Przez około 25 lat Purnananda i Serwananda wędrowali nauczając adźapy, lecząc i pomagając ludziom będącym w potrzebie. Jednakże w ciągu tych lat wielokrotnie dochodziło pomiędzy nimi do nieporozumień związanych z innym pojmowaniem danej im przez Brahmarszich misji. W końcu ich drogi się rozeszły. Serwananda poszedł na zachód i być może dotarł nawet do Europy.
Misja.
Po około 25 latach od opuszczenia Siddhaśramu Guru Purnananda przybył ponownie do aśramu Swami Brahmanandadźi. Po długich rozmowach prowadzonych z Brahmanandadźim, Purnananda postanowił porzucić dotychczasowe życie samorealizowanego sadhu i rozpocząć nauczanie adźapy jako osoba wysoko wykształcona. Brahmanandadźi zasugerował aby Purnananda zaprzestał swoich wędrówek i podjął się pracy w szkole. Krótko po wyjeździe z aśramu, Guru Purnananda znalazł pracę jako dyrektor szkoły w małym miasteczku Dharoda, które było usytuowane w pobliżu jego aśramu w Bhenodpur w Bangladeszu.
W krótkim czasie po objęciu posady dyrektora szkoły, do Purnanandy zaczęli przyjeżdżać intelektualiści z różnych części Indii, by spotkać się z nim i rozmawiać o istocie pism świętych, dostrzegając w nim osobę rozumiejącą istotę tych pism. W nadzorowanej przez siebie szkole Purnananda uczył młodzież nauk duchowych, a dodatkowo wprowadził naukę o adźapie i medytację opartą na technice adźapy.
Przez kolejne lata Guru Purnananda w ten sposób propagował technikę adźapajogi. Pragnieniem Purnanandy było utworzenia dużego aśramu w którym znaleźliby schronienie nie tylko jego uczniowie, ale również sieroty i wdowy. Uczniowie, mieszkający w Ćottogram (stara nazwa to Chittagong) w Bengalu Wschodnim obecnym Bangladeszu, wiedząc o tym starali się pomóc pomóc swojemu Guru znaleźć miejsce na ten aśram. Około roku 1899 Guru Purnananda znalazł kawałek ziemi o powierzchni około 109 akrów, który bardzo jemu odpowiadał swoim położeniem na aśram. Z pomocą urzędnika ziemskiego o nazwisku "Dźagat Das" z Chittagong, Purnananda wszedł nieodpłatnie w posiadanie tej ziemi. W dowód wdzięczności dla tego człowieka swojemu aśramowi nadał nazwę "Dźagatpur Aśram" (ang. "Jagatpur Ashram"). Pełna nazwa aśramu to: Shri Purnanand Ajapa Yoga Sansthan (). Aśram ten funkcjonuje do dnia dzisiejszego. W pobliżu aśramu znajduje się szkoła, która rocznie kształci około 200 uczniów.
W ostatnich latach swojego życia Purnananda pojechał z wizytą do jednego ze swoich uczniów, który mieszkał w Guwahati w stanie Asam. Pamiętał on o instrukcji, którą otrzymał, gdy opuszczał Siddhaśram. Riszi Matang poinstruował go, by wybudował aśram w stanie Asam zanim skończy się jego misja. Zostało mu dokładnie opisane położenie miejsca, w którym powinien stać aśram. Riszi Matang opisał to tak „"nad rzeką Brahmaputrą, w gęstym lesie jest kamień"”. Przebywając w Guwahati postanowił odnaleźć to miejsce i założyć tam aśram. W poszukiwaniach tego miejsca pomagał mu urzędnik do spraw ziemskich o nazwisku "Kalipad". Na podstawie map w przybliżeniu określili opisane przez Purnanandę miejsce i udali się tam. Dotarli na skraj bardzo gęstej dżungli. Guru Purnananda powiedział Kalipadowi „"zostań tutaj, ja pójdę dalej i wrócę"”. Wieczorem Kalipad będąc mocno zaniepokojony tym, że prawie dziewięćdziesięcioletni Guru nie wraca z dżungli zorganizował poszukiwania. Odnaleziono Purnanndę głęboko w dżungli siedzącego przy opisanym kamieniu i bardzo szczęśliwego z powodu dotarcia do miejsca wskazanego przez Risziego Matanga. Guru Purnananda z pomocą Kalipada nabył tę ziemię i wybudował tam istniejący do dziś aśram. Podobnie jak kiedyś Dźagatpur Aśram został nazwany na cześć Dźagat Dasa, tak i tym razem Purnananda w dowód wdzięczności za okazaną pomoc nazwał ten aśram: "Kalipur Aśram". Podobnie jak w przypadku aśramu w Bangladeszu jego pełna nazwa to: Shri Purnanand Ajapa Yoga Sansthan ().
Znaczenie.
Guru Purnananda Paramahansa powróciwszy z Himalajów rozpoczął współczesną tradycję adźapajogi. Tym samym stał się jej pierwszym przywódcą i duchowym mistrzem (guru) w epoce nowożytnej.
Wielokrotnie powtarzał, że współczesne czasy nie są dobre dla praktykowania tej ścieżki sadhany zwanej adźapajogą. Mówił, że współcześni ludzie, a była to druga połowa XIX wieku i pierwsza połowa XX wieku, nie są zainteresowani rozwojem duchowym, że są pochłonięci przez sprawy materialne współczesnego im świata. Jednakże przyjął na siebie "zasiania ziarna duchowej prawdy" dla podniesienia wibracji całej ludzkości. Tylko dzięki błogosławieństwu jego guru, oraz wielkiej determinacji Purnanandy współczesny świat XXI wieku może poznać adźapajogę i korzyści z niej płynące. Chociaż od mahasamadhi Purnanandy upłynęło niespełna 100 lat to w tym czasie duchowość ludzi obniżyła się gwałtownie i ludzie jeszcze bardziej pochłonięci są dobrami materialnymi nie zastanawiając się nad duchowym aspektem swojego życia. Współczesna adźapa przetrwała jednak próbę czasu i kolejni Guru tej tradycji nauczają kolejne pokolenia ludzi zainteresowanych duchowością techniki adźapajogi.
Następcą Guru Purnanandy był jego uczeń Panćan Ganguli znany jako Guru Bhumananda Paramahansa.
Guru Purnananda Paramahansa opuścił swoje ciało poprzez mahasamadhi w dniu 29 kwietnia 1928 roku. Mahasamadhi miało miejsce w "Dźagatpur Aśram" i tam spoczęło ciało Guru Purnanandy. W tym miejscu została wybudowana mała świątynia w której uczniowie celebrują codziennie o godzinie 9.30, 19.00 i o 3.00 (rano) gurupudźę (dewanagari गुरुपूजा, trl. gurupūjā, ang. Gurupuja, tłum. "czczenie, wielbienie, ofiara, szacunek dla guru"). W miejscu tym, według osób tam medytujących, panuje wspaniała atmosfera ułatwiająca medytacje w technice adźapajogi.

</doc>
<doc id="2080552" url="https://pl.wikipedia.org/wiki?curid=2080552" title="Hrabstwo Waller">
Hrabstwo Waller

Hrabstwo Waller – hrabstwo położone w USA w stanie Teksas. Utworzone w 1873 r. Siedzibą hrabstwa jest miasto Hempstead. 

</doc>
<doc id="2080555" url="https://pl.wikipedia.org/wiki?curid=2080555" title="Hrabstwo Ward (Teksas)">
Hrabstwo Ward (Teksas)

Hrabstwo Ward – hrabstwo położone w USA w stanie Teksas. Utworzone w 1887 r. Siedzibą hrabstwa jest miasto Monahans. 

</doc>
<doc id="2080558" url="https://pl.wikipedia.org/wiki?curid=2080558" title="Port Side Tower">
Port Side Tower

Port Side Tower (jap. ポートサイドタワー) – biurowiec w mieście Chiba, w Japonii. Jego budowę ukończono w 1993 roku. Budynek ma 122 metry wysokości i jest 8. pod względem wysokości obiektem w Chiba. Liczy 29 kondygnacji nadziemnych i 3 podziemne. Zaprojektowany został przez Kawasaki Steel Engineering.

</doc>
<doc id="2080561" url="https://pl.wikipedia.org/wiki?curid=2080561" title="Hrabstwo Washington (Teksas)">
Hrabstwo Washington (Teksas)

Hrabstwo Washington – hrabstwo położone w USA w stanie Teksas. Utworzone w 1836 r. Siedzibą hrabstwa jest miasto Brenham. 

</doc>
<doc id="2080564" url="https://pl.wikipedia.org/wiki?curid=2080564" title="Hrabstwo Webb">
Hrabstwo Webb

Hrabstwo Webb – hrabstwo położone w USA w stanie Teksas. Utworzone w 1848 r. Siedzibą hrabstwa jest miasto Laredo. 
Gospodarka.
Najpopularniejszymi sektorami zatrudnienia mieszkańców hrabstwa Webb w 2020 roku były: transport i magazynowanie (16 085 osób), handel detaliczny (14 923 osób), usługi edukacyjne (13 176 osób), oraz opieka zdrowotna i pomoc społeczna (12 523 osób). 
Demografia.
W latach 2010–2020 populacja hrabstwa wzrosła o 6,7% do 267,1 tys. mieszkańców, w tym 95% zamieszkiwało stolicę Laredo. Struktura rasowa hrabstwa w 2020 roku wyglądała następująco:
Religia.
W 2020 roku większość mieszkańców (59,9%) to katolicy. Blisko 10% deklaruje członkostwo w Kościołach protestanckich (głównie zielonoświątkowych i bezdenominacyjnych). Mniejsze grupy obejmowały świadków Jehowy (1,5%), mormonów (0,9%) i muzułmanów (0,15%).

</doc>
<doc id="2080567" url="https://pl.wikipedia.org/wiki?curid=2080567" title="Hrabstwo Wharton">
Hrabstwo Wharton

Hrabstwo Wharton – hrabstwo położone w USA w stanie Teksas. Utworzone w 1846 r. Siedzibą hrabstwa jest miasto Wharton. 
Gospodarka.
Hrabstwo Wharton zajmuje 2. miejsce w stanie i 194. miejsce w kraju pod względem zysków z upraw. 61% areału hrabstwa to obszary uprawne, 33% to pastwiska i 5% to obszary leśne. 
Demografia.
Według spisu w 2020 roku hrabstwo liczy 41,6 tys. mieszkańców, w tym byli:
Religia.
Członkostwo w 2020 roku: 

</doc>
<doc id="2080568" url="https://pl.wikipedia.org/wiki?curid=2080568" title="Primera División de México (1947/1948)">
Primera División de México (1947/1948)

Rozgrywki 1947/1948 były 45 sezonem w historii ligi meksykańskiej, a 5 sezonem w historii profesjonalnej ligi meksykańskiej. Tytułu mistrzowskiego broniło Atlante.
Zespoły.
W sezonie 1947/1948 występowało 15 drużyn.
Mistrzem Meksyku został zespół Club León, który skompletował 36 punktów. Tyle samo "oczek" uzbierało C.D. Oro. Pierwsze barażowe spotkanie między tymi zespołami zakończyło się wynikiem 0:0, natomiast w drugim padł rezultat 2:0 dla Leónu. Królem strzelców został Meksykanin Adalberto López z 36 bramkami w 28 meczach (1.28 gola na mecz).
Tabela.
MISTRZ MEKSYKU - 1947/1948
LEÓN 1. TYTUŁ MISTRZOWSKI

</doc>
<doc id="2080569" url="https://pl.wikipedia.org/wiki?curid=2080569" title="Niwka (wzniesienie)">
Niwka (wzniesienie)

Niwka – kem o wysokości 88,2 m n.p.m., na Równinie Białogardzkiej, położone w woj. zachodniopomorskim, w powiecie białogardzkim, na obszarze gminy Białogard.
Wzniesienie jest położone wśród moreny dennej. Niwka jest zbudowana z piasków i tworzy rozciągnięte południkowo wyniesienie o trzech lokalnych kulminacjach.
Przy północnym podnóżu Niwki leży wieś Klępino Białogardzkie, natomiast ok. 0,7 km na południowy wschód leży wieś Żytelkowo.
Nazwę "Niwka" wprowadzono urzędowo w 1950 roku, zastępując poprzednią niemiecką nazwę "Niefken Berg".

</doc>
<doc id="2080571" url="https://pl.wikipedia.org/wiki?curid=2080571" title="Hrabstwo Wheeler (Teksas)">
Hrabstwo Wheeler (Teksas)

Hrabstwo Wheeler – hrabstwo położone w USA w stanie Teksas. Utworzone w 1876 r. Siedzibą hrabstwa jest miasto Wheeler. Według spisu w 2020 roku populacja hrabstwa spadła poniżej 5 tys. mieszkańców, w tym jedna czwarta to Latynosi.
Gospodarka.
Rolnictwo jest głównym źródłem dochodu w hrabstwie, z głównymi produktami: wołowiną, sianem, bawełną i pszenicą. 74% areału zajmują pastwiska i 23% to obszary uprawne.
Pod koniec lat 20. XX wieku cała południowo-zachodnia część hrabstwa została usiana szybami naftowymi i gazowymi, od tamtej pory wydobycie ropy i gazu jest ważną częścią gospodarki hrabstwa.

</doc>
<doc id="2080575" url="https://pl.wikipedia.org/wiki?curid=2080575" title="Łopatka pływacka">
Łopatka pływacka

Łapka, łopatka paletka pływacka, wiosełka do pływania – rodzaj plastikowej, płaskiej nakładki na dłoń pływaka, wykorzystywana do zwiększenia powierzchni zagarnianej wody podczas treningu. Umożliwia ona osiągnięcie większej prędkości w wodzie oraz intensywniejszą rozbudowę mięśni wykorzystywanych w danym stylu pływackim.
Historia.
Łopatka pływacka została wynaleziona w XIX wieku przez Benjamina Franklina, który znany jest jako "pierwszy trener pływania Ameryki".

</doc>
<doc id="2080576" url="https://pl.wikipedia.org/wiki?curid=2080576" title="Hrabstwo Wichita (Teksas)">
Hrabstwo Wichita (Teksas)

Hrabstwo Wichita – hrabstwo w północnym Teksasie, od północy graniczące ze stanem Oklahoma. Utworzone w 1858 r. Siedzibą hrabstwa jest miasto Wichita Falls, które skupia ponad trzy czwarte populacji hrabstwa.
Demografia.
W 2020 roku, w hrabstwie 82,4% mieszkańców stanowiła ludność biała (64,6% nie licząc Latynosów), 11,1% to byli czarnoskórzy Amerykanie lub Afroamerykanie, 2,9% miało rasę mieszaną, 2,1% to byli Azjaci, 1,3% to rdzenna ludność Ameryki i 0,2% pochodziło z wysp Pacyfiku. Latynosi stanowili 19,8% ludności hrabstwa.
Religia.
W 2010 roku większość mieszkańców to protestanci (głównie baptyści, ale także zielonoświątkowcy, zbory bezdenominacyjne, campbellici, metodyści i wiele innych). Kościół katolicki obejmując 8,9% populacji jest drugim co do wielkości związkiem wyznaniowym. Większe społeczności tworzyli także mormoni (1,4%), buddyści (0,38%), świadkowie Jehowy (3 zbory) i prawosławni (0,11%).

</doc>
<doc id="2080581" url="https://pl.wikipedia.org/wiki?curid=2080581" title="Hating Life">
Hating Life

Hating Life - czwarty album studyjny szwedzkiej grupy muzycznej Grave. Wydawnictwo ukazało się 25 marca 1996 roku nakładem wytwórni muzycznej Century Media Records.
Lista utworów.
Źródło.
Twórcy.
Źródło.

</doc>
<doc id="2080582" url="https://pl.wikipedia.org/wiki?curid=2080582" title="Aleksander Majewski (generał)">
Aleksander Majewski (generał)

Aleksander Majewski (ur. 27 kwietnia 1861 w Dylewie Szlacheckim, zm. 21 września 1932 w Łodzi) – generał podporucznik lekarz Wojska Polskiego.
Życiorys.
W 1880 roku ukończył Gimnazjum św. Anny w Krakowie i rozpoczął studia na Wydziale Medycznym Uniwersytetu Wiedeńskiego. 13 marca 1886 roku uzyskał dyplom lekarski, a 26 maja tego roku rozpoczął służbę w cesarskiej i królewskiej Armii na stanowisku starszego lekarza Szpitala Garnizonowego Nr 14 we Lwowie. W 1887 roku przeniesiony został do 58 Pułku Piechoty arcyksięcia Ludwika Salvatora w Stanisławowie, a trzy lata później do 13 Pułku Piechoty w Krakowie. Wiosną 1893 roku otrzymał kolejne przeniesienie w tym samym garnizonie, tym razem do 9 Batalionu Pionierów. W czerwcu 1896 roku został urlopowany na okres jednego roku. 18 lipca 1897 roku powrócił do służby czynnej. Po krótkim okresie służby w Szpitalu Garnizonowym Nr 2 w Wiedniu przeniesiony został do 1 Pułku Artylerii Fortecznej, stacjonującego także w stolicy Cesarstwa. W 1902 roku przeniesiony został do Szpitala Garnizonowego Nr 14 we Lwowie, a cztery lata później do Szpitala Garnizonowego Nr 11 w Pradze. W 1908 roku skierowany został do Banja Luki, gdzie objął stanowisko lekarza garnizonu i komendanta szpitala wojskowego. W kwietniu 1910 roku przeniesiony został do Krakowa, na stanowisko zastępcy komendanta Szpitala Garnizonowego Nr 15. W listopadzie 1913 roku mianowany został komendantem Szpitala Garnizonowego Nr 14 we Lwowie i szefem sanitarnym garnizonu. Po rozpoczęciu wielkiej wojny, od 2 do 29 września 1914 roku pełnił obowiązki szefa sanitarnego 12 Korpusu. Następnie wykonywał obowiązki na stanowisku szefa sanitarnego garnizonu Tarnów (do listopada 1914 roku) i Wadowice (do kwietnia 1915 roku). Wiosną 1915 roku powołany został na stanowisko szefa sanitarnego 7 Armii. 1 maja 1917 roku awansował na generalnego lekarza sztabowego. 2 sierpnia 1918 roku mianowany został szefem sanitarnym Generalnego Gubernatorstwa w Lublinie.
14 stycznia 1919 roku przyjęty został do Wojska Polskiego z zatwierdzeniem posiadanego stopnia generała majora lekarza ze starszeństwem z 15 maja 1917 roku. Z dniem 8 stycznia 1919 roku został przydzielony do 1. Rezerwy. 30 grudnia 1919 roku został skreślony z listy oficerów Wojska Polskiego na podstawie orzeczenia Oficerskiego Trybunału Orzekającego. 

</doc>
<doc id="2080587" url="https://pl.wikipedia.org/wiki?curid=2080587" title="Hrabstwo Wilbarger">
Hrabstwo Wilbarger

Hrabstwo Wilbarger – hrabstwo położone w USA w stanie Teksas. Utworzone w 1858 r. Siedzibą hrabstwa jest miasto Vernon. 
Gospodarka hrabstwa opiera się na uprawie pszenicy, bawełny, siana, a także wydobyciu ropy naftowej, hodowli bydła, świń, koni i owiec. 
Demografia.
Według spisu w 2020 roku liczy 12 887 mieszkańców, co oznacza spadek o 4,8% od poprzedniego spisu z roku 2010. W 2020 roku 83,7% ludności stanowią biali (54,7% nie licząc Latynosów), 8,2% to czarni lub Afroamerykanie, 3,7% miało pochodzenie azjatyckie, 2,5% było rasy mieszanej i 1,7% to rdzenna ludność Ameryki. 31,3% to Latynosi.
Religia.
Według danych z 2020, większość mieszkańców to baptyści, ponadto obecni byli metodyści (6,1%), katolicy (5,5%), camphellici (4,2%), konserwatywni luteranie (3,9%), zielonoświątkowcy (3,3%), ewangelikalni bezdenominacyjni (2,9%), mormoni (2,6%) i inne grupy.

</doc>
<doc id="2080592" url="https://pl.wikipedia.org/wiki?curid=2080592" title="Hrabstwo Willacy">
Hrabstwo Willacy

Hrabstwo Willacy – hrabstwo położone w USA w stanie Teksas. Utworzone w 1911 r. Siedzibą hrabstwa jest miasto Raymondville. 

</doc>
<doc id="2080594" url="https://pl.wikipedia.org/wiki?curid=2080594" title="Lake Victoria">
Lake Victoria

Lake Victoria – jednostka osadnicza w Stanach Zjednoczonych, w stanie Michigan, w hrabstwie Clinton.

</doc>
<doc id="2080595" url="https://pl.wikipedia.org/wiki?curid=2080595" title="Lake Albert">
Lake Albert



</doc>
<doc id="2080596" url="https://pl.wikipedia.org/wiki?curid=2080596" title="Lac Albert">
Lac Albert



</doc>
<doc id="2080598" url="https://pl.wikipedia.org/wiki?curid=2080598" title="MacGregor Mathers">
MacGregor Mathers



</doc>
<doc id="2080599" url="https://pl.wikipedia.org/wiki?curid=2080599" title="Australian Open 2001 (gra pojedyncza mężczyzn)">
Australian Open 2001 (gra pojedyncza mężczyzn)



</doc>
<doc id="2080603" url="https://pl.wikipedia.org/wiki?curid=2080603" title="Dewey Tomko">
Dewey Tomko

Duane "Dewey" Tomko (ur. 31 grudnia 1946) jest amerykańskim nauczycielem w przedszkolu oraz zawodowym pokerzystą, zdobywcą trzech bransoletek WSOP.
Znany jest też tego, że dwukrotnie zakończył grę w turnieju głównym na drugim miejscu, w 1982 (przegrał z Jackiem Strausem) oraz w 2001 (przegrał z Carlosem Mortensenem).
Tomko zaczął grać w wieku 16 lat w Pittsburghu. W dzień pracował jako nauczyciel w przedszkolu, a nocami grał w pokera. Później zdał sobie jednak sprawę, że przynosi mu to większe dochody i zaczął grać zawodowo, poświęcając temu swój cały czas.
Oprócz bransoletek World Series of Poker Tomko grał na dwóch stołach finałowych w World Poker Tour (WPT). W 2003 roku zajął drugie miejsce w Five Diamond World Poker Classic ($552.853) oraz czwarte w Costa Rica Classic ($14.650).
Grał w każdym turnieju głównym WSOP począwszy od 1974, co jest rekordem wśród grających graczy.
Jest żonaty i ma trójkę dzieci. Jego syn, Derek zachęca go do powrotu do turniejów pokerowych (Tomko twierdzi, że jego syn jest lepszym graczem niż on gdy był w jego wieku).
Jego wygrane w turniejach wynoszą $4.960.806, z czego $2.691.853 w turniejach WSOP. 
W 2008 został włączony do Poker Hall of Fame. 

</doc>
<doc id="2080604" url="https://pl.wikipedia.org/wiki?curid=2080604" title="Parafia Narodzenia NMP w Kryłowie">
Parafia Narodzenia NMP w Kryłowie



</doc>
<doc id="2080607" url="https://pl.wikipedia.org/wiki?curid=2080607" title="Parafia Wniebowzięcia NMP w Michowie">
Parafia Wniebowzięcia NMP w Michowie



</doc>
<doc id="2080609" url="https://pl.wikipedia.org/wiki?curid=2080609" title="Parafia NMP Częstochowskiej w Siedliszczach">
Parafia NMP Częstochowskiej w Siedliszczach



</doc>
<doc id="2080611" url="https://pl.wikipedia.org/wiki?curid=2080611" title="Pollywood">
Pollywood

Pollywood (Urdu) – nieoficjalna nazwa pakistańskiego zagłębia filmowego związanego z miastem Peszawar. Nazwa "Pollywood" jest zbitką słów Peszawar i Hollywood. Czasem odnoszona jest także do filmów pendżabskich.

</doc>
<doc id="2080612" url="https://pl.wikipedia.org/wiki?curid=2080612" title="Lake Edward">
Lake Edward



</doc>
<doc id="2080613" url="https://pl.wikipedia.org/wiki?curid=2080613" title="Parafia Wniebowzięcia NMP w Puchaczowie">
Parafia Wniebowzięcia NMP w Puchaczowie



</doc>
<doc id="2080614" url="https://pl.wikipedia.org/wiki?curid=2080614" title="Parafia Wniebowzięcia NMP w Uchaniach">
Parafia Wniebowzięcia NMP w Uchaniach



</doc>
<doc id="2080615" url="https://pl.wikipedia.org/wiki?curid=2080615" title="Lac Édouard">
Lac Édouard



</doc>
<doc id="2080616" url="https://pl.wikipedia.org/wiki?curid=2080616" title="Arthur Rook">
Arthur Rook

Arthur Laurence Rook (ur. 26 maja 1921, zm. 30 września 1989) – brytyjski jeździec sportowy. Złoty medalista olimpijski z Melbourne (Sztokholmu).
Sukcesy odnosił we Wszechstronnym Konkursie Konia Wierzchowego. Igrzyska w 1956 były jego drugą olimpiadą, brał udział już w IO 52. Konkurencje jeździeckie były rozgrywane w Sztokholmie (główne zawody odbywały się w Melbourne, ale jeźdźcy – ze względu na problemy z kwarantanną zwierząt – rywalizowali w Szwecji). Triumfował w drużynie (partnerowali mu Francis Weldon i Bertie Hill) oraz był szósty w konkursie indywidualnym. W 1953 sięgnął po złoto mistrzostw Europy.
Był zawodowym żołnierzem.

</doc>
<doc id="2080617" url="https://pl.wikipedia.org/wiki?curid=2080617" title="Parafia Narodzenia NMP i św. Józefa w Sobótce">
Parafia Narodzenia NMP i św. Józefa w Sobótce



</doc>
<doc id="2080618" url="https://pl.wikipedia.org/wiki?curid=2080618" title="Parafia Wniebowzięcia NMP w Andrzejewie">
Parafia Wniebowzięcia NMP w Andrzejewie



</doc>
<doc id="2080619" url="https://pl.wikipedia.org/wiki?curid=2080619" title="Parafia Niepokalanego Poczęcia NMP w Kamionnej">
Parafia Niepokalanego Poczęcia NMP w Kamionnej



</doc>
<doc id="2080620" url="https://pl.wikipedia.org/wiki?curid=2080620" title="Parafia Niepokalanego Serca NMP w Rychlikach">
Parafia Niepokalanego Serca NMP w Rychlikach



</doc>
<doc id="2080621" url="https://pl.wikipedia.org/wiki?curid=2080621" title="Parafia Zwiastowania NMP w Miedznie">
Parafia Zwiastowania NMP w Miedznie



</doc>
<doc id="2080622" url="https://pl.wikipedia.org/wiki?curid=2080622" title="Barbara Urszula Sanguszkowa">
Barbara Urszula Sanguszkowa

Barbara Urszula z Duninów Sanguszkowa, pseud.: "Dama; Pewna dama polska; Pewna zacna weteranka", (ur. 4 lutego 1718, zm. 2 października 1791 w Warszawie) – marszałkowa litewska, poetka, tłumaczka, moralistka i filantropka.
Pochodzenie.
Była córką referendarza wielkiego koronnego Jakuba ze Skrzynna Dunina (zm. 1730) herbu Łabędź i Marianny z domu Grudzińskiej (zm. 1727) herbu Grzymała. Była wnuczką Mikołaja Wiktoryna Grudzińskiego (1635-1704). Miała brata Aleksego Dunina. Wcześnie osierocona przez matkę (1727), a następnie przez ojca (1730) wychowywała się pod opieką drugiej żony ojca – Heleny z Potockich (córki Jerzego Potockiego, a wnuczki poety Wacława Potockiego), która po śmierci męża wyszła jeszcze raz za mąż za wojewodę inflanckiego Antoniego Andrzeja Morsztyna (syna poety Stanisława Morsztyna).
Rodzina.
W 1735 roku została trzecią żoną starszego od niej marszałka wielkiego litewskiego księcia Pawła Franciszka Karola Sanguszki (1682-1750) herbu Pogoń Litewska. Ślub odbył się 17 kwietnia 1735 roku we franciszkańskim kościele w Warszawie, a udzielało biskup krakowski Andrzej Stanisław Załuski. W ciągu tego małżeństwa urodziło się dziesięcioro dzieci, z których przeżyło sześcioro:
Działalność.
Dnia 3 maja 1745 roku została damą austriackiego Orderu Krzyża Gwiaździstego.
W dniu 15 kwietnia 1750 roku zmarł jej mąż, a ona zajęła się porządkowaniem spraw, także na drodze sądowej, odziedziczonych dóbr, a nade wszystko wychowaniem i edukacją swoich dzieci. W roku 1755 sprowadziła do Lubartowa (na stanowisko wychowawcy jej synów), C. F. Pyrrhysa de Varille, który z niewielkimi przerwami przebywał tam aż do jej śmierci. Po ślubie (1763) swej córki Krystyny z Franciszkiem Bielińskim, mieszkała głównie w Warszawie (w pałacu Bielinskich). Co dwa lata w porze letniej zjeżdżała z Warszawy do Poddębic i prowadziła tam znany salon oświeceniowy na który zapraszała wiele znamienitych gości. Dbając o przyszłość dzieci i o pozostawiony majątek brała czynny udział w życiu politycznym kraju. Jeździła na sejmy i trybunały. Była bogata, pociągająca i miła w obejściu. Prowadziła w atmosferze intelektualno-artystycznej rozległe życie towarzyskie. Jej, wzorowany na francuskich, salon literacki odwiedzali: przyszły S. Poniatowski, I. Krasicki i W. Jakubowski. Spośród gości jej salonu wywodził się, występujący w Pałacu Saskim amatorski zespół teatralny. Z tego zespołu pochodzili późniejsi organizatorzy warszawskich teatrów "de société".
Wraz z wojewodziną rawską – Boną ze Świdzińskich Granowską i jej siostrą kasztelanową połaniecką – Marią ze Świdzińskich Lanckorońską stanowiła „trójcę pań świętych” znaną z pobożności i filantropii. Barbara Sanguszko była znana ze swojej hojności. Wymurowała i odnowiła wiele kościołów i klasztorów (dokończyła restaurację kościoła św. Jana Chrzciciela w Zasławiu, zbudowała dom dla misjonarzy w Zasławiu, oddała grunty pod budowę cerkwi w Ilińcach, podarowała jezuitom materiały budowlane na budowę kościoła w Żytomierzu, ufundowała kościół dla sióstr bernardynek w Tarnowie, wzniosła murowany kościół w Lutomiersku). W 1767 roku zorganizowała uroczystości koronacyjne obrazu Matki Bożej w Miedniewicach. W 1776 roku doprowadziła do powiększenia parafii Szymanów i uzyskała od papieża Piusa VI bullę papieską nadającej parafii cztery parafialne odpusty.
W Pałacu Saskim wydawała okazałe przyjęcia, iluminacje, koncerty i bale, na których licznie gościli dygnitarze polityczni oraz artyści, poeci i muzycy. Wśród nich warto wymienić Stanisława Augusta Poniatowskiego, na którego koronacji później była. 
Obok Warszawy, Szymanowa, Zasławia i Lubartowa, który przejął w drodze podziałów rodzinnych jej syn, przebywała w Poddębicach oraz dużo podróżowała m.in. była w Gdańsku, Białymstoku, Berdyczowie, czy Rzymie.
Twórczość.
Barbara Sanguszkowa przełożyła na polski 2 dzieła pobożne: modlitewnik francuskiej karmelitanki F. L. de La Vallière "Uwaga duszy przez pokutę nawracającej się do Boga pełna afektów serdecznych na psalm 50... i psalm 102... pokutującego Dawida...", uzupełniony "Refleksjami chrześcijańskimi nad ułomnością naszą..." wydany w Lublinie w 1743 roku oraz zbiór rozmyślań religijno-moralnych "Przewodnia do nieba droga" kardynała Giovanniego C. Bony wydany w 1744 roku. W 1755 roku napisała "Naukę matki córce swojej idącej za mąż daną..." i wydała ją w Warszawie w 1756 roku. W latach 60. XVIII wieku przełożyła podręczną książkę medyczną "O chorobach prędkiego ratunku potrzebujących...", którą na jej żądanie napisał nadworny lekarz Sanguszków – Franciszek Kurcjusz (Curtius) i wydała ją w 1783 roku w Warszawie. W 1788 roku przetłumaczyła i wydała obszerny 2-tomowy romans listowny Ph. L. Gérarda "Hrabia de Valemont, czyli obłąd rozumu...".
Ważniejsze utwory.
Fragment wiersza Sanguszkowej (przekł. listu Fryderyka II do brata) datowany na rok 1760 ogł. (z nieistniejącego dziś rękopisu Biblioteki Narodowej, sygn. M 262) S. Tomkowicz: "Z wieku Stanisława Augusta" t. 2, Kraków 1882, s. 78.
Ponadto w rękopisie Ossolineum, sygn. 552/II 5 zachowana jest przemowa autorstwa Sanguszkowej.
Dobra ziemskie.
Osobistą jej własność stanowiły odziedziczone po matce Poddębice i Lutomiersk w województwie sieradzkim, po bracie Szymanów, w Wielkopolsce (na Kujawach) wsie Konary, Rybowo, Grabowo, odziedziczone po ojcu dobra na Litwie oraz posiadłość w Wilnie. W latach 1750-1774 sprawowała zarząd nad pozostawionymi przez swego męża dobrami. W 1752 roku założyła hutę szkła w Cudnowie. Prowadziła intensywny handel zbożem. Łożyła spore sumy na utrzymanie milicji sanguszkowej i ordynackiej, dbała też o archiwum w Sławucie. Po podziale majątku zawarła z synami ugodę dotyczącą jej praw dożywotnich na dobrach po mężu. Barbara Sanguszko zatrzymała w swych rękach dobra prywatne (m.in. Szymanów, Wolę Grzymkowską i Poddębice) oraz bezpośredni zarząd nad kluczami, czyli Smolanami, Tołoczynem i Białogródką. Swoim majątkiem zarządzała bardzo energicznie.
Śmierć.
Zmarła po ciężkiej sześciotygodniowej chorobie 2 października 1791 roku w Warszawie. Ciało jej przewieziono w uroczystym kondukcie żałobnym do Lublina, gdzie 13 października 1791 roku w asyście licznego duchowieństwa pochowano je w podziemiach kościoła kapucynów. Serce złożono równie uroczyście w kościele kapucynów Lubartowie.

</doc>
<doc id="2080623" url="https://pl.wikipedia.org/wiki?curid=2080623" title="Parafia Nawiedzenia NMP w Woli Gułowskiej">
Parafia Nawiedzenia NMP w Woli Gułowskiej



</doc>
<doc id="2080624" url="https://pl.wikipedia.org/wiki?curid=2080624" title="Universal Religion Chapter 3">
Universal Religion Chapter 3

Universal Religion Chapter 3 (znana też jako "Universal Religion 2008 - Live From Armada At Ibiza") – trzecia autorska kompilacja z serii "Universal Religion", w wykonaniu Holenderskiego DJ-a, Armina van Buurena. Swoją oficjalną premierę miała w 2007 roku. Wydana przez wytwórnię Armada Music. Wydawnictwo zawiera 14 utworów, w tym kilka w zremiksowanych wersjach.

</doc>
<doc id="2080625" url="https://pl.wikipedia.org/wiki?curid=2080625" title="La Pallice">
La Pallice



</doc>
<doc id="2080626" url="https://pl.wikipedia.org/wiki?curid=2080626" title="Hrabstwo Williamson (Teksas)">
Hrabstwo Williamson (Teksas)

Hrabstwo Williamson – hrabstwo położone w USA w stanie Teksas. Utworzone w 1848 r. Należy do obszaru metropolitalnego Austin. Siedzibą hrabstwa jest miasto Georgetown. 
Demografia.
W latach 2010–2020 populacja hrabstwa wzrosła o 44,1% do ponad 600 tys. mieszkańców. W 2020 roku 80,6% ludności stanowią biali (58% nie licząc Latynosów), 24,8% to Latynosi, 8% miało pochodzenie azjatyckie, 7,4% to czarni lub Afroamerykanie, 2,9% było rasy mieszanej i 0,9% to rdzenna ludność Ameryki.
Religia.
W 2010 roku największą grupą w hrabstwie są ewangelikalni protestanci, a wśród nich przeważają baptyści i metodyści. 11% populacji jest członkami Kościoła katolickiego. Inne duże religie to: mormoni (1,8%), muzułmanie (1,3%) i hinduiści (0,8%).

</doc>
<doc id="2080628" url="https://pl.wikipedia.org/wiki?curid=2080628" title="Eyjafjörður">
Eyjafjörður

Eyjafjörður (isl. "fiord z wyspą") – najdłuższy islandzki fiord w centralno-północnej Islandii, między półwyspami Tröllaskagi i Flateyjarskagi. Ma około 60 km długości i maksymalnie 25 km szerokości. Na środku fiordu położona jest wyspa Hrísey, od której wzięła się jego nazwa. Do fiordu uchodzą następujące ważniejsze rzeki (idąc od zachodu): Svarfaðardalsá, Hörgá, Eyjafjarðará i Fnjóská.
Brzegi fiordu są stosunkowo gęsto, jak na islandzkie warunki, zaludnione. Na zachodnim wybrzeżu leżą miejscowości: Ólafsfjörður, Dalvík, Litli-Árskógssandur, Hauganes i Hjalteyri. Na południowym krańcu Akureyri - największe miasto poza regionem stołecznym. Na wschodnim wybrzeżu miejscowości Svalbarðseyri i Grenivík. Miasta i osady nad fiordem połączone są drogami nr 82 (zachodnie wybrzeże), drogą krajową nr 1 (południowe wybrzeże) oraz nr 83 (wschodnie wybrzeże). Zamieszkana jest również wyspa Hrísey, do której można dopłynąć promami z Dalvík i Litli-Árskógssandur.

</doc>
<doc id="2080629" url="https://pl.wikipedia.org/wiki?curid=2080629" title="Parafia Wniebowzięcia NMP w Kocku">
Parafia Wniebowzięcia NMP w Kocku



</doc>
<doc id="2080630" url="https://pl.wikipedia.org/wiki?curid=2080630" title="Hrabstwo Wilson (Teksas)">
Hrabstwo Wilson (Teksas)

Hrabstwo Wilson – hrabstwo położone w USA w stanie Teksas. Utworzone w 1874 r. Siedzibą hrabstwa jest miasto Floresville. Hrabstwo przecinają rzeki San Antonio, oraz jej dopływ Cibolo Creek. 
Gospodarka.
61% areału hrabstwa zajmują obszary pasterskie, 20% uprawne i 15% leśne. 
Religia.
Członkostwo w 2010 roku:

</doc>
<doc id="2080633" url="https://pl.wikipedia.org/wiki?curid=2080633" title="Klementyna Mańkowska">
Klementyna Mańkowska

Klementyna Maria Mańkowska z domu Czarkowska-Golejewska herbu Abdank (ur. 1 sierpnia 1910 w Wysuczce, zm. 4 stycznia 2003 na zamku Sermoise w Nevers) – polska arystokratka, działaczka ruchu oporu podczas II wojny światowej.
Życiorys.
Wnuczka Tadeusza Czarkowskiego-Golejewskiego. Jej rodzicami byli: Cyryl Czarkowski-Golejewski (1885-1940), drugi ordynat na Wysuczce, ofiara zbrodni katyńskiej w 1940, zamordowany z Ukraińskiej Listy Katyńskiej) i Izabella Jaxa Małachowska (1885-1958). Była żoną hrabiego Andrzeja Mańkowskiego (ur. 25 kwietnia 1910, zm. 2 października 2001), herbu Zaremba, właściciela dóbr Winna Góra pod Poznaniem.
W czasie II wojny światowej pracowała dla działającej w kraju organizacji wywiadowczej „Muszkieterzy”. Zdobywała informacje wojskowe, wzory dokumentów, przewoziła raporty wywiadowcze do Francji i Wielkiej Brytanii. Za zasługi władze francuskiej wyspy Noirmoutier przyznały jej po wojnie duży majątek ziemski. Przez Rząd Rzeczypospolitej Polskiej na uchodźstwie została odznaczona w 1953, na mocy decyzji z 1949, Srebrnym Krzyżem Zasługi z Mieczami. W maju 1996 prezydent Francji Jacques Chirac uhonorował ją Kawalerią Narodowego Orderu Zasługi, zaś we wrześniu 1997 władze Republiki Federalnej Niemiec przyznały jej Federalny Krzyż Zasługi Pierwszej Klasy za zasługi dla RFN i wkład w polsko-niemieckie pojednanie.
Była uzdolnioną i skuteczną agentką polskiej organizacji konspiracyjno-wywiadowczej „Muszkieterzy”, ale równocześnie zaprzyjaźnioną z wieloma wysokimi oficerami Wehrmachtu. Była formalną agentką Abwehry, ale z polecenia swej organizacji i za wiedzą wywiadu brytyjskiego, dla którego jej informacje miały największe znaczenie.
Klementyna Mańkowska w wieku ponad 80 lat napisała swoje wspomnienia z czasów wojny, pt. "Moja misja wojenna". W 2003 książka ukazała się także w Polsce.
Dzieci Klementyny Mańkowskiej:

</doc>
<doc id="2080634" url="https://pl.wikipedia.org/wiki?curid=2080634" title="Specjalistyczny Szpital Miejski w Toruniu">
Specjalistyczny Szpital Miejski w Toruniu

Specjalistyczny Szpital Miejski im. Mikołaja Kopernika w Toruniu – publiczny szpital specjalistyczny, drugi co do wielkości w mieście, przyjmuje rocznie ponad 14 tysięcy pacjentów.
Lokalizacja.
Specjalistyczny Szpital Miejski wraz z przychodniami położony jest w dzielnicy Mokre przy ulicy Batorego 17/19. Natomiast podjazd dla karetek przy izbie przyjęć oraz główna brama wjazdowa znajdują się przy ulicy Bażyńskich.
Historia.
Początki szpitala sięgają 1868 roku, a jego pierwsza lokalizacja mieściła się przy ulicy Dąbrowskiego. Pod koniec lat 80. XIX wieku zapadła decyzja o budowie nowego gmachu szpitalnego przy ulicy Przedzamcze, którego budowę rozpoczęto w listopadzie 1890 roku (dziś w tym budynku znajduje się Regionalny Inkubator Przedsiębiorczości, wcześniej Wojewódzkie Centrum Stomatologii). Z biegiem lat potrzeby w zakresie lecznictwa miasta znacznie zwiększyły się i władze zaczęły planować budowę kolejnych budynków szpitalnych. Po włączeniu gminy Mokre do Torunia w 1906 roku magistrat rozpoczął prace nad budową nowego szpitala przy ul. Batorego (obecna siedziba). W dniu 28 sierpnia położono kamień węgielny, budowę rozpoczęto w 1908 roku, a już 4 maja 1910 roku oddano szpital do użytku. W roku 1913 leczono w nim ponad 2000 chorych. W tym miejscu należy zaznaczyć, że szpital przy Batorego – nazywany szpitalem Diakonisek był osobnym podmiotem w stosunku do szpitala miejskiego nadal gnieżdżącym się w centrum miasta.
Po odzyskaniu niepodległości w zakresie zdrowotności publicznej miasto dysponowało: Lecznicą Miejską przy ulicy Przedzamcze, Lecznicą Diakonisek na Mokrem przy ul. Batorego – oba szpitale o charakterze ogólnym oraz Lecznicą Wojewódzką przeznaczoną do leczenia wenerycznego kobiet.
Po 1920 roku Szpital Miejski liczył 125 łóżek, znajdujących się często w zniszczonych i niehigienicznych budynkach. Władze miasta postanowiły więc wydzierżawić od Starostwa Powiatowego budynki przy Batorego z przeznaczeniem na nową siedzibę szpitala. Początkowo umieszczono tam trzy oddziały: wewnętrzny, chirurgiczny i zakaźny. Odtąd szpital posiadał 280 łóżek (na 320 łóżek w publicznych szpitalach) z czego 212 przy ulicy Przedzamcze i 68 na Batorego. Według stanu z dnia 12 listopada 1937 roku personel szpitala liczył 116 osób, w tym 12 lekarzy, 344 osoby personelu pomocniczo-lekarskiego, 34 osoby personelu administracyjno-gospodarczego i 36 salowych. W czasie II wojny światowej sytuacja nie zmieniła się.
Po wyzwoleniu funkcje szpitala przejął obiekt przy ul. Przedzamcze 10 (oddziały wewnętrzny, chirurgiczny, położniczo-ginekologiczny, od 1 sierpnia 1946 roku dziecięcy, później laryngologiczny, neurologiczny, oftalmiczny). Po opuszczeniu przez Armię Radziecką w marcu 1946 roku oddziały wewnętrzny i chirurgiczny wróciły do szpitala przy ul. Batorego, znajdował się tam również oddział gruźliczy. Oddziały dermatologiczny i zakaźny dla chorych wenerycznie nadal mieściły się w przyłączonym podczas wojny Szpitalu Dobrego Pasterza przy ulicy Wałdowskiej (obecnie ul. Curie-Skłodowskiej). Do roku 1955 szpital stanowił jedną jednostkę organizacyjną, jednak ich rozproszenie spowodowało proces reorganizacji placówki, z której wyodrębniono 1 kwietnia 1955 roku najpierw Miejski Szpital Zakaźny, a 1 lutego 1959 roku Szpital Miejski Dziecięcy, mieszczący się przy ulicy Szosa Bydgoska.
W 1963 roku rozpoczęto budowę nowej siedziby Szpitala Miejskiego na Bielanach, który ukończono w 1971 roku. Wówczas „stary szpital” otrzymał nazwę Miejskiego Szpitala Ogólnego nr 1, natomiast „nowy” MSO nr 2 (po utworzeniu województwa toruńskiego w 1975 roku został on szpitalem wojewódzkim, do którego włączono Szpital Zakaźny, Dziecięcy i Psychiatryczny). Miejski Szpital Ogólny nr 1 z kolei przekształcony zostaje w Zespół Opieki Zdrowotnej im. M. Kopernika, wykonujący głównie zadania podstawowej opieki zdrowotnej wraz z niespecjalistyczną opieką szpitalną.
Począwszy od lat 50., szczególnie od roku 1962 trwała rozbudowa placówki, która wówczas dysponowała 357 łóżkami. Intensywne prace modernizacyjne prowadzone były od 1996 roku. Ważnym wydarzeniem były uroczyste obchody 100-lecia szpitala organizowane 4 września 2010 roku, kiedy nastąpiło oddanie do użytku nowego skrzydła szpitala mieszczącego m.in. cztery nowoczesne bloki operacyjne oraz oddział hematologii.
W 2021 roku planowana jest kolejna rozbudowa szpitala.
Najstarsze budynki szpitala wpisane są do gminnej ewidencji zabytków (nr 1552).
Bank Krwiotwórczych Komórek Macierzystych.
W szpitalu mieści się Bank Krwiotwórczych Komórek Macierzystych. Został otwarty 10 lutego 2017 roku.
Certyfikaty.
Szpital posiada następujące certyfikaty:
Dyrektorzy.
Długoletnim dyrektorem szpitala była Krystyna Zaleska, która sprawowała tę funkcję do stycznia 2020 roku, kiedy to zastąpiła ją Justyna Wileńska.

</doc>
<doc id="2080635" url="https://pl.wikipedia.org/wiki?curid=2080635" title="Parafia Nawiedzenia NMP w Domanicach">
Parafia Nawiedzenia NMP w Domanicach



</doc>
<doc id="2080636" url="https://pl.wikipedia.org/wiki?curid=2080636" title="Parafia MB Różańcowej w Sławatyczach">
Parafia MB Różańcowej w Sławatyczach



</doc>
<doc id="2080637" url="https://pl.wikipedia.org/wiki?curid=2080637" title="Anaphyllopsis">
Anaphyllopsis

Anaphyllopsis A. Hay – rodzaj rzadkich, wieloletnich roślin zielnych, geofitów ryzomowych, należący do rodziny obrazkowatych, obejmujący trzy gatunki, występujące w północnej Ameryce Południowej, od Wenezueli do Surinamu i północnej Brazylii, gdzie zasiedlają bagna i brzegi rzek.

</doc>
<doc id="2080638" url="https://pl.wikipedia.org/wiki?curid=2080638" title="Hrabstwo Winkler">
Hrabstwo Winkler

Hrabstwo Winkler – hrabstwo położone w USA w stanie Teksas. Utworzone w 1887 r. Siedzibą hrabstwa jest miasto Kermit. 

</doc>
<doc id="2080639" url="https://pl.wikipedia.org/wiki?curid=2080639" title="Bertie Hill">
Bertie Hill

Albert Edwin „Bertie” Hill (ur. 7 lutego 1927, zm. 5 sierpnia 2005) – brytyjski jeździec sportowy. Złoty medalista olimpijski z Melbourne (Sztokholmu).
Sukcesy odnosił we Wszechstronnym Konkursie Konia Wierzchowego. Igrzyska w 1956 były jego drugą olimpiadą, brał udział już w IO 52. Konkurencje jeździeckie były rozgrywane w Sztokholmie (główne zawody odbywały się w Melbourne, ale jeźdźcy – ze względu na problemy z kwarantanną zwierząt – rywalizowali w Szwecji). Triumfował w drużynie (partnerowali mu Francis Weldon i Arthur Rook) oraz był dwunasty w konkursie indywidualnym. Po raz trzeci startował w IO 60. Sięgał po złoto mistrzostw Europy.
Był szkoleniowcem, m.in. brytyjskiej kadry.

</doc>
<doc id="2080640" url="https://pl.wikipedia.org/wiki?curid=2080640" title="Phaenostictus">
Phaenostictus



</doc>
<doc id="2080641" url="https://pl.wikipedia.org/wiki?curid=2080641" title="Lake Rudolf">
Lake Rudolf



</doc>
<doc id="2080642" url="https://pl.wikipedia.org/wiki?curid=2080642" title="Hrabstwo Wise (Teksas)">
Hrabstwo Wise (Teksas)

Hrabstwo Wise – hrabstwo położone w USA w stanie Teksas. Utworzone w 1856 r. i nazwane na cześć Henry’ego Wise, kongresmena z Wirginii, który popierał aneksję Teksasu. Siedzibą hrabstwa jest miasto Decatur. Hrabstwo znajduje się w północno–zachodnim rogu obszaru metropolitalnego Dallas. Według spisu w 2020 roku liczy 68,6 tys. mieszkańców, a 76% stanowi ludność biała nie-latynoska.

</doc>
<doc id="2080643" url="https://pl.wikipedia.org/wiki?curid=2080643" title="Geraldo Teixeira">
Geraldo Teixeira

Aladim, właśc. Geraldo Teixeira (ur. 5 maja 1937 w Natal) – piłkarz brazylijski, występujący na pozycji napastnika.
Kariera klubowa.
W czasie kariery piłkarskiej Aladim grał w klubie Bangu AC w latach 1964-1970. Z Bangu zdobył mistrzostwo stanu Rio de Janeiro - Campeonato Carioca w 1966 roku. Ogółem w barwach Bangu wystąpił w 142 meczach i strzelił 45 bramek.
Kariera reprezentacyjna.
W 1964 roku Aladim uczestniczył w Igrzyskach Olimpijskich w Tokio. Na turnieju Aladim był rezerwowym zawodnikiem i nie wystąpił w żadnym meczu reprezentacji Brazylii.

</doc>
<doc id="2080644" url="https://pl.wikipedia.org/wiki?curid=2080644" title="Hrabstwo Wood (Teksas)">
Hrabstwo Wood (Teksas)

Hrabstwo Wood – hrabstwo położone w USA w stanie Teksas. Utworzone w 1850 r. Siedzibą hrabstwa jest miasto Quitman. Według spisu w 2020 roku hrabstwo liczy 44,8 tys. mieszkańców, w tym 82% stanowi ludność biała nie-latynoska i 10,4% to Latynosi. 
Geografia.
Według US Census Bureau, hrabstwo ma całkowitą powierzchnię 1801,9 km², z czego 1671,1 km² to grunty, a 130,8 km² (7,3%) zajęte jest przez wodę. Większość obszarów wodnych stanowi jezioro Fork Reservoir. Południową granicę hrabstwa wyznacza rzeka Sabine.
Gospodarka.
W 2017 roku hrabstwo jest ważnym ośrodkiem hodowli drobiu (8. miejsce) w Teksasie. Ponadto zajmuje wysokie miejsca w produkcji mleka, chociaż pogłowie bydła liczy tylko 44,5 tys. sztuk. Popularna jest także hodowla koni (2,3 tys.) i kóz (1,5 tys.), produkcja choinek (25. miejsce), oraz szkółkarstwo. Produkcja paszy, warzywa i arbuzy należą do najważniejszych upraw. Istotną rolę w gospodarce hrabstwa odgrywają wydobycie ropy naftowej i gazu ziemnego. 19% areału hrabstwa zajmują obszary leśne. 

</doc>
<doc id="2080646" url="https://pl.wikipedia.org/wiki?curid=2080646" title="Wierzbak (dopływ Bogdanki)">
Wierzbak (dopływ Bogdanki)

Wierzbak (dawniej: "Rudnik") – ciek wodny na terenie Poznania, lewy dopływ Bogdanki.
Nazwa.
Pierwotna nazwa cieku to "Rudnik", wywodząca się od pokładów torfu, miałkiego błota, podłoża bagnistego, w staropolszczyźnie "rudy". W 1257 i 1296 zapisano nazwę jako "Rudnik", a w 1440 jako "Rudnyk". Nazwa "Wierzbak" (lub "Wierzbiak") pojawia się dopiero w XIX wieku, a przeniesiona została od nazwy młyna znanego od XV wieku - "Wierzbięty Młyn" (1408), "Wierzbny Młyn" (1445), "Wierzbnik" (1515) i "Wierzbak" (1563). Nazwa młyna z kolei pochodziła od jego pierwszego właściciela - Jakuba Wierzbięty (ewentualnie Wirzbnego).
Przebieg.
Obszar źródliskowy znajduje się na Podolanach, w rejonie ulic Rzepeckiej i Raczyńskiego oraz na Piątkowie (drugi ciek), w pobliżu Osiedla Hulewiczów. Przepływa przez tereny zurbanizowane, industrialne oraz ogrody działkowe. Mija Podolany, rozdziela Bonin od Winiar (niegdyś na tym odcinku towarzyszyła mu ul. św. Stanisława) i uchodzi do Bogdanki na Sołaczu, poniżej Stawów Sołackich, przy Alei Wielkopolskiej.
Nad Wierzbakiem zlokalizowane są mosty na kilku ważnych ulicach, m.in. Janiny Omańkowskiej, Strzeszyńskiej, Druskiennickiej, Lutyckiej i Dojazd. Na długich odcinkach ciek jest skanalizowany (m.in. na Winiarach i Sołaczu). Przy ul. Winiarskiej dolinę Wierzbaka przecina linia tramwajowa na Piątkowską – zbudowano tutaj dość okazały nasyp z dużym przepustem betonowym. Na Podolanach spiętrzono na cieku niewielki zbiornik retencyjny – Folwark Podolany, który odmulono w 2009. Przy ul. Janiny Omańkowskiej, od Wierzbaka rozpoczyna się zabytkowa aleja kasztanowców. W pobliżu urządzono też nad ciekiem krótką promenadę spacerową z placem zabaw do ul. Marcina Rożka. W 2013 otwarto nad ciekiem dwa parki: Edukacji Ekologicznej Strzeszyn (ul. Homera) i Leszka Bergera (ul. Druskiennicka/Strzeszyńska).
W XVIII wieku przebieg Wierzbaka w dolnym biegu był inny – przepływał on u stóp dawnej wsi Winiary, która znajdowała się w rejonie obecnej Cytadeli i uchodził samodzielnie do Warty na terenie Grochowych Łąk, gdzie istniał na cieku niewielki staw. Po wybudowaniu w XIX wieku Twierdzy w Poznaniu strumień nabrał znaczenia militarnego. Płynął z północy i przecinał granice miasta w części północno-zachodniej, koryto strumienia biegło w obszernej dolinie wzdłuż południowo-zachodniego stoku wzgórza Winiarskiego. Wody Wierzbaka zasilały system fos wodnych południowo-zachodniej flanki fortu Winiary (luneta Ceglana) oraz części rdzenia (nadszaniec Magazynowy, narożnik i bastion VI) – w tym celu zostały spiętrzone przy pomocy jazu u podnóża fortu Winiary, Dalej Wierzbak płynął prosto na wschód przez podmokłe z jego powodu Grochowe Łąki i uchodził do Warty w miejscu obecnej przepompowni ścieków przy Garbarach. W ostatnich latach XIX wieku Wierzbak skanalizowano.
Na krótkim odcinku, równolegle do skanalizowanego Wierzbaka, przebiega ulica Źródlana. Nazwa ta pochodzi prawdopodobnie od zlokalizowanego tam dawniej źródełka, którego wody uchodziły do pobliskiego Wierzbaka.
Nazewnictwo.
Od cieku nazwę przyjęły:

</doc>
<doc id="2080652" url="https://pl.wikipedia.org/wiki?curid=2080652" title="Jarząbcze Szałasiska">
Jarząbcze Szałasiska

Jarząbcze Szałasiska – dwie niewielkie równie w Dolinie Jarząbczej w polskich Tatrach Zachodnich. Położone są na wysokości ok. 1400 m n.p.m. na wschodnim zboczu tej doliny, na zachodnich stokach Trzydniowiańskiego Wierchu, poniżej widocznych z daleka białych kwarcytowych skałek zwanych Białymi Gęsiami. Nazwa pochodzi od tego, że dawniej stały tutaj szałasy, były to bowiem tereny wypasowe Hali Jarząbczej.

</doc>
<doc id="2080653" url="https://pl.wikipedia.org/wiki?curid=2080653" title="Bezlitośni ludzie">
Bezlitośni ludzie

Bezlitośni ludzie (także: "Bezwzględni ludzie") – amerykańska komedia z 1986 roku.
Fabuła.
Żona biznesmena Sama Stone'a, Barbara, zostaje porwana przez poczciwego handlowca, Kena Kesslera, oraz jego żonę Sandy, zwykłych, porządnych obywateli. Stone jest zadowolony z przebiegu zdarzeń, ponieważ właśnie dojrzewał w nim plan zamordowania znienawidzonej małżonki. Kochanka Stone'a, Carol, wraz ze swoim ograniczonym umysłowo przyjacielem, Earlem, szantażuje Stone'a, który wcześniej wtajemniczył ją w plan morderstwa. Policja zaczyna się interesować Stone'em, jednak plan szantażu nie wypala, z uwagi na kardynalną pomyłkę Earla.
Obsada.
W rolach głównych wystąpili w filmie: Danny DeVito, Bette Midler, Judge Reinhold oraz Helen Slater. W epizodzie pojawił się Bill Pullman, który był jego debiutem filmowym:
Recenzje.
Angielski producent i recenzent, Martyn Auty, stwierdził, że trio Abrahams i Zukerowie sięgnęło w tym obrazie "dna swego talentu", a sam film określił mianem "pozbawionej krzty sensu parodii thrillera o kidnaperach", w którym autorzy "usiłując sklecić przyzwoitą narrację [...] przeliczyli się po prostu z siłami".
Hellmuth Karasek napisał, że takie zgromadzenie "odrażających kryminalistów i ohydnych wyrzutków społeczeństwa rzadko można znaleźć w jednym filmie". Według niego trio reżyserów "dokonało w swoim filmie rzeczy zadziwiającej: z tych ludzkich szumowin potrafili zrobić komedię". Efekt ten osiągnęli za pomocą prostego triku: czyniąc z nich niezręcznych dyletantów, którym wszystko groteskowo wymyka się z rąk. Wyśmiewanym w filmie celem są kalifornijskie elity, ich pogoń za zyskiem i fizycznym pięknem. Reżyserzy nie cofają się przed licznymi obscenicznymi i niesmacznymi elementami, w tym wyśmiewaniem wad fizycznych bohaterów.

</doc>
<doc id="2080659" url="https://pl.wikipedia.org/wiki?curid=2080659" title="Hrísey">
Hrísey

Hrísey – wyspa na północy Islandii, położona we fiordzie Eyjafjörður, około 35 km na północ od Akureyri. Powierzchnia wyspy wynosi 8 km² - jest to druga co do wielkości przybrzeżna wyspa Islandii zaraz po Heimaey.. Ma 7,5 km długości i 2,5 km szerokości. Najwyższy punkt wyspy w jej północnej części osiąga 110 m n.p.m. 
Na początku 2018 roku wyspę zamieszkiwało 151 osób, w większości w głównej osadzie Hrísey położonej w południowej części wyspy. Wyspa wchodzi w skład gminy Akureyrarkaupstaður z siedzibą w Akureyri. Na wyspę można przypłynąć promem z Dalvík i Litli-Árskógssandur.
Północne klify obfitują w jaskinie morskie. Większą część wyspy obejmuje ścisły rezerwat, który jest niedostępny dla zwiedzających.
Jest znana głównie z miejsc lęgowych i strefy chronionej pardwy górskiej. Można tu jeszcze spotkać kolonie edredonów i rybitwy popielatej.
Hrísey to jedyne miejsce w Islandii gdzie hoduje się bydło rasy Bydło Galloway. Islandzkie prawo zabierania tych zwierząt na islandzki ląd.
W czasie II wojny światowej na wyspie stacjonowało pięciu angielskich żołnierzy. Strzegli oni wejścia do fiordu Eyjafjörður i kontrowali podejrzane trawlery z nieokreślonym ładunkiem.
We wsi znajdują się: niewielkie biuro informacji turystycznej, punkt bankowy, port, sklep z rzemiosłem, czerwono-biały kościół i poczta.
Mieszkańcy ogólnie nie używają na wyspie samochodów.

</doc>
<doc id="2080663" url="https://pl.wikipedia.org/wiki?curid=2080663" title="Ulica Wincentego Witosa w Katowicach">
Ulica Wincentego Witosa w Katowicach

Ulica Wincentego Witosa w Katowicach − główna ulica w katowickiej jednostce pomocniczej Osiedle Witosa. Rozpoczyna swój bieg przy skrzyżowaniu z ulicą Obroki. Następnie kieruje się w kierunku osiedla Wincentego Witosa na południe, krzyżuje się z ulicą Stanisława Kossutha, ulicą Macieja Rataja (rondo Aleksandry Śląskiej), ulicą Eugeniusza Kwiatkowskiego (rondo Józefa Olejniczaka) i ulicą Norberta Barlickiego. Kończy swój bieg za skwerem rotmistrza Witolda Pileckiego i za skrzyżowaniem z ulicą Michała Ossowskiego − przy autostradzie A4 (ulica Kochłowicka).
Droga powstała po II wojnie światowej na terenach Załęskiej Hałdy. W latach 1947−1948 zbudowano przy niej osiedle domków "fińskich" dla pracowników KWK Kleofas, istniejące do lat siedemdziesiątych XX wieku. W latach osiemdziesiątych XX wieku przy ulicy wzniesiono budynki mieszkalne z tzw. "wielkiej płyty". Cztero- i ośmiokondygnacyjne bloki zaprojektowali Jerzy Rak, Marek Olas, Andrzej Trybuś i Janusz Grzegorczyk, pracujący dla firmy "Inwestprojekt Katowice". Uchwałą Rady Miasta Katowice nr LII/1070/10 z dnia 25 stycznia 2009 plac położony na rogu ul. Wincentego Witosa i ul. Michała Ossowskiego nazwano skwerem rotmistrza Witolda Pileckiego.
Na rogu ulic Wincentego Witosa i Michała Ossowskiego znajduje się przydrożny krzyż z początku XX wieku (rejon skweru rotmistrza Witolda Pileckiego).
Przy ulicy Wincentego Witosa swoją siedzibę mają: prywatne gimnazjum, firmy handlowo-usługowe, prywatne przedszkole, biura rachunkowe, prywatna szkoła podstawowa, Spółdzielnia Mieszkaniowa "Załęska Hałda", Biuro Projektowo-Inwestycyjne Służby Zdrowia, Complex of Silesian International Schools, Zespół Szkół Ogólnokształcących nr 7 (Gimnazjum nr 6, Szkoła Podstawowa nr 33), Poradnia dla Dorosłych i Dzieci, Prywatne Liceum Ogólnokształcące im. M. Wańkowicza, Miejskie Przedszkole nr 13.
Plac świętego Herberta przy ul. Wincentego Witosa jest terenem zielonym, pełniącym integrującą funkcję w założeniu urbanistycznym o mniejszej skali, jakim jest osiedle Wincentego Witosa. Ulicą kursują linie autobusowe KZK GOP o numerach: 51, 70, 109, 115, 130, 130N, 138, 165, 177, 193, 238.

</doc>
<doc id="2080664" url="https://pl.wikipedia.org/wiki?curid=2080664" title="Milotice nad Opavou (stacja kolejowa)">
Milotice nad Opavou (stacja kolejowa)

Milotice nad Opavou – stacja kolejowa w Miloticach nad Opavou, w kraju morawsko-śląskim, w Czechach pod adresem Milotice nad Opavou 1. Znajduje się na wysokości 445 m n.p.m. i leży na linii kolejowej nr 310 oraz 313 (jako jej stacja początkowa).

</doc>
<doc id="2080665" url="https://pl.wikipedia.org/wiki?curid=2080665" title="Ulica Witosa w Katowicach">
Ulica Witosa w Katowicach



</doc>
<doc id="2080668" url="https://pl.wikipedia.org/wiki?curid=2080668" title="Mistrzostwa Świata w Snowboardzie 2001">
Mistrzostwa Świata w Snowboardzie 2001

Mistrzostwa Świata w Snowboardzie 2001 były to czwarte mistrzostwa świata w snowboardzie. Odbyły się we włoskiej miejscowości Madonna di Campiglio w dniach 22-28 stycznia 2001 r.

</doc>
<doc id="2080669" url="https://pl.wikipedia.org/wiki?curid=2080669" title="Fernando de la Puente y Primo de Rivera">
Fernando de la Puente y Primo de Rivera

Fernando de la Puente y Primo de Rivera (ur. 28 sierpnia 1808 w Kadyksie, zm. 12 marca 1867 w Madrycie) – hiszpański duchowny katolicki, kardynał, Arcybiskup Burgos.
Życiorys.
W 1832 przyjął święcenia kapłańskie. 27 września 1852 został wybrany biskupem Salamanki. 19 grudnia 1852 w Madrycie przyjął sakrę z rąk arcybiskupa Giovanniego Brunelliego (współkonsekratorami był patriarcha Tomás Iglesias Bácones i arcybiskup Nicolás Luis Lezo Garro. we wrześniu 1857 objął stolicę metropolitalną Burgos, na której pozostał już do śmierci. 27 września 1861 Pius IX wyniósł go do godności kardynalskiej z tytułem prezbitera Santa Maria della Pace.
Został pochowany w katedrze Świętej Marii w Burgos.

</doc>
<doc id="2080670" url="https://pl.wikipedia.org/wiki?curid=2080670" title="Irena Dąbkowska">
Irena Dąbkowska

Irena Antonina Dąbkowska (ur. 28 lutego 1901 w Radomiu, zm. 1943) – polska uczona, specjalistka w zakresie botaniki i geologii, nauczycielka, żołnierka Armii Krajowej. Badaczka torfowisk, autorka opracowań roślinności Polesia.
Młodość i edukacja.
Urodziła się 28 lutego 1901 roku w Radomiu jako Irena Antonina, córka Adama Dąbkowskiego, urzędnika i handlowca, oraz Stefanii z Rodziewiczów. Pochodziła z rodziny ziemiańskiej, jej dziadkowie ze strony matki byli właścicielami majątku Mazowszany niedaleko Radomia. Miała dwoje rodzeństwa, brata Witolda (który został inżynierem rolnikiem) oraz siostrę Alinę (artystkę plastyka, żonę Tadeusza Chylińskiego – konstruktora lotniczego). Dzieciństwo spędziła w Warszawie, potem w Zielonce pod Warszawą, a od 1917 r. w Sosnowcu. Naukę na poziomie podstawowym i średnim pobierała w domu. W 1913 r. zdała egzamin i została przyjęta do prywatnej szkoły żeńskiej p. Jadwigi Kowalczykówny w Warszawie (tzw. „Szkoła na Wiejskiej”), jednak w kwietniu 1914 za złe wyniki w nauce i naganne zachowanie została ze szkoły usunięta. Przeniosła się do Krakowa, gdzie w latach 1916–1922 uczęszczała na kursy maturalne i w dniu 21 lutego 1923 w Państwowym Gimnazjum Żeńskim (dawnym Prywatnym Gimnazjum Żeńskim J. M. Lewickich) w charakterze eksternistki zdała egzamin maturalny.
W 1922 rozpoczęła studia na Wydziale Filozoficznym Uniwersytetu Jagiellońskiego, początkowo jako wolny słuchacz, a od 1923 jako studentka. Przez pierwsze dwa lata studiowała filologię romańską i polską, a od roku akademickiego 1924/1925 głównie botanikę. Pierwszy kontakt z botaniką zawdzięczała matce, której pomagała w kompletowaniu zielników. Na ostateczny wybór botaniki jako kierunku studiów duży wpływ miało jej zetknięcie się z prof. Władysławem Szaferem. W czasie studiów działała w Akademickim Kole Kresowym, w którym pełniła funkcję zastępcy redaktora "Gazetki Kresowej" i tam pod wpływem kresowiaków zafascynowała się Polesiem. Z tym terenem bliżej zapoznał ją geolog Eugeniusz Panow.
Studia zakończyła 15 września 1927 r. Kiedy powstało Biuro Projektu Melioracji Polesia we Lwowie, podjęła w nim pracę – lato spędzała w terenie, a zimę w laboratorium opracowując zebrany materiał oraz przygotowując rozprawę doktorską. Stopień naukowy doktora filozofii w zakresie botaniki i geologii uzyskała 5 marca 1932 roku. Praca doktorska "Zatorfienia dolinne Łani" została napisana pod kierunkiem profesora Stanisława Kulczyńskiego w Instytucie Systematyki Roślin Uniwersytetu Jana Kazimierza we Lwowie i obroniona na Wydziale Przyrodniczym UJK. Opublikowana została pod tytułem "Zatorfienie dolinne Łani".
Około 1933 roku poślubiła Jana Zimosza, oficera rezerwy z Polesia. Związek po niedługim czasie zakończył się rozwodem.
Przebieg pracy zawodowej.
W czasie studiów udzielała korepetycji. W roku szkolnym 1927/1928 pracowała jako nauczycielka w Gimnazjum Filologicznym Żeńskim im. Marii Konopnickiej w Radomiu. W latach 1928–1930 podjęła pracę w Instytucie Botanicznym Uniwersytetu Jagiellońskiego jako wolontariuszka. Opracowała wtedy m.in. roślinność Polesia. Jej badania finansowane były przez Komisję Fizjograficzną Polskiej Akademii Umiejętności, w tym badania florystyczne w powiecie drohiczyńskim i pińskim (azalia pontyjska, orzech wodny), jak również w okolicy Równego, na Polesiu i Wołyniu.
Od 1930 r. należała do Polskiego Towarzystwa Botanicznego, a od 3 czerwca 1935 r. była współpracowniczką Komisji Fizjograficznej Polskiej Akademii Umiejętności. 
W latach 1930–1933 pracowała w Biurze Projektu Melioracji Polesia we Lwowie. W tym okresie współpracowała z prof. Stanisławem Kulczyńskim. W 1930 r. razem z jego zespołem uczestniczyła w wyróżnianiu i kartowaniu typów torfowych północnej, północno-wschodniej i wschodniej części Polesia. Lata 1930–1938 to współpraca z prof. Bolesławem Hryniewieckim i jego Zakładem Systematyki i Geografii Roślin Uniwersytetu Warszawskiego oraz z Państwowym Instytutem Geologicznym w Warszawie (badania częściowo finansowane przez Fundusz Kultury Narodowej, a następnie przez Kasę im. Mianowskiego) – badała torfowiska północno-wschodniej Polski. W sierpniu 1935 r. na terenie województw nowogrodzkiego i wileńskiego prowadziła badania botaniczno-geologiczne. W 1936 r. przeprowadziła badania torfowisk na terenie Wileńszczyzny w ramach prac zespołowych Zakładu Mineralogii i Petrografii Uniwersytetu Stefana Batorego w Wilnie, m.in. skartowała arkusze „Michaliszki” i „Święciany”. 25 maja 1937 r., w kontynuacji badań prowadzonych dla Państwowego Instytutu Geologicznego w 1934 r., powołana została do kierowania pracami badawczymi nad poleskimi torfami. W czasie dwóch sezonów 1937 i 1938 r. kierowała 4 ekipami badawczymi w północno-wschodniej Polsce, gdzie badano wartość energetyczną złóż torfu na wypadek odcięcia dostaw śląskiego węgla na skutek przewidywanych działań wojennych. W 1937 r. badała torfowiska na arkuszach „Świr” i „Koziany”. 
Co najmniej od 1933 r. zajmowała stałe miejsce w Muzeum Fizjograficznym PAU i przeprowadzała badania nad okresem dyluwialnym (plejstocenem) w Polsce, uporządkowała również pokaźny zbiór nasion rodzaju "Carex", przygotowując z niego materiał porównawczy. Według niektórych źródeł już około 1930 roku była zaangażowana przy preparowaniu i sortowaniu szczątków roślin ze Staruni pobranych z otoczenia i towarzyszących odkrytym tam nosorożcom włochatym z okresu plejstocenu. W maju 1934 r. powierzono jej kontynuowanie badań terenowych w okolicach Staruni w celu zebrania uzupełniających materiałów florystycznych, dostępnych na powierzchni. W czerwcu 1935 r. eksplorowała pod względem florystycznym okolice Opatowca i Nowego Korczyna w powiecie pińczowskim. Od maja 1936 do wiosny 1937 r. w Muzeum Fizjograficznym Polskiej Akademii Umiejętności opracowywała zbiory nasion – sporządziła katalog kartkowy, nasiona umieściła w odpowiednich rurkach i pudełkach, które zaetykietowała, jednocześnie prowadząc badania nad zagadnieniem młodszego dyluwium w Polsce. 
W czasie II wojny światowej od sierpnia 1940 r. do wiosny 1942 r. była zatrudniona przez niemiecką Abteilung Wissenschaft und Unterricht (okupacyjne władze oświatowe dystryktu krakowskiego, które zarządzały m.in. muzeami) do pomocy przy zbiorach botanicznych Muzeum Fizjograficznego PAU. 
Główne osiągnięcia naukowe.
Zakres badań botanicznych Ireny Dąbkowskiej to florystyka, paleobotanika i palinologia, fitogeografia, torfoznawstwo.
Działalność dydaktyczna i kolekcjonerska.
W Żeńskim Gimnazjum Filologicznym im. Marii Konopnickiej w Radomiu uczyła przyrodoznawstwa, chemii i propedeutyki filozofii. Zielnik, który zbierała razem z matką znajduje się obecnie w Muzeum im. Jacka Malczewskiego w Radomiu. W 1933 r. przekazała do Muzeum Fizjograficznego Polskiej Akademii Umiejętności zielnik z Pomorza, z okolic Dobrzynia nad Wisłą, oraz zbiór "Juncaceae" i "Cyperaceae" z Polesia. W 1934 przekazała c.d. zielnika z Polesia obejmujący rodziny "Gramineae, Orchidaceae, Sparganiaceae, Typhaceae" i "Lemnaceae", zielnik województwa wileńskiego i nowogrodzkiego, czwartorzędowe nasiona kopalne z Saskiej Kępy i Żoliborza. W 1935 r. przekazała zielnik mchów z województwa nowogrodzkiego, wileńskiego i białostockiego. Rok 1936 to przekazanie zielnika roślin naczyniowych z powiatu święciańskiego (452 arkusze) i z Polesia (919 arkuszy), zbiór "Characeae" z Wileńszczyzny (14 okazów) i zielnik mchów z powiatu święciańskiego (ok. 500 okazów). Obecnie zbiory te znajdują się w Zielniku Instytutu Botaniki im.Władysława Szafera Polskiej Akademii Nauk w Krakowie.
Okres II wojny światowej.
W okresie okupacji należała do Związku Walki Zbrojnej. Pracując wówczas w Muzeum Fizjograficznym PAU prowadziła w jego ukrytym miejscu nasłuch radiowy, na podstawie którego opracowywała komunikaty do podziemnej prasy. Udzieliła też schronienia koleżance botaniczce dr Karolinie Lubliner-Mianowskiej (1899–1963), briologowi, palinologowi i torfoznawcy, której jako Żydówce z pochodzenia, groziło getto. Pomogła jej w uzyskaniu fałszywych dokumentów i wystarała się o zatrudnienie jej w Muzeum Fizjograficznym. Brała również udział w ramach Akademii Górniczej w pracach zespołów planujących rozwój energetyki w przyszłej Polsce. Pisała też dzieło "Flora Polesia ongiś i dziś", w które włożyła całą zdobytą latami wiedzę.
Wiosną 1942 r. zgłosiła się do wielkiej akcji pod kryptonimem „Wachlarz” i odbyła w Warszawie szkolenie w zakresie dywersji. Ponieważ doskonale znała Lwów i Podole, przydzielona została do odtworzenia tam I odcinka, którego dowódcą został prowadzący szkolenie por. „Gotar” (Stanisław Gilewski). Działała w patrolu ppor. „Rywala” (Aleksander Kułakowski). Jesienią 1942 r. dała rodzinie pierwszy i ostatni znak życia. Mieszkającej w Warszawie siostrze Alinie Chylińskiej nieznany młody człowiek dostarczył od niej maleńką karteczkę zapowiadając, że zgłosi się po odpowiedź. Nie zjawił się jednak nigdy i nigdy nie nadeszła żadna wiadomość ani o Irenie Dąbkowskiej, ani innych żołnierzach z jej patrolu. 
Zaginęła bez wieści na Polesiu, przy czym niektóre źródła podają rok śmierci jako ok. 1942 , a inne 1943.
Najważniejsze publikacje.
Opublikowała przynajmniej 12 prac z zakresu botaniki, najważniejsze z nich:

</doc>
<doc id="2080671" url="https://pl.wikipedia.org/wiki?curid=2080671" title="Ademar Francisco Caravetti">
Ademar Francisco Caravetti

Ademar Francisco Caravetti (ur. 4 lutego 1945 w São Paulo) – brazylijski piłkarz, występujący na pozycji lewego pomocnika.
Kariera klubowa.
Karierę piłkarską Caravetti rozpoczął w klubie SE Palmeiras w 1964 roku. W 1965 roku krótko występował w América São José do Rio Preto, by powrócić do Palmeiras. Z Palmeiras zdobył mistrzostwo stanu São Paulo – Campeonato Paulista w 1966 roku. W latach 1966–1967 ponownie występował w Américe São José, by ponownie powrócić do Palmeiras. W późniejszych latach występował jeszcze w Portuguesie Santista, Francanie Franca oraz Guarani FC, w którym zakończył karierę w 1970 roku.
Kariera reprezentacyjna.
W 1964 roku Caravetti uczestniczył w Igrzyskach Olimpijskich w Tokio. Na turnieju Caravetti był podstawowym zawodnikiem i wystąpił we wszystkich trzech meczach grupowych reprezentacji Brazylii z Egiptem, Koreą Południową i Czechosłowacją.

</doc>
<doc id="2080674" url="https://pl.wikipedia.org/wiki?curid=2080674" title="Brantice (stacja kolejowa)">
Brantice (stacja kolejowa)

Brantice – stacja kolejowa w Branticach, w kraju morawsko-śląskim, w Czechach pod adresem Brantice 179. Znajduje się na wysokości 385 m n.p.m. i leży na linii kolejowej nr 310.

</doc>
<doc id="2080686" url="https://pl.wikipedia.org/wiki?curid=2080686" title="Valšov (stacja kolejowa)">
Valšov (stacja kolejowa)

Valšov – stacja kolejowa w Valšovie, w kraju morawsko-śląskim, w Czechach pod adresem Valšov 69. Znajduje się na wysokości 525 m n.p.m. i leży na linii kolejowej nr 310 oraz 311 (jako jej stacja początkowa).

</doc>
<doc id="2080687" url="https://pl.wikipedia.org/wiki?curid=2080687" title="Bomu">
Bomu



</doc>
<doc id="2080688" url="https://pl.wikipedia.org/wiki?curid=2080688" title="Vadkelet">
Vadkelet

Vadkelet (węg. "Dziki wschód") – siódmy album zespołu Első Emelet, wydany w 1989 roku na MC i LP. W 2005 roku wznowiono wydanie, na CD.

</doc>
<doc id="2080690" url="https://pl.wikipedia.org/wiki?curid=2080690" title="Ralf Reichenbach">
Ralf Reichenbach

Ralf Reichenbach (ur. 31 lipca 1950 w Wiesbaden, zm. 12 lutego 1998 w Berlinie) – zachodnioniemiecki lekkoatleta, który specjalizował się w pchnięciu kulą.
W 1971 roku zajął szóste miejsce w halowym czempionacie Starego Kontynentu oraz był jedenasty na mistrzostwach Europy. Podczas swojego olimpijskiego debiutu – w 1972 w Monachium – zajął trzynaste miejsce w finale. Największy sukces osiągnął na mistrzostwach Europy w Rzymie (1974) gdy zajął drugie miejsce. Na igrzyskach olimpijskich w 1976 roku odpadł w eliminacjach. W 1977 roku był szósty na halowych mistrzostwach Europy, a w kolejnym sezonie nie awansował do finału podczas rozegranych w Pradze mistrzostw Europy. Wielokrotnie reprezentował Niemcy w pucharze Europy oraz meczach międzypaństwowych.
Wielokrotny mistrz kraju, w latach 1973–1980 sześć razy poprawiał rekord Niemiec w pchnięciu kulą (od wyniku 20,51 do 21,51). Rekord życiowy – 21,51 (8 sierpnia 1980, Berlin).

</doc>
<doc id="2080696" url="https://pl.wikipedia.org/wiki?curid=2080696" title="Jimmy Casella">
Jimmy Casella

Fiore "Jimmy" Casella (ur. 3 czerwca 1924, zm. w sierpniu 1976) – pokerzysta, osiągający największe sukcesy w latach 70. XX w.
Trzy razy docierał do miejsc płatnych World Series of Poker, za każdym razem zwyciężając. W 1971 wygrał turniej w odmianie Limit Razz. Trzy lata później wygrał dwa turnieje: $1,000 Razz oraz $10,000 Limit Seven Card Stud. W tych eventach wygrał $76.225.
Po 1974 roku nie odniósł już żadnego sukcesu. Zmarł w 1976.

</doc>
<doc id="2080698" url="https://pl.wikipedia.org/wiki?curid=2080698" title="Fineasz i Ferb (ścieżka dźwiękowa)">
Fineasz i Ferb (ścieżka dźwiękowa)

Fineasz i Ferb – ścieżka dźwiękowa z serialu Disney Channel i Disney XD, "Fineasz i Ferb", która ukazała się 22 września 2009 w Stanach Zjednoczonych. Album zawiera 26 utworów muzycznych z pierwszej serii serialu. Płyta obejmuje również dodatkową piosenkę "F-Games", która jest dostępna jedynie online na stronie „Unlock More Rock”. w Polsce album nazywał się "Fineasz i Ferb: Ferbastyczne hity".
Opis albumu.
Album obejmuje 26 piosenek, śpiewanych najczęściej przez postaci z serialu. Zawiera również pełną wersję utworu "Today Is Gonna Be a Great Day" zespołu Bowling for Soup, będącą zarazem piosenką tytułową serialu. Utwór "Gitchee Gitchee Goo" śpiewany przez Vincenta Martellę (Fineasza) i Ashley Tisdale (Fretkę) znalazł się również na płycie "Disney Channel Playlist", będącej składanką utworów wykorzystywanych przez Disney Channel Original Series oraz Disney Channel Original Movies. 
Początkowo premierę płyty planowano 10 lutego 2009, jednak przeniosiono ją na 4 sierpnia. 26 czerwca 2009 oficjalnie podano jako datę premiery 22 września 2009. 10 października 2009 album ukazał się w Wielkiej Brytanii. 14 maja 2013 roku album ukazał się w Polsce.
W Polsce został wydany jedynie album "Fineasz i Ferb" na podstawie wydanej w USA płyty "Phineas and Ferb: Across the 1st &amp; 2nd Demensions".

</doc>
<doc id="2080700" url="https://pl.wikipedia.org/wiki?curid=2080700" title="Mikołaj Kotowicz">
Mikołaj Kotowicz

Mikołaj Kotowicz (ur. około 1455 lub 1456, zm. przed 30 sierpnia 1507 w Poznaniu) – prawnik, poeta, liturgista i wydawca związany z Wielkopolską.
Pochodził z rycerskiego rodu Kotowiczów, zasiedlających Ziemię Wschowską i Śląsk. Ojciec - Jan, był mieszczaninem żnińskim. Najpierw uczył się w Gnieźnie, potem studiował na Uniwersytecie Krakowskim. Tytuł naukowy otrzymał prawdopodobnie na Uniwersytecie w Bolonii lub na uczelni w Padwie. Od 1475 do 1483 pojawiał się na dworze prymasa Zbigniewa Oleśnickiego (nosił wtedy tytuł "doktora dekretów"). Z czasem stał się kanclerzem prymasa. Na stałe towarzyszył Oleśnickiemu od czasu spotkania w Grzegorzewie (22 kwietnia 1483), gdzie przebywał w celach doradczo-prawnych u Macieja Robaka. W 1485 redagował statuty synodalne w Krakowie. 2 kwietnia 1485 wyświęcony na diakona w Toruniu. 
Współpracował w redagowaniu "Syntagmatów" (zbiorów statutów). Napisał także epitafium na grobie Zbigniewa Oleśnickiego w katedrze gnieźnieńskiej. Po śmierci prymasa, nowym sponsorem Kotowicza był biskup poznański - Uriel Górka (prawdopodobnym autorem epitafium Górki na płycie nagrobnej autorstwa Piotra Vischera był także Kotowicz). 22 listopada 1499 stał się oficjałem generalnym Jana Lubrańskiego. 20 listopada 1504 ustąpił z tego stanowiska z nieznanych przyczyn.
1 kwietnia 1505 wydał nowy mszał poznański w drukarni Melchiora Lottera w Lipsku. Nakładcą był poznański księgarz Piotr Lubik. Mszał ten wzbudził jednak kontrowersje liturgiczne i wymagał późniejszych poprawek. Ostatnim prawdopodobnie dziełem Kotowicza był wiersz epitafijny dla starosty generalnego Wielkopolski - Ambrożego Pampowskiego. 
W 1507 rozchorował się na nieznaną chorobę i zmarł przed 30 sierpnia tegoż roku. W testamencie suto obdarował m.in. katedrę poznańską.

</doc>
<doc id="2080704" url="https://pl.wikipedia.org/wiki?curid=2080704" title="Petr Duchoň">
Petr Duchoň

Petr Duchoň (ur. 6 września 1956 w Brnie) – czeski polityk i samorządowiec, były prezydent Brna, od 2004 do 2009 poseł do Parlamentu Europejskiego.
Życiorys.
Ukończył fizykę na Uniwersytecie Masaryka, odbył studia podyplomowe w Pradze, przebywał na stażach naukowych m.in. w Heidelbergu.
Pracował jako badacz w różnych przedsiębiorstwach. W 1993 wstąpił do Obywatelskiej Partii Demokratycznej. Od 1992 związany z administracją samorządową, w 1996 został radnym Brna, w 1997 wiceprezydentem miasta. Od 1998 do 2004 stał na czele władz miejskich.
W 2004 został wybrany do Parlamentu Europejskiego. Brał udział w pracach Komisji Transportu i Turystyki oraz Komisji Kontroli Budżetowej (jako jej wiceprzewodniczący). Należał do grupy EPP-ED. W wyborach w 2009 nie ubiegał się o reelekcję.

</doc>
<doc id="2080707" url="https://pl.wikipedia.org/wiki?curid=2080707" title="Mikołaj Kotowcz">
Mikołaj Kotowcz



</doc>
<doc id="2080708" url="https://pl.wikipedia.org/wiki?curid=2080708" title="Wstęgówki">
Wstęgówki

Wstęgówki (Catocalinae) – wyróżniana do niedawna podrodzina motyli w obrębie rodziny sówkowatych.
Zaliczane tu motyle mają szczeciniaste, rzadko grzebykowate czułki, nagie oczy, dobrze wykształconą ssawkę i wygięte ku górze głaszczki wargowe. Ich przednie, a u wielu gatunków także tylne skrzydła cechuje dobrze rozwinięty deseń.
Tradycyjnie wstęgówki uznawano za podrodzinę sówek. Analizy molekularne ujawniły jednak, że stanowią one takson polifiletyczny, a trzon tej grupy należy do Erebinae, podrodziny mrocznicowatych. Do Erebinae zaliczane są wszystkie gatunki wstęgówek stwierdzone w Polsce (zobacz: Erebinae Polski).

</doc>
<doc id="2080711" url="https://pl.wikipedia.org/wiki?curid=2080711" title="Dercio Gil">
Dercio Gil

Gil, właśc. Dercio Gil (ur. 10 września 1938 w São Paulo) – piłkarz brazylijski, występujący na pozycji obrońcy.
Kariera klubowa.
W czasie kariery piłkarskiej Gil grał w SE Palmeiras. W Palmeiras grał na przełomie lat pięćdziesiątych i sześćdziesiątych. Z Palmeiras zdobył mistrzostwo stanu São Paulo - Campeonato Paulista 1959 oraz Taça Brasil 1960.
Kariera reprezentacyjna.
W 1960 roku Gil uczestniczył w Igrzyskach Olimpijskich w Rzymie. Na turnieju Gil był rezerwowym i nie wystąpił w żadnym meczu grupowym reprezentacji Brazylii.

</doc>
<doc id="2080714" url="https://pl.wikipedia.org/wiki?curid=2080714" title="Pęczek podłużny grzbietowy">
Pęczek podłużny grzbietowy

Pęczek podłużny grzbietowy (łac. "fasciculus longitudinalis dorsalis") – rozpoczyna się w podwzgórzu, skąd przez śródmózgowie biegnie aż do istoty szarej środkowej tyłomózgowia (rdzenia przedłużonego).
Jest on jedną z dróg układu autonomicznego. Wysyła włókna do przywspółczulnych jąder pnia mózgu.

</doc>
<doc id="2080718" url="https://pl.wikipedia.org/wiki?curid=2080718" title="Michael S. Gazzaniga">
Michael S. Gazzaniga



</doc>
<doc id="2080720" url="https://pl.wikipedia.org/wiki?curid=2080720" title="Grenivík">
Grenivík

Grenivík – miejscowość w północnej Islandii, na zachodnim wybrzeżu półwyspu Flateyjarskagi, nad fiordem Eyjafjörður, u podnóża góry Kaldbakur osiągającej ponad 1167 m n.p.m. Miejscowość położona jest na końcu drogi nr 83, która łączy je z drogą krajową nr 1 w okolicach Svalbarðseyri. Grenivík jest siedzibą gminy Grýtubakkahreppur, wchodzącej w skład regionu Norðurland eystra.. Na początku 2018 zamieszkiwało ją 297 osób. 
Zostało założone w 1910 r. Mieszkańcy utrzymują się głównie z pracy w porcie i chłodni ryb. W miejscowości działa też firma farmaceutyczna. W Grenivíku znajdują się ponadto: supermarket, pole namiotowe i stacja benzynowa. Rozwija się tutaj turystyka piesza, górska i konna Do miasteczka nie kursuje żaden autobus.

</doc>
<doc id="2080726" url="https://pl.wikipedia.org/wiki?curid=2080726" title="Live in Bohema Jazz Club">
Live in Bohema Jazz Club

Live in Bohema Jazz Club – piąty, koncertowy album jazzowej grupy Graal Antoniego Gralaka. Album otwierał cykl wydawnictw muzycznych klubu jazzowego Bohema w Olsztynie i został wydany przez wytwórnię Biodro Records. Na łamach polskiej edycji Playboya zawartość albumu określono jako "powalającą w klimatach muzycznych Colemana", natomiast miesięcznik "Jazz Forum" w recenzji płyty napisał, iż w "skotłowanych improwizacjach tkwi niepohamowana żywiołowość, witalność, drapieżność, jest niesamowity dramatyzm i nieco nostalgii, a z drugiej strony lekkość i humor". O charakterze albumu decyduje aż sześciu muzyków grających na instrumentach dętych w oktecie, który wziął udział w nagraniu.

</doc>
<doc id="2080727" url="https://pl.wikipedia.org/wiki?curid=2080727" title="Anonymus">
Anonymus

Anonymus lub Bele Regis Notarius („notariusz króla Béli”) (ur. 1172, zm. 1196) - kronikarz i notariusz króla Węgier, prawdopodobnie Béli III, autor "Gesta Hungarorum". W literaturze polskiej określany jako „Anonim Węgierski”.
Życiorys.
O życiu kronikarza niewiele wiadomo, jego imię zaczynało się na literę „P”, on sam podpisywał się „"P. dictus magister"”. Część historyków przypuszcza, że Anonymusem mógł być biskup Győr, Piotr. Wiadomo, że Anonymus pochodził z regionu górnej Cisy i miał powiązania z rodem Aba. Ze wstępu do kroniki można dowiedzieć się także, że studiował w Europie Zachodniej (prawdopodobnie w Paryżu).
Jego kronika "Gesta Hungarorum" powstała prawdopodobnie ok. 1200 roku. Ze znanych źródeł kronika Anonymusa najdokładniej opisuje dzieje przybycia Węgrów do Kotliny Karpackiej, również z jego pracy znane są imiona siedmiu węgierskich wodzów, choć historycy kwestionują ich autentyczność.

</doc>
<doc id="2080728" url="https://pl.wikipedia.org/wiki?curid=2080728" title="Göran Rothman">
Göran Rothman

Göran Rothman (ur. 30 listopada 1739 w Skatelöv w prowincji Smalandia, Szwecja – zm. 3 grudnia 1778 w Sztokholmie) – szwedzki przyrodnik i lekarz, jeden z tzw. apostołów Linneusza. 
Jego ojciec, botanik i lekarz – Johan Rothman (1684-1763) – był nauczycielem Linneusza w szkole w Växjö. Göran Rothman udał się do Uppsali na studia w 1757. W 1761 na Uniwersytecie w Uppsali ukończył filozofię, a dwa lata później kończył medycynę. Pracę doktorską "De Raphania" ("Ergotyzm") pisaną pod kierunkiem Karola Linneusza obronił w dniu 27 maja 1763. W latach 1763–1765 prowadził praktykę lekarską. W 1765 został wysłany na wyspy Alandzkie (teraz w Finlandii) by pomóc w kontroli panującej tam zarazy i został tam przez kilka lat. Od 1773 roku do 1776 przebywał w Trypolisie. W 1776 przesłał list do Sir Wargentina ze Sztokholmu w którym, między innymi zawarł pierwszy naukowy opis gungii. List opublikował August Ludwig von Schlözer w wydanym w Getyndze "August Ludwig Schlözer's Briefwechsel. Meist historischen und politischen inhalts". W spisie treści tej pracy nazwisko zostało zniekształcone do formy Rothmann i również taki skrót oznaczenia przyrodnika używany bywa w oznaczeniach taksonomicznych. Po powrocie z Libii praktykował medycynę i wykładał. Zmarł młodo – w wieku 39 lat – w Sztokholmie.

</doc>
<doc id="2080730" url="https://pl.wikipedia.org/wiki?curid=2080730" title="Mistrzostwa Świata w Snowboardzie 2003">
Mistrzostwa Świata w Snowboardzie 2003

Mistrzostwa Świata w Snowboardzie 2003 były to piąte mistrzostwa świata w snowboardzie. Odbyły się w austriackim Kreischberg koło Murau w dniach 13-19 stycznia 2003 r.

</doc>
<doc id="2080732" url="https://pl.wikipedia.org/wiki?curid=2080732" title="Rape-aXe">
Rape-aXe



</doc>
<doc id="2080734" url="https://pl.wikipedia.org/wiki?curid=2080734" title="Park Władysława Czarneckiego w Poznaniu">
Park Władysława Czarneckiego w Poznaniu

Park Władysława Czarneckiego w Poznaniu (dawniej: "Park XXX-lecia PRL") – park zlokalizowany na poznańskich Winogradach, na terenie Osiedla Przyjaźni, w bezpośrednim sąsiedztwie pętli tramwajowej "Połabska", częściowo wzdłuż Alej Solidarności. 
Nazwa parku upamiętnia związanego z Poznaniem architekta – Władysława Czarneckiego. W pobliżu pętli tramwajowej znajduje się jego pomnik. Park zaaranżowano częściowo na terenach dawnych budynków gospodarczych spółdzielni mieszkaniowej i zdewastowanych nieużytkach. Pamiątką przeszłości są betonowe fragmenty (cumy) dawnej Zeppelinhali.
W 2014 na terenie parku oddano do użytku siłownię dla seniorów.
W północnej części parku stoją: supermarket Kaufland oraz biurowiec "Winogrady Business Center".
Dojazd zapewniają tramwaje linii 4 i 10 oraz autobusy linii miejskich 71, 74, 91 i podmiejskich 313, 322.

</doc>
<doc id="2080735" url="https://pl.wikipedia.org/wiki?curid=2080735" title="Pęczek tyłozgięty">
Pęczek tyłozgięty

Pęczek tyłozgięty, pęczek Maynerta, droga uzdeczkowo-międzykonarowa (łac. "fasciculus retroflexus s. Meynerti, tractus habenulointerpeduncularis") – prowadzi połączenia z jądra uzdeczki (nadwzgórze) do jądra międzykonarowego (śródmózgowie).
Przebieg.
Pęczek tyłozgięty rozpoczyna się w trójkącie uzdeczki (jądra uzdeczki przyśrodkowe i boczne).
Można w nim rozróżnić dwie części:
Większość włókien kończy się w jądrze międzykonarowym; niektóre zaś dochodzą do wzgórków górnych pokrywy i do tworu siatkowatego.

</doc>
<doc id="2080736" url="https://pl.wikipedia.org/wiki?curid=2080736" title="Rosja na Letnich Igrzyskach Olimpijskich Młodzieży 2010">
Rosja na Letnich Igrzyskach Olimpijskich Młodzieży 2010

Rosję na Letnich Igrzyskach Olimpijskich Młodzieży 2010 w Singapurze reprezentowało 96 sportowców w 20 dyscyplinach.
Skład kadry.
Lekkoatletyka.
Chłopcy:
Dziewczęta:
Łucznictwo.
Dziewczęta:
Chłopcy:
Składy mieszane:
Piłka ręczna.
Drużyna dziewcząt: 
 srebrny medal
Pływanie.
Chłopcy:
Sztafeta chłopców:
Dziewczęta:
Sztafeta dziewcząt:
Zespoły mieszane:
Podnoszenie ciężarów.
Chłopcy:
Dziewczęta:
Siatkówka.
Drużyna chłopców:
Tenis.
Chłopcy:
Dziewczęta:

</doc>
<doc id="2080739" url="https://pl.wikipedia.org/wiki?curid=2080739" title="Michele Rinaldi">
Michele Rinaldi

Michele Rinaldi (ur. 9 stycznia 1987 w Manerbio) – włoski piłkarz występujący na pozycji obrońcy. Obecnie gra w drużynie Imolese.
Kariera piłkarska.
Michele Rinaldi karierę rozpoczynał w Atalancie. W 2005 roku trafił do Udinese Calcio, jednak nie zagrał tam ani jednego meczu w Serie A. W 2007 roku został wypożyczony do Parmy, a następnie do Rimini. Tutaj rozegrał 13 meczów w Serie B, w sezonie 2007/2008 i znalazł uznanie w oczach trenera, gdyż po sezonie przeszedł definitywnie do Rimini. W swym drugim sezonie w Serie B rozegrał 25 meczów, jednak jego drużyna spadła do Serie C1. Latem 2010 został graczem Bari. Potem występował w klubach Benevento, Pavia, Cuneo, Savoia, Prato, ponownie Cuneo, Gubbio, Arezzo, Viterbese Castrense i Feralpisalò. 11 września 2020 zasilił skład Imolese.

</doc>
<doc id="2080740" url="https://pl.wikipedia.org/wiki?curid=2080740" title="European Journal of Medicinal Chemistry">
European Journal of Medicinal Chemistry

European Journal of Medicinal Chemistry (skrót: "Eur. J. Med. Chem.") to recenzowane czasopismo naukowe publikujące prace z dziedziny chemii medycznej. Ukazuje się od 1966 roku pod tytułem „Chimica Therapeutica” (CHTPBA). Nazwa ta utrzymywała się do 1973 roku, a w 1974 została zmieniona na swój obecny tytuł. Od 1974 do 1981 roku czasopismo posiadało dodatkowo podtytuł: „Chimica Therapeutica”. W latach 1982–1986 podtytuł brzmiał: „Chimie Therapeutique”, wskazując francuskie pochodzenie.
Czasopismo publikuje badania na temat wszystkich aspektów chemii medycznej oraz syntezy organicznej, zachowań biologicznych, aktywności farmakologicznej, projektowania leków, QSAR, modelowania molekularnego, oddziaływań typu lek-receptor, molekularne aspekty metabolizmu leków.
Czasopismo wydawane jest przez wydawnictwo Elsevier.
Impact factor w 2014 roku wynosił 3,447.

</doc>
<doc id="2080746" url="https://pl.wikipedia.org/wiki?curid=2080746" title="Gatunki towarzyszące">
Gatunki towarzyszące



</doc>
<doc id="2080749" url="https://pl.wikipedia.org/wiki?curid=2080749" title="Pomnik Bogdana Kitrowa">
Pomnik Bogdana Kitrowa



</doc>
<doc id="2080751" url="https://pl.wikipedia.org/wiki?curid=2080751" title="Meistaradeild w piłce siatkowej mężczyzn">
Meistaradeild w piłce siatkowej mężczyzn

Meistaradeild – najwyższa w hierarchii klasa męskich ligowych rozgrywek siatkarskich na Wyspach Owczych założona w 1969 roku. Rywalizacja w niej toczy się – co sezon, systemem ligowym – o tytuł mistrza Wysp Owczych, a za jej prowadzenie odpowiada Farerski Związek Piłki Siatkowej. 
Drużyny, które nie utrzymały się w lidze, są relegowane do 1. delid.

</doc>
<doc id="2080752" url="https://pl.wikipedia.org/wiki?curid=2080752" title="Kościół Marii Panny w Århus">
Kościół Marii Panny w Århus

Kościół Marii Panny w Århus (duń. "Vor Frue Kirke") – kościół położony w centrum Århus, na Półwyspie Jutlandzkim przy Frue Kirkeplads, niedaleko katedry.
Kościół Marii Panny należy do największych dzieł gotyku ceglanego w Danii, a istniejąca pod nim kościelna krypta to najstarszy zachowany kamienny kościół w Skandynawii.
Historia.
Pierwotnie w miejscu obecnej świątyni stał kościół św. Mikołaja, który później (1240) został przejęty przez dominikanów i zburzony.
Obecny kościół Marii Panny powstał ok. 1250 na miejscu poprzedniej świątyni; zbudowano wówczas prezbiterium i zakrystię. Nawę główną ukończono ok. 1350, a nawy boczne sto lat później. Wieżę zbudowano ok. 1500.
Wprowadzając oficjalnie reformację w 1536, król Chrystian III zadekretował, iż dotychczasowy klasztor dominikanów stanie się szpitalem dla chorych i ubogich. Kościół natomiast otrzymał status kościoła parafialnego, dzięki czemu stał się centrum działalności duszpasterskiej na tym obszarze.
W latach 50. XX w. podczas prac restauracyjnych odkryto pod posadzką kościoła kryptę, która rzuciła nowe światło na jego najwcześniejszą historię. Kolejna restauracja kościoła miała miejsce w 2000.
Krypta kościelna.
Swen II Estrydsen, król Danii w latach 1047–1074, podzielił kraj na 8 diecezji; jedną z nich było Århus. Pierwszym biskupem Århus został w 1060 Chrystian. W tym samym roku rozpoczęto budowę kamiennego kościoła na gruzach poprzedniego, drewnianego, zniszczonego w wyniku ataku na miasto wojsk króla Norwegii Haralda III. Budowa kościoła była podyktowana chęcią osłabienia władzy Adalberta, arcybiskupa archidiecezji hambursko-bremeńskiej, której podlegał wówczas kościół w Danii.
Nowy, zbudowany z tufu wapiennego kościół składał się z trzech naw zamkniętych trzema półokrągłymi apsydami. W absydzie środkowej wisi obecnie krucyfiks, będący kopią romańskiego krucyfiksu z kościoła w Gammel Åby; oryginał znajduje się w Nationalmuseet w Kopenhadze. Ok. 1080 kościół otrzymał wezwanie św. Mikołaja, a w 1180 był już wymieniany jako pierwsza katedra w Århus.
Kiedy w poł. XIII w. do Århus przybyli dominikanie, przejęli kościół św. Mikołaja, a w mieście rozpoczęto budowę nowej katedry pod wezwaniem św. Klemensa. Dominikanie zburzyli dotychczasowy kościół i rozpoczęli budowę nowego, razem z klasztorem. Krypta pozostała nienaruszona, ale w następnych stuleciach zapomniano o jej istnieniu. Na jej obecność pod prezbiterium natrafiono dopiero podczas restauracji kościoła w latach 1955/1956 i przy pomocy Nationalmuseet pieczołowicie ją odrestaurowano, odsłaniając przy okazji dwa nagrobki, jeden osoby dorosłej a drugi – dziecka. Znaleziono również 23 XIV-wieczne monety; pięć z nich pochodziło z Lubeki, a pozostałe z Hamburga. 10 listopada 1957 ponownie rozpoczęto w krypcie odprawianie nabożeństw.
Krypta jest najstarszym zachowanym kamiennym kościołem w Skandynawii.
Kościół Najświętszej Marii Panny.
Ok. 1240 dominikanie przejęli kościół, zburzyli go i rozpoczęli budowę założenia kościelno-klasztornego, używając jako budulca czerwonej cegły.
Po wprowadzeniu reformacji w 1536 kościół i klasztor stały się własnością króla, a dotychczasowe wezwanie św. Mikołaja (Skt. Nikolaj) zmieniono na Najświętszej Marii Panny (Vor Frue). Król Chrystian III podjął decyzję, iż klasztor stanie się szpitalem publicznym dla chorych i ubogich (duń. "almindeligt hospital for syge og fattige"), a kościół klasztorny będzie odtąd kościołem parafialnym. W 1888 w części byłego klasztoru urządzono kaplicę dla chorych. Szpital w poklasztornym budynku istniał aż do lat 30. XX w. Obecnie funkcjonuje w nim głównie dom starców.
Wyposażenie.
Ołtarz główny powstał ok. 1530, najprawdopodobniej w warsztacie Clausa Berga. Jego część centralna przedstawia scenę Ukrzyżowania, a skrzydła boczne – dwunastu apostołów oraz cztery sceny z historii kościoła. Malowidła na części tylnej przedstawiają motywy biblijne.
Ambona pochodzi z 1598. Motywem dekoracyjnym sześciu pól kosza ambony są czterej ewangeliści oraz sceny Ukrzyżowania i Zmartwychwstania.
Żelazna chrzcielnica pochodzi z początku XVI w.
Malowidła ścienne w prezbiterium przedstawiają herby rodów szlacheckich – dobroczyńców kościoła i klasztoru. Znajduje się tu też tarcza herbowa króla Danii Waldemara Atterdag.
Organy mają 50 głosów i zostały przebudowane w 1991 przez duński zakład organmistrzowski Marcussen &amp; Søn.

</doc>
<doc id="2080755" url="https://pl.wikipedia.org/wiki?curid=2080755" title="Giuseppe Ravano">
Giuseppe Ravano

Giuseppe Ravano (ur. 5 lutego 1943), włoski jeździec sportowy. Złoty medalista olimpijski z Tokio. 
Sukcesy odnosił we Wszechstronnym Konkursie Konia Wierzchowego. Igrzyska w 1964 były jego pierwszą olimpiadą. Triumfował w drużynie (partnerowali mu Paolo Angioni i Mauro Checcoli) oraz był czternasty w konkursie indywidualnym. Po raz drugi startował w igrzyskach w 1968.

</doc>
<doc id="2080756" url="https://pl.wikipedia.org/wiki?curid=2080756" title="Nico Pulzetti">
Nico Pulzetti

Nico Pulzetti (ur. 13 marca 1984 w Rimini) – włoski piłkarz występujący na pozycji pomocnika. Obecnie gra w drużynie Bari, gdzie jest wypożyczony z Livorno.
Kariera piłkarska.
Nico Pulzetti jest wychowankiem Ceseny. W jej barwach rozegrał 3 mecze w Serie C1. Potem przez sezon występował w Castelnuovo, a w 2005 roku został pozyskany przez Hellas Werona. Po rozegraniu 68 spotkań ligowych w przeciągu dwóch sezonów, Pulzetti przeszedł do grającego w Serie A Livorno. Po trzech sezonach spędzonych w drużynie został wypożyczony po jej spadku z Serie A do Bari.

</doc>
<doc id="2080761" url="https://pl.wikipedia.org/wiki?curid=2080761" title="Paolo Angioni">
Paolo Angioni

Paolo Angioni (ur. 22 stycznia 1938), włoski jeździec sportowy. Złoty medalista olimpijski z Tokio.
Sukcesy odnosił we Wszechstronnym Konkursie Konia Wierzchowego. Igrzyska w 1964 były jego pierwszą olimpiadą. Triumfował w drużynie (partnerowali mu Mauro Checcoli i Giuseppe Ravano) oraz był jedenasty w konkursie indywidualnym. Po raz drugi startował w igrzyskach w 1968.

</doc>
<doc id="2080763" url="https://pl.wikipedia.org/wiki?curid=2080763" title="Tytanidy">
Tytanidy



</doc>
<doc id="2080764" url="https://pl.wikipedia.org/wiki?curid=2080764" title="Tytani">
Tytani

Tytani i tytanidy (gr. Titanes, Titanídes, l.poj. Titán, Titanís, łac. Titani, Titanides, l.poj. Titan, Titanid, pol. tytan, tytanida, tytanka) – w mitologii greckiej bogowie z pokolenia olbrzymów, istniejący przed bogami olimpijskimi.
Synowie Uranosa i Gai, m.in. Ofion, Hyperion, Japet, Kojos, Krios, Kronos, Okeanos, należeli do pierwszego pokolenia tytanów, a córki Uranosa i Gai, m.in. Fojbe, Mnemosyne, Rea, Teja, Temida, Tetyda – do pierwszego pokolenia tytanid. Braćmi ich byli hekatonchejrowie (sturęcy) – Ajgajon, Gyges, Kottos i cyklopi niebiańscy – Arges, Brontes, Steropes. Synowie tytanów i tytanid pierwszego (starszego) pokolenia, m.in. tytana Kriosa i Eurybii – Astrajos, Pallas i Perses, tytana Japeta i Okeanidy Klimene (lub Okeanidy Azji) – Atlas, Epimeteusz, Menojtios i Prometeusz, tytana Hyperiona i tytanidy Tei – Helios, należeli do drugiego (młodszego) pokolenia tytanów, a córki tytanów i tytanid pierwszego (starszego) pokolenia, m.in. tytana Kojosa i tytanidy Fojbe – Asteria i Leto, tytana Hyperiona i tytanidy Tei – Eos i Selene – do drugiego (młodszego) pokolenia tytanid.
Przerażony nimi Uranos zamierzał, tak jak uczynił to ze sturękimi i cyklopami, wtrącić do Tartaru. Gaja przeciwstawiła się zamiarom Uranosa, zrobiła sierp i wręczyła go Kronosowi, by ten użył go przeciwko ojcu. Kronos zaatakował Uranosa, odciął mu jądra i wrzucił je do morza. Z krwi Uranosa, którą wchłonęła do siebie Gaja (Ziemia), zrodziły się Erynie i meliady oraz bogini miłości Afrodyta . Okaleczony bóg przepowiedział swemu synowi, że on również zostanie zrzucony z tronu przez własnego syna.
Kronos zasiadł na opuszczonym tronie, poślubiając swoją siostrę, Reję. Obawiał się spełnienia przepowiedni Uranosa, więc połykał kolejno swoje potomstwo – Hestię, Demeter, Herę, Hadesa i Posejdona. Jednakże, gdy narodził się Zeus, Reja podała mężowi do połknięcia kamień owinięty w pieluszki – abadir. Gdy Zeus, wychowywany w ukryciu, dorósł, podstępem (z pomocą Metydy i Rei) podał swemu ojcu środek wymiotny (zmieszany z trunkiem miodowym) i sprawił, że Kronos wyrzucił z siebie połknięty kamień oraz potomstwo. Zeus wraz ze swymi braćmi wystąpił przeciwko Kronosowi, a także tytanom, kryjącym się w tesalskich górach Otrys. Tytani pierwszego pokolenia (z wyjątkiem tytanid i Okeanosa) zostali pokonani dzięki pomocy wyzwolonych cyklopów oraz sturękich i wtrąceni na zawsze do Tartaru.

</doc>
<doc id="2080765" url="https://pl.wikipedia.org/wiki?curid=2080765" title="Teofrast">
Teofrast



</doc>
<doc id="2080767" url="https://pl.wikipedia.org/wiki?curid=2080767" title="Korporacja ponadnarodowa">
Korporacja ponadnarodowa



</doc>
<doc id="2080768" url="https://pl.wikipedia.org/wiki?curid=2080768" title="Korporacja międzynarodowa">
Korporacja międzynarodowa

Korporacja międzynarodowa, także korporacja transnarodowa – ponadnarodowe przedsiębiorstwo prowadzące działalność gospodarczą w przynajmniej dwóch państwach, tworzące zintegrowany, międzynarodowy i oparty na wspólnej strategii system powiązań gospodarczych. Przedsiębiorstwo takie ma zwykle wielomiliardowy potencjał finansowy o rozproszonej i anonimowej własności; prowadzi działalność gospodarczą na drodze tworzenia w krajach, w których jest obecne, zagranicznych filii. Wiele tzw. globalnych korporacji działa na wszystkich kontynentach.
Ze względu na powyższe cechy, korporacje międzynarodowe korzystają z uprzywilejowanej pozycji mogąc przenosić swoje zakłady tam, gdzie znajdują tanią siłę roboczą, niskie podatki lub możliwości uzyskania innej przewagi konkurencyjnej. Mogą wpływać na proces tworzenia prawa, osoby i instytucje. Z jednej strony są w stanie oferować dobra i usługi po konkurencyjnych cenach, a z drugiej, gdy konkurencji już nie ma, mogą stosować praktyki monopolistyczne. Przez operacje finansowe na rynkach całego świata mogą powodować kryzysy gospodarcze, walutowe, handlowe na skalę globalną. Korporacje międzynarodowe stać na zatrudnienie najlepiej wykwalifikowanych fachowców od public relations, aby kreować swój pozytywny wizerunek w oczach konsumentów. Poprzez wywieranie wpływu na media masowe i przy ich pomocy, kreują nowe potrzeby, modele konsumpcji, styl życia, a nawet zachowania społeczne i preferencje polityczne.
Typowe branże w których funkcjonują korporacje międzynarodowe to informatyka, media masowe, przedsiębiorstwa telekomunikacyjne i motoryzacyjne, producenci paliw.
Przedsiębiorstwo globalne to takie, które sprzedaje swoje produkty i usługi na całym świecie, ma międzynarodową sieć sprzedaży oraz wyposażenie produkcyjne umożliwiające uzyskanie przewagi konkurencyjnej w wyniku wykorzystania skali operacyjnej i technologii w przekroju światowym.

</doc>
<doc id="2080770" url="https://pl.wikipedia.org/wiki?curid=2080770" title="Adam Christian Thebesius">
Adam Christian Thebesius

Adam Christian Thebesius (ur. 12 stycznia 1686 w Sądowlu, zm. 10 listopada 1732) – niemiecki anatom.
Życiorys.
Urodził się w Sądowlu w księstwie wołowskim. Ukończył Szkołę Książęcą w Legnicy, a potem Gimnazjum św. Elżbiety we Wrocławiu. Studiował medycynę w Halle, Lipsku i Lejdzie. Za pracę zawierającą opis morfologii i funkcji zastawek żylnych tytuł doktora przyznał mu w 1708 roku Uniwersytet w Lejdzie. Z powodu śmierci ojca odrzucił propozycję zatrudnienia na tej uczelni, wrócił na Dolny Śląsk i w 1709 r. rozpoczął praktykę w Jeleniej Górze, począwszy od 1715 roku był lekarzem miejskim tego miasta. Pamiętany jest za prace nad krążeniem wieńcowym. W swojej dysertacji doktorskiej "De circulo sanguinis in corde" opisał m.in. żyły sercowe najmniejsze, był pionierem anatomii i fizjologii krążenia wieńcowego. Otworami Tebezjusza określa się ujścia tych żył. Zastawka Tebezjusza to eponimiczna nazwa zastawki zatoki wieńcowej.
W 2012 r. w Jeleniej Górze imieniem Thebesiusa nazwano jedną z ulic.

</doc>
<doc id="2080771" url="https://pl.wikipedia.org/wiki?curid=2080771" title="Rufówka">
Rufówka



</doc>
<doc id="2080773" url="https://pl.wikipedia.org/wiki?curid=2080773" title="Nadbudówka">
Nadbudówka

Nadbudówka – konstrukcja znajdująca się na pokładzie jednostki pływającej. Jej zadaniem jest zwiększenie pojemności pomieszczeń pod pokładem (poprzez zwiększenie ich wysokości ponad krawędź burt, choć ich nie dotyka pozostawiając wolne przejście z obu stron). Dodatkowo nadbudówki stanowią obudowę otworów komunikacyjnych takich jak zejściówki.
Nadbudówki na małych jednostkach.
Na mniejszych jednostkach pływających (np. jachtach) jest to niewielkie wyniesienie pokładu jednostki na części jej długości i na całej szerokości kadłuba, czym różni się od pokładówki, która jest wyniesieniem ograniczonym po bokach półpokładami. Zazwyczaj po całej powierzchni nadbudówki można chodzić, podczas gdy pokładówkę się omija. Stąd też nadbudówki są zwykle niewielkiej wysokości i nie sięgają linii wyznaczonej nadburciem lub sztormrelingiem reszty pokładu, podczas gdy pokładówki mogą być nawet normalnymi pomieszczeniami na górnym pokładzie. Czasem powierzchnia nadbudówki może płynnie schodzić do poziomu sąsiadującego z nią półpokładu, lub też może kończyć się wręcz na skraju dziobu lub (rzadziej) rufy.
Nadbudowy na dużych jednostkach.
Na dużych jednostkach pływających, wielopokładowych (wielopiętrowych), pojęciem nadbudowy określa się pomieszczenia wybudowane powyżej linii najwyższego pokładu, o ile ich boczne ściany sięgają burt, zwiększając pływalność i wytrzymałość wzdłużną kadłuba.
Nadbudówka okrętu podwodnego nazywana jest kioskiem, na niej instaluje się wszelkie maszty (np. radiowy, peryskop).
Nadbudowy na dziobie i rufie jednostki określane są odpowiednio dziobówką i rufówką.

</doc>
<doc id="2080781" url="https://pl.wikipedia.org/wiki?curid=2080781" title="Morten Jensen">
Morten Jensen

Morten Jensen (ur. 2 grudnia 1982 w Lynge) – duński lekkoatleta specjalizujący się w skoku w dal. 
Międzynarodową karierę rozpoczynał w 2000 roku od startu w mistrzostwach świata juniorów, podczas których nie awansował do finału konkursu skoku w dal. W kolejnym sezonie zajął szóste miejsce w mistrzostwach Europy juniorów, a dwa lata później był ósmy na młodzieżowym czempionacie Starego Kontynentu. W 2005 roku nie awansował do finału halowych mistrzostw Europy, a rok później także na eliminacjach zakończył udział w halowych mistrzostwach globu. Nie udało mu się wywalczyć awansu do finału na mistrzostwach Europy w Göteborgu (2006), mistrzostwach świata w Osace (2007), igrzyskach olimpijskich w Pekinie (2008) oraz mistrzostwach świata w Berlinie (2009). W 2010 nie zaliczył żadnej próby w eliminacjach i nie został sklasyfikowany podczas mistrzostw Europy. Zdobył brąz w 2011 w Paryżu podczas halowego czempionatu Starego Kontynentu. Wielokrotnie reprezentował Danię w pucharze Europy oraz drużynowym czempionacie Starego Kontynentu.
Okazjonalnie startuje także w biegach sprinterskich. W 2000 roku w rywalizacji na 100 metrów odpadł w ćwierćfinale juniorskich mistrzostw świata. W biegu na 200 metrów zajął 8. miejsce podczas mistrzostw Europy juniorów (2001) oraz dotarł do ćwierćfinału mistrzostw Europy w roku 2006. Występuje w reprezentacyjnej sztafecie 4 x 100 metrów. Reprezentował Danię w tych dyscyplinach także w zawodach drużynowych.
Stawał na podium mistrzostw Danii w hali oraz na stadionie w różnych konkurencjach i kategoriach wiekowych.
Jensen jest rekordzistą Danii w skoku w dal zarówno w hali jak i na stadionie. Wraz z kolegami z reprezentacji ustanowił w 2011 roku rekord kraju w biegu rozstawnym 4 x 100 metrów wynikiem 39,71. Ma w dorobku rekordy Danii w biegu na 100 metrów (10,29 w 2004) oraz w biegu na 200 metrów w hali (21,17 w 2005). Rekordy życiowe w skoku w dal: stadion – 8,25 (3 lipca 2005, Göteborg); hala – 8,18 (8 lutego 2006, Göteborg). 

</doc>
<doc id="2080792" url="https://pl.wikipedia.org/wiki?curid=2080792" title="Muszkieterowie">
Muszkieterowie



</doc>
<doc id="2080799" url="https://pl.wikipedia.org/wiki?curid=2080799" title="Mistrzostwa Europy juniorek w piłce siatkowej">
Mistrzostwa Europy juniorek w piłce siatkowej

Mistrzostwa Europy juniorek w piłce siatkowej – międzynarodowe rozgrywki siatkarskie organizowane cyklicznie (od 1982 co 2 lata) przez Europejską Konfederację Piłki Siatkowej (CEV) dla narodowych reprezentacji juniorek do lat 19 ze wszystkich europejskich krajowych związków piłki siatkowej.
Pierwszy w historii turniej o mistrzostwo Europy juniorek rozegrano na Węgrzech w Budapeszcie w 1966 roku. Do tej pory najwięcej tytułów Mistrzyń Europy Juniorek zdobywały zawodniczki Związku Radzieckiego (12 razy). Reprezentacja Polski raz zdobyła mistrzostwo (2002) oraz sześć razy uplasowała się na trzecim miejscu (1969, 1971, 1996, 2000, 2018, 2022).
Klasyfikacja medalowa.
"Stan po ME 2022"

</doc>
<doc id="2080805" url="https://pl.wikipedia.org/wiki?curid=2080805" title="Federalny Krzyż Zasługi">
Federalny Krzyż Zasługi



</doc>
<doc id="2080806" url="https://pl.wikipedia.org/wiki?curid=2080806" title="Dzień Służby Celnej">
Dzień Służby Celnej

Dzień Służby Celnej – polskie święto obchodzone corocznie 21 września, na mocy zapisu ustawy z 1999 roku, w celu podkreślenia znaczenia Służby Celnej (SC) dla gospodarki i społeczeństwa kraju, a także Unii Europejskiej (z racji powstania unii celnej 1 lipca 1968). Jest to święto wszystkich funkcjonariuszy i pracowników SC.
Dzień ten nie jest dniem wolnym od pracy.
Obchody.
W tym dniu uroczyście wręczane są awanse, wyróżnienia i odznaczenie "Zasłużony dla Służby Celnej". Organizowane są także plenerowe imprezy dla celników i ich rodzin.
Centralne uroczystości odbywają się w Ministerstwie Finansów.
Patronem SC jest Święty Mateusz.
Na świecie.
25 czerwca "Dzień Służby Celnej" obchodzony jest również na Ukrainie (ukr. "День митної служби").
Z kolei na świecie 26 stycznia, od 1983 roku, obchodzony jest Światowy Dzień Celnictwa (ang. "International Customs Day"). Święto to jest związane z międzynarodową organizacją, Światową Organizacją Ceł-Radą Współpracy Celnej (ang. "World Customs Organization", WCO), której inauguracyjna sesja odbyła się w Brukseli 26 stycznia 1953 roku.Polska administracja celna przystąpiła do obchodów w roku 1992.

</doc>
<doc id="2080810" url="https://pl.wikipedia.org/wiki?curid=2080810" title="Siedmiu węgierskich wodzów">
Siedmiu węgierskich wodzów

Siedmiu węgierskich wodzów () − przywódcy siedmiu węgierskich plemion, które w 895 roku wkroczyły do Kotliny Panońskiej (Węgierskiej). Ich imiona są znane z kilku średniowiecznych źródeł, jednak nie ma pewności co do ich autentyczności.
Według Anonymusa.
Węgierski kronikarz Anonymus, autor "Gesta Hungarorum", podaje imiona:
Większość historyków uważa listę za fałszywą, nie negując jednak historyczności umieszczonych powyżej postaci. Konstantyn VII Porfirogeneta nazywa natomiast Tasa prawnukiem Árpáda; powiązania rodzinne pomiędzy pierwszymi przywódcami węgierskimi pozostają wciąż niejasne.
Według Szymona z Keza.
Węgierski kronikarz Szymon z Keza podaje imiona:
Powyższa lista jest przez historyków uważana za mniej wiarygodną.

</doc>
<doc id="2080811" url="https://pl.wikipedia.org/wiki?curid=2080811" title="Ministerstwo Spraw Zagranicznych (Francja)">
Ministerstwo Spraw Zagranicznych (Francja)

Ministerstwo Spraw Zagranicznych (, MAE), formalnie Ministerstwo Spraw Zagranicznych i Rozwoju Międzynarodowego (fr. "Ministère des Affaires étrangères et du Développement international", MAEDI) jest francuskim resortem odpowiedzialnym za kontakty zagraniczne.
Stanowisko sekretarza stanu odpowiedzialnego za sprawy zagraniczne utworzono we Francji po raz pierwszy w 1589, zaś ministra spraw zagranicznych powołano w 1791. Cztery lata później, w 1794, Konwent Narodowy zlikwidował wszystkie stanowiska ministerialne, które jednakże reaktywowano w 1795 wraz z powołaniem rządu.
Ministerstwo zatrudnia w centrali, 163 ambasadach, 92 konsulatach i 21 stałych misjach łącznie około 14 798 osób personelu.
Nazwy resortu.
Wielokrotnie zmieniano nazwę resortu, m.in. na
Siedziba.
Główna siedziba ministerstwa od 1853, mieści się w Pałacu na Quai d’Orsay 37, budowę rozpoczęto w 1844, zakończono około 1855, który to adres jest też niejednokrotnie w mowie potocznej synonimem samego ministerstwa, oraz przy "Boulevard des Invalides" 57 w 7 dzielnicy Paryża. Część administracji pomieszczono przy "rue de la Convention" 27 w 15 dzielnicy Paryża, zaś Archiwa resortu na b. dworcu RER w podparyskim La Courneuve, w regionie Île-de-France, w departamencie Sekwana-Saint-Denis.

</doc>
<doc id="2080812" url="https://pl.wikipedia.org/wiki?curid=2080812" title="Fundacja DKMS (Polska)">
Fundacja DKMS (Polska)

Fundacja DKMS – fundacja, niezależna organizacja non-profit, działająca w Polsce od 2008 roku, posiadająca status organizacji pożytku publicznego. Oddział międzynarodowej organizacji DKMS.
Misja i statutowe cele.
Misją Fundacji jest znalezienie dawcy dla każdego pacjenta na świecie potrzebującego przeszczepienia krwiotwórczych komórek macierzystych z krwi lub szpiku kostnego. Fundacja DKMS działa w oparciu o decyzję Ministra Zdrowia i posiada status ośrodka dawców szpiku zgodnie z art. 16a ustawy z dnia 1 lipca 2005 r. o pobieraniu, przechowywaniu i przeszczepianiu komórek, tkanek i narządów. 
 
Statutowym celem fundacji jest działalność na rzecz ochrony zdrowia. Jest on realizowany poprzez następujące działania:
Rejestracja jako potencjalny dawca szpiku.
Dawcą może zostać każdy ogólnie zdrowy człowiek pomiędzy 18 a 55 rokiem życia, o wskaźniku masy ciała nie wyższym niż 40 BMI. Rejestracja w Ośrodku Dawców Szpiku Fundacji DKMS może odbyć się jedynie w sytuacji, kiedy nie istnieją przeciwwskazania medyczne określone przez Rozporządzenie Ministra Zdrowia z dnia 12 marca 2010 roku oraz wytyczne określone przez Światową Organizację Dawców Szpiku (WMDA). Lista chorób wykluczających z możliwości rejestracji znajduje się na stronie www.dkms.pl. 
Na polskojęzycznej stronie internetowej fundacji znajduje się informacja, że rejestracja jest darmowa, ale można fundację wesprzeć przekazując darowiznę. Koszt zrekrutowania jednej osoby to 180 złotych.
Współpraca z innymi organizacjami oraz klinikami pobierającymi.
W sezonie 2011/2012, z logiem Fundacji DKMS na koszulkach, występowali piłkarze klubu sportowego Stilon Gorzów.
Program Rozwoju Polskiej Transplantologii i Wsparcia Pacjentów.
Program Rozwoju Polskiej Transplantologii i Wsparcia Pacjentów, został zainicjowany przez Fundację DKMS pod koniec 2018. Jego celem jest pomoc pacjentom od momentu diagnozy, poprzez leczenie i pobyt w szpitalu, aż do całkowitego powrotu do zdrowia. Poprzez współpracę z ośrodkami hematologicznymi i organizacjami pacjentów, Program przyczynia się do poprawy warunków ich leczenia i życia. W ciągu trzech lat istnienia Programu na jego realizację przeznaczono blisko 15 mln złotych. Program wspiera także rozwój nauki i edukację, poprzez granty naukowe i dofinansowanie niekomercyjnych badań klinicznych.
Kontrowersje.
DKMS Polska był krytykowany za podnoszenie kosztów wykonywanych pobrań od dawców. Fundacji zarzucano, że nie korzysta z punktów pobrań mieszczących się w polskich klinikach, tylko wysyła dawców z Polski do Niemiec celem odbycia procedury, co zwiększało koszty ponoszone przez Narodowy Fundusz Zdrowia.
Posłanka Izabela Kloc w interpelacji do ministra zdrowia nr 14632 z dnia 8 lutego 2010 stwierdziła, iż nazwa DKMS Polska jest jedynie chwytem marketingowym mającym umożliwić wykorzystywanie przez niemiecką prywatną firmę dobrej woli polskich obywateli, którzy kierując się pobudkami patriotycznymi i chęcią wsparcia polskich rejestrów dawców, zgłaszają się na ochotnika do tego rejestru w przekonaniu, że jest to rejestr polski, podczas gdy w rzeczywistości ich dane są umieszczane w filii niemieckiego rejestru dawców DKMS (Deutsche Knochenmarkspenderdatei).

</doc>
<doc id="2080813" url="https://pl.wikipedia.org/wiki?curid=2080813" title="DKMS">
DKMS

DKMS – międzynarodowe centrum dawców szpiku kostnego typu non-profit, z siedzibą w Tybindze w Niemczech, z oddziałami w USA, Wielkiej Brytanii, Chile, Polsce, Indiach i RPA. DKMS działa w obszarach nowotworu krwi i transplantacji hematopoetycznych komórek macierzystych oraz podnosi świadomość zapotrzebowania na dawców na przeszczep hematopoetycznych komórek macierzystych, których potrzebują osoby z nowotworami krwi do leczenia, a także pomaga ludziom zarejestrować się w krajowych rejestrach szpiku kostnego. Z biegiem lat DKMS rozszerzył swoją działalność poza Niemcy.
Oddziałem DKMS-u w Polsce jest Fundacja DKMS.
Historia.
Historia DKMS-u rozpoczęła się, kiedy na białaczkę zachorowała Mechtild Harf i dowiedziała się, że jedynym możliwym leczeniem w przypadku białaczki, na którą cierpiała, jest przeszczepienie szpiku kostnego. Okazało się też, że nikt z jej rodziny nie kwalifikuje się jako zgodny dawca. W tym czasie w Niemczech było zarejestrowanych zaledwie 3000 potencjalnych dawców krwiotwórczych komórek macierzystych. 28 maja 1991 roku Peter Harf wspólnie z opiekującym się jego żoną lekarzem transplantologiem Gerhardem Ehningerem założyli DKMS. W pierwszym roku działalności liczba dawców wzrosła z 3000 do 68 000.
W 2014 roku DKMS zaczął promować 28 maja jako Światowy Dzień Walki z Nowotworami Krwi.
Kontrowersje.
W Hiszpanii krytykowano zawyżanie kosztów przez hiszpański oddział fundacji. DKMS wyceniał procedury na kwotę ok. 14500 euro, czyli o 6000 euro drożej, niż działająca w tym kraju "Fundación Carreras". W styczniu 2012 hiszpańskie ministerstwo zdrowia zabroniło dalszej działalności DKMS, polegającej na pozyskiwaniu dawców, ponieważ nie posiada wymaganych pozwoleń na działalność w tym kraju. Fundacja prowadzi jednak dalej werbunek, co tłumaczy swobodą gwarantowaną jej przez prawo hiszpańskie i europejskie.

</doc>
<doc id="2080814" url="https://pl.wikipedia.org/wiki?curid=2080814" title="Fundacja DKMS Polska">
Fundacja DKMS Polska



</doc>
<doc id="2080818" url="https://pl.wikipedia.org/wiki?curid=2080818" title="Kamuflaż (serial telewizyjny)">
Kamuflaż (serial telewizyjny)

Kamuflaż (ang. "Covert Affairs") – amerykański serial telewizyjny emitowany przez telewizję USA Network. Premiera pierwszej serii miała miejsce 13 lipca 2010 roku. Emisja drugiej serii rozpoczęła się 7 czerwca 2011. 
 5 stycznia 2015 roku, stacja USA Network ogłosiła oficjalnie skasowanie serialu po 5 seriach.
Fabuła.
Annie Walker, stażystka CIA nagle zostaje przydzielona do pracy w terenie. Jej przewodnikiem w agencji zostaje niewidomy Auggie Anderson. Młoda agentka nie zdaje sobie sprawy, że agencja ma wobec niej szczególne plany.

</doc>
<doc id="2080819" url="https://pl.wikipedia.org/wiki?curid=2080819" title="Termy Bukowina Tatrzańska">
Termy Bukowina Tatrzańska

Termy Bukowina Tatrzańska – kompleks basenów geotermalnych zasilanych wodą termalną, który zlokalizowany jest w Bukowinie Tatrzańskiej. Jest to jeden z najnowocześniejszych obiektów w Europie. Wody ujmowane są głębokim otworem Bukowina Tatrzańska PIG/PNiG. Kompleks usytuowany jest na skraju Tatrzańskiego Parku Narodowego.
Specyfikacja kompleksu.
Łączna powierzchnia lustra wody wszystkich basenów to 1885 m² przy pojemności 2260 m³. Temperatura wody w basenach waha się w zależności od potrzeb w danym basenie w granicach 30–38 °C.
Woda wydobywana jest z otworu usytuowanego na północno-zachodnim zboczu góry Wysoki Wierch z głębokości około 2600 m. Charakteryzuje się ona mineralizacją ok. 1,5 g/dm³ i typem siarczanowo–chlorkowo-wapniowo–sodowym i niewielką zawartością H2S. Nadzór nad odwiertem w trakcie jego głębienia sprawowany był przez Oddział Karpacki Państwowego Instytutu Geologicznego – Państwowego Instytutu Badawczego w Krakowie, który również opracował dokumentację zasobową.
Ze względu na mineralizację, skład jonowy i mikroelementów, a także niski charakter zasadowy i odpowiednią twardość, wody termalne są środkiem leczniczym oraz rehabilitacyjnym. Wody pomagają eliminować dolegliwości układu mięśniowo-kostnego, bóle stawów, stany zapalne, wzmacnia układ sercowo-naczyniowy, reguluje gospodarkę organizmu i przyspiesza przemianę materii. Zawarte w wodzie pierwiastki to: sód, wapń, chlor, potas, siarka, magnez oraz chrom.
Na kompleks term składa się 20 basenów, zjeżdżalnie (150 m), jacuzzi, masaże wodne oraz 12 rodzajów saun (m.in. fińskie, parowe, na podczerwień).
W skład kompleksu wchodzi czterogwiazdkowy hotel oraz SPA, które tworzą kompleks Bukovina Resort. Hotel oferuje 437 miejsc noclegowych w 152 pokojach i apartamentach.

</doc>
<doc id="2080822" url="https://pl.wikipedia.org/wiki?curid=2080822" title="Mistrzostwa Europy kadetów w piłce siatkowej">
Mistrzostwa Europy kadetów w piłce siatkowej

Mistrzostwa Europy kadetów w piłce siatkowej – międzynarodowe rozgrywki siatkarskie organizowane cyklicznie (od 1995 co 2 lata) przez Europejską Konfederację Piłki Siatkowej (CEV) dla narodowych reprezentacji kadetów do lat 19 ze wszystkich europejskich krajowych związków piłki siatkowej.
Pierwszy w historii turniej o mistrzostwo Europy kadetów rozegrano w Hiszpanii w Barcelonie w 1995 roku. Do tej pory najwięcej tytułów Mistrzów Europy Kadetów zdobywali zawodnicy Rosji (4 razy). Reprezentacja Polski dwa razy zdobyła mistrzostwo (2005, 2015), trzy razy wicemistrzostwo (2001, 2003, 2007) i dwa razy uplasowała się na trzecim miejscu (1995, 1997).

</doc>
<doc id="2080823" url="https://pl.wikipedia.org/wiki?curid=2080823" title="Sara Słonimska">
Sara Słonimska

Sara (Salomea) Słonimska z domu Stern (ur. 13 października 1824 w Warszawie, zm. 16 marca 1897 w Warszawie) – poetka polsko-żydowska, opiekunka kółka dramatycznego, zwolenniczka asymilacji Żydów, druga żona Chaima Zeliga Słonimskiego.
Rodzina.
Była najmłodszą córką Abrahama Jakuba Sterna (1769–1842), matematyka, uczonego i wynalazcy. Jej bratem był Izaak Stern, nauczyciel w Warszawskiej Szkole Rabinów. W 1842 wyszła za mąż za Chaima Zeliga Słonimskiego (1810–1904). Mimo różnicy wieku małżeństwo Słonimskich było zgodne i udane. Sara przeżyła z mężem 55 lat. Urodziła mu pięciu synów: zmarłego w dzieciństwie Abrama Jakuba (1845–1849), Ludwika vel Leonida (1849–1918), ekonomistę i publicystę rosyjskiego, Michała (ur. 1850), Stanisława (1853–1916), lekarza i Józefa (1860–1934), lingwistę, literata i nauczyciela. Sara była babką Antoniego Słonimskiego, pisarza okresu międzywojennego i powojennego, syna Stanisława.
Edukacja i światopogląd.
Za sprawą ojca otrzymała staranne wykształcenie, co przejawiało się w jej dobrej znajomości języków obcych (m.in. polskiego, francuskiego, hebrajskiego, niemieckiego i rosyjskiego). Została wychowana w duchu haskali. Wyrosła na osobę o postępowym światopoglądzie, pisywała własne utwory poetyckie, dyskutowała na tematy literackie, propagowała działalność amatorskiego teatru żydowskiego. Była osobą nietuzinkową, zaradną, energiczną, doceniającą wartość badań naukowych. Popierała działalność naukową i wynalazczą męża, który w roku 1845 ulepszył maszynę matematyczną stworzoną przez jej ojca i stworzył szereg wynalazków. 
Działalność literacka i kulturalna.
Jako zwolenniczka haskali wychowywała dzieci w duchu poszanowania polskości (w domu Słonimskich mówiło się po polsku), ale i zachowania tradycyjnych wartości żydowskich (religii i kultury). Sara Słonimska pisywała wiersze (w kilku językach). Była też propagatorką literatury żydowskiej tworzonej w języku jidysz i po hebrajsku. Chętnie czytywała znajomym własne i cudze utwory poetyckie. Popierała zabiegi męża prowadzące do wydawania w języku hebrajskim czasopisma "Ha-cefira" ("Jutrzenka"). Podobno była nieoficjalnym recenzentem tekstów publikowanych w tym czasopiśmie. Mąż bardzo liczył się z jej opinią w sprawach literackich. 
Koło dramatyczne.
W roku 1862 w Żytomierzu wystawiła z pomocą uczniów miejscowej szkoły rabinackiej sztukę żydowską dra Ettingera z Zamościa pt. "Serkełe". Chociaż oficjalnym opiekunem aktorów-amatorów był Chaim Zelig Słonimski, podówczas (w latach 1861–1973) inspektor Szkoły Rabinów w Żytomierzu, Sara Słonimska była faktyczną inicjatorką, reżyserką i scenarzystką przedstawienia. Spektakl odniósł duży sukces i stał się impulsem do stworzenia teatru żydowskiego w Polsce i za granicą (w przedstawieniu zadebiutował 22-letni Abraham Goldfaden, poeta i dramaturg żydowski, autor licznych sztuk w języku jidysz, późniejszy twórca żydowskiego teatru narodowego). 
Miejsca pobytu.
Do roku 1846 mieszkała w Warszawie, następnie – w latach 1846–1858 – zamieszkała wraz z mężem i dziećmi w Tomaszowie Mazowieckim, potem ponownie w Warszawie, zaś w latach 1861–1873 – w Żytomierzu. Od roku 1873 wróciła do rodzinnego miasta. Zmarła w Warszawie, przeżywszy 73 lata. Została pochowana tamże w głównej alei cmentarza żydowskiego w Warszawie przy ul. Okopowej (kwatera 71).

</doc>
<doc id="2080824" url="https://pl.wikipedia.org/wiki?curid=2080824" title="Mistrzostwa Europy kadetek w piłce siatkowej">
Mistrzostwa Europy kadetek w piłce siatkowej

Mistrzostwa Europy kadetek w piłce siatkowej – międzynarodowe rozgrywki siatkarskie organizowane cyklicznie (od 1995 co 2 lata) przez Europejską Konfederację Piłki Siatkowej (CEV) dla narodowych reprezentacji kadetek do lat 18 ze wszystkich europejskich krajowych związków piłki siatkowej.
Pierwszy w historii turniej o mistrzostwo Europy kadetek rozegrano w Hiszpanii w Barcelonie w 1995 roku. Do tej pory najwięcej tytułów mistrzyń Europy kadetek - dwa - zdobyły zawodniczki Włoch (w 1995 i 2001) i Polski (w 1999 i 2013). Reprezentantki Polski zdobyły także wicemistrzostwo (w 2001) i raz uplasowały się na trzecim miejscu (w 1997).

</doc>
<doc id="2080825" url="https://pl.wikipedia.org/wiki?curid=2080825" title="DOE">
DOE



</doc>
<doc id="2080826" url="https://pl.wikipedia.org/wiki?curid=2080826" title="Szkło metaliczne">
Szkło metaliczne

Szkło metaliczne (metal amorficzny) – stały materiał metaliczny, zazwyczaj stop metali, czasem z udziałem niemetali, poddany szybkiemu schłodzeniu (rzędu 106 K/s) z temperatury wyższej od temperatury topnienia do temperatury niższej od temperatury zeszklenia. Uzyskany materiał ma strukturę nieuporządkowaną – amorficzną, co prowadzi do znacznej zmiany jego parametrów fizycznych. 
Historia.
Pierwsze wzmianki o zauważeniu struktury amorficznej przez kondensację par metali w bardzo niskich temperaturach pochodzą z 1936 oraz 1954 roku. Powstała ona przypadkowo podczas przygotowań do innego eksperymentu, a do dzisiaj trwają dyskusje czy nie była to jedynie struktura bardzo drobno-krystaliczna.Pierwszy potwierdzony metal amorficzny (stop złota z krzemem, Au75Si25) został wyprodukowany w roku 1960 w Caltech. Ten i inne metale amorficzne otrzymywane w tamtym okresie były produkowane przez ekstremalnie szybkie schładzanie (szybkość rzędu miliona kelwinów na sekundę). Z tego powodu można było produkować tylko kształty o jednym z wymiarów rzędu mikrometrów (taśmy, folie, druty, itd).
W latach 90. XX wieku odkryto stopy tworzące metale amorficzne przy szybkości schładzania rzędu 1 K/s. Umożliwiło to produkowanie kształtek o wymiarach centymetrowych. Wytwory o większych wymiarach nazywane są masywnymi szkłami metalicznymi (ang. BMG – "Bulk Metallic Glasses"). 
Pierwszy komercyjny metal amorficzny został wprowadzony na rynek w roku 1992 pod nazwą Vitreloy 1 (41,2% Zr, 13,8% Ti, 12,5% Cu, 10% Ni, oraz 22,5% Be). Stop ten został opracowany przez Caltech pod egidą Departamentu Energii USA oraz NASA.
Współcześnie (2020), materiały najlepiej tworzące szkła metalowe oparte są na stopach cyrkonu, platyny oraz palladu, ale znanych jest wiele stopów amorficznych żelaza, tytanu, miedzi, magnezu i szeregu innych pierwiastków.
Wytwarzanie.
Przy schładzaniu ciekłego stopu metali mogą zajść dwa konkurencyjne zjawiska – krystalizacja lub witryfikacja. Podczas krystalizacji następuje uporządkowanie struktury wewnętrznej stopu oraz utworzenie komórek elementarnych. Jeśli jednak chłodzenie zajdzie odpowiednio szybko, nieuporządkowana struktura atomów z cieczy zostaje zachowana przez brak możliwości tak szybkiego fizycznego przemieszczenia molekuł przy gwałtownie wzrastającej lepkości i zmniejszającej się wraz ze spadkiem temperatury energii kinetycznej cząstek. W tak powstałym materiale można jedynie wyróżnić występowanie klastrów uporządkowania bliskiego zasięgu, jednak nie występują powtarzające się komórki elementarne. Dla opisania pożądanej szybkości chłodzenia stosuje się parametr Rc oznaczający krytyczną szybkość chłodzenia w K/s pozwalającą na uzyskanie struktury amorficznej w danym stopie oraz pojęcie średnicy krytycznej oznaczającej jak grubemu fragmentowi materiału można zapewnić strukturę całkowicie amorficzną podczas szybkiego chłodzenia. Jeśli średnica krytyczna zostanie przekroczona, środek próbki materiału nie będzie miał zapewnionej dostatecznej szybkości chłodzenia i wytworzy się w nim struktura krystaliczna. Stopy o wyższej zdolności tworzenia struktury amorficznej (ang. GFA – "Glass-forming ability)" charakteryzuje niższa Rc oraz wyższa średnica krytyczna.  W efekcie uzyskuje się materiał metaliczny o budowie amorficznej zwany szkłem metalicznym, jeśli chłodzenie przebiega ze stanu ciekłego. Najlepsze efekty daje zastosowanie stopów wieloskładnikowych o znacząco różnych (12%) promieniach atomowych składników. Atomy o różnej wielkości szczelnie wypełniają wtedy dostępną przestrzeń, ograniczając swoją swobodę ruchów, a przez to też zdolność do porządkowania się w strukturę krystaliczna podczas chłodzenia. Ważnym aspektem jest też duża czystość składników, aby ograniczyć liczbę istniejących w płynnym stopie zarodków krystalizacji. 
Stopy amorficzne można wytwarzać m.in. poprzez:
Szkłem tradycyjnie nazywany jest materiał amorficznych otrzymywany poprzez chłodzenie ze stanu ciekłego więc, dla ścisłości, materiały otrzymywane ze stanu gazowego (np. przez naparowywanie) lub stałego (np. przez syntezę mechaniczną) nie powinny być nazywane szkłami metalicznymi lecz stopami lub metalami amorficznymi. Nazewnictwo jest jednak w tym wypadku płynne i zazwyczaj używane wymiennie dla materiałów metalicznych bez struktury krystalicznej.
Właściwości.
Wytworzone w ten sposób materiały charakteryzują się znacznie innymi parametrami niż metale krystaliczne, a bardziej przypominającymi klasyczne szkło. Między innymi znacznie wyższą odpornością na korozję, twardością, granicą plastyczności, oporem elektrycznym oraz mniejszym zakresem odkształcenia plastycznego i mniejszą wartością modułu Younga. Szkła metaliczne charakteryzują się również ciągłą zmianą lepkości w funkcji temperatury (nie posiadają jednej określonej temperatury topnienia), co oznacza, że miękną w szerokim zakresie temperatur.
Szkło metaliczne wykazuje dużą rezystywność rzędu 50–300 Ω·m (dla porównania rezystywność czystego srebra w t. pok. wynosi ok. 1,6, a żelaza 10 Ω·m).
Taśmy amorficzne wykonane ze stopów na bazie żelaza lub kobaltu mają właściwości magnetyczne przewyższające tradycyjne materiały magnetycznie miękkie stosowane w maszynach elektrycznych, takie jak stal transformatorowa czy blacha elektrotechniczna.
Temperatury charakterystyczne.
Temperatura zeszklenia Tg obrazuje temperaturę, poniżej której materiał przechodzi całkowicie w amorficzny stan stały (lepkość jest niemierzalnie duża i zmienia się współczynnik rozszerzalności cieplnej) przy zachowaniu krytycznej szybkości chłodzenia. Temperatura ta nie jest stała dla określonego składu chemicznego stopu, lecz zależna jest, w pewnym zakresie, od szybkości chłodzenia. Jako Tm oznacza się temperaturę topnienia/krzepnięcia stopu, poniżej której zaczyna się krystalizacja w przypadku standardowego chłodzenia. Aby zahamować krystalizację należy z dużą szybkością (większą niż Rc dla danego stopu) przejść przez obszar między Tm, a Tg co doprowadzi do zachowania struktury podobnej do cieczy w ciele stałym. Pomiędzy tymi temperaturami leży temperatura krystalizacji Tx oznaczająca temperaturę, powyżej której, przy ogrzewaniu stopu amorficznego z temperatury poniżej Tg, struktura stopu zamieni się z powrotem na całkowicie krystaliczną, na skutek zwiększonej ruchliwości atomów w podwyższonej temperaturze i zachodzącej reorganizacji struktury. Pomiędzy temperaturami Tg i Tx leży obszar cieczy przechłodzonej ΔTx, w którym lepkość mieści się w zakresie umożliwiającym kształtowanie, lecz kinetyka krystalizacji jest na tyle powolna, aby przetwórstwo było możliwe bez natychmiastowej utraty struktury amorficznej. Szerokość tego obszaru bezpośrednio określa stabilność temperaturową danego stopu. Podczas ogrzewania następuje spadek lepkości po przekroczeniu temperatury Tg i jej kolejny wzrost po przekroczeniu temperatury Tx, co spowodowane jest przejściem materiału w stan krystaliczny, w którym nie występują zmiany lepkości wraz z temperaturą, aż do osiągnięcia temperatury topnienia Tm.

</doc>
<doc id="2080827" url="https://pl.wikipedia.org/wiki?curid=2080827" title="Covert Affairs">
Covert Affairs



</doc>
<doc id="2080828" url="https://pl.wikipedia.org/wiki?curid=2080828" title="Departament Energii USA">
Departament Energii USA



</doc>
<doc id="2080829" url="https://pl.wikipedia.org/wiki?curid=2080829" title="Książka kucharska">
Książka kucharska

Książka kucharska – zbiór przepisów kulinarnych, opisujących sposób przygotowywania danych potraw. Współczesne książki kucharskie są na ogół ułożone według jakiegoś tematu przewodniego i zawierają przepisy np. kuchni narodowych czy regionalnych bądź spełniające wymagania danej diety (np. książki kucharskie dla diabetyków, wegetarian czy osób odchudzających się). Mogą też zawierać przepisy na określony typ potraw, np. ciasta, sałatki, przetwory z owoców czy potrawy mięsne. Obecnie są często ilustrowane fotografiami pokazującymi gotowe dania.
Współcześnie książki kucharskie nie są wyłącznie źródłem informacji przydatnych w kuchni – czytelnicy kupują je także w celu zaznajomienia się z przepisami na potrawy, których nie mają zamiaru przygotowywać. Albumowe wydania książek kucharskich dalekie są od swojej pierwotnej funkcji i częściej znajdują swoje miejsce w salonie niż w kuchni.
Historia książek kucharskich w danym kraju jest ściśle związana z jego tradycją kulinarną i stopniem rozwoju gastronomii. Stąd też bogatą literaturę kulinarną ma Francja, a dawne przepisy niektórych krajów, np. irlandzkie, znane są głównie z prywatnych zapisków i przekazów ustnych.
Dawne przepisy i książki kucharskie są ważnym źródłem dotyczącym historii kultury materialnej i życia codziennego. Historycy podchodzą jednak do starych przepisów z pewną ostrożnością, gdyż często przedstawiają one specyficzny bądź wyidealizowany obraz ówczesnych realiów. Trudno też niekiedy rozpoznać, czy przepis wywodzi się z tradycji danego regionu, czy też jest własnym pomysłem autora; trzeba także brać pod uwagę, że receptury i całe książki kucharskie często były przedmiotem plagiatu.
Historia.
Do XIII wieku.
Od najdawniejszych czasów przepisy kulinarne były przekazywane z pokolenia na pokolenie przede wszystkim ustnie – dziewczęta pomagające swoim matkom uczyły się od nich sposobów przygotowywania jedzenia. Konieczność zapisywania przepisów powstała prawdopodobnie wraz z pojawieniem się kuchni dworskiej i zawodowych kucharzy; zapewne jest niewiele młodsza niż samo pismo. Zachowały się zapisane na tabliczkach przepisy z Babilonu, z XVI wieku p.n.e. Opisują przygotowywanie dań z ptactwa dzikiego i domowego.
Najstarsze zachowane przepisy chińskie pochodzą z początku VI wieku p.n.e., z czasów dynastii Zhou. Jeden z nich opisuje przyrządzanie smażonych kulek z siekanego mięsa i ryżu. Zachowało się wiele receptur z czasów dynastii Song. Jedną z najciekawszych chińskich wczesnych książek kucharskich jest dzieło Huou, kuchmistrza dworu Kubilaj-chana, z wieloma przepisami na zupy.
W Europie pierwsze zbiory przepisów pojawiły się prawdopodobnie pod koniec V wieku p.n.e. Pierwszym z nich była zapewne "Sztuka gotowania" Mithekosa z Syrakuz. Z II wieku p.n.e. pochodzi traktat o jedzeniu "Uczta mędrców" Atenajosa, napisany w formie dialogu. Zachowały się pojedyncze przepisy pochodzące z czasów greckich i rzymskich. Najstarszy zachowany rzymski zbiór przepisów to traktat zwany "De re coquinaria" bądź, od imienia domniemanego autora, "Apicius", pochodzący z początku V wieku i znany z karolińskich manuskryptów.
Najstarsze istniejące przepisy kuchni arabskiej pochodzą z VIII wieku, z początków dynastii Abbasydów.
XIII–XV wiek.
Z okresu pełnego i późnego średniowiecza zachowało się w manuskryptach kilkadziesiąt różnych zbiorów przepisów kulinarnych, które można już określić jako książki kucharskie. Większość z nich traktuje o kuchni dworskiej, a niektóre były ogłaszane przez nadwornych kuchmistrzów, jak "Le Viandier" Guillaume’a Tirela (ok. 1395), "The Forme of Cury", napisana ok. 1390 roku przez kucharza Ryszarda II czy "Du fait de cuisine" autorstwa Chiquarta, kucharza na dworze Amadeusza VIII (1420). Pierwszym zbiorem odnoszącym się do kuchni bogatego mieszczaństwa jest "Gospodarz paryski" (koniec XIV wieku). Prócz pozycji włoskich, francuskich, angielskich i niemieckich zachowały się także średniowieczne książki kucharskie z innych krajów. Powstanie dwóch pozycji duńskich szacowane jest na ok. 1300 rok, są zatem jednymi z najstarszych w Europie. Katalońska "Llibre de Sent Soví" pochodzi z XIV wieku. Istnieje także rękopiśmiennicza książka kucharska z terenu Czech.
Historycy kulinariów, jak Jean-Louis Flandrin, wnioskując z wysokiej jakości zachowanych manuskryptów, przypuszczają jednak, że średniowieczne traktaty kulinarne były przeznaczone nie dla kucharzy, ale dla osób bogatych i wykształconych: arystokratów, wysokiej rangi duchownych czy najzamożniejszych mieszczan. Większość przepisów była dalej przekazywana ustnie i poprzez praktykę.
Większe rozpowszechnienie książek kucharskich przyniósł wynalazek druku. Pierwszy drukowany zbiór przepisów kulinarnych, autorstwa Martina da Como, kuchmistrza kardynała Ludovica Trevisana, zawierał traktat "De honesta voluptate et valetudine" Bartolomea Platiny, opublikowany w Rzymie ok. 1470 roku. Niewiele później, w 1490 roku, wydano w Norymberdze niemiecką książkę kucharską zatytułowaną "Küchenmeisterey".
XVI–XVIII wiek.
Wraz z upowszechnianiem się umiejętności czytania i pisania poszerzył się krąg odbiorców publikacji kulinarnych, a jednocześnie zaczęto zapisywać przepisy do użytku domowego – zachowało się wiele tego rodzaju XVI-wiecznych prywatnych kolekcji receptur. W miarę upływu czasu większość z tych domowych książek kucharskich była tworzona przez kobiety.
W wydanej w 1581 roku w Niemczech pozycji "Ein New Kochbuch" zawarte jest wiele przepisów charakterystycznych dla terenu Węgier – być może jej autor, Marcus (Marx) Rumpolt, był Węgrem z urodzenia.
W końcu XVI wieku zaczęły się pojawiać pozycje kierowane do pań domu, także ze sfer mieszczańskich. Rozróżnienie na książki kucharskie z przepisami do użytku domowego oraz na te dotyczące kuchni wykwintnej najwcześniej pojawiło się na obszarze języka niemieckiego. W 1598 roku ukazała się "Ein Köstlich New Kochbuch", prawdopodobnie pierwsza książka kucharska wydana przez kobietę, Annę Wecker (Weckerin) z Bazylei. W Anglii tego rodzaju pozycją była np. "The English Housewife" Gervase'a Markhama (1615), który wykorzystał też przepisy pochodzące z domowych kobiecych kolekcji. Pierwszą angielską książką kucharską napisaną przez kobietę była "The Queen-like Closet; or Rich Cabinet" autorstwa Hannah Wooley (1670).
Od II połowy XVII wieku pojawiło się wiele nowych tytułów, zwłaszcza we Francji, przodującej w kulturze gastronomicznej, m.in. dzieło François Pierre’a de La Varenne'a "Le Cuisinier François" (1651), będące dowodem zmiany francuskich zwyczajów kulinarnych, np. zastąpienia charakterystycznych dla średniowiecza i renesansu importowanych przypraw rodzimymi ziołami. Jest to także pierwsza praca, w której wspomniane są typowo francuskie potrawy jak ragoût. Innymi słynnymi francuskimi tytułami z tego okresu były "Nouveau cuisinier royal et bourgeois" François Massialota (1691) oraz "L'école des officiers de bouche". W tym czasie wydano też pierwszą polską książkę kucharską: "Compendium ferculorum, albo zebranie potraw" Stanisława Czernieckiego (1682).
Od XVIII wieku zaczęło się pojawiać coraz więcej książek kucharskich publikowanych przez kobiety i kierowanych do kobiet, których autorki czerpały wiedzę z własnego doświadczenia. Wiele tego rodzaju pozycji wydawano w Anglii, mającej silną klasę średnią, ale pojawiały się też w Niemczech, Holandii, Hiszpanii i krajach skandynawskich. Stosunkowo niewiele było ich we Francji, gdzie książki kucharskie pisali głównie znani kuchmistrze i gastronomowie.
Przykładami angielskich pozycji z tego okresu są "The Compleat Housewife" Elizy Smith (1727) czy "Art of Cookery" Hannah Glasse, popularne także wśród angielskich osadników w Ameryce Północnej. W 1796 roku została wydana pierwsza amerykańska książka kucharska – "American Cookery" Amelii Simmons, z przepisami na potrawy zawierające typowe produkty Nowego Świata. Za klasyczną dla kuchni szwedzkiej pozycję uważana jest książka "Hjelpreda i hushållningen för unga fruentimber" autorstwa Cajsy Warg (1755), prócz przepisów kulinarnych zawierająca także porady dotyczące prowadzenia domu.
Od XIX wieku.
Wiek XIX, a zwłaszcza jego druga połowa, przyniósł jeszcze większą popularność książek kucharskich, zwłaszcza kładących nacisk na edukację w zakresie przygotowywania posiłków. Pozycje te stały się powszechne wraz z rozrostem szeroko rozumianej klasy średniej i wzrostem wymagań dotyczących warunków życia. Sięgało po nie coraz więcej kobiet, na których spoczywała odpowiedzialność za funkcjonowanie gospodarstwa domowego. Powodem zwiększonego popytu na pozycje traktujące o prowadzeniu domu było także coraz szersze wykształcenie kobiet – dziewczęta chodzące do szkół nie miały możliwości nauczyć się tajników gospodarstwa tradycyjną drogą, od swoich matek. Stąd też wiele książek było wprost przeznaczonych dla młodych mężatek.
W XIX wieku ukazały się uważane za fundamentalne dla niektórych kuchni narodowych pozycje, jak "Domácí kuchařka aneb Pojednání o masitých pokrmech pro dcerky české a moravské" Magdaleny Dobromily Rettigovej (1826) dla czeskiej czy "Kochbuch für die gewöhnliche und feinere Küche" Henriette Davidis (1845) dla niemieckiej. Obie te publikacje traktowały o kuchni codziennej i kierowane były do gospodyń domowych, podobnie jak uważany za klasyczną dla kuchni rosyjskiej książkę kucharską "Prezent dla młodych gospodyń" ("Подарок молодым хозяйкам", 1861) Heleny Mołochowiec. Z kolei dające podstawy współczesnej kuchni francuskiej prace Marie-Antoine’a Carême'a, wydawane w I połowie XIX wieku, dotyczyły kuchni wykwintnej. Oba te nurty: kuchnię domową i "haute cuisine", łączyła bogato ilustrowana "Le livre de cuisine" Jules’a Gouffé z 1867 roku (w Londynie wydana pod tytułem "Royal Cookery Book").
W drugiej połowie XIX wieku zaczęły się ukazywać książki kucharskie dla dzieci. Prawdopodobnie pierwszą taką pozycją była niemiecka książka "Kochbüchlein für die Puppenküche" Julii Bimbach (1854), poradnik gotowania przeznaczony dla dziewcząt w wieku 8–14 lat. Wkrótce potem, w 1857 roku ukazała się "Puppenköchin Anna. Ein praktisches Kochbuch für kleine liebe Mädchen" Henriette Davidis. Wczesnym amerykańskim tytułem była książka "Six Little Cooks" (1877). Pozycje takie zawierały przepisy na potrawy proste w przygotowaniu i odpowiadające mniemaniu o dziecięcych gustach.
W okresie wojny secesyjnej w Stanach Zjednoczonych pojawiły się książki kucharskie pisane wspólnie przez kobiety skupione w organizacjach charytatywnych, religijnych czy klubach kobiecych. Ten rodzaj działalności rozpoczęły członkinie kościołów protestanckich z Północy, przeznaczając dochód ze sprzedaży na wspomożenie ofiar wojny i ich rodzin; działalność ta popularna była do lat 50. XX wieku. Pozycje tego rodzaju nieraz dokumentują przepisy europejskich kuchni narodowych, gdyż bywały pisane przez kobiety ze środowiska emigrantów z danego kraju. Jedną z książek tego typu była "The Settlement Cook Book" (mająca podtytuł "The Way to Man’s Heart"), napisana i wydana przez kobiety z Milwaukee Jewish Mission w celu wsparcia nowych żydowskich imigrantów – od chwili pierwszego wydania w 1901 roku do początku XXI wieku osiągnęła łączny nakład półtora miliona egzemplarzy.
W końcu XIX wieku przepisy rozpowszechniane w czasopismach i książkach kucharskich stały się też narzędziem marketingu – promując nowe produkty takie jak żelatyna, czy urządzenia jak kuchenki elektryczne.
Początek XX wieku przyniósł dalszy rozwój książek kucharskich i coraz większą ich specjalizację, stały się też one obszerniejsze w porównaniu z pozycjami dziewiętnastowiecznymi. Generalnie, przełom XIX i XX wieku to profesjonalizacja książek kucharskich i początek naukowego podejścia do sztuki kulinarnej.
Książki kucharskie wydawane były przez szkoły gotowania, których wiele powstało pod koniec XIX wieku. W Stanach Zjednoczonych popularne były pozycje firmowane przez Boston Cooking School, przede wszystkim "Boston Cooking-School Cook Book" autorstwa Fannie Merritt Farmer, wydana w 1896 roku. Książki te były kierowane do gospodyń domowych i wiele miejsca poświęcały unowocześnieniu pracy w domu.
Prócz rubryk o gotowaniu w czasopismach, zaczęły powstawać magazyny poświęcone wyłącznie sztuce gotowania.
Prace kierowane wyłącznie do zawodowych kucharzy to publikacje Auguste’a Escoffiera, jednego z największych francuskich gastronomów. We Francji ukazało się też pierwsze wydanie "Larousse gastronomique" (1938), encyklopedii kulinarnej, zawierająca także przepisy – wraz z "Le guide culinaire" Escoffiera i "Le répertoire de la cuisine" Louisa Saulniera wyznaczyła ona zasady francuskiej kuchni narodowej i regionalnej.
Tradycję pisania książek kucharskich przez znanych szefów kuchni kontynuowano także w innych krajach – np. w 1913 roku ukazała się książka "Wie kocht man bei Šroubek" z przepisami na dania pochodzące z popularnej praskiej restauracji Karla Šroubka.
W okresie II wojny światowej i krótko po niej, w warunkach reglamentacji żywności bądź wezwań do jej oszczędzania, powstała oddzielna grupa książek kucharskich. Ich autorzy starali się pomóc gospodyniom domowym w odpowiednim wykorzystaniu dostępnych produktów przy jednoczesnym zbilansowaniu i urozmaiceniu posiłków. Wyszukiwali zamienniki i namiastki niedostępnych produktów, niekiedy także propagowali zakładanie własnych upraw warzyw. W Wielkiej Brytanii ukazały się tytuły "Cookery under Rations" (1941), "Feeding the Family in War-Time" (1942), "Health for All Ration-Time Recipe Book" (1948); podobne książki wychodziły też w Stanach Zjednoczonych, jedna z nich, autorstwa M.F.K. Fisher, nosiła tytuł "How to Cook a Wolf". Tego rodzaju pozycja ukazała się też w Krakowie w 1940 roku.
Także ciężkie lata powojenne skłaniały do oszczędzania, stąd wiele ukazujących się w tym czasie pozycji doradzało, jak prawidłowo się odżywiać przy ograniczonym budżecie domowym. Ale lata 50. XX wieku to także coraz większa popularność składników i półproduktów mrożonych i w konserwach – pojawiły się tytuły traktujące o ich wykorzystaniu w kuchni, także bardziej wykwintnej.
W latach 60. wzrosło zainteresowanie tradycjami kulinarnymi innych narodów. W Stanach Zjednoczonych propagatorami kuchni francuskiej byli James Beard i Julia Child. Oni też jako pierwsi wykorzystali do promowania swoich książek nowe medium – telewizję. Julia Child była pierwszą osobą mającą w telewizji własny program kulinarny, zapoczątkowując erę kucharzy telewizyjnych.
Lata 70. XX wieku przyniosły nową rolę książki kucharskiej – jej forma zaczęła był wykorzystywana do manifestacji poglądów na kwestie społeczne czy polityczne. Przykładem tego typu książek kucharskich jest wydana w Stanach Zjednoczonych przez grupę feministek pozycja zatytułowana "The Political Palate, a Feminist Vegetarian Cookbook" (1980). Istnieją też pozycje, które tylko tytułem nawiązują do książek kucharskich, zaś ich treść nie jest w żaden sposób związana ze sztuką kulinarną, jak np. "The Anarchist Cookbook" (1971).
W końcu XX wieku przepisy kulinarne zaczęły być wplatane także do literatury pięknej; przykładami utworów łączących powieść i książkę kucharską są "Przepiórki w płatkach róży " Laury Esquivel z 1989 roku (także w ekranizacji tego utworu przepisy kulinarne są istotnym motywem), "Pod słońcem Toskanii" Frances Mayes (1996) czy "Afrodyta" Isabel Allende (1997).
Współcześnie, wraz z upowszechnieniem się w drugiej połowie lat 90. XX wieku Internetu, także to medium jest wykorzystywane do udostępniania przepisów kulinarnych i ich zbiorów.
Polskie książki kucharskie.
Do XVIII wieku.
Nie są znane żadne polskie książki kucharskie z czasów średniowiecza i renesansu, choć z tego ostatniego okresu pochodzą pojedyncze przepisy, jak ten na ćwikłę zapisany w "Żywocie człowieka poczciwego" Mikołaja Reja. Pierwszą polską książką kucharską było "Compendium ferculorum, albo zebranie potraw" autorstwa Stanisława Czernieckiego, opublikowane w 1682 roku. Wcześniej, jeszcze w XVI wieku, ukazało się "Kuchmistrzostwo" lub "Kucharstwo", zachowane jedynie w niewielkim fragmencie zawierającym przepisy na wyrób octu, ale najprawdopodobniej było to tłumaczenie niemieckiego "Küchenmeisterey" z 1490 roku lub książki czeskiej wydanej w Pradze w 1535 roku.
Publikacja Czernieckiego, kuchmistrza Lubomirskich, traktowała o barokowej kuchni magnackiej, bogatej i mającej zadziwić biesiadujących. Mimo to miała długi żywot – doczekała się ponad 20 wydań, a wznawiano ją jeszcze w latach 1800–1821 (edycje pod tytułem "Kucharka wiejska i miejska").
Innego typu pozycją był "Kucharz doskonały" Wojciecha Wielądki z 1783 roku. Jego pierwsze wydanie było tłumaczeniem francuskiej "Cuisinière bourgeoise" ("Kucharki mieszczańskiej") Menona i zawierało przepisy prostsze, praktyczniejsze i oszczędniejsze niż "Compendium ferculorum", a sam układ pracy był nowocześniejszy. W trzeciej edycji (1800) Wielądko dokonał zmian, do francuskich dodając przepisy kuchni polskiej i niemieckiej.
Z okresu XVIII i początku XIX wieku zachowało się jeszcze kilka rękopiśmienniczych książek kucharskich i pojedynczych przepisów, z których najbardziej znany jest zbiór przepisów Paula Tremo, kucharza Stanisława Augusta.
Od XIX wieku.
W pierwszej połowie XIX wieku wiele pozycji kulinarnych wydał Jan Szyttler, uczeń Paula Tremo. Najpopularniejsze książki kucharskie Szyttlera to: "Kuchnia myśliwska, czyli na łowach" (1823), "Kucharz dobrze usposobiony" (1830), "Kucharz Nowy dla osób osłabionych" (1837), "Kucharka oszczędna" (1846).
Druga połowa XIX wieku to pojawienie się pozycji pisanych przez kobiety dla kobiet – pań domu. Miały one bardziej poradnikowy charakter, prócz przepisów kulinarnych zawierały informacje na temat układania menu, urządzenia kuchni czy też ówczesnej dietetyki. Odpowiadały na zmianę w poglądach nt. obowiązków wzorowej gospodyni, która miała bardziej angażować się w zarządzanie domem i być do tego odpowiednio przygotowana. Anna Ciundziewicka wydała "Gospodynię litewską" (Wilno 1848), poradnik domowy z przepisami kulinarnymi, Wincenta Zawadzka "Kucharkę litewską" (Wilno 1854), a najbardziej znana z nich Lucyna Ćwierczakiewiczowa "365 obiadów za pięć złotych" (Warszawa 1858) i kilka innych pozycji. Ich publikacje miały kilkanaście wydań ("365 obiadów" nawet ponad 20) i wznawiane były jeszcze w pierwszych latach XX wieku. W Krakowie wydawała książki kucharskie Maria Gruszecka, a we Lwowie – Teofila Pszenna. W 1877 roku ukazała się książka Rebeki Wolff "Polska kuchnia koszerna". Przepisy kulinarne ukazywały się także na łamach prasy kobiecej – swoje rubryki w „Bluszczu” i „Tygodniku Mód i Powieści” miała Ćwierczakiewiczowa.
Na przełomie XIX i XX wieku książki kucharskie pisały Marta Norkowska, Paulina Szumlańska i Jadwiga Izdebska, publikując także w kobiecych tygodnikach. W dwudziestoleciu międzywojennym popularne były pozycje autorstwa Marii Ochorowicz-Monatowej oraz Marii Disslowej. Liczne książki wyszły spod pióra Elżbiety Kiewnarskiej, piszącej często pod pseudonimem Pani Elżbieta. Norkowska i Disslowa już zawodowo zajmowały się nauczaniem w dziedzinie gospodarstwa domowego. Książki kucharskie wydawała także szkoła gospodarstwa wiejskiego w Chyliczkach.
W czasie okupacji, w warunkach skrajnej reglamentacji żywności, ukazała się w Krakowie książka Elżbiety Kiewnarskiej "109 potraw" (1940), podająca m.in. przepis na zupę rybną bez ryby. Podobne przepisy były zamieszczane także w prasie. Duże kłopoty z dostępem do żywności występowały także w latach 50. – "Poradnik Dobrej Gospodyni" z 1954 roku zalecał, po odpowiednim przygotowaniu, wykorzystanie w kuchni obierek z jabłek i ziemniaków.
W okresie PRL książki kucharskie i porady kulinarne ukazujące się na łamach prasy, a później i w telewizji, starały się odpowiedzieć na zmiany w trybie życia, spowodowane dużym napływem ludności wiejskiej do miast czy powszechną pracą zawodową kobiet. Z powodu trudności z nabyciem niektórych składników w przepisach zastępowano trudno dostępne produkty ich namiastkami, np. cytryny – kwaskiem cytrynowym, proponowano też wszechstronne wykorzystywanie ziemniaków, także do ciast i tortów. Wiele przepisów traktowało o potrawach mącznych i warzywnych – mięso było towarem deficytowym, a w niektórych okresach reglamentowanym. Promowano wykorzystywanie półproduktów i gotowych dań, choć te dostępne w sprzedaży były często marnej jakości.
Wiele wydań miała "Kuchnia polska", praca zbiorowa wydana przez Państwowe Wydawnictwo Ekonomiczne (pierwsza edycja 1959). O kuchni polskiej traktowała także "Książka kucharska" Zofii Czernej (1954). Tytułem przeznaczonym dla zawodowych kucharzy i stanowiącym wzorzec przepisów w gastronomii był "Kucharz gastronom" (Wydawnictwo Przemysłu Lekkiego i Spożywczego, pierwsze wydanie 1963). Do zdrowego odżywiana i dbania o sylwetkę zachęcała publicystyka Ireny Gumowskiej, będącej także autorką kilku książek kucharskich.
Od połowy lat 70. pojawiły się też pozycje z przepisami kuchni innych narodów, do wykorzystywania ich doświadczeń zachęcały też programy telewizyjne. W latach 80. funkcję powszechnie dostępnego poradnika kulinarnego pełniła "Współczesna kuchnia polska" Henryka Dębskiego, wydana w 1983 roku w nakładzie 100 tys. egzemplarzy. W drugiej połowie lat 80. zaczęto wznawiać dawne polskie książki kucharskie.
Po roku 1989, w warunkach wolnego rynku, oferta wydawanych w Polsce książek kucharskich stała się bardzo szeroka. Przepisy kuchni polskiej były tematem np. pozycji autorstwa kucharzy mających swoje programy telewizyjne: Macieja Kuronia ("Kuchnia polska: kuchnia Rzeczypospolitej wielu narodów", 2004) i Roberta Makłowicza ("Nowoczesna kuchnia polska Makłowicza i Bikonta", 2007).

</doc>
<doc id="2080830" url="https://pl.wikipedia.org/wiki?curid=2080830" title="Korzenie przybyszowe">
Korzenie przybyszowe



</doc>
<doc id="2080832" url="https://pl.wikipedia.org/wiki?curid=2080832" title="Zapomniana ulica">
Zapomniana ulica

Zapomniana ulica – powieść belgijskiego pisarza Louisa Paula Boona z 1946 r. Na podstawie powieści Luc Pien wyreżyserował w 1999 r. film pod tym samym tytułem. Przygotowano również przestawienie teatralne, wyreżyserowane przez Johana Simonsa (2008).
Akcja powieści rozgrywa się na jednej z brukselskich ulic, która zostaje odcięta od świata poprzez wykopy i nasypy, wykonane podczas budowy magistrali kolejowej. Boon portretuje całą galerię typów ludzkich, tworzących społeczność, która ma szansę zbudować własny, niezależny świat. Powieść ilustruje wizję społeczeństwa komunistycznego, które jednak w praktyce nie realizuje postawionych przed sobą ideałów ze względu na przywary i słabości składających się na to społeczeństwo jednostek. "Okazuje się, że łatwiej pokonać zewnętrzne, ekonomiczne i administracyjne przeszkody, niż wewnętrzne ułomności ludzkiej natury, zawiść i egoizm.".
Powieść pisana jest w oryginalny sposób i stanowi utwór z pogranicza tradycji i eksperymentu. W technice pisarskiej Boona literaturoznawcy dopatrują się podobieństw do Céline'a oraz Dos Passosa.
Bibliografia.
D. i M. Morciniec, "Historia literatury niderlandzkiej", Wrocław-Warszawa-Kraków-Gdańsk-Łódź 1985, s. 351-352.

</doc>
<doc id="2080833" url="https://pl.wikipedia.org/wiki?curid=2080833" title="Jan Hendrik Wolkers">
Jan Hendrik Wolkers



</doc>
<doc id="2080834" url="https://pl.wikipedia.org/wiki?curid=2080834" title="Auer">
Auer

Osoby o nazwisku Auer:

</doc>
<doc id="2080835" url="https://pl.wikipedia.org/wiki?curid=2080835" title="Polska literatura antyturecka">
Polska literatura antyturecka

Polska literatura antyturecka – utwory z okresu XV-XVII wieku, nawołujące do walki z Turkami.
W XV wieku Polska zetknęła się po raz pierwszy zbrojnie ze światem islamu. Na początku byli to Tatarzy ze Złotej Ordy, którzy przyjęli islam. Od czasów bitwy pod Warną (w 1444) i utraty Killi i Białogrodu (1484) byli to Turcy Osmańscy. Pierwsze poważne starcie Polski z muzułmańskimi Turkami nastąpiło podczas mołdawskiej wyprawy Jana Olbrachta w 1497 roku. Od tego czasu w Polsce można odczuć silne poczucie niebezpieczeństwa tureckiego wiszącego nad krajem. Konfrontacja z Turcją oprócz nielicznych wojen miała miejsce w literaturze. Od II połowy XV wieku do końca XVII wieku liczna jest w Polsce literatura antyturecka. Literatura ta miała charakter polityczny i ideologiczno-religijny. Literatura ta tzw. "turcyki" (turkiany) jest częścią europejskiej literatury antyislamistycznej rozwijającej się już od czasów wypraw krzyżowych.
Przegląd najważniejszych utworów.
Pierwszym polskim znanym utworem antytureckim jest mowa Mikołaja Lasockiego wygłoszona do papieża Mikołaja V wzywająca do walki z Turkami ("Codex epistolaris saeculi decimi quinti", Kraków 1876, t. 1, cz. 2, s. 51–54). Dopiero jednak Włoch Filip Kallimach zapoczątkowuje literaturę antyturecką. Do naszych czasów zachowały się jego trzy prace dotyczące Turcji. Pierwszą jest "Historia rerum gestarum in Hungaria et contra Turcos per Vladisaum Poloniae et Hungariae regem". Opisuje ona wyprawy przeciw Turkom króla Władysława III, jest jego apologią. Kallimach kontynuuje temat w pracy "De his quae a Venetis contra Turcos tentata sunt". W pracy przedstawione są zabiegi dyplomatyczne Wenecji z lat 1473–1487, mające na celu pozyskanie Tatarów i Persji do wojny z Turcją. Trzecim dziełem Włocha jest mowa: "Ad Innocentium VIII pontificem maximum de bello Turcis inferendo oratio". Mowę tę wygłosił Kallimach na kongresie państw chrześcijańskich w Rzymie 25 marca 1490 roku. Mowa pokazuje dotychczasowe działania Stolicy Apostolskiej i jej błędy w akcji antytureckiej. Mowa ta, oprócz surowej krytyki papiestwa, jest projektem sojuszu Polski ze Stolicą Apostolską. Autor wykazuje, że tylko w sojuszu z Polską możliwa jest jakakolwiek krucjata przeciw Turkom. Trzeba dodać, że w swoich pracach Kallimach nisko ceni potęgę militarną Turcji.
Kolejnym dziełem antytureckim jest "Kronika turecka" Serba Konstantego z Ostrowicy, mająca wiele odpisów w języku polskim. Dwa łacińskie wiersze nawołujące do walki z Turkami – "Wiersz o spustoszeniu Sambora" i "Contra paganos" – napisał po spustoszeniu Sambora w 1498 Władysław z Gielniowa.
Naiwne plany wypędzenia Turków z Europy zawiera traktat "Descriptio potentiae Turciae et Ordinatio belli contra Turcam 1514". Był on włączony do mowy posła Wawrzyńca Miedzelskiego, wygłoszonej do papieża Leona X. Mimo naiwnych planów, traktat ten stoi wyżej naukowo od prac Kallimacha. Jest ważnym raportem dyplomatycznym dotyczącym Turcji z tego okresu. Potęga militarna Turków jest oceniona dość realnie (odwrotnie niż u Kallimacha) ("Descriptio potentiae Turciae et Ordinatio belli contra iliam 1514", w: Acta Tomiciana, t. 3, s.168-181).
Rozpowszechnianie się druku dodatnie wpłynęło ma rozwój utworów antytureckich. W 1513 roku w Krakowie zostają wydane "Epistole Turci Magni Laudinusa". Jest to przedrukowany zbiór korespondencji sułtanów tureckich z władcami azjatyckimi i europejskimi (pierwsze wydanie: Wiedeń 1512). Listy te świadczą o wiarołomstwie i niedotrzymywaniu umów przez Turków.
Echa klęski pod Mohaczem w 1526 roku i śmierci Ludwika Jagiellończyka znalazły również odbicie w pismach: Mikołaja Hussowskiego "Nova et miranda de Turcis victoria" i bp. Broderyka "De conflictu Hungarorum cum Turcis ad Mohacz verssima historia" (Kraków 1527).
Po roku 1540 ukazuje się wiele utworów antytureckich. Są to małej wartości druki Marszewskiego "Ad equites Polonos de bello Turcis inferendo" (Kraków 1543), Przyłuskiego "Ad equites Polonos pro sacerdobitus Turcicum bellum... elegia" (Kraków 1545), Lubelczyka "Bellum Theologicum...adversum Turca" (Kraków 1545 i wyd.1 1597). Przedrukowane są również słabe naukowo obce turcyki min. Mathiasa Franconiusa "Oratio protreptica ad chrystiani orbis principes" (Kraków 1542).
Entuzjastyczny natomiast sukces i oddźwięk wśród szlachty przyniosły mowy przeciw Turkom Stanisława Orzechowskiego. Pierwsza mowa "De bello adversus Turcas suscipiendo...ad equites Polonos Oratio" wydana została w Krakowie jednocześnie po polsku i po łacinie w 1543 roku. Orzechowski w tej mowie i w następnych pisze o słabości wojennej Turków i łatwości jej pokonania. Orzechowski domagał się od szlachty na czas wojny z Turkami zrzeczenia się żołdu i zaniechania sporów religijnych. Jego mowy były bardzo naiwne, pełne frazesów i retorycznych zwrotów. W jego mowach widać zupełny brak zrozumienia spraw wschodnich. Warto dodać, że mowy Orzechowskiego sprzeczne były z polityką ostatnich Jagiellonów, dążących do zachowania pokoju z państwem Osmanów. Również Frycz Modrzewski w "De republika emendanda" nawoływał do wojny z Turcją.
W 1566/1567 ukazała się satyra Marcina Bielskiego zatytułowana "Sen majowy pod gajem zielonym jednego pustelnika", odnosząca się do wydarzeń z 1566, kiedy to Sulejman oblegał Szigetvár na Węgrzech. W 1572 roku wydrukowano w Krakowie obce turcyki poświęcone zwycięstwu Ligi Świętej nad Turkami pod Lepanto rok wcześniej. Były to Rasariusa "De Victoria Christianorum", A. Santutiego "De Insigni et Memorabili Chrystianorum ex Turcis Victoria", F. Membra "Prawdziwe y osobliwe każdey sprawy wypisanie".
Prawdopodobnie w 1575 Jan Kochanowski napisał utwór znany jako "Pieśń o spustoszeniu Podola", opublikowany w 1586 w zbiorze "Pieśni Jana Kochanowskiego księgi dwoje" jako piąta pieśń części "Księgi wtóre". Pieśń powstała jako reakcja na napad Tatarów na Podole w czasie bezkrólewia w 1575. Z czasów Stefana Batorego, mającego plany wojny z Turcją, pochodzą traktaty Szymona Szymonowicza "Dicta seu consilia de bello contra Turcam" (Kolonia (Niemcy) 1583) i A. Wolana "Oratio ad incolas Regni Poloniae" (Wilno 1595).
Za czasów Zygmunta III Wazy zaczęło się ukazywać coraz więcej turcyków. Wiązało się to z walkami z Turkami pod Cecorą w 1620 i Chocimem w 1621 roku. Pojawiły się też plany wielkiej koalicji antytureckiej na czele z Polską.
Za najważniejszego pisarza zajmującego się tymi sprawami można uznać biskupa kijowskiego Józefa Wereszczyńskiego. Jego prace to: "Pobudka na Jego cesarską Miłość Wszystkiego Chrześcijaństwa, jako też na Jego K.M. Króla Polskiego. Tudzież też na Jaśnie Oświeconego Kniazia Wielkiego Moskiewskiego, do podniesienia woyny świętey spolną ręką przeciw Turkom y Tatarom" (Kraków 1597), "Publica ...z strony fundowania szkoły rycerskiej" (Kraków 1594), "Excitarz do podniesienia woyny przeciwko Turkom y Tatarom" (Kraków 1592), "Votum ze strony podniesienia woyny potężney przeciwko Cesarzowi Tureckiemu" (Nowy Wereszczyn 1597). Podobnie jak poprzedni autorzy lekceważył on siły militarne Imperium Osmanów. Mało tego, powołuje się on na słowa proroków i astrologów przepowiadające zwycięstwo nad muzułmanami.
Podobny poziom mają turcyki proboszcza parnawskiego Piotra Grabowskiego. Napisał on dwie prace: "Zdanie syna koronnego, o pięciu rzeczach Rzeczypospolitej polskiej należących" (Parnawa 1595) i "Polska niższa albo osada polska" (Parnawa 1595). W tych pracach autor układa plany podziału Turcji i projekty usunięcia Turków z Europy. Istotą prac Grabowskiego była teza, że Turcy szykują się do wojny z Rzecząpospolitą. Autor pisał, co by się stało, gdyby Polska stała się prowincją państwa Osmanów: wycięcie szlachty i przyjęcie islamu. Według niego Polska w koalicji hiszpańsko-koptyjsko-murzyńskiej i innych, tylko znanych mu z nazwy ludów, miała dokonać napadu i rozbioru Turcji.
Autorem wielu turcyków jest Krzysztof Warszewicki. Jest on autorem "Paradoxa" (Kraków 1598) oraz trzech mów ("Turciae tres", Praga 1589) i jedenastu kolejnych ("Turcicae quattuorecim", Kraków 1595). W swoich pracach autor pisze o wyższości religii chrześcijańskiej nad muzułmańską, planach koalicji antytureckiej. Jego utwory są jednak bardziej dojrzałe niż Grabowskiego czy Warszewickiego.
Bartosz Paprocki, znany heraldyk, jest również autorem turcyku: "Historia żałosna o prędkości y okrutności tatarskiey, a o srogim mordowaniu i popsowaniu ziemi Ruskiey y Podolskiey, które się stało ksieżyca października roku 1575" (Kraków 1575).
Literatura antyturecka stawała się coraz popularniejsza. Około 1595 roku, gdy wydawało się, że Polska rozpocznie wojnę z Turcją, ukazało się wiele prac: S. Karnkowskiego "Deliberacya o społku y zwiazku Korony Polskiey przeciw Turkom", S. Klonowicza "Pożar, upominanie do gaszenia y wróżka o upadku mocy Tureckiey", K. Damineusa "Liga z zawadą koła poselskiego spólnego narodu korony Polskiey y Wielkiego Ksiestwa Litewskiego". W tym samym czasie, oprócz dzieł naszych autorów, ukazało się wiele prac autorów obcych. Należy wymienić tu Szkota Brussiusa, profesora Akademii Zamojskiej, autora "Ad princeps Populumque Christianum de bello adversum Turcos gerendo" (Kraków 1595) i "De tartaris diarium" (Frankfurt nad Odrą 1598) i Bolończyka D. Morę autora "Judicium" (Wilno 1595).
Jednocześnie tłumaczono i wydawano u nas obce mowy antytureckie. Należy tu wymienić G. Malaspiny "De foedere cum Christianis Principibus contra Turcam" (Kraków 1595), "O lidze oratia" J.W. Germanika Margrabie Malspiny, w tłumaczeniu Januszewskiego (Kraków 1595) oraz D. Benedicti "Mandinae Nuntii Apostolici ad Regem Senatumaquae Polonum Oratio" (Nysa 1596) i J. Kostitz, M. Reusner, J. I K. Beneckendorff, "De bello sociali Turcico brevis commonitio" (Kraków 1595). Niestety, traktaty te nie zawierały nic nowego, były powtórzeniem starych. W 1618 roku w Krakowie ponownie wydano "Epistolae Turci Magni", tym razem już w tłumaczeniu: "Wielkiego Turka Listy przez Szymona Starowolskiego Nauk Wyzwolonych y Philosophiey Bakałarza z łacińskiego języka na polski przełożone".
Przykładem kompilacji wielu utworów antytureckich są dzieła Wawrzyńca Chlebowskiego. Napisał on ich bardzo wiele: "Trąbka pobudki ziemi ruskiej do wszystkich narodów chrzescijańskich przeciw Mahometanom" (Kraków 1608), "Historya y wywód narodu cesarzów Tureckich y walki ich z chrześcijany..." (Kraków 1609), "Królów y cesarzów Tureckich dzieło abo sprawy y żywotów ich dokończenie Począwszy od Otomana pierwszego aż do Sułtana Ahmeda dzisiejszego według ich. W odpowiedzi ich własnej kroniki w Konstantynopolu bedącey pisaney" (Kraków 1612), "Chronologia o wywodzie narodu cesarzów tureckich y walki ich z Chrześcijany aż do dnia dzisiejszego" (Kraków 1613), "Krwawy Mars narodu Ottomańskiwego z królami i cesarzami Chrześcijańskimi" (Kraków 1620). Jego prace można nazwać zawodowym kompilatorstwem. Wartościowa natomiast jest praca Mikołaja Chabielskiego "Pobudka narodów chrześcijanskich na podniesienie woyny przeciwko nieprzyjaciołowi Krzyża Świętego", wydana w 1615 roku. Autor był nieźle zorientowany w sprawach tureckich. Przebywał szereg lat w niewoli tureckiej, tam walczył w armii osmańskiej w Etiopii i w Persji. Jego praca jest programem wojny tureckiej bardziej realnym niż poprzednie utwory tego typu. Mało warte są natomiast płytkie prace: Adama Władysławiusza "Pieśni Nowe pamięci godne o przypadkach korronnych" (Kraków 1608), Wojciecha Kisickiego "Dialog o obronie Ukrainy y pobudka z przestrogą dla zabieżenia insursiom Tatarskim" (Dobromil 1615), "Ucisk koronny Iana Kraiewskiego y wtargnięcie Tatarskie na Podole", Piotra Gorczyna "Thren abo Lament żałosny Więżniów Koronnych do Hord tatarskich w roku 1618 zabranych", Krzysztofa Palczowskiego "O Kozakach, ieśli ich znieść czy nie" (Kraków 1618), Jana Francisciadesa "Pobudka na Expeditia Woienne Jaśnie Wielmożnego Pana Jego Mci P. Stanisława Hrabia na Wisniczu Lubomirskiego" (Kraków 1618), Jacka Kołakowskiego "Powab wojenny na Turka z Kronykarzow niektórych polskich" (Kraków 1621). Pisma te cieszyły się pewną poczytnością, lecz zawierały one puste hasła i frazesy.
Wśród turcyków z XVII wieku należy wymienić tzw. pobudki. Wzywały one całe społeczeństwo polskie do podjęcia walki z Turkami. Ważniejsze pobudki: K. Miaskowski "Rythmy, Jan Ostroróg Sławney Koronie Polskiey.."(Zamość 1620), G. Czaradzki "Pobudka na woynę Turecką" (Poznań 1621), S. Witkowski "Pobudka ludzi Rycerskich przez nawalność pogańską w małey kupie z żałością Chrześcijaństwa zniesionych..." (Zamość 1621),"Szpieg z Polski z Turek, który wiele rzeczy przeyrzawszy swoim na przestrogę oznajmuie. Przy tym o Woy sku Tureckim, które jest zebrane z Dziesięci prowinciay Azyatyckich, którego jest liczba pewna po pieciokroć sto tysięcy".
Za panowania Władysława IV Wazy nadal bardzo popularne były turcyki. Jak wiadomo król polski miał duże plany wojny z Turcją. W tym okresie wydane są pisma Andrzeja Dębołęckiego "Otucha na Pogany Wszystkich Potentantów Chrześcijańskich" (Kraków 1637), Jerzego Piatkowskiego "Otucha na Pogany Wszystkich Potentantów Chrześcijańskich" (Zamość 1637), A. Komorowskiego "Triumphus Christianus" (Kraków 1630). Ważne są też broszury antytureckie Szymona Starowolskiego: "Pobudka albo radę na zniesienie Tatarów perekopskich" (Kraków 1618, wyd.2 Kraków 1671), "Diskurs o Woynie Tureckiey (b.d.w.)", "Ad Principes Chrystianos de pace inter se componenda Belloque Turcis inferendo Protreption" (1645), "Wyprawa y Wyiazd potężnego y nie ogarnionego Woyska napotęznieyszego y najsrozszego Monarchy, Sułtana Amurata cesarza Tureckiego terażniejszego na woynę do Korony Polskiey" (Kraków 1634). Są one tak jak poprzednie pełne błędów i uproszczeń.
Za panowania Jana Kazimierza literatura osłabła. Z tego okresu znane jest dzieło: W. J. Rudawskiego "Sacri Belli Classicum sive de Communi foedere Chrysianorum Principum adversum universalem Fidei hostem dissertatio", wydane w Ołomuńcu w 1661 roku. Turcyki stały się znów popularne za panowania Jana III Sobieskiego. Ważne są tu praca antytureckie Teofila Rutki: "Gladius contra Turcas..." (Lwów 1679, wyd.2 Zamość 1680, wyd.3 1696) i "Miecz przeciwko Turkom..." (Leszno 1684). Do wystąpienia przeciwko Turkom nawoływali też Stanisław Jan Witwicki "Tuba verum spargen sonum..." (1681), K. Czapski "Classicum e scholis Datum Resumendis contra Turcam armis..." (Warszawa 1684), S. J. Slizień "Haracz krwią turecką Turkom wypłacony" (1674), Łazarz Baranowicz "Lutnia Appolinowa każdey sprawie gotowa" (Kijów 1671), "Complementyach między cesarzem Tureckim y królem Polskim" (1686), J. Załuski, "Dyskurs o pozycji posła scytyjskiego". Są to już ostatnie utwory antytureckie. Po pokoju karłowickim w 1699 roku sytuacja Polski uległa zmianie, Turcja przestała być już zagrożeniem.

</doc>
<doc id="2080836" url="https://pl.wikipedia.org/wiki?curid=2080836" title="Andronik V Paleolog">
Andronik V Paleolog

Andronik V Paleolog (ur. 1400, zm. 24 września 1407) – syn Jana VII Paleologa i Ireny Gattilusio z rodu możnych genueńskich, współcesarz bizantyński wraz ze swoim ojcem Janem VII, w zastępstwie za Manuela II Paleologa, który w tym czasie przebywał poza granicami Cesarstwa.
Zmarł w dzieciństwie, mając 7 lat.

</doc>
<doc id="2080837" url="https://pl.wikipedia.org/wiki?curid=2080837" title="Herakliusz (współcesarz bizantyński)">
Herakliusz (współcesarz bizantyński)

Herakliusz – panował jako współcesarz w Cesarstwie Bizantyńskim od 26 kwietnia 659 roku, koronowany 16 września 671 do 681 roku. 

</doc>
<doc id="2080839" url="https://pl.wikipedia.org/wiki?curid=2080839" title="Konstantyn (współcesarz bizantyński)">
Konstantyn (współcesarz bizantyński)

Konstantyn (ur. w 864 lub 866; zm. 3 września 879) – od urodzenia nazywany był Symbatiosem, imię Konstantyna przyjął w okresie gdy panował jako współcesarz Bizancjum - od 869 do 3 września 879 roku - u boku swego ojca Bazylego I. 

</doc>
<doc id="2080840" url="https://pl.wikipedia.org/wiki?curid=2080840" title="Konstantyn Dukas (współcesarz)">
Konstantyn Dukas (współcesarz)

Konstantyn Dukas (ur. w 1060; zm. w 1081) – panował jako współcesarz w Cesarstwie Bizantyńskim od 1060 do 1078 roku. Syn Konstantyna X, brat Michała VII Dukasa.

</doc>
<doc id="2080841" url="https://pl.wikipedia.org/wiki?curid=2080841" title="Konstantyn Dukas II (współcesarz)">
Konstantyn Dukas II (współcesarz)

Konstantyn Dukas II (ur. w 1074, zm. ok. 1095) – panował jako współcesarz bizantyjski od 1081 do około 1095 roku. Mąż Anny Komneny.

</doc>
<doc id="2080842" url="https://pl.wikipedia.org/wiki?curid=2080842" title="Krzysztof Lekapen">
Krzysztof Lekapen

Krzysztof Lekapen (ur. ?, zm. 31 sierpnia 931) – panował jako współcesarz w Cesarstwie Bizantyńskim od 20 maja 920 do 31 sierpnia 931 roku u boku swego ojca Romana I (cesarz 919–944) i braci Konstantyna (cesarz 925–945) i Stefana (cesarz 924-945) (formalnie także cesarza Konstantyna VII (cesarz 913–959)). Razem z nim współwładał też jego syn Roman Lekapen. 

</doc>
<doc id="2080844" url="https://pl.wikipedia.org/wiki?curid=2080844" title="Stefan Lekapen">
Stefan Lekapen

Stefan Lekapen (ur. ?; zm. w 963) – panował jako współcesarz w Cesarstwie Bizantyńskim od 25 grudnia 924 do 27 stycznia 945 roku, u boku swego ojca Romana I (cesarz 919–944) i braci Konstantyna (cesarz 925–945) i Krzysztofa (cesarz 920-931) (formalnie także u boku cesarza Konstantyna VII (cesarz 913–959)).

</doc>
<doc id="2080845" url="https://pl.wikipedia.org/wiki?curid=2080845" title="Teodozjusz (współcesarz)">
Teodozjusz (współcesarz)

Teodozjusz (ur. w 584, zm. w listopadzie 602) – panował jako współcesarz bizantyjski od 26 marca 590 do listopada 602 roku u boku swego ojca Maurycjusza. 

</doc>
<doc id="2080846" url="https://pl.wikipedia.org/wiki?curid=2080846" title="Tyberiusz Heraklida">
Tyberiusz Heraklida

Tyberiusz Heraklida (ur. ? zm. ?) – panował jako współcesarz bizantyjski od 9 sierpnia 659 roku, koronowany 23 grudnia 671 roku do 681 roku. Syn Konstansa II.

</doc>
<doc id="2080850" url="https://pl.wikipedia.org/wiki?curid=2080850" title="Parafia Trójcy Przenajświętszej w Gałkowie">
Parafia Trójcy Przenajświętszej w Gałkowie

Parafia Trójcy Przenajświętszej w Gałkowie – rzymskokatolicka parafia wchodząca w skład dekanatu koluszkowskiego archidiecezji łódzkiej. Mieści się na obszarze powiatu łódzkiego wschodniego. Zrzesza ok. 3000 mieszkańców zamieszkujących miejscowości: Gałków Duży, Gałków Mały, Gałków-Parcela, Gałkówek-Kolonia i inne okoliczne wioski.
Historia.
Początkowo w Gałkowie istniał niewielki drewniany kościółek filialny przynależny do Parafii Brzezińskiej. Prawdopodobnie pochodził on z XVI wieku. Kościół ten został rozebrany w roku 1636. Na jego miejscu zbudowano większy kościół drewniany, który przetrwał aż do roku 1873. 
Parafia została erygowana 17 listopada 1636 roku przez arcybiskupa gnieźnieńskiego Jana Wężyka. 
Obecny kościół murowany został zbudowany w drugiej połowie XIX wieku (lata 1873–1879). W roku 1881 poświęcił go ks. Józef Kisielewski, ówczesny dziekan brzeziński. W roku 1879 zbudowano także „starą” plebanię. Obecna nowa plebania została wzniesiona w latach 2002–2005. 
Grupy parafialne.
Koło Inteligencji Katolickiej, Rada Parafialna, Koło Różańcowe, Grupa Męskiego Różańca, Zespół „Gałkowianie”, Schola Dziecięca, Grupa Młodzieżowa. 

</doc>
<doc id="2080851" url="https://pl.wikipedia.org/wiki?curid=2080851" title="Drużyna Czeska">
Drużyna Czeska

Drużyna Czeska (cz. "Česká družina") – ochotniczy oddział wojskowy złożony z Czechów, Słowaków i Rosjan w Armii Imperium Rosyjskiego podczas I wojny światowej. Zalążek Korpusu Czechosłowackiego w Rosji.
Krótko po wybuchu I wojny światowej Czesi zamieszkujący Imperium Rosyjskie wystąpili do władz carskich z pomysłem sformowania oddzielnej jednostki wojskowej. Nie chcieli, aby poddani rosyjscy czeskiego pochodzenia zostali zmobilizowani do różnych jednostek wojskowych, ale aby tworzyli własny oddział. 12 sierpnia 1914 rząd rosyjski podjął uchwałę, na mocy której przystąpiono do tworzenia takiego oddziału wojskowego złożonego z Czechów i Słowaków. 20 sierpnia tego roku delegacja czeska została przyjęta przez cara Mikołaja II. 
Już 28 sierpnia w Kijowie została sformowana Drużyna Czeska. Liczyła początkowo około 740 czeskich i słowackich ochotników oraz około 130 rosyjskich żołnierzy, podzielonych na dwie kompanie. Byli to Czesi i Słowacy, zamieszkujący Rosję, głównie Czesi wołyńscy. Na czele oddziału stanął podpułkownik Lotocký, a wkrótce podpułkownik Sozentovič. Drużyna wchodziła w skład 3 Armii dowodzonej przez Bułgara w służbie rosyjskiej, gen. Radko Dimitriewa. Po krótkim przeszkoleniu wojskowym oddział 22 października 1914 trafił na front galicyjski. Pod koniec 1914 zasiliło go dalszych 200 ochotników czeskich. 
W początkowej fazie działań wojennych nie odgrywał większej roli. Drużyna prowadziła jedynie działania wywiadowcze i propagandowe. Patrole przekraczały linię frontu, aby zdobyć tzw. „język”, czyli jeńca lub jeńców, od którego można by uzyskać informacje o nieprzyjacielskich wojskach. Od czasu do czasu zdarzały się jednak drobne starcia frontowe. Na przełomie 1914 i 1915 pod wpływem agitacji Drużyny na stronę rosyjską w rejonie na północ od Zborowa przeszedł prawie cały 28 Pułk Piechoty Armii Austro-Węgier, złożony w większości z Czechów. W innych miejscach frontu doszło do dalszych dezercji żołnierzy pochodzenia czeskiego, ale na mniejszą skalę. Kolejnym sukcesem Drużyny było zdobycie informacji wywiadowczych o przybyciu na ten odcinek frontu wojsk niemieckich (). W późniejszym okresie Drużynę podzielono na cztery kompanie, dowodzone przez kpt. Zembalewskiego, por. Pawłowa, Ivšina i Nachtmana, zastąpionego później por. Licinskim. W lutym 1916 Czesi otrzymali zgodę władz carskich na werbunek jeńców pochodzenia czeskiego z Armii Austro-Węgier. W ten sposób Drużyna została przekształcona w Czeską Brygadę Strzelecką. Podczas walk na froncie Drużyna straciła 48 zabitych.

</doc>
<doc id="2080854" url="https://pl.wikipedia.org/wiki?curid=2080854" title="Manuel Kantakuzen">
Manuel Kantakuzen

Manuel Kantakuzen (ur. 25 października 1329, zm. 10 kwietnia 1380) – despota Morei od 1348 do 10 kwietnia 1380 roku. 
Życiorys.
Drugi syn bizantyjskiego cesarza Jana VI i Ireny Asen. 
Pomimo abdykacji ojca w 1354 zdołał utrzymać władzę niezależną od Konstantynopola w Morei na Peloponezie. 

</doc>
<doc id="2080855" url="https://pl.wikipedia.org/wiki?curid=2080855" title="Demetriusz Kantakuzen">
Demetriusz Kantakuzen

Demetriusz Kantakuzen (grec. Δημήτριος Καντακουζηνός) (zm. 1420) – despota Morei w 1383 roku. 
Życiorys.
Był synem Mateusza Kantakuzena i Ireny Paleologiny.
W wyniku zabiegów cesarza Jana V Paleologa postanowiono w 1381 roku, że Teodor I Paleolog zastąpi jako władca Mistry Mateusza Kantakuzena. Rezygnacja z rządów nad Moreą przez Mateusza w 1383 roku miała zapewnić (pomimo prób przeciwdziałania) płynne przejście pod rządy Teodora. Panowanie Demetriusza było więc przejściowe. Był on władcą do czasu objęcia Morei władzą Paleologów. Jego dziećmi byli:
Jego wnuk Manuel Kantakuzen w 1453 roku, krótko po upadku Konstantynopola, próbował przejąć władzę w Morei.

</doc>
<doc id="2080856" url="https://pl.wikipedia.org/wiki?curid=2080856" title="Teodor I Paleolog">
Teodor I Paleolog

Teodor I Paleolog (ur. po 1347, zm. 24 czerwca 1407) – despota Morei od 1383 do 24 czerwca 1407 roku.
Życiorys.
Najmłodszy syn Jana V Paleologa. Przejął jako pierwszy z Paleologów Mistrę po Kantakuzenach. Jego żoną była od 1385 Bartolomea Acciaiuoli, córka Nerio I Acciaiuoli.

</doc>
<doc id="2080857" url="https://pl.wikipedia.org/wiki?curid=2080857" title="Teodor II Paleolog">
Teodor II Paleolog

Teodor II Paleolog (ur. ok. 1396, zm. 21 czerwca 1448) – despota Morei od 1408 do 1443 roku; z tym że od 1428 roku rządził wraz z Konstantynem XI. Od 1443 do 1448 roku był władcą apanażu w Selimbrii.
Życiorys.
Był synem Manuela II Paleologa. Żonaty był z Kleope Malatestą, włoską arystokratką, kuzynką papieża Marcina V. Dzięki swym zainteresowaniom naukowym i kulturalnym przekształcił Moreę w ważny ośrodek intelektualny upadającego Cesarstwa Bizantyjskiego. Sam był biegłym matematykiem. W 1423 przetrwał atak muzułmanów i zobowiązał się do płacenia trybutu Muradowi II. W 1428 pokonał ostatniego księcia Achai Centuriona Zaccarię. Zajął wówczas Glarentzę i Patras.
Na żądanie swego brata Jana VIII Paleologa, który był cesarzem, przeniósł prawa do Morei na młodszego brata Konstantyna XI. W zamian otrzymał Selimbrię, gdzie w 1448 roku zmarł na dżumę.
Miał córkę Helenę, która wyszła za Jana II Cypryjskiego.

</doc>
<doc id="2080858" url="https://pl.wikipedia.org/wiki?curid=2080858" title="Demetriusz II Paleolog">
Demetriusz II Paleolog

Demetriusz II Paleolog (ur. 1407, zm. 1470) – despota Mistry i Morei od stycznia 1449 do lipca 1460 roku. Syn Manuela II Paleologa.
Życiorys.
Był młodszym synem cesarza bizantyjskiego Manuela II Paleologa i jego żony Heleny Dragasz. Wraz z bratem Tomaszem był despotą Morei. Bracia podzielili się władzą tak, że Demetriusz władał południową częścią Peloponezu, a Tomasz północną. Zaliczał się do przeciwników unii kościołów i próbował zorganizować zamach przeciwko Janowi VIII. Plan się nie powiódł i Demetriusz pozostał na Peloponezie.
Po zdobyciu lub zajęciu przez Turków Morei, w 1460 r. przekazał im także Mistrę, po czym z łaski sułtana zamieszkał w Adrianopolu. Jego córka Helena oddana została do sułtańskiego haremu. Wstąpił do klasztoru, gdzie zmarł w niesławie, w wieku 63 lat..

</doc>
<doc id="2080859" url="https://pl.wikipedia.org/wiki?curid=2080859" title="Manuel I Wielki Komnen">
Manuel I Wielki Komnen

Manuel I Wielki Komnen (ur. ok. 1218, zm. marzec 1263) – cesarz Trapezuntu od 1238 do marca 1263 roku. 
Życiorys.
Był synem Aleksego I i Teodory Aksouchiny. Manuel był trzykrotnie żonaty. Jego panowanie to okres walki o wpływy w Trapezuncie pomiędzy Seldżukami a Mongołami. W 1254 zdobył Synopę.
Jego pierwszą żoną była Anna Xylaloe. Z tego związku urodził się:
Drugą żoną była Rusudan z Gruzji. Ich córką była:
Trzecią żoną była Irena Syrikaina. Z tego związku urodziło się czworo dzieci:

</doc>
<doc id="2080860" url="https://pl.wikipedia.org/wiki?curid=2080860" title="Andronik II Wielki Komnen">
Andronik II Wielki Komnen

Andronik II Wielki Komnen (ur. 1240, zm. 1266) – cesarz Trapezuntu od 1263 do 1266 roku. 
Życiorys.
Był najstarszym synem Manuela I Wielkiego Komnena i jego pierwszej żony Anny Xylaloe. Na jego rządy przypada czas utracenia Synopy i zwierzchnictwo nad Trapezuntem Mongołów z Persji. 
Andronik II nie pozostawił po sobie potomstwa. 

</doc>
<doc id="2080861" url="https://pl.wikipedia.org/wiki?curid=2080861" title="Jerzy Wielki Komnen">
Jerzy Wielki Komnen

Jerzy Wielki Komnen (ur. 1255, zm. po 1284) – cesarz Trapezuntu od 1266 do 1280 roku. 
Życiorys.
Był najstarszym synem cesarza Manuela I i jego trzeciej żony Ireny Syrikainy. W polityce zagranicznej prowadził politykę antybizantyńską (sojusz z Karolem Andegeweńskim). Michał VIII Paleolog (1261–1282), po restauracji cesarstwa ze stolicą w Konstantynopolu, domagał się od Jerzego rezygnacji z tytułu cesarskiego. Został obalony w wyniku interwencji Mongołów z Persji. Po śmierci mongolskiego ilchana Abagi w 1282 roku został on wypuszczony z niewoli. Dwa lata później pojawił się w Trapezuncie, gdzie podjął nieudaną próbę odzyskania tronu.

</doc>
<doc id="2080862" url="https://pl.wikipedia.org/wiki?curid=2080862" title="Jan II Wielki Komnen">
Jan II Wielki Komnen

Jan II Wielki Komnen (ur. 1262 lub 1263, zm. 16 sierpnia 1297) – cesarz Trapezuntu od 1280 do 1284 roku. Panował po raz drugi od 1285 do 16 sierpnia 1297 roku. 
Życiorys.
Był najmłodszym synem cesarza Manuela I i jego trzeciej żoną Ireny Syrikainy. Jego panowanie to poprawa kontaktów z Cesarstwem Bizantyńskim. Cesarz bizantyński Michał VIII podjął z Janem II rozmowy o zrzeczeniu się tytułu i symboli władzy cesarzy bizantyńskich. Jego żoną została Eudokia Paleologina, córka cesarza Michała VIII Paleologa. Po nieudanej próbie powrotu na tron cesarskiego brata - Jerzego, w 1284 roku przeciwko cesarzowi wystąpiła jego przyrodnia siostra, Teodora Wielka Komnena (1284), której udało się przejąć rządy. Jan II odzyskał władzę (1284) i panował aż do śmierci w 1297 roku.

</doc>
<doc id="2080863" url="https://pl.wikipedia.org/wiki?curid=2080863" title="Aleksy II (cesarz Trapezuntu)">
Aleksy II (cesarz Trapezuntu)

Aleksy II (ur. sierpień 1282, zm. 3 maja 1330) – cesarz Trapezuntu od 1297 do 3 maja 1330 roku.
Życiorys.
Był najstarszym synem Jana II i Eudokii Paleologiny. Wstąpił na tron w wieku 14 lat po śmierci jego ojca. Jego panowanie to konflikty z muzułmanami, Genueńczykami, cesarzem bizantyńskim. Prowadził też negocjacje z papiestwem w sprawie przyjęcia katolicyzmu. W 1301 roku odbił Chalybię i miasto Kerasunt z rąk Turkmenów. Jego żoną była gruzińska księżniczka Dżiadżak Dżakeli. Mieli sześcioro dzieci:

</doc>
<doc id="2080864" url="https://pl.wikipedia.org/wiki?curid=2080864" title="Andronik III Wielki Komnen">
Andronik III Wielki Komnen

Andronik III Wielki Komnen (ur. ok. 1310, zm. 1332) – cesarz Trapezuntu od 1330 do 1332 roku. 
Życiorys.
Był najstarszym synem cesarza Aleksego II Komnena i gruzińskiej księżniczki Dżiadżak Dżakeli. Panował jedynie przez 20 miesięcy. 

</doc>
<doc id="2080865" url="https://pl.wikipedia.org/wiki?curid=2080865" title="Manuel II Wielki Komnen">
Manuel II Wielki Komnen

Manuel II Wielki Komnen (ur. 1323 lub 1324, zm. 22 września 1332) – cesarz Trapezuntu od 8 stycznia do 22 września 1332 roku. 
Życiorys.
Był prawdopodobnie nieślubnym synem cesarza Andronika III. Panował przez 8 miesięcy w 1332 roku. Zakończył panowanie zamordowany z rozkazu swojego wuja. 

</doc>
<doc id="2080866" url="https://pl.wikipedia.org/wiki?curid=2080866" title="Bazyli Wielki Komnen">
Bazyli Wielki Komnen

Bazyli Wielki Komnen (ur. 1315, zm. 6 kwietnia 1340) – cesarz Trapezuntu od 22 września 1332 do 6 kwietnia 1340 roku. 
Życiorys.
Był młodszym synem cesarza Aleksego II Komnena i gruzińskiej księżniczki Dżiadżak Dżakeli. W sierpniu 1332 – po obaleniu cesarza Manuela II – Bazyli został koronowany na cesarza. W 1335 zawarł małżeństwo z Ireną Paleolog, nieślubną córką cesarza bizantyńskiego Andronika III Paleologa. Będąc żonaty popełnił bigamię, zawierając drugie małżeństwo z Ireną z Trapezuntu. Drugie małżeństwo wywołało protesty, m.in. duchowieństwa. Bazyli zmarł 6 kwietnia 1340, zapewne otruty.
Bazyli miał następujące dzieci:

</doc>
<doc id="2080867" url="https://pl.wikipedia.org/wiki?curid=2080867" title="Irena Paleolog">
Irena Paleolog

Irena Paleolog (ur. 1315, zm. po 1341) – cesarzowa Trapezuntu od 1340 do 1341 roku. 
Życiorys.
Była nieślubną córką cesarza bizantyńskiego Andronika III Paleologa. Niewiele wiadomo o wczesnym okresie życia Ireny. Jej małżeństwo z cesarzem Bazylim trwało tylko około dziewięciu miesięcy. Po jego zamordowaniu udała się do Konstantynopola. 

</doc>
<doc id="2080868" url="https://pl.wikipedia.org/wiki?curid=2080868" title="Michał Wielki Komnen">
Michał Wielki Komnen

Michał Wielki Komnen (ur. 1284, zm. 1349) – cesarz Trapezuntu w 1341 roku. Panował po raz drugi od 1344 do 1349 roku. 
Życiorys.
Był młodszym synem cesarza Jana II Komnena i Eudokii Paleolog. Jego panowanie to nieustanne walki o władzę zakończone wygnaniem w Konstantynopolu. Jego żoną była Nieznana z imienia córka Konstantyna Akropolitesa. 

</doc>
<doc id="2080869" url="https://pl.wikipedia.org/wiki?curid=2080869" title="Manuel III Wielki Komnen">
Manuel III Wielki Komnen

Manuel III Wielki Komnen (ur. 16 grudnia 1364, zm. 5 marca 1417) – cesarz Trapezuntu od 20 marca 1390 do 5 marca 1416 roku.
Życiorys.
Był synem cesarza Aleksego III i Teodory Kantakuzen. W roku 1391 i 1396 potwierdził przywileje Wenecjanom. Jego stosunki z Genueńczykami były bardziej napięte (konflikt od 1416). Ostatnie lata panowania upłynęły mu na konflikcie z synem, późniejszym Aleksym IV.
Jego pierwszą żoną była Eudokia z Gruzji, drugą - Anna Philanthropenos.

</doc>
<doc id="2080870" url="https://pl.wikipedia.org/wiki?curid=2080870" title="Aleksy IV Wielki Komnen">
Aleksy IV Wielki Komnen

Aleksy IV Wielki Komnen (ur. 1382, zm. przed 28 października 1429) – koregent (współcesarz) od 1395 roku, cesarz Trapezuntu od 5 marca 1417 do października 1429 roku. 
Życiorys.
Był synem cesarza Manuela III i Eudokii z Gruzji. Po śmierci ojca w 1417 Aleksy został oskarżony przez niektórych o przyspieszenie jego śmierci. Odziedziczył konflikt z Genueńczykami. W 1418 roku podpisał z nimi porozumienie pokojowe. Stosunki z Republiką Wenecką były natomiast lepsze. Prowadził pokojową politykę wobec muzułmańskich sąsiadów. Jego córka Maria wyszła za mąż za cesarza bizantyjskiego Jana VIII Paleologa w 1428. W 1395 Aleksy poślubił Teodorę Kantakuzen. Z tego związku urodziło się co najmniej pięcioro dzieci:

</doc>
<doc id="2080871" url="https://pl.wikipedia.org/wiki?curid=2080871" title="Antym z Nikomedii">
Antym z Nikomedii

Antym z Nikomedii (zm. 3 czerwca 302 lub 3 września 303) – biskup i męczennik, święty Kościoła katolickiego.
Prowadził działalność apostolską będąc biskupem Nikomedii. W okresie prześladowań w czasach panowania Dioklecjana wobec prześladowców stając w obronie współwyznawców ugościł mających go pojmać żołnierzy. Jego postawa sprawiła, iż chcieli oni wycofać się z powierzonego zadania, a dla wiernych stał się przykładem wiary. Stawił się następnie przed trybunałem, który skazał go na śmierć. Został ścięty 3 czerwca 302 lub 3 września 303.
Przypisywane jest mu autorstwo zachowanych we fragmentach pism.
O prześladowaniach Dioklecjana pisał w „Historii” Euzebiusz z Cezarei przypisując duchowe przywództwo grupie męczenników, którą określił: Męczennicy ci obwiniani za wzniecenie pożaru w miejscowym pałacu zginęli spaleni żywcem i utopieni.
Wspomnienie liturgiczne obchodzono w różnych terminach: w IV wieku według "Syryjskiego Martyrologium" 24 kwietnia, 27 kwietnia według "Martyrologium Hieronymianum" (V wiek), natomiast w grupie „Dziesięciu Tysięcy Męczenników” 12 lutego lub 18 marca.

</doc>
<doc id="2080872" url="https://pl.wikipedia.org/wiki?curid=2080872" title="Dziesięć Tysięcy Męczenników">
Dziesięć Tysięcy Męczenników



</doc>
<doc id="2080874" url="https://pl.wikipedia.org/wiki?curid=2080874" title="INRI (ujednoznacznienie)">
INRI (ujednoznacznienie)



</doc>
<doc id="2080880" url="https://pl.wikipedia.org/wiki?curid=2080880" title="Mantidactylus alutus">
Mantidactylus alutus

Mantidactylus alutus – gatunek pospolitego na Madagaskarze płaza bezogonowego z rodziny mantellowatych.
Taksonomia.
Zwierzę dokładniej klasyfikuje się jako "Mantidactylus (Mantidactylus) alutus" — lub "Mantidactylus (Brygoomantis) alutus" — .
Morfologia.
Samce i samice różni wielkość ciała. Pierwsze osiągają 2,4-2,6 cm, ostatnie − 2,6-3,1 cm.
Skóra grzbietu nieznacznie ziarnista, różnej barwy, często jasnobrązowa z ciemniejszymi znaczeniami, niekiedy z paskiem okolicy kręgów, wytwarza grzbietowo-boczne fałdy.
Samiec cechuje się pojedynczym workiem rezonansowym na podgardlu. Staw skokowy górny sięga nieraz do nozdrza, nieraz do oka. U samców na udach obserwuje się duże gruczoły. Błona pławna występuje jedynie na kończynach tylnych.
Występowanie.
Płaza spotyka się wyłącznie na Madagaskarze, na wschodzie i w centrum wyspy. Występuje on od Ambohitantely aż po Ranomafana. Jest to jedyny przedstawiciel endemicznych dla Madagaskaru mantellowatych spotykany w Antananarywie (gdzie spotyka się go m.in. w ogrodzie Tsimbazaza).
Zwierzę bytuje na wysokościach 1000-2000 m n.p.m. Jego siedlisko stanowią okolice niewielkich wód płynących, przesięków, górski las i jego skraj, a także tereny rolnicze, jak pola ryżowe, czy miejskie (ogrody Antananarywy). Prowadzi skryty tryb życia i ukrytego w trawie nawołującego za dnia płaza nie widać, słychać za to jego głos. Nocą zdarza mu się nawoływać z bardziej wyeksponowanych miejsc. Jego odgłos to seria 5-15 dźwięków.
Rozmnażanie.
Zachodzi w niewielkich zbiornikach wodnych z udziałem kijanek.
Status.
"M. alutus" występuje pospolicie, a jego liczebność utrzymuje się na stałym, przypuszczalnie wysokim poziomie.
Wydaje się, że ten gatunek, posiadając duże zdolności przystosowawcze, nie jest zagrożony wyginięciem.
Zamieszkuje on 2 tereny chronione: Park Narodowy Ranomafana i Réserve Spéciale d’Ambohitantely.

</doc>
<doc id="2080884" url="https://pl.wikipedia.org/wiki?curid=2080884" title="Parafia MB Różańcowej w Lubyczy Królewskiej">
Parafia MB Różańcowej w Lubyczy Królewskiej



</doc>
<doc id="2080885" url="https://pl.wikipedia.org/wiki?curid=2080885" title="Parafia MB Częstochowskiej w Chmielu">
Parafia MB Częstochowskiej w Chmielu



</doc>
<doc id="2080888" url="https://pl.wikipedia.org/wiki?curid=2080888" title="Atempo">
Atempo

Atempo – francuska firma założona w 1992 roku. Specjalizuje się w rozwiązaniach ciągłej ochrony danych (ang. "Continuous Data Protection"). Atempo ma 13 biur w Ameryce Północnej, Europie i Azji, łącznie posiadając ok. 250 pracowników na całym świecie. Klienci Atempo, to: przemysł, rząd, edukacja, media i firmy rozrywkowe, dążące do zachowania ciągłości pracy. Firma współpracuje m.in. z Apple, EMC, HDS, Isilon Systems i SGI.
Produkty i rozwiązania.
Atempo tworzy rozwiązania, pozwalające na tworzenie kopii zapasowych i odzyskiwanie serwerów, ciągłą ochronę danych stacji roboczych i komputerów przenośnych i długotrwałe przechowywanie plików i wiadomości e-mail.
Atempo Time Navigator to ochrona danych w heterogenicznych złożonych środowiskach o znaczeniu krytycznym.
Atempo Live Backup to aplikacja, która zabezpiecza dane dzięki mechanizmom: ochrony dokumentów, odzyskiwania utraconych danych, ochronę plików systemu i aplikacji, ochronę wymiany danych, odzyskiwanie danych po krytycznych awariach i uszkodzeniach. Aplikacja pracuje na komputerach stacjonarnych i laptopach.
Aplikacja posiada mechanizmy:
Atempo Digital Archive – rozwiązanie do zarządzania pamięcią masową, długoterminowego przechowywania danych.
Atempo Digital Archive for Messaging – archiwizacja danych i zarządzanie pocztą Email.

</doc>
<doc id="2080889" url="https://pl.wikipedia.org/wiki?curid=2080889" title="Franco Squillari">
Franco Squillari

Franco Squillari (ur. 22 sierpnia 1975 w Buenos Aires) – argentyński tenisista, reprezentant w Pucharze Davisa, olimpijczyk z Sydney (2000).
Kariera tenisowa.
Jako zawodowy tenisista występował w latach 1994–2005.
W grze pojedynczej odniósł 3 zwycięstwa w turniejach rangi ATP World Tour i 3–krotnie grał jako finalista. W turniejach wchodzących w skład Wielkiego Szlema najlepszym wynikiem Squillariego jest półfinał French Open 2000. Po drodze wyeliminował m.in. Junusa al-Ajnawiego, natomiast przegrał z Magnusem Normanem.
W latach 1998–2001 Squillari reprezentował Argentynę w Pucharze Davisa. Rozegrał przez ten okres 12 pojedynków singlowych, z których 10 wygrał.
W 2000 roku zagrał na igrzyskach olimpijskich w Sydney odpadając z zawodów singlowych w 1 rundzie.

</doc>
<doc id="2080890" url="https://pl.wikipedia.org/wiki?curid=2080890" title="Wielka Szczerba">
Wielka Szczerba

Wielka Szczerba – żleb w Dolinie Starorobociańskiej w polskich Tatrach Zachodnich. Opada z Dudowej Kotliny (ok. 1675 m) pod Kończystym Wierchem w północno-wschodnim kierunku przez Dudowe Turnie do Starorobociańskiej Równi (ok. 1350 m). U dołu podsypany jest piargami. Żlebem tym spływa woda z Dudowych Stawków znajdujących się w Dudowej Kotlinie. Nie dochodzi do Starorobociańskiego Potoku, zanika w piarżysku u podnóża Wielkiej Szczerby.
Woda spadająca Wielką Szczerba tworzy siklawę, o której już w 1846 r. pisał Hieronim Ciechanowski: "...prawie prostopadle – jest odpływem, jak nam przewodnik mówił, stawu Czarnego". W 1959 r. w Dudowych Turniach obok Wielkiej Szczerby miał miejsce duży obryw skalny.

</doc>
<doc id="2080906" url="https://pl.wikipedia.org/wiki?curid=2080906" title="Feigenbaum">
Feigenbaum

Feigenbaum:

</doc>
<doc id="2080913" url="https://pl.wikipedia.org/wiki?curid=2080913" title="Seiko Instruments Head Office Makuhari Building">
Seiko Instruments Head Office Makuhari Building

Seiko Instruments Makuhari Headquarters (jap. セイコーインスツルメンツ幕張本社ビル) – biurowiec znajdujący się w mieście Chiba w Japonii. Budowa zakończyła się w 1993 roku. Budynek jest 116,2-metrowej wysokości i liczy 27 kondygnacji. Zaprojektowany został przez Takenaka Corporation.

</doc>
<doc id="2080914" url="https://pl.wikipedia.org/wiki?curid=2080914" title="Canon Sales Co. Inc. Head Office">
Canon Sales Co. Inc. Head Office

Canon Sales Co. Inc. Head Office (jap. キャノン販売幕張本社ビル) – ukończony w 1994 roku biurowiec w Chiba, w Japonii. Budynek jest wysoki na 115 metrów. Liczy 28 kondygnacji, z czego 26 znajduje się nad ziemią, a dwie są podziemne. Wybudowany został według projektu Nikken Sekkei Ltd.

</doc>
<doc id="2080915" url="https://pl.wikipedia.org/wiki?curid=2080915" title="Laci Stadiumi">
Laci Stadiumi



</doc>
<doc id="2080916" url="https://pl.wikipedia.org/wiki?curid=2080916" title="Jusco Headquarters Building">
Jusco Headquarters Building

Jusco Headquarters Building (jap. イオンタワー) – ukończony w 1994 roku biurowiec w Chiba, w Japonii. Wysokość budynku wynosi 112,5 metrów. Liczy 27 kondygnacji – 26 nadziemnych i 1 podziemną. Wybudowany został według projektu Kajima Design i Tohata Architects &amp; Engineers.

</doc>
<doc id="2080917" url="https://pl.wikipedia.org/wiki?curid=2080917" title="Skoki do wody na Letnich Igrzyskach Olimpijskich 1912">
Skoki do wody na Letnich Igrzyskach Olimpijskich 1912

Skoki do wody na Letnich Igrzyskach Olimpijskich 1912 w Sztokholmie rozgrywany był w dniach od 6 do 15 lipca 1912 r. Zawody odbyły się na basenie pływackim na wyspie Djurgården. Po raz pierwszy w tej dyscyplinie wystąpiły na Igrzyskach Olimpijskich kobiety.

</doc>
<doc id="2080925" url="https://pl.wikipedia.org/wiki?curid=2080925" title="Pawieł Łyżyn">
Pawieł Łyżyn

Pawieł Łyżyn (białorus. Павел Лыжын; ur. 24 marca 1981) – białoruski lekkoatleta specjalizujący się w pchnięciu kulą.
Międzynarodową karierę zaczynał w 1999 roku od startu w mistrzostwach Europy juniorów, podczas których był czwarty wśród kulomiotów, a w konkursie rzutu dyskiem wywalczył srebrny medal. Rok później na światowym czempionacie juniorów ponownie był czwarty w pchnięciu kulą, a w konkursie dyskoboli uplasował się na siódmy miejscu. Był to ostatni występ Łyżyna w rzucie dyskiem na dużej międzynarodowej imprezie, od tego czasu skoncentrował się na pchnięciu kulą, w której to konkurencji w 2003 roku został młodzieżowym mistrzem Europy oraz wicemistrzem uniwersjady. Podczas mistrzostw świata w Paryżu (2003) nie awansował do finału. W swoim olimpijskim debiucie, na igrzyskach w Atenach siedemnaste miejsce w eliminacjach i nie wywalczył kwalifikacji do finału. W 2005 roku był piąty podczas kolejnej uniwersjady, a w 2006 zajął dziesiąte miejsce na mistrzostwach Starego Kontynentu. W 2007 roku w Birmingham został halowym wicemistrzem Europy, a w Osace nie awansował do finału mistrzostw globu. Podczas igrzysk olimpijskich w Pekinie (2008) uplasował się na piątym miejscu, a rok później był szósty w mistrzostwach świata. Ponownie na szóstym miejscu był w 2010 na halowych mistrzostwach świata. W mistrzostwach Europy, które w 2010 odbyły się w Barcelonie zajął siódme miejsce, wygrywając wcześniej eliminacje. Reprezentant Białorusi w pucharze Europy oraz drużynowych mistrzostwach Starego Kontynentu.
Ma w dorobku liczne medale mistrzostw Białorusi w różnych kategoriach wiekowych. Rekordy życiowe w pchnięciu kulą: stadion – 21,21 (22 maja 2010, Brześć); hala – 21,12 (30 stycznia 2010, Mohylew).

</doc>
<doc id="2080928" url="https://pl.wikipedia.org/wiki?curid=2080928" title="Rozmowa ze Spinozą">
Rozmowa ze Spinozą

Rozmowa ze Spinozą (właśc. "Rozmowa ze Spinozą. Powieść - pajęczyna", mac. "Разговор со Спиноза. Роман-пајажина") – powieść macedońskiego pisarza Goce Smilevskiego, wydana w 2002. Powieść zdobyła sobie uznanie zarówno w samej Macedonii, jak i za granicą. Została wyróżniona m.in. nagrodą "Powieść Roku" przyznawaną przez dziennik Utrinski Vesnik (2002). Na motywach powieści oparte zostało przedstawienie teatralne, które w 2010 r. wyreżyserowała Zoja Buzalkova.
Powieść była tłumaczona na szereg języków europejskich (angielski, chorwacki, serbski i słoweński). Na język polski utwór został przełożony przez Hannę Karpińską i ukazał się nakładem Oficyny 21 w 2005 r.
Powieść napisana została w formie rozmowy Barucha Spinozy z Czytelnikiem (w samym tekście powieści, w miejscach, w których Spinoza zwraca się do Czytelnika, pozostawiono wolne miejsce do wpisania imienia). Czytelnik prowadzi ze Spinozą dialog na temat życia filozofa, zastanawia się nad wydarzeniami, które uformowały jego poglądy, analizuje jego koncepcje filozoficzna, próbuje dojść, jak wyglądała droga jego myśli.
Prócz motywów i wydarzeń znanych z biograficznych opracowań dotyczących życia Spinozy, w powieści pojawiają się również postacie fikcyjne, takie jak Accipiter Bigl, uciekinier z Półwyspu Bałkańskiego, który trafia do Holandii i tam zaczyna głosić oryginalne i heretyckie na swój czas poglądy.

</doc>
<doc id="2080930" url="https://pl.wikipedia.org/wiki?curid=2080930" title="Kucharka litewska">
Kucharka litewska



</doc>
<doc id="2080932" url="https://pl.wikipedia.org/wiki?curid=2080932" title="Święto Straży Granicznej">
Święto Straży Granicznej

Święto Straży Granicznej – polskie święto obchodzone 16 maja na mocy ustawy o Straży Granicznej, ustanowione przez Sejm Rzeczypospolitej Polskiej 21 lipca 1995, upamiętniające dzień rozpoczęcia służby nowo utworzonej formacji, tj. dzień 16 maja 1991 roku.
Dzień ten nie jest dniem wolnym od pracy.
Historia.
W przeszłości Straż Graniczna, wywodząca się z formacji granicznych powstałych po I wojnie światowej w 1919, obchodziła swoje święto w dniu Narodowego Święta Niepodległości, tj. 11 listopada. Do dzisiejszego dnia wręczane są w tym dniu odznaczenia dla zasłużonych w służbie. Po II wojnie światowej, SG wchodząca w skład Wojsk Ochrony Pogranicza świętowała dzień 12 października w rocznicę bitwy pod Lenino, czyli w dniu oficjalnie uznawanym jako Dzień Wojska Polskiego. Oprócz tego Wojska Ochrony Pogranicza miały osobne święto w dniu 10 czerwca, związane z obsadzeniem granicy zachodniej na Odrze i Nysie Łużyckiej przez wydzielone związki taktyczne 2 armii Wojska Polskiego (WOP sformowano dopiero 3 miesiące później, tj, 13 września 1945).

</doc>
<doc id="2080939" url="https://pl.wikipedia.org/wiki?curid=2080939" title="García Noblejas">
García Noblejas

García Noblejas – stacja początkowa metra w Madrycie, na linii 7. Znajduje się na granicy dzielnic Ciudad Lineal i San Blas, w Madrycie i zlokalizowana jest pomiędzy stacjami Ascao i Simancas. Została otwarta 17 lipca 1974.

</doc>
<doc id="2080941" url="https://pl.wikipedia.org/wiki?curid=2080941" title="Hella (Mistrz i Małgorzata)">
Hella (Mistrz i Małgorzata)

Hella (ros. Гелла, "Giełła") – postać z powieści Michaiła Bułhakowa "Mistrz i Małgorzata", należąca do świty Wolanda kobieta-wampir. Hella była wiedźmą o rudych włosach i zielonych oczach, miała czerwoną bliznę na szyi. W powieści najczęściej występowała naga. W scenach, gdy usługiwała Wolandowi, była ubrana tylko w koronkowy fartuszek, natomiast w opisie przedstawienia, urządzonego przez Korowiowa i Behemota, miała na sobie długą suknię.
Imię bohaterki Bułhakow zaczerpnął z tradycji greckiej, a pierwowzorem tej postaci była prawdopodobnie szwagierka Bułhakowa – Olga Bokszanska. Hella kilka razy pojawiła się na kartach powieści, m.in. spowodowała przemianę Warionuchy w wampira, usiłowała zamordować Rimskiego, odgrywała rolę pokojówki Wolanda w mieszkaniu przy ul. Sadowej oraz usługiwała Szatanowi i Małgorzacie podczas Balu Wiosennej Pełni i kolacji po jego zakończeniu. Nie została uwzględniona w ostatnim rozdziale "Mistrza i Małgorzaty", w którym członkowie świty Wolanda otrzymali przebaczenie.
Imię i pierwowzór bohaterki.
Imię Hella autor "Mistrza i Małgorzaty" prawdopodobnie zaczerpnął z tradycji greckiej. Według "Słownika encyklopedycznego Brockhausa i Efrona" imieniem tym nazywano na wyspie Lesbos zmarłe dziewczęta, które po śmierci stawały się wampirami.
Przypuszczalnie pierwowzorem Helli była rodzona siostra Jeleny Szyłowskiej, trzeciej żony Bułhakowa – Olga Siergiejewna Bokszanska – osobista sekretarka Władimira Iwanowicza Niemirowicza-Danczenki, założyciela Moskiewskiego Akademickiego Teatru Artystycznego. Zwolennicy tej teorii wskazywali, że Niemirowicz-Danczenko był prawdopodobnym pierwowzorem Warionuchy, a jedyną kobietą w otoczeniu dyrektora wspomnianego teatru była właśnie Bokszanska. Bułhakow odwrócił w powieści rzeczywistość teatralną i umieścił w hierarchii Hellę ponad Warionuchą. Według krytyka literackiego, Alfreda Barkowa, który porównał "Powieść teatralną" Bułhakowa z "Mistrzem i Małgorzatą", argumentem na potwierdzenie tezy, iż osoba Bokszanskiej posłużyła do stworzenia kreacji Helli, była obecność w obu dziełach maszyny do pisania. Siostra żony Bułhakowa zainspirowała pisarza do stworzenia bohaterki "Powieści teatralnej" – Poliksieny Wasiljewnej Toropieckiej, która sprawnie pisała na maszynie. Wcześniej, gdy powstawało dzieło "Mistrz i Małgorzata", jej osoba mogła przyczynić się do stworzenia Helli.
Hella w powieści.
Hella była piękną rudą wiedźmą o zielonych oczach. Na szyi miała bliznę, która świadczyła o tym, że jest wampirzycą. Potrafiła latać. W powieści pojawiła się kilkakrotnie. W części zatytułowanej "Wieści z Jałty" za podawanie kłamstw przez telefon zamieniła w wampira Iwana Sawieljewicza Warionuchę, administratora teatru „Variétés”. Podczas urządzonego przez Wolanda pokazu czarnej magii, w rozdziale "Czarna magia oraz jak ją zdemaskowano", brała udział w przedstawieniu: otworzyła sklep odzieżowy, do którego po francusku zapraszała damską część widowni, przy czym widzowie rozumieli jej mowę. W rozdziale "Chwała kogutowi!" wspólnie z Warionuchą po zakończeniu seansu czarnej magii usiłowała dokonać zamachu na dyrektora finansowego teatru, Grigorija Daniłowicza Rimskiego. Usługiwała Wolandowi w części "Pechowi goście". Przyjmowała kapelusze od odwiedzających mieszkanie przy ul. Sadowej 302-bis, w którym przebywała świta. Po mieszkaniu Hella paradowała ubrana jedynie w fartuszek i czepek pokojówki. Przed Balem Wiosennej Pełni, w rozdziale "Przy świecach", smarowała Wolandowi maścią kolano. W części "Wielki bal u Szatana" pomagała Małgorzacie podczas przebierania. Po zakończeniu balu, w rozdziale "Wydobycie Mistrza", brała udział w kolacji i przekomarzała się z Behemotem. Asystowała mu, gdy ten wydawał Nikołajowi Iwanowiczowi zaświadczenie, że spędził on noc na balu u Szatana. Odprowadzała gości po zakończeniu kolacji.
Wampiryzm Helli.
W opisie sceny zamachu na Rimskiego na ciele Helli były widoczne ślady rozkładu. Jej przedostanie się do gabinetu dyrektora finansowego spowodowało, że powietrze przybrało zapach piwnicy. Przypuszczalnie w opisie tej sceny Bułhakow nawiązał do fragmentu powieści "Biała gwardia": Nikołka Turbin w kostnicy wpatrywał się w ciało pięknej martwej kobiety z czerwoną blizną na szyi. Podobną bliznę miała Małgorzata z dramatu "Faust" Johanna Wolfganga von Goethego. Charakterystyczne cmokanie i zgrzytanie zębami mogło zostać zapożyczone z opowiadania Aleksego Tołstoja "Upiór", także przemiana Warionuchy w wampira nawiązywała do sceny przemiany bohatera "Wampira": Hella pocałowała administratora teatru.
Do opuszczenia gabinetu Rimskiego Hellę zmusił śpiew koguta. Było to związane z wierzeniami przedchrześcijańskimi. Kogut zwiastował nadchodzący świt, uciekały przed nim wszystkie złe siły.
Rola Helli w powieści.
Hella została wprowadzona do powieści w momencie, gdy Warionusze udało się za pomocą telegrafu odkryć miejsce przebywania Stiepana Bogdanowicza Lichodiejewa, dyrektora teatru „Variétés”. Dyrektor finansowy rozpoczął dochodzenie w sprawie ustalenia tożsamości tajemniczego konsultanta czarnej magii Wolanda. Aby powstrzymać Warionuchę, Hella zamieniła go w wampira.
Bohaterka należała do trzyosobowej grupy postaci: Niza – Hella – Natasza. Takich grup, łączących postacie z trzech światów: Jeruszalaim – świat magii – Moskwa, było w powieści pięć. W wątku jeruszalaimskim Niza odgrywała rolę tajnego agenta i na rozkaz Afraniusza zwabiła Judę z Kiriatu w pułapkę. Natasza w wątku moskiewskim usługiwała Małgorzacie i zabrała przemienionego w wieprza Nikołaja Iwanowicza do magicznego świata na Bal Wiosennej Pełni. Hella natomiast na rozkaz Korowiowa-Fagota zaprosiła barona Meigela na bal u Szatana, na którym został zastrzelony przez Azazella.
Hella posiadała trzy oblicza: była sługą Wolanda, asystentką w sklepie podczas przedstawienia teatralnego oraz wampirem. Oblicza bohaterki łączyła wspólna cecha. Hella była narzędziem Wolanda do wymierzenia kary. Hella-służąca ukarała skąpego Andrzeja Fokicza Sokowa, bufetowego teatru „Variétés”, który przyszedł ze skargą do mieszkania na Sadowej 302-bis. Został skrytykowany za serwowanie w bufecie nieświeżych dań. Powrócił do mieszkania jeszcze raz, gdyż zapomniał o zabraniu kapelusza. Hella podała mu nakrycie głowy, które przemieniło się w kota. Hella-ekspedientka zamieniała w sklepie stare damskie ubrania na nowe. W konsekwencji damska część widowni naraziła się na wstyd, ponieważ magiczne kreacje po wyjściu z teatru zniknęły. Hella-wampir występowała dwa razy: wymierzyła karę Warionusze i Rimskiemu. Administrator teatru został przemieniony w wampira za zbytnią ciekawość i kłamstwa. Rimski natomiast dostał wyrok za swoje plany. Chciał wykręcić się od odpowiedzialności za skutki pokazu seansu czarnej magii w teatrze „Variétés” i obarczyć całą winą dyrektora instytucji, Stiepana Bogdanowicza Lichodiejewa, teleportowanego do Jałty.
Hella nie wzięła udziału w ostatniej scenie "Mistrza i Małgorzaty". Trzecia żona Bułhakowa, Jelena Szyłowska, przypuszczała, że Bułhakow nie zdążył ukończyć wątku przebaczenia. Wcześniejsza redakcja tekstu dzieła uwzględniała jednak Hellę w zakończeniu:
Możliwe, że pisarz celowo nie włączył bohaterki do ostatniego rozdziału, ponieważ była jedynie sługą, wampirem, złą siłą, która należała do niższej kategorii mocy nieczystych. Hella nie mogła zmienić swojej natury po balu u Szatana. W noc przebaczenia stała się prawdopodobnie na powrót martwą dziewczyną. Możliwe także, że Hella po spełnieniu swoich zadań przestała być potrzebna i została oddalona przez Wolanda.
Zdaniem krytyka Borisa Pilniaka Hella nie pojawiła się w ostatnim rozdziale powieści, aby nie naruszyć logicznego układu, który nawiązywał do Apokalipsy św. Jana. W rozdziale "Na Worobiowych Górach" świta Wolanda składała się z sześciu osób: Mistrza i Małgorzaty oraz czterech rycerzy – Wolanda, Korowiowa, Behemota i Azazella, którzy przyjęli swoje prawdziwe oblicze. Bułhakow mógł odnieść się w ten sposób do czterech jeźdźców, których pojawienie się na Ziemi będzie zapowiedzią zbliżenia końca świata. Również gwizd Korowiowa i Behemota nawiązywał do trąb jeźdźców Apokalipsy.

</doc>
<doc id="2080942" url="https://pl.wikipedia.org/wiki?curid=2080942" title="Simancas (stacja metra)">
Simancas (stacja metra)

Simancas – stacja początkowa metra w Madrycie, na linii 7. Znajduje się w dzielnicy San Blas, w Madrycie i zlokalizowana jest pomiędzy stacjami García Noblejas i San Blas. Została otwarta 17 lipca 1974.

</doc>
<doc id="2080943" url="https://pl.wikipedia.org/wiki?curid=2080943" title="Cyflutryna">
Cyflutryna

Cyflutryna – organiczny związek chemiczny, syntetyczny pyretroid, komercyjnie sprzedawany jako mieszanina 8 izomerów, jednak za aktywność biologiczną głównie odpowiada izomer (1"R"). Cyflutryna jest bardzo toksyczna dla ryb.

</doc>
<doc id="2080944" url="https://pl.wikipedia.org/wiki?curid=2080944" title="Goran Rothman">
Goran Rothman



</doc>
<doc id="2080945" url="https://pl.wikipedia.org/wiki?curid=2080945" title="Eparchia mukaczewska i użhorodzka">
Eparchia mukaczewska i użhorodzka

Eparchia mukaczewska i użhorodzka, spotykana jest też nazwa "mukaczewska", "mukaczewsko-użhorodzka" – jedna z eparchii Ukraińskiego Kościoła Prawosławnego Patriarchatu Moskiewskiego. Jej obecnym biskupem ordynariuszem jest arcybiskup mukaczewski i użhorodzki Teodor (Mamasujew), zaś funkcję katedry pełni sobór Poczajowskiej Ikony Matki Bożej w Mukaczewie.
Historia.
Obszar Zakarpacia został włączony w jurysdykcję Rosyjskiego Kościoła Prawosławnego wskutek aneksji tego regionu przez ZSRR (przed II wojną światową teren ten należał do eparchii mukaczewsko-preszowskiej Serbskiego Kościoła Prawosławnego). Patriarchat Moskiewski przejął kanoniczny nadzór nad Zakarpaciem jeszcze przed jego oficjalnym przyłączeniem do Ukraińskiej Socjalistycznej Republiki Radzieckiej, w maju 1945. W nowo powstałej eparchii mukaczewsko-użhorodzkiej zlikwidowane zostały niemal wszystkie działające przed 1945 monastery oraz skity. Natomiast w związku z likwidacją Kościoła katolickiego obrządku bizantyjsko-rusińskiego w ZSRR eparchia przejęła obiekty należące do tej pory do greckokatolickiej eparchii mukaczewskiej.
Pełne odrodzenie życia religijnego na Zakarpaciu było możliwe dopiero po upadku ZSRR. Po 1991, gdy zwierzchnikiem eparchii mukaczewskiej był arcybiskup Eutymiusz (Szutak), ponownie otwartych zostało dziesiątki cerkwi. W 1994 eparchia została podzielona na: mukaczewską i użhorodzką oraz chustską i wynohradowską.
Podział administracyjny.
W 2010 na terytorium eparchii działało 290 parafii obsługiwanych przez 265 duchownych. Funkcjonowały one w ramach dziewięciu dekanatów. W 2015 w skład eparchii wchodziło 12 dekanatów: berehowski, irszawski, mukaczewski miejski, mukaczewski rejonowy, pereczyński, seredniański, swalawski, użhorodzki miejski, użhorodzki rejonowy, wielkoberezieński, wielkołuczkowski i wołowiecki.
W 2015 czynnych było również 15 klasztorów, w których zamieszkiwało ponad 200 mniszek i mnichów. Były to następujące monastery:

</doc>
<doc id="2080947" url="https://pl.wikipedia.org/wiki?curid=2080947" title="Ciampino (stacja kolejowa)">
Ciampino (stacja kolejowa)

Ciampino (wł. "Stazione di Ciampino") – stacja kolejowa w Ciampino, w prowincji Rzym, w regionie Lacjum, we Włoszech. Jest ważną stacją węzłową. Położona jest na linii Rzym-Cassino-Neapol, Rzym-Velletri, Rzym-Albano oraz Rzym-Frascati. Znajduje się niedaleko Portu lotniczego Rzym-Ciampino. Została otwarta w 1857. Ma kategorię złotą.

</doc>
<doc id="2080948" url="https://pl.wikipedia.org/wiki?curid=2080948" title="Eparchia mukaczewsko-użhorodzka">
Eparchia mukaczewsko-użhorodzka



</doc>
<doc id="2080949" url="https://pl.wikipedia.org/wiki?curid=2080949" title="Klebsiella granulomatis">
Klebsiella granulomatis

Klebsiella granulomatis – Gram-ujemna pałeczka z rodzaju "Klebsiella", wcześniej nazywana "Calymmatobacterium granulomatis" lub "Donovania granulomatis" (ze względu na ciałka Donovana, mające znaczenie w diagnostyce "K. granulomatis"). Jest czynnikiem etiologicznym ziarniniaka pachwinowego (donowanozy).

</doc>
<doc id="2080954" url="https://pl.wikipedia.org/wiki?curid=2080954" title="Port lotniczy Kilonia">
Port lotniczy Kilonia

Port lotniczy Kilonia (IATA: KEL, ICAO: EDHK) – port lotniczy położony 8,3 km na północ od centrum Kilonii, w dzielnicy Holtenau, w kraju związkowym Szlezwik-Holsztyn, w Niemczech.

</doc>
<doc id="2080955" url="https://pl.wikipedia.org/wiki?curid=2080955" title="Ewa Maria Morelle">
Ewa Maria Morelle

Ewa Maria Morelle, właściwie Ewa Frykowska (ur. 1939 w Łodzi) – polska modelka.
Życiorys.
W latach 60. była modelką Domu Mody Telimena. W 1960 roku zadebiutowała jako aktorka w 9-minutowej etiudzie szkolnej Witolda Leszczyńskiego pt. "Zabawa". Autorka książki pt. "Słodkie życie" z 2007 roku, w której opisuje świat artystyczny w PRL-u. W 2010 i 2017 roku wystąpiła gościnnie w programie "Dzień Dobry TVN".
Życie prywatne.
W listopadzie 1958 roku została żoną Wojciecha Frykowskiego. 9 marca 1959 roku urodziła syna Bartłomieja. Ślub kościelny odbył się w łódzkiej katedrze.
W 1977 roku na świat przyszło jej drugie dziecko – syn Filip.
Jest babką Agnieszki Frykowskiej.

</doc>
<doc id="2080956" url="https://pl.wikipedia.org/wiki?curid=2080956" title="The Best – Kocham wolność">
The Best – Kocham wolność

The Best – Kocham wolność – album kompilacyjny Chłopców z Placu Broni, wydany w 2004 roku, nakładem wydawnictwa Agencja Artystyczna MTJ.
Lista utworów.
źródło::

</doc>
<doc id="2080957" url="https://pl.wikipedia.org/wiki?curid=2080957" title="Michael Plumb">
Michael Plumb

John Michael Plumb (ur. 28 marca 1940) – amerykański jeździec sportowy. Wielokrotny medalista olimpijski.
Specjalizował się we Wszechstronnym Konkursie Konia Wierzchowego. Brał udział w siedmiu igrzyskach na przestrzeni ponad trzydziestu lat (IO 60, IO 64, IO 68, IO 72, IO 76, IO 84, IO 92) – debiutował jako dwudziestolatek. Sięgnął po sześć medali, dwa złote i cztery srebrne. Pięć z nich wywalczył w drużynie, jeden – srebrny w 1976 – zdobył w konkursie indywidualnym.
Ukończył University of Delaware (1972). Jego żona Donnan także była olimpijką.

</doc>
<doc id="2080958" url="https://pl.wikipedia.org/wiki?curid=2080958" title="John Michael Plumb">
John Michael Plumb



</doc>
<doc id="2080959" url="https://pl.wikipedia.org/wiki?curid=2080959" title="Njord (album)">
Njord (album)

Njord - trzeci album studyjny zespołu Leaves' Eyes.

</doc>
<doc id="2080966" url="https://pl.wikipedia.org/wiki?curid=2080966" title="Kontrgard">
Kontrgard



</doc>
<doc id="2080967" url="https://pl.wikipedia.org/wiki?curid=2080967" title="Australian Open 2001 (gra podwójna mężczyzn)">
Australian Open 2001 (gra podwójna mężczyzn)



</doc>
<doc id="2080968" url="https://pl.wikipedia.org/wiki?curid=2080968" title="Spartaki-Cchinwali Tbilisi">
Spartaki-Cchinwali Tbilisi



</doc>
<doc id="2080971" url="https://pl.wikipedia.org/wiki?curid=2080971" title="Ender na wygnaniu">
Ender na wygnaniu

Ender na wygnaniu (ang. "Ender in Exile", Nowy Jork, TOR, 2008; wyd. polskie w tłum. Piotra W. Cholewy nakładem oficyny Prószyński i S-ka, 2010 r.) to należąca do gatunku science fiction powieść Orsona Scotta Carda. Jest kontynuacją cyklu o Enderze a opowiada o tym co działo się z Enderem między "Grą Endera" a "Mówcą Umarłych".
Akcja utworu toczy się w większości pomiędzy XIV a XV rozdziałem "Gry Endera". Jak napisał Card w posłowiu: "Wojna się kończy. Żołnierz wraca do domu i musi radzić sobie z tym wszystkim, co się na wojnie zdarzyło. Tylko że Ender nie wrócił do domu i z tym również musiał sobie poradzić."

</doc>
<doc id="2080981" url="https://pl.wikipedia.org/wiki?curid=2080981" title="End of Me">
End of Me

End of Me – singel fińskiej grupy muzycznej Apocalyptica promujący jej siódmy album studyjny zatytułowany "7th Symphony". Gościnnie w utworze zaśpiewał Gavin Rossdale znany z występów w brytyjskim zespole Bush. Piosenkę wyprodukowaną Joe Barreseiego napisali Johnny Andrews, Gavin Rossdale oraz Eicca Toppinen. Wydawnictwo, w formie Promo CD ukazało się 8 czerwca 2010 roku nakładem wytwórni muzycznej Sony Music Entertainment. W Stanach Zjednoczonych singel trafił do sprzedaży nakładem Jive Records. 
Singel dotarł m.in. do 5. miejsca listy "Billboard" Mainstream Rock Songs w Stanach Zjednoczonych. Piosenka zyskała także pewną popularność w Polsce, plasując się na 20. miejscu Listy Przebojów Programu Trzeciego Polskiego Radia.
Do utworu powstał wideoklip, który wyreżyserowała Lisa Mann, mająca w dorobku współpracę m.in. z takimi wykonawcami jak: SHeDAISY, Hayley Westenra oraz Wild Strawberries.

</doc>
<doc id="2080983" url="https://pl.wikipedia.org/wiki?curid=2080983" title="Arekowiec Romanzowa">
Arekowiec Romanzowa

Arekowiec Romanzowa ("Syagrus romanzoffiana") – gatunek roślin należący do rodziny arekowatych (palm). Pochodzi z Ameryki Południowej, z terenu Brazylii, Boliwii i północnej Argentyny. Poza tym rozpowszechniona jest m.in. w obszarze śródziemnomorskim z uwagi na dekoracyjny wygląd, szybki wzrost i łatwość uprawy.
Morfologia.
Drzewiasta palma osiągająca w swoim naturalnym środowisku wysokość do 18 m. Ma gładki jasnoszary pień, z którego wyrasta pióropusz pierzastych, ciemnozielonych liści. Kwiaty zebrane w żółte kwiatostany. Owoce do 2,5 cm długości, koloru pomarańczowego, zebrane w grona.
Uprawa.
Palma łatwa w uprawie i bardzo szybko rosnąca. Uprawiana w zakresie 9-11 stref mrozoodporności. Wymaga pełnego słońca, ale toleruje też półcień. Wrażliwa jest na wysychanie. Lubi ziemię bogatą w mikroelementy szczególnie mangan.

</doc>
<doc id="2080986" url="https://pl.wikipedia.org/wiki?curid=2080986" title="Maja Jezercës">
Maja Jezercës



</doc>
<doc id="2080988" url="https://pl.wikipedia.org/wiki?curid=2080988" title="Maja e Jezerces">
Maja e Jezerces



</doc>
<doc id="2080989" url="https://pl.wikipedia.org/wiki?curid=2080989" title="Maja Jezerces">
Maja Jezerces



</doc>
<doc id="2080990" url="https://pl.wikipedia.org/wiki?curid=2080990" title="Jezerces">
Jezerces



</doc>
<doc id="2080991" url="https://pl.wikipedia.org/wiki?curid=2080991" title="Jezercës">
Jezercës



</doc>
<doc id="2080993" url="https://pl.wikipedia.org/wiki?curid=2080993" title="Eparchia tarnopolska (Patriarchat Moskiewski)">
Eparchia tarnopolska (Patriarchat Moskiewski)

Eparchia tarnopolska "(używana również nazwa Eparchia tarnopolska i krzemieniecka)" – jedna z eparchii Ukraińskiego Kościoła Prawosławnego Patriarchatu Moskiewskiego. Jej obecnym ordynariuszem jest metropolita tarnopolski i krzemieniecki Sergiusz (Hensycki), zaś funkcję katedry pełni sobór Świętych Wiery, Nadziei i Lubowi oraz matki ich Zofii w Tarnopolu.
Historia.
Eparchia powstała w 1988 poprzez wydzielenie z eparchii lwowskiej. Obejmuje terytorium obwodu tarnopolskiego. Seminarium duchowne podległe eparchii znajduje się na terytorium stauropigialnej ławry Poczajowskiej, jego filia działa w Krzemieńcu.
Według informacji podawanych przez oficjalną stronę Ukraińskiego Kościoła Prawosławnego Patriarchatu Moskiewskiego działalność eparchii była utrudniona z powodu nieprzychylnego stosunku władz lokalnych do prawosławnych podlegających Patriarchatowi Moskiewskiemu, co pociągało za sobą sprzyjanie niekanonicznym, narodowo ukraińskim jurysdykcjom (Ukraiński Kościół Prawosławny Patriarchatu Kijowskiego i Ukraiński Autokefaliczny Kościół Prawosławny) oraz Kościołowi greckokatolickiemu.
Dekanaty.
W skład eparchii wchodzi 5 dekanatów:
Monastery.
Eparchii podlegają trzy monastery:

</doc>
<doc id="2080995" url="https://pl.wikipedia.org/wiki?curid=2080995" title="Maja e Popluqes">
Maja e Popluqes



</doc>
<doc id="2080996" url="https://pl.wikipedia.org/wiki?curid=2080996" title="Maja Popluks">
Maja Popluks



</doc>
<doc id="2080997" url="https://pl.wikipedia.org/wiki?curid=2080997" title="Popluks">
Popluks



</doc>
<doc id="2080999" url="https://pl.wikipedia.org/wiki?curid=2080999" title="Międzywydziałowe Indywidualne Studia Matematyczno-Przyrodnicze Uniwersytetu Warszawskiego">
Międzywydziałowe Indywidualne Studia Matematyczno-Przyrodnicze Uniwersytetu Warszawskiego



</doc>
<doc id="2081001" url="https://pl.wikipedia.org/wiki?curid=2081001" title="Kolegium Międzywydziałowych Indywidualnych Studiów Matematyczno-Przyrodniczych Uniwersytetu Warszawskiego">
Kolegium Międzywydziałowych Indywidualnych Studiów Matematyczno-Przyrodniczych Uniwersytetu Warszawskiego

Kolegium Międzywydziałowych Indywidualnych Studiów Matematyczno-Przyrodniczych Uniwersytetu Warszawskiego (Kolegium MISMaP) – międzywydziałowa jednostka organizacyjna stworzona przez wydziały: Biologii, Chemii, Filozofii, Socjologii, Fizyki, Geografii i Studiów Regionalnych, Geologii, Psychologii oraz Matematyki, Informatyki i Mechaniki. Kolegium MISMaP organizuje bezpłatne studia dzienne, które umożliwiają interdyscyplinarne wykształcenie. Są one prowadzone w indywidualnym toku przez jednostki Uniwersytetu Warszawskiego.
Historia.
Międzywydziałowe Indywidualne Studia Matematyczno-Przyrodnicze zostały utworzone w roku akademickim 1992/1993. Ich pomysłodawcą, twórcą i pierwszym dyrektorem do 2001 roku był prof. UW Andrzej Hennel. Była to wówczas nowa forma studiów po raz pierwszy wprowadzona w Polsce.
W roku 2001 powołano Kolegium MISMaP i zatwierdzono jego pierwszy Regulamin. Obecnie obowiązujący Regulamin Kolegium MISMaP zaakceptowano uchwałą Senatu UW nr 290 17 października 2007 roku.
Kolegium MISMaP wyrasta z przeświadczenia o jedności i wzajemnym przenikaniu się nauk przyrodniczych i matematycznych; stanowi płaszczyznę wszechstronnej współpracy wydziałów matematyczno-przyrodniczych UW w zakresie kształcenia studentów. Nawiązuje do tradycji Wydziału Matematyczno-Przyrodniczego UW, w latach międzywojennych znakomitego ośrodka badań i kształcenia.
20 grudnia 2018 roku rektor Uniwersytetu Warszawskiego wydał zarządzenie w sprawie utworzenia indywidualnych studiów międzydziedzinowych, które zastąpiły — z uwagi na wymogi stawiane przez nową ustawę Prawo o szkolnictwie wyższym i nauce — dotychczasowe Międzywydziałowe Indywidualne Studia Matematyczno-Przyrodnicze oraz Międzywydziałowe Indywidualne Studia Humanistyczne. Od 1 października 2019 roku prowadzą je Kolegium MISH i Kolegium MISMaP Uniwersytetu Warszawskiego.
Struktura i opis.
Od roku 2016 MISMaP prowadzi studia międzyobszarowe w obszarach nauk:
Udział w Kolegium MISMaP bierze dziewięć wydziałów Uniwersytetu Warszawskiego: Wydział Biologii, Wydział Chemii,  Wydział Filozofii, Wydział Socjologii, Wydział Fizyki, Wydział Geografii i Studiów Regionalnych, Wydział Geologii, Wydział Matematyki, Informatyki i Mechaniki oraz Wydział Psychologii. Studia odbywają się w systemie studiów I, II i III stopnia oraz jednolitych pięcioletnich studiów magisterskich na kierunku psychologia.
Studenci mogą studiować na kierunkach:

</doc>
<doc id="2081002" url="https://pl.wikipedia.org/wiki?curid=2081002" title="Kazimierz Tymiński">
Kazimierz Tymiński

Kazimierz Tymiński – więzień obozu koncentracyjnego KL Auschwitz (nr 25 539), inżynier. 
Po pobycie w Auschwitz był więziony blisko rok przez polskie władze komunistyczne.
Autor książki "Uspokoić sen", na podstawie której powstał film "Kornblumenblau" (1988) w reżyserii Leszka Wosiewicza.

</doc>
<doc id="2081004" url="https://pl.wikipedia.org/wiki?curid=2081004" title="Gwiazdy spadają z nieba">
Gwiazdy spadają z nieba

Gwiazdy spadają z nieba – kompilacyjny album zespołu Chłopcy z Placu Broni wydany w 2000 roku nakładem wytwórni Sony Music Entertainment Poland.
Lista utworów.
źródło:

</doc>
<doc id="2081005" url="https://pl.wikipedia.org/wiki?curid=2081005" title="PLOS Genetics">
PLOS Genetics

PLOS Genetics (do 2012 r. PLoS Genetics) – recenzowane czasopismo naukowe, publikujące na zasadach wolnej licencji prace naukowe z dziedziny genetyki. Profil czasopisma obejmuje szeroko pojętą genetykę, w tym genetykę ludzi, ale także organizmów modelowych od myszy do muszek owocówek, roślin i bakterii. Publikowane prace są skierowane do szerszego grona czytelników, a związane m.in. z nowymi genami i ich odkryciem oraz funkcją, genetyką populacji, projektami badania genomów, genomiką funkcjonalną i porównawczą, genetyką medyczną, biologią chorób, ewolucją, ekspresją genów, biologią chromosomów oraz epigenetyką. Główna siedziba redakcji czasopisma mieści się w Stanach Zjednoczonych, a czasopismo publikowane jest w języku angielskim.
Czasopismo wydaje organizacja non-profit Public Library of Science (PLOS), która zajmuje się publikacją treści naukowych na zasadzie otwartego dostępu. Wszystkie treści w czasopiśmie publikowane są na licencji Creative Commons w wersji 2.5 z uznaniem autorstwa (CC-BY-2.5), oznaczanej skrótowo na stronie czasopisma jako CCAL. By pokryć wydatki związane z utrzymaniem czasopisma, w większości przypadków pobiera się opłaty od autorów artykułów.
Według ISI w roku 2014 impact factor czasopisma wyniósł 7,528.

</doc>
<doc id="2081011" url="https://pl.wikipedia.org/wiki?curid=2081011" title="Calymmatobacterium granulomatosis">
Calymmatobacterium granulomatosis



</doc>
<doc id="2081014" url="https://pl.wikipedia.org/wiki?curid=2081014" title="Arekowiec">
Arekowiec

Arekowiec ("Syagrus") – rodzaj roślin z rodziny arekowatych. Należy do niego 67 gatunków. Występują one w strefie międzyzwrotnikowej Ameryki Południowej. Liczne gatunki i mieszańce uprawiane są jako rośliny ozdobne. 
Systematyka.
Jeden z rodzajów podplemienia "Attaleinae" z plemienia "Cocoseae" w rodzinie arekowatych ("Arecaceae") z rzędu arekowce ("Arecales") z kladu jednoliściennych ("monocots").

</doc>
<doc id="2081015" url="https://pl.wikipedia.org/wiki?curid=2081015" title="Donovania granulomatosis">
Donovania granulomatosis



</doc>
<doc id="2081017" url="https://pl.wikipedia.org/wiki?curid=2081017" title="Dom Mody Telimena">
Dom Mody Telimena

Dom Mody Telimena – polski dom mody założony w 1958 roku w Łodzi. 
Jeden z najstarszych domów mody w Polsce. Na początku swojej działalności firma zajmowała się projektowaniem i szyciem sukni balowych i koktajlowych. Pierwszy Salon Telimeny powstał przy ulicy Piotrkowskiej 78 w Łodzi, później sklepy sieci Telimena działały w całej Polsce.
Modelkami Domu Mody Telimena były m.in.: Miss Polonia 1957 Alicja Bobrowska, Miss Polonia 1958 Zuzanna Cembrowska, I wicemiss Polonia 1958 Krystyna Zajkowska, Ewa Maria Morelle, Miss Polonia 1983 Lidia Wasiak, Wicemiss Polonia 1983 Gabriela Kotkowiak, Miss Polonia 1984 Magdalena Jaworska, I Wicemiss Polonia 1984 Joanna Karska, II Wicemiss Polonia 1984 Elżbieta Mielczarek, Hanna Wilczyńska, Iwona Bielas, Elżbieta Pilarska, Jadwiga Kempara, Katarzyna Kaźmierczak, Małgorzata Niemen.
Obecnie firma produkuje kolekcje ubrań m.in. dla: Polskich Linii Lotniczych LOT, WARS, straży miejskiej, sieci Douglas, Philip Morris Polska.
Oprócz produkcji odzieży służbowej, Telimena S.A. wielokrotnie brała udział w produkcji umundurowania. Dodatkowo zajmuje się szyciem tóg prawniczych.

</doc>
<doc id="2081019" url="https://pl.wikipedia.org/wiki?curid=2081019" title="Halowe mistrzostwa Polski kobiet w piłce nożnej 2005">
Halowe mistrzostwa Polski kobiet w piłce nożnej 2005

Halowe mistrzostwa Polski kobiet w piłce nożnej 2005 – dwudziesta szósta edycja halowych mistrzostw Polski kobiet w piłce nożnej. Finał turnieju, zorganizowany przez Raciborskie Towarzystwo Piłkarskie "Unia" i Polski Związek Piłki Nożnej rozegrany został w dniach 10–11 grudnia 2005 w hali sportowej OSiR-u w Raciborzu. Udział w turnieju finałowym miał zagwarantowany zwycięzca poprzedniej edycji, zespół Czarnych Sosnowiec oraz gospodarz – RTP Unia Racibórz. Stawkę pozostałych ośmiu uczestników po turniejach eliminacyjnych uzupełniły LUKS Gol Częstochowa, KKPK Medyk Konin, UKS Victoria SP 2 Sianów, TKKF Checz Gdynia, LKS Rolnik Biedrzychowice oraz LKS Sparta Lubliniec.
Turniej finałowy.
Finał halowych mistrzostw Polski kobiet w piłce nożnej w 2005 po raz pierwszy rozegrany został w Raciborzu (dotąd przeprowadzano tu tylko turnieje eliminacyjne). Komitetowi Organizacyjnemu turnieju przewodniczył Stanisław Mika, a szefem promocji został Rafał Jasiński. Na dzień przed rozpoczęciem gier (w piątek, 9 grudnia 2005 o godz. 20.00) w Domu Kultury Strzecha odbyło się uroczyste losowanie układu gier, połączone z koncertem z udziałem Marzeny Korzonek, Dawida Koczy i zespołu wokalnego "Miraż" oraz konferencją prasową dla dziennikarzy. Inauguracji halowych mistrzostw Polski dokonał ówczesny prezydent Raciborza, Jan Osuchowski.
Drużyny zostały podzielone na dwie grupy. W każdej z nich rywalizowano systemem każdy z każdym (po jednym spotkaniu). Po dwie najlepsze drużyny przechodziły do półfinałów, pozostałe walczyły o lokaty 5–8. Mecze trwały 2 x 15 minut, grały drużyny pięcioosobowe. Wstęp na wszystkie spotkania, rozgrywane w hali sportowej OSiR-u był wolny. Pierwszego dnia turnieju, w godzinach 9.30–20.00 rozegrano spotkania grupowe. Ponadto, o godzinie 16.30 odbyła się ceremonia otwarcia imprezy. Do półfinałów zakwalifikowały się ekipy Czarnych Sosnowiec, Medyka Konin, Sparty Lubliniec oraz Gola Częstochowa.
Drugiego dnia, zgodnie z harmonogramem dokończono rozgrywki. W godzinach 9.30–11.00 rozegrano półfinały (również wśród drużyn z miejsc 3–4 w swoich grupach, które walczyły o lokaty 5–8 w końcowej klasyfikacji). W godzinach 11.00–14.00 rozegrano rozstrzygające spotkania, po czym nastąpiło uroczyste zakończenie mistrzostw z udziałem starosty raciborskiego, Jerzego Wziontka oraz wręczanie nagród, medali i wyróżnień. W finale spotkały się drużyny Czarnych Sosnowiec i Sparty Lubliniec. Po zaciętym boju lepsze okazały się sosnowiczanki, wygrywając 4:3. W meczu o trzecie miejsce Medyk Konin pokonał po rzutach karnych Gol Częstochowa 4:3 (w meczu był remis 2:2). Pozostałe lokaty: 5) UKS Victoria SP 2 Sianów, 6) LKS Rolnik Biedrzychowice, 7) RTP Unia Racibórz, 8) TKKF Checz Gdynia. Oprócz klasyfikacji drużynowej przyznano również nagrody indywidualne. Najlepszą zawodniczką turnieju została wybrana Marta Stobba z Czarnych Sosnowiec, która była najskuteczniejszą piłkarką turnieju (10 bramek). Nagrodę dla najlepszej bramkarki otrzymała Aleksandra Komosa ze Sparty Lubliniec. Przyznano też wyróżnienie dla miss turnieju, które otrzymała bramkarka Unii Racibórz, Daria Antończyk. Turniej pod względem organizacyjnym został pozytywnie oceniony ze strony działaczy PZPN-u.

</doc>
<doc id="2081023" url="https://pl.wikipedia.org/wiki?curid=2081023" title="11 Armia">
11 Armia



</doc>
<doc id="2081024" url="https://pl.wikipedia.org/wiki?curid=2081024" title="Polska (album Chłopców z Placu Broni)">
Polska (album Chłopców z Placu Broni)

Polska – album zespołu Chłopcy z Placu Broni wydany w 2000 roku nakładem wytwórni Scena FM / Pomaton EMI.
Lista utworów.
źródło:
Twórcy.
źródło:.

</doc>
<doc id="2081025" url="https://pl.wikipedia.org/wiki?curid=2081025" title="13 Armia">
13 Armia



</doc>
<doc id="2081027" url="https://pl.wikipedia.org/wiki?curid=2081027" title="Dhaai Akshar Prem Ke">
Dhaai Akshar Prem Ke



</doc>
<doc id="2081029" url="https://pl.wikipedia.org/wiki?curid=2081029" title="Victor Ratautas">
Victor Ratautas

Victor Ratautas (ur. 10 marca 1934 - zm. 30 czerwca 1996) − piłkarz brazylijski, występujący na pozycji środkowego obrońcy.
Kariera klubowa.
Karierę piłkarską Victor rozpoczął w klubie EC Santo André. W latach 1952–1954 grał w Juventusie São Paulo. Przełomem w karierze był transfer do São Paulo FC, gdzie grał w latach 1954-1961. Z São Paulo FC zdobył mistrzostwo stanu São Paulo - Campeonato Paulista w 1957 roku. W barwach São Paulo Victor rozegrał 382 spotkania i strzelił 7 bramek. W późniejszych latach występował w Ponte Preta Campinas, Taubaté, Derac de Itapetonga i Saad São Caetano do Sul, gdzie zakończył karierę w 1969 roku.
Kariera reprezentacyjna.
W reprezentacji Brazylii Victor zadebiutował 29 kwietnia 1960 w wygranym 5-0 towarzyskim meczu z reprezentacją Zjednoczonej Republiki Arabskiej. Ostatni raz w reprezentacji wystąpił 26 maja 1960 w przegranym 2-4 meczu z reprezentacją Argentyny, którego stawką była Copa Julio Roca 1960. Ogółem w reprezentacji Victor wystąpił 5 razy (wystąpił jeszcze w 2 meczach nieoficjalnych).

</doc>
<doc id="2081030" url="https://pl.wikipedia.org/wiki?curid=2081030" title="Dimitri Tatanaszwili">
Dimitri Tatanaszwili

Dimitri Tatanaszwili (gruz. დიმიტრი ტატანაშვილი; ur. 19 października 1983, w Tbilisi) – gruziński piłkarz, grający na pozycji napastnika, reprezentant Gruzji.
Kariera piłkarska.
Kariera klubowa.
Wychowanek klubu Olimpiki Tbilisi, w którym rozpoczął karierę piłkarską. Potem występował w gruzińskich zespołach Spartaki-Cchinwali Tbilisi i Ameri Tbilisi. Latem 2008 podpisał kontrakt z czeską Viktorią Pilzno. W sezonie 2009/10 został wypożyczony do SK Kladno. W sierpniu 2010 został piłkarzem ukraińskiego Metałurha Zaporoże. Zimą 2011 powrócił do Gruzji, gdzie został piłkarzem Dinama Tbilisi, zaś latem tego samego roku został zawodnikiem innego gruzińskiego klubu Metalurgi Rustawi.
Kariera reprezentacyjna.
12 września 2007 zadebiutował w narodowej reprezentacji Gruzji w towarzyskim meczu z Azerbejdżanem. Łącznie rozegrał 2 mecze i strzelił 1 gola.

</doc>
<doc id="2081031" url="https://pl.wikipedia.org/wiki?curid=2081031" title="18 Armia">
18 Armia



</doc>
<doc id="2081035" url="https://pl.wikipedia.org/wiki?curid=2081035" title="Lemnis Vitry">
Lemnis Vitry



</doc>
<doc id="2081037" url="https://pl.wikipedia.org/wiki?curid=2081037" title="Tadeusz Marek">
Tadeusz Marek



</doc>
<doc id="2081038" url="https://pl.wikipedia.org/wiki?curid=2081038" title="Marian Nowak (rzeźbiarz)">
Marian Nowak (rzeźbiarz)

Marian Nowak (ur. 21 sierpnia 1921 w Lesznie, zm. 23 stycznia 2000 w Opolu) – polski artysta rzeźbiarz, metaloplastyk.
Od młodości zajmował się kowalstwem, pomagając ojcu w kuźni. Talent plastyczny młodego Mariana dostrzegła Katarzyna Mehl, żona Antoniego Mehla, asystenta na wrocławskiej Państwowej Wyższej Szkole Sztuk Plastycznych. Polecony przez nich, rozpoczął tam studia w 1948 roku. Kontynuował je w Warszawie, skończył je jednak w Krakowie, pod kierunkiem Xawerego Dunikowskiego na tamtejszej ASP. Po uzyskaniu dyplomu w 1954 roku osiadł w Opolu. Współtworzył opolskie Biuro Wystaw Artystycznych, a w swojej twórczości koncentrował się na metaloplastyce i rzeźbie w metalu oraz kamieniu.

</doc>
<doc id="2081039" url="https://pl.wikipedia.org/wiki?curid=2081039" title="Tadeusz Żakiej">
Tadeusz Żakiej

Tadeusz Żakiej, znany jako Tadeusz Marek (ur. 13 stycznia 1915 we Lwowie, zm. 6 października 1994 w Warszawie) – muzykolog, pisarz i publicysta muzyczny. Jako Maria Lemnis i Henryk Vitry wydawał książki kucharskie i publikacje kulinarne.
Życiorys.
Studiował muzykologię w Konserwatorium Polskiego Towarzystwa Muzycznego we Lwowie, pod kierownictwem Stefanii Łobaczewskiej i Seweryna Barbaga.
W roku 1966 założył kwartalnik „Polish Music–Polnische Musik” (wydawany przez Agencję Autorską ZAIKS w języku angielskim i niemieckim) i do 1984 kierował nim jako redaktor naczelny. Był autorem publikacji na tematy muzyczne, ponadto opracowywał utwory muzyczne i liczne audycje radiowe.
Pod pseudonimem Maria Lemnis i Henryk Vitry wydawał książki kucharskie, publikował także artykuły kulinarne w miesięczniku „Ty i Ja”.
Przyjaciel Jerzego Andrzejewskiego.

</doc>
<doc id="2081040" url="https://pl.wikipedia.org/wiki?curid=2081040" title="PLOS Medicine">
PLOS Medicine

PLOS Medicine (do 2012 r. PLoS Medicine) – recenzowane czasopismo naukowe, publikujące na zasadach wolnej licencji prace naukowe z dziedziny medycyny. Najwyższy priorytet do publikacji w "PLOS Medicine" mają prace badawcze związane z czynnikami i warunkami, które powodują największe obniżenie oczekiwanej długości życia w zdrowiu, a dodatkowo skierowane są do szerszego grona odbiorców lub związane są ogólną polityką zdrowotną czy mogące mieć potencjalny wpływ na badania kliniczne. Główna siedziba redakcji czasopisma mieści się w Stanach Zjednoczonych, a czasopismo publikowane jest w języku angielskim.
Czasopismo jest drugą, po "PLOS Biology", inicjatywą wydawniczą organizacji non-profit Public Library of Science (PLOS), która zajmuje się publikacją treści naukowych na zasadzie otwartego dostępu. Wszystkie treści w czasopiśmie publikowane są na licencji Creative Commons w wersji 2.5 z uznaniem autorstwa (CC-BY-2.5), oznaczanej skrótowo na stronie czasopisma jako CCAL. By pokryć wydatki związane z utrzymaniem czasopisma, w większości przypadków pobiera się opłaty od autorów artykułów.
Według ISI w roku 2014 impact factor czasopisma wyniósł 14,429.

</doc>
<doc id="2081042" url="https://pl.wikipedia.org/wiki?curid=2081042" title="Ambasador Stanów Zjednoczonych w Watykanie">
Ambasador Stanów Zjednoczonych w Watykanie



</doc>
<doc id="2081050" url="https://pl.wikipedia.org/wiki?curid=2081050" title="Brent Smith">
Brent Smith

Brent Smith (ur. 10 stycznia 1978 w Knoxville w stanie Tennessee) – amerykański wokalista. Od 2001 roku członek i współzałożyciel grupy muzycznej Shinedown. Smith współpracował ponadto z grupami muzycznymi Saliva i Daughtry. W 2010 roku wystąpił gościnnie na płycie formacji Apocalyptica pt. "7th Symphony".
Przez wiele lat wokalista cierpiał na uzależnienie od kokainy i oksykodonu. Jako powód odrzucenia narkotyków Smith wymienił narodziny syna o imieniu Lyric.
Brent Smith posiada nieczęsto spotykaną u wokalistów rockowych trzystopniową skalę głosu - od basu (E2) do tenoru (D5).

</doc>
<doc id="2081053" url="https://pl.wikipedia.org/wiki?curid=2081053" title="Volkswagen Typ 3">
Volkswagen Typ 3

Volkswagen Typ 3 – kompaktowy samochód osobowy produkowany przez niemiecką firmę Volkswagen w latach 1961-1973. Dostępny jako 2-drzwiowy sedan, 2-drzwiowy fastback i 3-drzwiowe kombi. Do napędu używano silników B4 o pojemności 1,5 lub 1,6 litra. Moc przenoszona była na oś tylną poprzez 4-biegową manualną bądź 3-biegową automatyczną skrzynię biegów. Samochód został zastąpiony przez model Golf I. Wyprodukowano 2 542 382 egzemplarze modelu Typ 3.
Dane techniczne.
"1961 1500 Notchback"
"1970 1600 TL Fastback":

</doc>
<doc id="2081055" url="https://pl.wikipedia.org/wiki?curid=2081055" title="Volkswagen 1600">
Volkswagen 1600



</doc>
<doc id="2081056" url="https://pl.wikipedia.org/wiki?curid=2081056" title="Volkswagen 1500">
Volkswagen 1500



</doc>
<doc id="2081058" url="https://pl.wikipedia.org/wiki?curid=2081058" title="Volkswagen Type 1">
Volkswagen Type 1



</doc>
<doc id="2081059" url="https://pl.wikipedia.org/wiki?curid=2081059" title="Volkswagen Type 2">
Volkswagen Type 2



</doc>
<doc id="2081060" url="https://pl.wikipedia.org/wiki?curid=2081060" title="Delém">
Delém

Delém, właśc. Vláden Quevedo Lázaro Ruiz (ur. 15 kwietnia 1935 w São Paulo, zm. 28 marca 2007 w Buenos Aires) − brazylijski piłkarz, występujący na pozycji napastnika.
Kariera klubowa.
Karierę piłkarską Delem rozpoczął w klubie Grêmio Porto Alegre w 1956 roku. Z Grêmio trzykrotnie zdobył mistrzostwo stanu Rio Grande do Sul – Campeonato Gaúcho w 1956, 1957 i 1958 roku. W latach 1958–1961 grał w CR Vasco da Gama, z którym zdobył mistrzostwo stanu Rio de Janeiro - Campeonato Carioca w 1958 roku. W 1961 roku wyjechał do Argentyny do River Plate, gdzie grał (z krótką przerwą na powrót do Vasco da Gama) w latach 1961-1967. Pod koniec kariery występował w Chile w CSD Colo-Colo i CD Universidad Católica. Karierę piłkarską zakończył w Américe Rio de Janeiro w 1970 roku.
Kariera reprezentacyjna.
W reprezentacji Brazylii Delem zadebiutował 1 maja 1960 w wygranym 3-1 towarzyskim meczu z reprezentacją Zjednoczonej Republiki Arabskiej. Ostatni raz w reprezentacji wystąpił 12 lipca 1960 w przegranym 5-1 meczu z reprezentacją Argentyny, którego stawką była Copa del Atlantico 1960. Delem strzelił w tym meczu bramkę w 72 min. Ogółem w reprezentacji Delem wystąpił 7 razy i strzelił 5 bramek.
Kariera trenerska.
Po zakończeniu kariery Delem został trenerem. W latach 1970–1973 prowadził River Plate. Potem został dyrektorem sportowym w wielu argentyńskich klubach, m.in. CA Huracán (1973–1975), CA Vélez Sarsfield (1976–1978), Argentinos Juniors Buenos Aires czy San Lorenzo de Almagro.

</doc>
<doc id="2081061" url="https://pl.wikipedia.org/wiki?curid=2081061" title="Mimośród (matematyka)">
Mimośród (matematyka)

Mimośród (lub ekscentryczność) – parametr krzywej stożkowej.
Mimośród można zdefiniować na dwa równoważne sposoby:
Dwie krzywe stożkowe są podobne wtedy i tylko wtedy, gdy mają ten sam mimośród. Inaczej mówiąc mimośród jest niezmiennikiem podobieństwa
Wśród elips mimośród jest traktowany jako miara "odchylenia" danej elipsy od okręgu.
W szczególności mimośród:

</doc>
<doc id="2081064" url="https://pl.wikipedia.org/wiki?curid=2081064" title="Linia kolejowa Roma – Albano">
Linia kolejowa Roma – Albano

Linia kolejowa Rzym-Albano – włoska linia kolejowa w regionie Lacjum. Łączy Rzym z Albano Laziale, położonym w Castelli Romani. Linia została otwarta w 1889.
Ma długość 28 km i jest zekeltryfikowana. Oprócz Albano Laziale, obsługuje również Marino i Castel Gandolfo.

</doc>
<doc id="2081065" url="https://pl.wikipedia.org/wiki?curid=2081065" title="Matt Hemingway">
Matt Hemingway

Matt Hemingway (ur. 24 października 1972 w Los Angeles) – amerykański lekkoatleta, który specjalizował się w skoku wzwyż.
W 2002 roku wystąpił w finale Grand Prix IAAF zajmując siódme miejsce. W kolejnym sezonie był dwunasty na mistrzostwach świata. Największy sukces w karierze osiągnął w 2004 roku kiedy to zdobył wicemistrzostwo olimpijskie. Podczas mistrzostw świata w Helsinkach w 2005 był jedenasty.
Zdobywca medali mistrzostw Stanów Zjednoczonych. Rekordy życiowe w skoku wzwyż: stadion – 2,34 (10 maja 2003, Modesto &amp; 22 sierpnia 2004, Ateny); hala – 2,38 (4 marca 2000, Atlanta).

</doc>
<doc id="2081068" url="https://pl.wikipedia.org/wiki?curid=2081068" title="Gold (album Chłopców z Placu Broni)">
Gold (album Chłopców z Placu Broni)

Gold – koncertowy album zespołu Chłopcy z Placu Broni wydany w 1998 roku nakładem wytwórni Koch International Poland.
Lista utworów.
źródło:
Twórcy.
źródło:.

</doc>
<doc id="2081069" url="https://pl.wikipedia.org/wiki?curid=2081069" title="Wielka Brytania na Letnich Igrzyskach Olimpijskich Młodzieży 2010">
Wielka Brytania na Letnich Igrzyskach Olimpijskich Młodzieży 2010

Wielką Brytanię na Letnich Igrzyskach Olimpijskich Młodzieży 2010 w Singapurze reprezentowało 39 sportowców w 16 dyscyplinach.
Skład kadry.
Żeglarstwo.
Windsurfing:

</doc>
<doc id="2081070" url="https://pl.wikipedia.org/wiki?curid=2081070" title="PLOS Neglected Tropical Diseases">
PLOS Neglected Tropical Diseases

PLOS Neglected Tropical Diseases (do 2012 PLoS Neglected Tropical Diseases) – recenzowane czasopismo naukowe, publikujące na zasadach wolnej licencji prace naukowe z dziedziny medycyny chorób tropikalnych, ze szczególnym uwzględnieniem ich patologii, epidemiologii, leczenia, kontroli oraz zapobiegania. Główna siedziba redakcji czasopisma mieści się w Stanach Zjednoczonych, a czasopismo publikowane jest w języku angielskim.
Czasopismo zostało założone w 2007 roku. Na jego powstanie i działalność Bill &amp; Melinda Gates Foundation przyznała grant w wysokości 1 miliona dolarów. Czasopismo jest inicjatywą wydawniczą organizacji non-profit Public Library of Science (PLOS), która zajmuje się publikacją treści naukowych na zasadzie otwartego dostępu. Wszystkie treści w czasopiśmie publikowane są na licencji Creative Commons w wersji 2.5 z uznaniem autorstwa (CC-BY-2.5), oznaczanej skrótowo na stronie czasopisma jako CCAL. By pokryć wydatki związane z utrzymaniem czasopisma, w większości przypadków pobiera się opłaty od autorów artykułów.
W roku 2007 impact factor czasopisma obliczony za pierwsze dziewięć tygodni działania wyniósł 4,2.

</doc>
<doc id="2081075" url="https://pl.wikipedia.org/wiki?curid=2081075" title="Cecco Angiolieri">
Cecco Angiolieri

Francesco Angiolieri, znany jako Cecco Angiolieri (ur. 1260, zm. 1312) – poeta włoski, przedstawiciel nurtu realistycznego w XIII-wiecznej poezji włoskiej, autor około 110 sonetów.
Życie.
Cecco Angiolieri urodził się około 1260 roku w Sienie, we wpływowej gwelfickiej rodzinie szlacheckiej. W 1281 roku brał udział w oblężeniu gibelińskiej twierdzy Turri. W czasie oblężenia był wielokrotnie karany za brak dyscypliny. W 1288 roku brał udział w wyprawie wspierającej Florencję przeciw Arezzo, być może w czasie tej wyprawy spotkał Dantego, z którym prowadził potem poetycką korespondencję, do czasu gdy początkowa przyjaźń zmieniła się w gwałtowny konflikt. W 1291 roku był zamieszany w sprawę zranienia obywatela sieneńskiego. W latach 1303-1304 przebywał w Rzymie, prawdopodobnie na wygnaniu. Z powodów politycznych musiał raz jeszcze opuścić Sienę. Zmarł około 1312 roku. Synowie zrezygnowali ze spadku, ponieważ był zbyt obciążony długami (już wcześniej Angiolieri był zmuszony do sprzedaży części swego majątku).
Twórczość.
Angiolieriego otaczała legenda "poety przeklętego", o którą zresztą sam zabiegał. Miłość przepełniała go smutkiem ("Niezmierzona jest moja melancholia"), nawet śmiertelny wróg zlitowałby się nad nim ("La mia malinconia è tanta e tale"). Z obawy przed gniewem ukochanej drży jak uczeń przed nauczycielem ("Quando Reggio Becchina corruciata"). W formie dowcipnego dialogu przedstawia swe zmagania z nią: "Becchino, ma! " "Cóż chcesz, kłamco wyrodny". Miłość nie przeszkadza mu prowadzić hulaszczego życia: "Trzy rzeczy tylko lubię naprawdę / […] kobietę, szynki i kości" ("Tre cose solamente mi so’in grado"). Często brak mu pieniędzy, za co wini skąpego ojca. Za najlepszych swych krewnych uważa floreny ("Li buoni parenti, dica chi dir vuole"), kto ich nie ma musi powiedzieć: "przyszedłem na świat jak grzyb, wystawiony na burze i wiatry". Najsłynniejszy swój sonet "Gdybym był ogniem" ("S'i'fosse foco") Angiolieri rozpoczyna gwałtownym obrazem zniszczenia świata
&lt;poem&gt;
"Gdybym był ogniem – w proch bym świat obrócił"
"Gdybym był wichrem – smagałbym go wiecznie"
"Gdybym był wodą – zalałbym skutecznie"
"Gdybym był Bogiem – w głąb otchłani rzucił"
&lt;/poem&gt;
Pragnie jako cesarz poobcinać wszystkim głowy, a jako papież szkodzić chrześcijanom, a nade wszystko będąc śmiercią nie ustawać w pogoni za swymi rodzicami. Cóż kiedy jest Cekkiem.
&lt;poem&gt;
"Gdybym był Cecco – jakom jest i był –" 
"Młode, hoże dziewki sam dla siebie brałbym"
"A stare i brzydkie innym bym zbył"
&lt;/poem&gt;
Recepcja twórczości.
Autobiograficzne wątki w poezji Angiorellego – przekleństwa na skąpstwo własnego ojca, deklaracje miłości do prostackiej i kłóliwej Becchiny, utyskiwanie na nędzę i pochwały beztroskiego, pijackiego żywota – sprawiają, że część krytyków uważa go za prekursora "poètes maudits". Według nich Cecco tworzy spójny, alternatywny dla współczesnej sobie poezji program ideologiczny. Ich oponenci zwracają uwagę, że rola wiecznie niezadowolonego nieroba i dziwaka jest świadomie i konsekwentnie przez poetę kreowana, a agresywność i prowokacja są starannie obmyślone. Paradoksy tej poezji są dla nich tylko kaprysami autora, a wyśmiewanie przez niego uczciwości, pracy, rodziny, moralności, opaczne pojmowanie świata stanowi tylko ekscentryczną zabawę konwencjami literackimi, wymagającą od odbiorcy znajomości kontekstu liryki dworskiej i dolce stil nuovo.

</doc>
<doc id="2081077" url="https://pl.wikipedia.org/wiki?curid=2081077" title="Rivadávio Alves Pereira">
Rivadávio Alves Pereira

Riva, właśc. Rivadávio Alves Pereira (ur. 4 maja 1944) - piłkarz brazylijski, występujący na pozycji obrońcy.
Kariera klubowa.
W czasie kariery piłkarskiej Riva grał w klubie Fluminense FC. Z Fluminense zdobył mistrzostwo stanu Rio de Janeiro - Campeonato Carioca w 1964 roku.
Kariera reprezentacyjna.
W 1964 roku Riva uczestniczył w Igrzyskach Olimpijskich w Tokio. Na turnieju Riva był rezerwowym zawodnikiem i nie wystąpił w żadnym meczu.
W 1963 roku Riva uczestniczył w Igrzyskach Panamerykańskich, które Brazylia wygrała. Riva na igrzyskach wystąpił we wszystkich czterech meczach z Urugwajem, USA, Chile i Argentyną.

</doc>
<doc id="2081078" url="https://pl.wikipedia.org/wiki?curid=2081078" title="PLOS Computational Biology">
PLOS Computational Biology

PLOS Computational Biology (do 2012 r. PLoS Computational Biology) – recenzowane czasopismo naukowe, publikujące na zasadach wolnej licencji prace naukowe z dziedziny biologii ze szczególnym uwzględnieniem prac, które z użyciem metod obliczeniowych pogłębiają wiedzę na temat systemów żywych na każdym poziomie: od pojedynczych cząsteczek po komórki, od populacji do całych ekosystemów. Główna siedziba redakcji czasopisma mieści się w Stanach Zjednoczonych, a czasopismo publikowane jest w języku angielskim.
"PLOS Computational Biology" jest oficjalnym czasopismem International Society for Computational Biology, a wydawane jest przez organizację non-profit Public Library of Science (PLOS), która zajmuje się publikacją treści naukowych na zasadzie otwartego dostępu. Wszystkie treści w czasopiśmie publikowane są na licencji Creative Commons w wersji 2.5 z uznaniem autorstwa (CC-BY-2.5), oznaczanej skrótowo na stronie czasopisma jako CCAL. By pokryć wydatki związane z utrzymaniem czasopisma, w większości przypadków pobiera się opłaty od autorów artykułów.
Według ISI w roku 2007 impact factor czasopisma wyniósł 6,2.

</doc>
<doc id="2081079" url="https://pl.wikipedia.org/wiki?curid=2081079" title="The Curse of Monkey Island">
The Curse of Monkey Island

The Curse of Monkey Island – komputerowa gra przygodowa typu „wskaż i kliknij” stworzona i wydana przez LucasArts w 1997 roku. Jest trzecią częścią serii Monkey Island, opowiadającej o przygodach młodego pirata Guybrusha Threepwooda.
Jest to dwunasta i zarazem ostatnia gra oparta na silniku SCUMM. Kończy ona również etap tworzenia przez LusasArts dwuwymiarowych gier przygodowych (nie wliczając edycji specjalnych dwóch pierwszych części serii z 2009 i 2010 roku). Kolejna część "Escape from Monkey Island" posiada już grafikę trójwymiarową i działa na silniku GrimE, wykorzystanym po raz pierwszy w grze "Grim Fandango".
"The Curse of Monkey Island" jest pierwszą grą z serii, w której występują mówione dialogi.
Rozgrywka.
Silnik SCUMM zastosowany w "The Curse of Monkey Island" został mocno zmodyfikowany w porównaniu z poprzednimi grami tej serii. Zrezygnowano z interfejsu opartego na dziewięciu ikonach czynności (np. otwórz, użyj, pchnij itp.) na rzecz manipulatora w kształcie złotej monety z trzema ikonami, które w zależności od kontekstu pozwalają na interakcję z otoczeniem. I tak ikona papugi służy zarówno do rozmowy z inną postacią, jak i do ugryzienia, a ikona dłoni do podnoszenia przedmiotów, otwarcia drzwi lub uderzenia. System ten został przeniesiony z wydanej dwa lata wcześniej gry "Full Throttle". Przed rozpoczęciem rozgrywki możemy, podobnie jak w "", wybrać jeden z dwóch poziomów trudności: Regular oraz Mega-Monkey. Tryby te różnią się ilością zagadek do rozwiązania.
Postacią w grze sterujemy za pomocą kursora, który pozwala na przemieszczanie się po lokacjach i interakcję z otoczeniem. Rozgrywka w grze oparta jest na rozwiązywaniu kolejnych pojawiających się przed graczem liniowo problemów i zagadek. Dokonujemy tego poprzez rozmowy z napotkanymi postaciami oraz dzięki odpowiedniemu użyciu znalezionych przedmiotów. Przedmioty można łączyć ze sobą, aby uzyskać nowe możliwości. W grze znajdziemy również kilka minigier zręcznościowych, takich jak strzelanie z armaty czy bitwy morskie (podobne do tych z gry "Pirates!"). Są one integralną częścią opowieści, a nie osobnym dodatkiem i tym samym nie można ich pominąć. Pomimo występowania elementów zręcznościowych "The Curse of Monkey Island" stanowi przykład typowej przygodowej gry point and click (w odróżnieniu np. od "Little Big Adventure", gdzie dużo większy nacisk położony został na zręcznościowy aspekt rozgrywki).
W grze znajdziemy również znane z pierwszej części cyklu pojedynki na obelgi słowne.
Wprowadzenie do fabuły.
Gra rozpoczyna się animacją, w której spotykamy Guybrusha Threepwooda dryfującego w elektrycznym wagoniku z wesołego miasteczka i powoli oddalającego się od brzegów Monkey Island. Bohater pochłonięty jest pisaniem dziennika pokładowego i wspominaniu poprzednich przygód. Nie zauważa więc, że wpływa wprost do portu obleganego przez swego śmiertelnego wroga, nieumarłego pirata LeChucka. Ataki odpiera gubernator wyspy Elaine Marley, ukochana głównego bohatera. W poprzedniej części gry, "LeChuck’s Revenge", ich miłość została wystawiona na poważną próbę, ale teraz sądząc, że Guybrush został zabity, wyznaję ona głośno swoje uczucia. W tym momencie jeden z członków załogi upiornego okrętu zauważa przepływającego bohatera, który zostaje natychmiast schwytany. Nieumarły kapitan chce zabić swego wroga od razu, ale powstrzymuje go Elaine. Ostatecznie Guybrush ląduje uwięziony w ładowni okrętu.
W tym momencie kontrolę nad grą przejmuje gracz. Po wydostaniu się z tego prowizorycznego więzienia (i przypadkowym zabiciu LeChucka) Guybrush ląduje na plaży Plunder Island, gdzie spotyka ukochaną. Oświadcza się jej i wręcza znaleziony wcześniej na statku pierścień z diamentem, który okazuje się być przeklęty i zamienia Elaine w złoty posąg.
W ten sposób zaczyna się rozdział drugi i od tego momentu gracz całkowicie przejmuje kontrolę nad grą. Guybrush będzie musiał zwiedzić wyspę i znaleźć sposób na odczarowanie narzeczonej. Nie jest to jedyny problem głównego bohatera, gdyż okazuje się, że LeChuck ponownie się odrodził i pała żądzą zemsty.
Postacie.
Poniżej przedstawiona jest lista głównych postaci występujących w grze. Wiele z nich pojawiło się już poprzednich częściach serii.
 Powracające postacie
Nowe postacie
Produkcja gry.
Ron Gilbert główny twórca i projektant dwóch pierwszych części Monkey Island opuścił LucasArts po ukończeniu prac nad "LeChuck’s Revenge", by założyć własną firmę Humongous Entertainment zajmującą się produkcją gier. Wielu fanów obawiało się, że sequel nie będzie tak udany jak poprzednie gry z serii. Dodawszy do tego tajemnicze, surrealistyczne zakończenie poprzedniej części, twórcy "The Curse of Monkey Island" stanęli przed trudnym zadaniem. Głównymi projektantami i twórcami scenariusza zostali Larry Ahern (tworzył animacje do "LeChuck’s Revenge") oraz Jonathan Ackley. Wcześniej pracowali razem nad inną znaną grą LucasArtu "Full Throttle".
Grafika gry prezentuje inny klimat niż poprzednie gry serii. Jej wygląd przypomina klasyczny film animowany, co jest zgodne zarówno z ogólnym trendem jaki panował w tamtym czasie (powstały wtedy między innymi gry ' czy '), jak i techniką tworzenia gier przez samo LucasArts (gry "Day of Tentacle", "Sam &amp; Max Hit the Road" czy "Full Throttle" również powstały w podobnym stylu).
Odbiór gry.
W polskiej prasie branżowej gra zebrała bardzo pochlebne recenzje i otrzymała wysokie oceny. Chwalono głównie grafikę, muzykę oraz dobór i jakość głosów postaci. Magazyn Gambler przyznał tytułowi wyróżnienie "Gra miesiąca. Wśród wad wymieniano krótki czas gry, uproszczenia (tak fabularne, jak i techniczne), a także wtórność w stosunku do poprzednich części. Redaktor Świata Gier Komputerowych jako zarzut wymienia trzeci, zręcznościowy rozdział gry, w którym sterując statkiem, napadamy na inne pirackie okręty. Gra straciła przez to jeden punkt przy ocenie grywalności.

</doc>
<doc id="2081083" url="https://pl.wikipedia.org/wiki?curid=2081083" title="Hélio Dias">
Hélio Dias

Hélio Dias, właśc. Hélio Dias de Oliveira (ur. 19 grudnia 1943 w Rio de Janeiro) – brazylijski piłkarz, występujący na pozycji bramkarza.
Kariera klubowa.
Karierę piłkarską Hélio Dias rozpoczął w klubie Bonsucesso Rio de Janeiro. Później występował w Botafogo FR, z którego przeszedł do Clube Atlético Mineiro. W Atlético Mineiro grał przez 5 lat i rozegrał w tym czasie 121 spotkań w barwach klubu z Belo Horizonte. Z Atlético Mineiro zdobył mistrzostwo stanu Minas Gerais – Campeonato Mineiro w 1970 roku. W późniejszych latach występował w lokalnych rywalach Atlético Mineiro - Cruzeiro EC i Américe.
Kariera reprezentacyjna.
W 1964 roku Hélio Dias uczestniczył w Igrzyskach Olimpijskich w Tokio. Na turnieju Hélio Dias był podstawowym zawodnikiem i wystąpił we wszystkich trzech meczach grupowych reprezentacji Brazylii z Egiptem, Koreą Południową i Czechosłowacją.
W 1963 roku Hélio Dias uczestniczył w Igrzyskach Panamerykańskich, które Brazylia wygrała. Hélio Dias na igrzyskach wystąpił we wszystkich dwóch meczach z USA i Argentyną.

</doc>
<doc id="2081084" url="https://pl.wikipedia.org/wiki?curid=2081084" title="Strzelba Mossberg 590">
Strzelba Mossberg 590

Mossberg 590 – strzelba powtarzalna konstrukcji amerykańskiej. Zaprojektowana i skonstruowana została przez firmę O.F. Mossberg &amp; Sons, głównie do użytku armii oraz jednostek policji. Broń została stworzona w połowie lat 70. XX wieku na podstawie wcześniejszego modelu – strzelby Mossberg 500. Od pierwowzoru różni się głównie masywniejszą budową i rodzajem połączenia magazynka rurowego z lufą.
Budowa.
Strzelba Mossberg 590 to broń powtarzalna z zamkiem blokowo-ślizgowym ryglowanym ryglem wahliwym, w oporze ryglowej znajdującej się w zespole lufy. Przeładowanie strzelby odbywa się poprzez ruch czółenka zastępującego łoże (pump action). Broń posiada mechanizm uderzeniowy z kurkiem zakrytym. Strzelba zasilana jest nabojami kalibru 12, o maksymalnej długości łuski 76 mm (amunicja typu "magnum"). Zasilanie odbywa się z umieszczonego równolegle pod lufą stałego magazynka rurowego o pojemności 6 lub 9 naboi, w zależności od wersji. W wersjach bojowych, w celu zmniejszenia masy, zastosowano wykonane z tworzywa sztucznego czółenko oraz kolbę stałą, z szyjką wyprofilowaną w chwyt pistoletowy (wersje te są dostępne również na rynku cywilnym). W celu skrócenia broni kolbę można wymienić na samodzielny chwyt pistoletowy. Typowe egzemplarze produkowane na rynek cywilny posiadają kolbę i czółenko wykonane z drewna. Bezpiecznik znajduje się na komorze zamkowej przed szyjką kolby i jest jednakowo wygodnie dostępny dla strzelców prawo- i leworęcznych. Broń posiada stałe mechaniczne przyrządy celownicze ustawione na 35 m. Może to być niewielka muszka i szyna celownicza wyfrezowana na komorze zamkowej lub muszka i celownik przeziernikowy typu "Ghost ring" (w tym przypadku istnieje możliwość regulacji celownika).
Mossberg 590A1.
Mossberg 590A1 to odmiana, w której głównymi zmianami jest wyposażenie strzelby w bardziej masywną lufę oraz zaczep do mocowania bagnetu M7. W modelu A1 zastosowano bezpiecznik oraz kabłąk spustu ze stopu aluminium, ze względu na przeznaczenie tego modelu do użytku sił zbrojnych, by poprawić jego wytrzymałość na używanie w ciężkich warunkach, przystając na prośbę US Navy. Mossberg 590A1 trafił do uzbrojenia wojsk amerykańskich w 1987 r., a obecnie jest zastępowany przez strzelbę M1014 JSCS.
Wersje.
Obecnie przedsiębiorstwo Mossberg produkuje i sprzedaje blisko dwadzieścia odmian strzelby.
Nazwy niektórych dostępnych wersji 590 (w języku angielskim):
Każda z nich posiada przynajmniej jeden wariant, różniący je od siebie długością, wagą, rodzajem materiału z jakiego jest wykonana broń czy pojemnością magazynka.

</doc>
<doc id="2081088" url="https://pl.wikipedia.org/wiki?curid=2081088" title="LOT Charters">
LOT Charters

LOT Charters – marka usług czarterowych Polskich Linii Lotniczych LOT będąca na rynku od 2009 roku. Loty obsługiwane są przez samoloty Boeing 737-400 w konfiguracji ze 162 miejscami.

</doc>
<doc id="2081091" url="https://pl.wikipedia.org/wiki?curid=2081091" title="Eparchia owrucka">
Eparchia owrucka

Eparchia owrucka – jedna z eparchii Ukraińskiego Kościoła Prawosławnego Patriarchatu Moskiewskiego. Jej obecnym biskupem ordynariuszem jest metropolita owrucki i korosteński Wissarion (Stretowycz), zaś funkcję katedry pełni sobór Przemienienia Pańskiego w Owruczu.
Eparchia została założona decyzją Świętego Synodu Ukraińskiego Kościoła Prawosławnego Patriarchatu Moskiewskiego z 22 czerwca 1993 poprzez wydzielenie z eparchii żytomierskiej. Nowa administratura kościelna objęła część rejonów obwodu żytomierskiego: owrucki, korosteński, olewski, maliński, radomyski, narodycki, wołodarski, emilczyński, łuhyński i brusiływski. W momencie powstania podlegało jej 135 parafii. Do 2007 liczba ta wzrosła do 225 parafii, w których pracuje 135 kapłanów.
W 2001 metropolita kijowski i całej Ukrainy Włodzimierz (Sabodan) poświęcił sobór katedralny, wznoszony od podstaw od 1991. Łącznie w okresie istnienia eparchii na jej terytorium zbudowano 61 nowych obiektów sakralnych. Działają również trzy monastery:

</doc>
<doc id="2081100" url="https://pl.wikipedia.org/wiki?curid=2081100" title="Terry Lester">
Terry Lester

Terry Lester (ur. 13 kwietnia 1950 w Indianapolis, zm. 28 listopada 2003) – amerykański aktor telewizyjny, najlepiej znany jako Mason Capwell z opery mydlanej NBC "Santa Barbara".
Życiorys.
Urodził się w Indianapolis w stanie Indiana. Uczęszczał do Southport High School. Studiował na wydziale teatralno-muzycznym w DePauw University w Greencastle.
W latach 1986-1988 grał postać Jacka Abbotta w operze mydlanej "Żar młodości" ("The Young and the Restless"). We wrześniu 1989 roku zastąpił Lane’a Daviesa i przejął rolę Masona Capwella w operze mydlanej NBC "Santa Barbara".
Zmarł w domu na atak serca w wieku 53. lat. 

</doc>
<doc id="2081109" url="https://pl.wikipedia.org/wiki?curid=2081109" title="Algieria na Letnich Igrzyskach Paraolimpijskich 2008">
Algieria na Letnich Igrzyskach Paraolimpijskich 2008

Algierię na Letnich Igrzyskach Paraolimpijskich w Pekinie reprezentowało 32 zawodników.

</doc>
<doc id="2081110" url="https://pl.wikipedia.org/wiki?curid=2081110" title="Anna Świderek">
Anna Świderek

Anna Świderek (ur. 14 sierpnia 1981 w Warszawie) – polska siatkarka grająca na pozycji rozgrywającej, była reprezentantka Polski, grająca obecnie w klubie Il Bisonte Azzura San Casciano. Była w kadrze Andrzeja Niemczyka, reprezentowała Polskę m.in. na turnieju FIVB World Grand Prix 2004. Od 1996 roku występuje we włoskich ligach (B2, A2, A1, B1). W sezonie 2007/2008 broniła barw hiszpańskiej drużyny Club Voleibol Sanse.

</doc>
<doc id="2081111" url="https://pl.wikipedia.org/wiki?curid=2081111" title="Nikołaj Westenrijk">
Nikołaj Westenrijk

Nikołaj Nikołajewicz van Westenrijk (ros. Николай Николаевич Вестенрик, ur. 1869, zm. po 1934) – rosyjski lekarz, fizjolog.
Jego przodek, pochodzący z Holandii lekarz, był nadwornym medykiem cesarzowej Elżbiety. Nikołaj ukończył studia na Akademii Medyko-Chirurgicznej w Sankt Petersburgu. Pracował m.in. w laboratorium Pawłowa. Później był profesorem diagnostyki na Uniwersytecie Jurjewskim i dyrektorem uniwersyteckiej polikliniki.

</doc>
<doc id="2081114" url="https://pl.wikipedia.org/wiki?curid=2081114" title="Botswana na Letnich Igrzyskach Paraolimpijskich 2008">
Botswana na Letnich Igrzyskach Paraolimpijskich 2008

Botswana na Letnich Igrzyskach Paraolimpijskich reprezentował 1 zawodnik.

</doc>
<doc id="2081118" url="https://pl.wikipedia.org/wiki?curid=2081118" title="Georges Adwan">
Georges Adwan

Georges Dżamil Adwan (ur. 15 września 1947
 w Dajr al-Kamar) – polityk libański, maronita, członek władz Sił Libańskich, z wykształcenia jest prawnikiem. W przeszłości był jednym z przywódców prawicowej formacji chrześcijańskiej, Al-Tanzim. W 2005 oraz ponownie w 2009 został deputowanym do Zgromadzenia Narodowego, reprezentującym okręg Szuf.

</doc>
<doc id="2081119" url="https://pl.wikipedia.org/wiki?curid=2081119" title="PLOS Pathogens">
PLOS Pathogens

PLOS Pathogens (do 2012 r. PLoS Pathogens) – recenzowane czasopismo naukowe, publikujące na zasadach wolnej licencji prace naukowe z dziedziny mikrobiologii, w szczególności mikrobiologii patogenów. Czasopismo publikuje prace dotyczące m.in. odporności, zwalczaniu patogenów, nowych patogenów, ewolucji, genomiki i regulacji genów oraz biologii komórki związanych z patogenami, organizmom modelowym w badaniu patogenów, a także patogenezy, prionów, proteomiki i przekazywaniu sygnałów, tworzeniu szczepionek, biologii strukturalnej i czynników wirulentnych oraz interakcji patogen-gospodarz. Główna siedziba redakcji czasopisma mieści się w Stanach Zjednoczonych, a czasopismo publikowane jest w języku angielskim.
Czasopismo wydaje organizacja non-profit Public Library of Science (PLOS), która zajmuje się publikacją treści naukowych na zasadzie otwartego dostępu. Wszystkie treści w czasopiśmie publikowane są na licencji Creative Commons w wersji 2.5 z uznaniem autorstwa (CC-BY-2.5), oznaczanej skrótowo na stronie czasopisma jako CCAL. By pokryć wydatki związane z utrzymaniem czasopisma, w większości przypadków pobiera się opłaty od autorów artykułów.
W roku 2013 impact factor czasopisma wyniósł 8,057.

</doc>
<doc id="2081132" url="https://pl.wikipedia.org/wiki?curid=2081132" title="Mistrzostwa Europy Juniorów w Lekkoatletyce 1973">
Mistrzostwa Europy Juniorów w Lekkoatletyce 1973

2. Mistrzostwa Europy Juniorów w Lekkoatletyce – zawody sportowe dla lekkoatletów do lat 19, które rozegrano od 24 do 26 sierpnia 1973 w Duisburgu.

</doc>
<doc id="2081137" url="https://pl.wikipedia.org/wiki?curid=2081137" title="Volkswagen Typ 4">
Volkswagen Typ 4

Volkswagen Typ 4 – samochód osobowy klasy średniej produkowany przez niemiecką firmę Volkswagen w latach 1968 – 1974. Dostępny jako 2- i 4-drzwiowy fastback oraz 3-drzwiowe kombi. Do napędu używano silników B4 o pojemności 1,7 lub 1,8 litra. Moc przenoszona była na oś tylną poprzez 4-biegową manualną bądź 3-biegową automatyczną skrzynię biegów. Samochód został zastąpiony przez model Passat B1. Powstały dwie generacje Typu 4, 411 (1968–72) i 412 (1972–74). Przez sześć lat produkcji powstało 367 728 egzemplarzy Typu 4.
Samochód został zaprojektowany przez zespół pod kierownictwem Heinricha Nordhoffa, debiut przypadł na Międzynarodowy Salon Samochodowy w Paryżu w październiku 1968 roku. Samochody serii 411 były największymi wówczas modelami Volkswagena, oferowały także jego największe silniki – przy projektowaniu nadwozia brała udział Carozzeria Pininfarina. W modelu zastosowano charakterystyczny dla ówczesnych volkswagenów schemat, umieszczony za osią tylną chłodzony powietrzem silnik typu bokser napędzający koła tylne i rozkład masy przód/tył równy 45%/55%.
Był to pierwszy 4-drzwiowy sedan Volkswagena, cechował się nadwoziem samonośnym, zawieszeniem przednim ze sprężynami śrubowymi i kolumnami MacPhersona, tylnym zawieszeniem opartym na wahaczach oraz ręczną skrzynią biegów z hydraulicznie sterowanym sprzęgłem. Akumulator umieszczony był pod fotelem kierowcy (fotelem pasażera w wersjach dla krajów z ruchem lewostronnym). W modelu zastosowano standardowo całe szyby boczne – bez wywietrzników, co pozwalało na podróż bez przeciągów, lakier metalizowany bez dopłat, opony radialne, wykładzinę podłogową, zegarek, elektryczne podgrzewanie tylnej szyby, system wentylacji wnętrza oraz sterowany termostatem układ dodatkowego ogrzewania.
411.
W momencie uruchomienia produkcji, model 411 napędzany był silnikiem o pojemności 1679 cm³ zasilanym dwoma gaźnikami. W 1969 wprowadzono do niego elektroniczny układ wtryskowy Bosch D-Jetronic, moc maksymalna wzrosła z 69 do 81 KM. Ten sam układ wtryskowy stosowano w Porsche 914, które trafiło do produkcji także w 1969 roku. Na rynku europejskim wersja z wtryskiem nosiła dodatkowe oznaczenie 'E' (od "Einspritzung"). Pojedyncze okrągłe przednie reflektory zastąpiono podwójnymi.
412.
W sierpniu 1972 roku wprowadzono następcę, model 412. Zmodernizowane nadwozie zaprojektował Brooks Stevens. Dodano halogenowe światła przeciwmgielne, zmieniono także wygląd pasa przedniego i obwódek przednich reflektorów. W 1974 podniesiono pojemność skokową silnika do 1798 cm³, powrócono przy tym do dwóch gaźników w układzie zasilania, nazwę wersji 412LE zmieniono na 412LS.
Dane techniczne.
Dane producenta:

</doc>
<doc id="2081138" url="https://pl.wikipedia.org/wiki?curid=2081138" title="Volkswagen 411">
Volkswagen 411



</doc>
<doc id="2081139" url="https://pl.wikipedia.org/wiki?curid=2081139" title="Efekt utopionych kosztów">
Efekt utopionych kosztów

Efekt utopionych kosztów – zjawisko polegające na tym, że ludzie maja skłonność do trzymania się wcześniej podjętych decyzji nawet w sytuacji, gdy okazały się one niekorzystne, jeśli tylko były związane z poniesieniem dużych kosztów lub ze znacznym wysiłkiem. Zachowanie to jest sprzeczne z teorią ekonomii, która mówi, że tylko teraźniejsze oraz przyszłe zyski i koszty powinny mieć wpływ na podejmowanie decyzji. Koszty poniesione wcześniej nie powinny mieć znaczenia. Takie zachowanie tłumaczy teoria perspektywy. Człowiek wykazuje awersje do strat, więc stara się ich uniknąć.
Główne hipotezy.
Badania prowadzone przez Thalera doprowadziły do postawienia następujących hipotez dotyczących efektu utopionych kosztów:
Efekt utopionych kosztów a rynki finansowe.
Na rynkach finansowych efekt utopionych kosztów w największym stopniu dotyka aktywnych inwestorów o krótkim horyzoncie czasowym. W przypadku gdy poniosą straty są oni często gotowi podejmować większe ryzyko, aby je jak najszybciej „odrobić”. W 2001 roku dwaj profesorowie z Uniwersytetu w Michigan Coval i Shumway przeprowadzili badania zachowań market-makerów na rynku kontraktów futures Chicago Board of Trade. Zaobserwowali występowanie zjawiska, które nazwali „efektem popołudniowym”. Inwestorzy którzy w początkowej fazie sesji ponieśli straty byli gotowi ponosić większe ryzyko w drugiej części dnia. Efektem utopionych kosztów można także wytłumaczyć stosowanie przez inwestorów strategii zwanej „uśrednianiem”. Polega ona na dokupywaniu akcji, których kurs spada, co pozwala na obniżenie średniej ceny zakupu. Strategia ta bywa czasem skuteczna, ale znacząco podnosi ryzyko portfela, gdyż poprzez zwiększenie wielkości pozycji może doprowadzić do zwielokrotnienia strat.
Efekt Concorde.
Efekt utopionych kosztów bywa nazywany efektem Concorde. Samolot Concorde kosztował 10 razy więcej niż zakładano, a koszt fazy rozwojowej nigdy się nie zwrócił. Wyprodukowano jedynie 20 egzemplarzy, a żadnego nie sprzedano komercyjnie. Niemal każdy lot generował straty. Powszechnie panuje pogląd, że już na etapie konstruowania prototypu należało zrezygnować z projektu. Jednym z czynników był rosnący koszt produkcji, a także nieopłacalność lotów wobec rosnących cen ropy naftowej. Przedsięwzięcie było jednak bardziej polityczne niż ekonomiczne, więc kontynuowano projekt i eksploatowanie maszyn do ich wycofania w 2003 roku.

</doc>
<doc id="2081142" url="https://pl.wikipedia.org/wiki?curid=2081142" title="Steve House">
Steve House

Steve House (ur. 4 sierpnia 1970) – amerykański alpinista, himalaista i przewodnik górski. Na stałe mieszka w La Grande, Oregon.
W 2009 zdobył nagrodę Boardman Tasker Prize for Mountain Literature za swoją książkę "Beyond the Mountain".
Życiorys.
W 1995 ukończył studia na kierunku ekologia na Evergreen State College in 1995. W 1999 uzyskał certyfikat Międzynarodowej Unii Stowarzyszeń Przewodników Górskich (Union Internationale des Associations de Guides de Montagnes), jest także członkiem American Mountain Guides Association (AMGA). Pracował dla takich agencji przewodnickich jak: Exum Mountain Guides, the American Alpine Institute i North Cascades Mountain Guides. Obecnie pracuje jako niezależny przewodnik górski.
House jest pracownikiem (i od 1999 roku ambasadorem) firmy Patagonia, w której zajmuje się marketingiem, projektowaniem wyrobów i testami. Przez Reinholda Messnera nazwany został „najlepszym współczesnym alpinistą świata”.
25 marca 2010 podczas wspinaczki na Mount Temple House uległ poważnemu wypadkowi, spadając z wysokości 25 metrów. Złamał sześć żeber, przebił prawe płuco, złamał miednicę oraz uszkodził kilka kręgów.
Styl alpejski.
House jest znany z propagowanego przez niego stylu alpejskiego, który zakłada szybkie wspinanie z małą ilością sprzętu, bez tlenu i bez porzucania zbędnego wyposażenia podczas zdobywania szczytu. Kiedy w 2004 roku rosyjski zespół otrzymał nagrodę Złotego Czekana, House skrytykował alpinistów za, jego zdaniem, słaby i anachroniczny styl, polegający na wielotygodniowym oblężeniu ściany i rozwieszaniu lin poręczowych. Zwracał również uwagę, że podczas zejścia Rosjanie zostawili ponad 70 lin poręczowych pod szczytem.

</doc>
<doc id="2081143" url="https://pl.wikipedia.org/wiki?curid=2081143" title="Wioślarstwo na Letnich Igrzyskach Olimpijskich 1920">
Wioślarstwo na Letnich Igrzyskach Olimpijskich 1920

Wioślarstwo na Letnich Igrzyskach Olimpijskich 1920 w Antwerpii rozgrywane było w dniach 27–29 sierpnia 1920 r. 
Zawody odbyły się na kanale Bruksela-Skalda. Dwa złote medale zdobył John B. Kelly, który jako jedyny w historii wygrał na jednych igrzyskach zarówno wyścig jedynek, jak i dwójek. W finale pokonał on Jacka Beresforda, dla którego był to pierwszy z 5 medali olimpijskich, jakie zdobył w latach 1920–1936.
Kraje uczestniczące.
W zawodach wzięło udział 136 wioślarzy z 14 krajów:

</doc>
<doc id="2081144" url="https://pl.wikipedia.org/wiki?curid=2081144" title="Wissarion (Stretowycz)">
Wissarion (Stretowycz)

Wissarion, imię świeckie Wasyl Stretowycz (ur. 4 grudnia 1953 w Polanie) – biskup Ukraińskiego Kościoła Prawosławnego Patriarchatu Moskiewskiego.
Życiorys.
Po ukończeniu szkoły średniej i odbyciu służby wojskowej pracował przez trzy lata jako kierowca. Następnie w latach 1975–1979 uczył się w moskiewskim seminarium duchownym. W 1983 ukończył wyższe studia teologiczne w Moskiewskiej Akademii Duchownej. 1 kwietnia 1983 złożył wieczyste śluby zakonne, przyjmując imię Wissarion. Został skierowany do pracy duszpasterskiej w soborze Przemienienia Pańskiego w Żytomierzu, gdzie przebywał do 1986. Następnie służył przez rok w cerkwi Narodzenia Matki Bożej w Biłokorowyczach, zaś w latach 1987–1991 – w soborze św. Bazylego w Owruczu, będąc równocześnie dziekanem dekanatu owruckiego. Od 1990 ihumen. W latach 1991–1992 był proboszczem parafii Przemienienia Pańskiego w Owruczu, działającej przy wznoszonym soborze.
24 sierpnia 1992 został wyświęcony na biskupa korosteńskiego. Po wyodrębnieniu z eparchii żytomierskiej odrębnej eparchii owruckiej został jej ordynariuszem. W 2000 podniesiony do godności arcybiskupiej.

</doc>
<doc id="2081146" url="https://pl.wikipedia.org/wiki?curid=2081146" title="Martin Toshev">
Martin Toshev



</doc>
<doc id="2081147" url="https://pl.wikipedia.org/wiki?curid=2081147" title="Halowe mistrzostwa Polski kobiet w piłce nożnej 2009">
Halowe mistrzostwa Polski kobiet w piłce nożnej 2009

Halowe mistrzostwa Polski kobiet w piłce nożnej 2009 – trzydziesta edycja halowych mistrzostw Polski kobiet w piłce nożnej. Finał rozgrywek rozegrany został 13 grudnia 2009 w hali sportowej w Rudniku koło Raciborza. Po turniejach eliminacyjnych prawo startu w finale uzyskały ekipy RTP Unii Racibórz, Medyka Konin, AZS-u Biała Podlaska i UKS-u ISD Częstochowa. Zwyciężyła drużyna RTP Unii Racibórz.
Turniej finałowy.
W finale cztery startujące drużyny zmierzyły się ze sobą w jednej grupie, rozgrywając spotkania w systemie każdy z każdym (po jednym meczu). Spotkania rozgrywane były 13 grudnia 2009 od godziny 14.30. Bezkonkurencyjne okazały się piłkarki z Raciborza, wygrywając wszystkie spotkania z bilansem bramkowym 24:3. Dla Unitek był to drugi tytuł w historii (pierwszy wywalczyły rok wcześniej na turnieju w Koninie).
Nagrody i wyróżnienia.
Nagrodą fair play została uhonorowana drużyna UKS-u ISD Częstochowa. Wyróżnienie dla najlepszej zawodniczki turnieju przyznano Annie Żelazko z Unii Racibórz, która z dorobkiem ośmiu bramek została także najskuteczniejszą strzelczynią zawodów. Nagroda dla najlepszej bramkarki również przypadła zawodniczce Unii – Darii Antończyk.

</doc>
<doc id="2081148" url="https://pl.wikipedia.org/wiki?curid=2081148" title="Childress (Teksas)">
Childress (Teksas)

Childress – miasto w Stanach Zjednoczonych, w stanie Teksas, w hrabstwie Childress. W 2000 roku liczyło 6 778 mieszkańców.

</doc>
<doc id="2081163" url="https://pl.wikipedia.org/wiki?curid=2081163" title="Henrietta (Teksas)">
Henrietta (Teksas)

Henrietta – miasto w Stanach Zjednoczonych, w stanie Teksas, w hrabstwie Clay. W 2000 roku liczyło 3264 mieszkańców.

</doc>
<doc id="2081177" url="https://pl.wikipedia.org/wiki?curid=2081177" title="Abderahmane Hammad">
Abderahmane Hammad

Abderahmane Hammad "عبدالرحمن حماد" (ur. 27 maja 1977) – algierski lekkoatleta, który specjalizował się w skoku wzwyż.
Pochodził z ubogiej, pustelniczej rodziny. Jego ojciec pracował na polu gazowym w Hassi R'Mel, a matka była sprzątaczką w domu bogatego kupca z Berriane.
Międzynarodowe sukcesy na kontynencie afrykańskim zaczął osiągać jako junior, kiedy to w 1994 zdobył srebro, a w 1995 złoto podczas mistrzostw Afryki juniorów. W 1996 w Sydney odpadł w eliminacjach mistrzostw świata juniorów. Reprezentował Afrykę podczas pucharu świata w 1998 w Johannesburgu. Pierwszy w karierze złoty medal mistrzostw Afryki zdobył w 1998 roku, a w kolejnym sezonie był drugi na igrzyskach afrykańskich. W 2000 roku po wywalczeniu drugiego złota czempionatu Czarnego Lądu odniósł największy międzynarodowy zdobywając brązowy medal igrzysk olimpijskich – był to pierwszy w historii Algierii medal olimpijski w skoku wzwyż. Triumfował w igrzyskach śródziemnomorskich w 2001 roku, a na mistrzostwach świata w tym samym sezonie był dziesiąty. Trzecie złoto mistrzostw Afryki zdobył w 2002 roku, a później był czwarty w pucharze świata. Nie udało mu się awansować do finału mistrzostw świata w Paryżu (2003), igrzysk olimpijskich w Atenach (2004) oraz mistrzostw świata w Osace (2007). Srebrny medal udało mu się zdobyć na igrzyskach afrykańskich w 2007 roku. W ciągu całej kariery osiągał także sukcesy na igrzyskach oraz mistrzostwach krajów arabskich także w kategorii juniorów. Nękany kontuzjami zakończył karierę w 2010 roku.
Wielokrotnie zdobywał medale mistrzostw Algierii. Rekord życiowy: 2,34 (14 lipca 2000, Algier) – rezultat ten jest aktualnym rekordem Algierii w skoku wzwyż.

</doc>
<doc id="2081178" url="https://pl.wikipedia.org/wiki?curid=2081178" title="Morton (Teksas)">
Morton (Teksas)

Morton – miasto w Stanach Zjednoczonych, w stanie Teksas, w hrabstwie Cochran. W 2000 roku liczyło 2 249 mieszkańców.

</doc>
<doc id="2081181" url="https://pl.wikipedia.org/wiki?curid=2081181" title="Robert Lee (miasto)">
Robert Lee (miasto)

Robert Lee – miasto w Stanach Zjednoczonych, w stanie Teksas, w hrabstwie Coke. W 2000 roku liczyło 1171 mieszkańców.

</doc>
<doc id="2081182" url="https://pl.wikipedia.org/wiki?curid=2081182" title="Coleman (Teksas)">
Coleman (Teksas)

Coleman – miasto w Stanach Zjednoczonych, w stanie Teksas, w hrabstwie Coleman. W 2000 roku liczyło 5 127 mieszkańców.

</doc>
<doc id="2081183" url="https://pl.wikipedia.org/wiki?curid=2081183" title="Pas przybrzeżny">
Pas przybrzeżny



</doc>
<doc id="2081184" url="https://pl.wikipedia.org/wiki?curid=2081184" title="Sergiusz (Hensycki)">
Sergiusz (Hensycki)

Sergiusz, imię świeckie Borys Hensycki (ur. 4 grudnia 1951 w Dołynianach) – biskup Ukraińskiego Kościoła Prawosławnego Patriarchatu Moskiewskiego.
Życiorys.
Po ukończeniu instytutu medycznego uzyskał dyplom felczera i pracował przez rok w przychodni dzielnicowej. W latach 1971–1973 odbywał w Czerniowcach obowiązkową służbę wojskową. 15 lipca 1973 przyjął święcenia diakońskie i został skierowany do pracy duszpasterskiej w soborze Zaśnięcia Matki Bożej w Smoleńsku.
W 1983 ukończył naukę w moskiewskim seminarium duchownym. W maju 1985 wstąpił jako posłusznik do ławry Poczajowskiej, gdzie 6 grudnia tego samego roku złożył wieczyste śluby zakonne. 28 sierpnia 1990 przyjął święcenia na hieromnicha. W lutym 1991 został podniesiony do godności archimandryty. 17 lutego tego samego roku wyświęcony na biskupa tarnopolskiego i krzemienieckiego. Już jako hierarcha ukończył wyższe studia teologiczne w Moskiewskiej Akademii Duchownej.
Brał udział w spotkaniu biskupów Ukraińskiego Kościoła Prawosławnego w kwietniu 1992 w Żytomierzu, którego uczestnicy zaapelowali o zwołanie soboru swojego Kościoła, zaś jego zwierzchnika metropolitę Filareta (Denysenkę) oskarżyli o krzywoprzysięstwo. W efekcie spotkania oraz soboru, jaki miał miejsce w tym samym roku, metropolita Filaret został uznany za winnego rozbijania Kościoła i pozbawiony urzędu.
Według informacji podawanych przez prasę ukraińską, jego awans w hierarchii kościelnej wynikał z faktu, iż jako skarbnik ławry Poczajowskiej przekazywał fundusze z prywatnych datków dla Ławry do centralnych organów zarządzających Rosyjskiego Kościoła Prawosławnego. Protektorem Sergiusza w Kościele miał być ówczesny metropolita smoleński i kaliningradzki Cyryl. Zdaniem Serhija Płokhiego, wiadomości te nie mogą zostać jednoznacznie zweryfikowane.
W 1999 podniesiony do godności arcybiskupiej. W 2011 otrzymał godność metropolity.

</doc>
<doc id="2081187" url="https://pl.wikipedia.org/wiki?curid=2081187" title="Jan III Wielki Komnen">
Jan III Wielki Komnen

Jan III Wielki Komnen (ur. 1321 lub 1322, zm. marzec 1361) – cesarz Trapezuntu od 1342 do 1344. 
Życiorys.
Był synem cesarza Michała. Większość życia mieszkał w Konstantynopolu. 4 września 1342, przy pomocy Genueńczyków, po krótkiej, ale zaciętej walce zdobył Trapezunt. Po koronacji Jan III rozkazał udusić byłą cesarzową Annę Anachutlu. 3 maja 1344 został wygnany do klasztoru św. Saby. 
Obalony cesarz mieszkał w Konstantynopolu, a następnie w Adrianopolu (od 1345). 

</doc>
<doc id="2081189" url="https://pl.wikipedia.org/wiki?curid=2081189" title="Parafia Świętej Trójcy w Kołbieli">
Parafia Świętej Trójcy w Kołbieli

Parafia Świętej Trójcy w Kołbieli – parafia rzymskokatolicka w dekanacie mińskim-św. Antoniego diecezji warszawsko-praskiej. Erygowana w 1422 przez biskupa poznańskiego Andrzeja Łaskarza z Gosławic. Mieści się przy ulicy Kościuszki. Prowadzą ją księża diecezjalni.
Obecny kościół parafialny, murowany, w stylu neogotyckim, kryty blachą miedzianą, był budowany w latach 1895-1901 według projektu Józefa Piusa Dziekońskiego, staraniem proboszcza ks. Jana Wasilewskiego. Konsekracji świątyni w 1903 roku dokonał biskup Kazimierz Ruszkiewicz, sufragan warszawski.
Parafia obejmuje następujące miejscowości: Antoninek, Bocian, Borków, Chrosna, Chrząszczówka, Człekówka, Dłużew, Gadka, Głupianka, Gózd, Karpiska, Kąty, Kołbiel, Kośminy, Lubice, Majdan, Nowa Wieś, Podgórzno, Radachówka, Rudno, Skorupy, Sufczyn, Sępochów, Stara Wieś Druga, Władzin, Wola Sufczyńska.

</doc>
<doc id="2081190" url="https://pl.wikipedia.org/wiki?curid=2081190" title="Wellington (Teksas)">
Wellington (Teksas)

Wellington – miasto w Stanach Zjednoczonych, w stanie Teksas, w hrabstwie Collingsworth. W 2000 roku liczyło 2 275 mieszkańców.

</doc>
<doc id="2081192" url="https://pl.wikipedia.org/wiki?curid=2081192" title="Lista prędkości detonacji związków wybuchowych">
Lista prędkości detonacji związków wybuchowych

Lista przedstawia prędkości detonacji wybranych substancji wybuchowych o określonej gęstości.
Prędkość detonacji jest ważnym wskaźnikiem ogólnej energii bądź siły wybuchu, zwłaszcza przy określaniu kruszności.

</doc>
<doc id="2081194" url="https://pl.wikipedia.org/wiki?curid=2081194" title="New Braunfels">
New Braunfels

New Braunfels – miasto w Stanach Zjednoczonych, w stanie Teksas, w hrabstwach Comal i Guadalupe. Należy do obszaru metropolitalnego San Antonio i w latach 2010–2020 było trzecim najszybciej rozwijającym się miastem Stanów Zjednoczonych. Według spisu w 2020 roku liczy 90,4 tys. mieszkańców i jest 42. co do wielkości miastem Teksasu.
W mieście co roku w listopadzie odbywa się festiwal w stylu niemieckim Wurstfest („święto kiełbasy”), aby uczcić niemieckie dziedzictwo miasta. New Braunfels zostało założone w 1845 roku przez niemieckiego księcia Karola, który nazwał miasto na cześć Braunfels, swojego rodzinnego miasta w Niemczech. W 2020 roku wciąż co piąty mieszkaniec deklaruje pochodzenie niemieckie. 

</doc>
<doc id="2081197" url="https://pl.wikipedia.org/wiki?curid=2081197" title="Parafia św. Jana Kantego w Krasnosielcu">
Parafia św. Jana Kantego w Krasnosielcu

Parafia pw. Świętego Jana Kantego w Krasnosielcu – rzymskokatolicka parafia należąca do dekanatu Krasnosielc, diecezji łomżyńskiej, metropolii białostockiej.
Historia.
Parafia została erygowana 10 maja 1386. Obecny kościół murowany pw. św. Jana Kantego w stylu neoklasycystycznym wybudowano ok. 1790 roku z fundacji J. Krasińskiego.
Proboszczem parafii do czerwca 2016 roku był ks. Andrzej Golbiński. Od lipca tegoż roku proboszczem jest ks. kan. Andrzej Kotarski.
Obszar parafii.
Miejscowości i ulice.
W granicach parafii znajdują się miejscowości:

</doc>
<doc id="2081206" url="https://pl.wikipedia.org/wiki?curid=2081206" title="Comanche (Teksas)">
Comanche (Teksas)

Comanche – miasto w Stanach Zjednoczonych, w stanie Teksas, w hrabstwie Comanche. W 2007 roku liczyło 4 482 mieszkańców.

</doc>
<doc id="2081215" url="https://pl.wikipedia.org/wiki?curid=2081215" title="BURN·E">
BURN·E



</doc>
<doc id="2081216" url="https://pl.wikipedia.org/wiki?curid=2081216" title="Extended Versions (album Europe)">
Extended Versions (album Europe)

Extended Versions – album koncertowy zespołu Europe, wydany w 2007 roku. Zawierał koncertowe wersje utworów grupy, nagrane w latach 1986–1992.

</doc>
<doc id="2081218" url="https://pl.wikipedia.org/wiki?curid=2081218" title="Bazylika Matki Bożej Pocieszenia w Czerwińsku">
Bazylika Matki Bożej Pocieszenia w Czerwińsku



</doc>
<doc id="2081233" url="https://pl.wikipedia.org/wiki?curid=2081233" title="Kościół św. Michała w Lüneburgu">
Kościół św. Michała w Lüneburgu

Kościół św. Michała w Lüneburgu (niem. "St. Michaelis") – kościół ewangelicko-luterański położony w centrum Lüneburga. Jest jednym z trzech głównych kościołów lüneburskiego Starego Miasta. Został zbudowany w XIV w. w stylu północnoniemieckiego gotyku ceglanego. Od 1530 (od przyjęcia reformacji w mieście) jest kościołem ewangelicko-luterańskim.
Historia klasztoru.
Najstarszym dokumentem, w którym wymieniony jest klasztor św. Michała i zarazem najstarszym dowodem istnienia miasta Lüneburga, jest wydany dla klasztoru 13 sierpnia 956 przez cesarza Ottona I Wielkiego przywilej czerpania przychodów z eksploatacji miejscowych salin. Złoża soli stały się w ten sposób zaczątkiem bogactwa miasta. Klasztor św. Michała został zbudowany na terenie zamku Billungów na wzgórzu Kalkberg, jedynym wzniesieniu w okolicy miasta. Założenie powstało jako prywatny klasztor książęcego rodu Billungów a kościół klasztorny wykorzystywany był jako miejsce pochowków rodziny książęcej.
W II poł. XI w. klasztor przyjął regułę benedyktyńską. Sól, określana jako „białe złoto” spowodowała wzrost pewności siebie patrycjuszy miejskich, co z czasem doprowadziło do konfliktu z książętami rezydującymi na zamku. W 1371 zrewoltowani mieszkańcy miasta przypuścili szturm na zamek książęcy na Kalkbergu i zniszczyli go. Zniszczeniu uległ też klasztor św. Michała. Został on zbudowany od nowa, nieopodal zamku, ale już w obrębie murów miejskich na miejscu, gdzie obecnie się znajduje. Klasztor nie został zniesiony, gdy nastała reformacja, lecz istniał nadal jako jedyny męski klasztor w księstwie Lüneburg, przekształcony w konwent ewangelicki. Konwent ten został zniesiony w 1655, a klasztor i należąca do niego Akademia Rycerska (rodzaj szkoły średniej dla szlachetnie urodzonych) zostały zlikwidowane 1 października 1850. Majątek klasztorny przypadł Hanowerskiemu Funduszowi Klasztornemu, istniejącemu dziś jako fundacja Klosterkammer Hannover. Ponieważ większość budynków klasztornych przejęły instytucje świeckie, siedzibą fundacji został kościół św. Michała a jej majątek służy utrzymaniu budynku kościoła.
Ruiny byłego klasztoru znajdują się na północ od kościoła.
Historia kościoła.
Kamień węgielny pod budowę obecnego, trzynawowego kościoła położono w 1376. W 1379 ukończono dolny kościół. Korpus właściwego kościoła z pierwotnie nieplanowaną kaplicą opata (niem. "Abtskapelle") ukończono w 1412. Wieżę wybudowano przed 1434. Budowa kościoła od początku przysparzała problemów związanych ze statyką – okazało się, że budowla została posadowiona na krawędzi wysadu soli kamiennej i dlatego jej potężne, okrągłe filary, podtrzymujące sklepienie są odchylone 70 cm od pionu.
Do końca XV wieku kościół św. Michała był miejscem spoczynku władców Lüneburga.
W XVIII w. wszystkie trzy nawy zostały nakryte wspólnym dachem.

</doc>
<doc id="2081238" url="https://pl.wikipedia.org/wiki?curid=2081238" title="Parafia św. Bartłomieja Apostoła w Kuczborku">
Parafia św. Bartłomieja Apostoła w Kuczborku

Parafia pw. św. Bartłomieja Apostoła w Kuczborku-Osadzie – parafia rzymskokatolicka należąca do dekanatu żuromińskiego, diecezji płockiej, metropolii warszawskiej.
Zasięg parafii.
Do parafii należą wierni z miejscowości: Kuczbork-Osada, Chodubka, Kliczewo Duże, Kliczewo Małe, Kozielsk, Krzywki-Bratki, Kuczbork-Wieś, Mianowo, Nidzgora, Olszewko, Osowa, Przyspa, Wólka Kliczewska, Wygoda. 

</doc>
<doc id="2081240" url="https://pl.wikipedia.org/wiki?curid=2081240" title="Algieria na Letnich Igrzyskach Olimpijskich 1996">
Algieria na Letnich Igrzyskach Olimpijskich 1996

Algierię na Letnich Igrzyskach Olimpijskich 1996 reprezentowało 45 zawodników, 39 mężczyzn i 6 kobiet.
Był to ósmy występ reprezentacji Algierii na letnich igrzyskach olimpijskich.
Reprezentanci.
Piłka ręczna.
Skład
Zapasy.
Styl wolny
Styl klasyczny

</doc>
<doc id="2081241" url="https://pl.wikipedia.org/wiki?curid=2081241" title="Robert Grosvenor">
Robert Grosvenor

Robert Arthur Grosvenor (ur. 25 maja 1895 w Chester, zm. 12 czerwca 1953 w Chaddleworth) – angielski as myśliwski okresu I wojny światowej. Odniósł 16 zwycięstw powietrznych.
Robert Grosvenor był synem Helen Sheffield i podpułkownika Arthura Hugh Grosvenora. Pochodził z arystokratycznej rodziny jego dziadek Hugh Grosvenor był pierwszym księciem Westminster.
Robert Grosvenor służbę w Royal Flying Corps rozpoczął w dywizjonie No. 18 Squadron RAF. Po służbie w dywizjonach No. 20 Squadron RAF, No. 57 Squadron RAF został przydzielony do No. 84 Squadron RAF. Pierwsze zwycięstwo powietrzne odniósł 6 grudnia 1917 roku. 25 kwietnia 1918 roku odniósł potrójne zwycięstwo w okolicach Wiencourt w ciągu paru minut zestrzeliwując trzy samoloty Pfalz D.III. Ostatnie podwójne zwycięstwo odniósł 18 maja 1918 roku.
Po zakończeniu wojny pozostał został wybrany do Royal Aero Club (RAeC).

</doc>
<doc id="2081254" url="https://pl.wikipedia.org/wiki?curid=2081254" title="Rare and Unreleased">
Rare and Unreleased

Rare and Unreleased - kompilacyjny album amerykańskiej grupy hip-hopowej Poor Righteous Teachers, wydany 27 stycznia 2005 roku nakładem wytwórni Cha-Ching Records. Wydawnictwo zostało w całości wyprodukowane przez Tony'ego D.

</doc>
<doc id="2081261" url="https://pl.wikipedia.org/wiki?curid=2081261" title="On the Loose (EP)">
On the Loose (EP)

On the Loose – minialbum zespołu Europe wydany w 1985 roku. Album zawierał soundtrack do filmu pod tym samym tytułem. Dwa pierwsze utwory zostały później ponownie nagrane na potrzeby albumu "The Final Countdown".

</doc>
<doc id="2081266" url="https://pl.wikipedia.org/wiki?curid=2081266" title="Parafia św. Leonarda w Liwie">
Parafia św. Leonarda w Liwie

Parafia pw. Świętego Leonarda w Liwie – rzymskokatolicka parafia należąca do dekanatu Węgrów, diecezji drohiczyńskiej, metropolii białostockiej. Parafię prowadzą księża diecezjalni.
Obszar parafii.
Miejscowości i ulice.
W granicach parafii znajdują się miejscowości:
Historia.
Parafia powstała około 1350. Obecny murowany kościół w stylu neogotyckim, został zbudowany w latach 1905-1907 w pobliżu dawnego kościółka św. Leonarda Opata.

</doc>
<doc id="2081267" url="https://pl.wikipedia.org/wiki?curid=2081267" title="Puchar Świata w narciarstwie dowolnym 2010/2011">
Puchar Świata w narciarstwie dowolnym 2010/2011

Puchar Świata w narciarstwie dowolnym 2010/2011 rozpoczął się 11 grudnia 2010 w fińskim Ruka, a zakończył 20 marca 2011 w francuskim La Plagne. Najważniejszą imprezą sezonu były mistrzostwa świata w Deer Valley.
Puchar Świata został rozegrany w 14 krajach i 22 miastach na 3 kontynentach. W dwóch miejscowościach odbyły się po trzy zawody (Beidahu i Lake Placid).
Obrońcami Kryształowej Kuli byli Białorusin Anton Kusznir wśród mężczyzn oraz Chinka Li Nina wśród kobiet.

</doc>
<doc id="2081269" url="https://pl.wikipedia.org/wiki?curid=2081269" title="Georg Baselitz">
Georg Baselitz

Georg Baselitz, właśc. Hans-Georg Bruno Kern (ur. 23 stycznia 1938 w Kamenz) – niemiecki malarz i rzeźbiarz.
Życiorys.
Do ukończenia szkoły średniej mieszkał w rodzinnym mieście. Po maturze rozpoczął studia w Wyższej Szkole Artystycznej we wschodnim Berlinie-Weissensee. Pod zarzutem „niedojrzałości społecznej” został usunięty z uczelni po dwóch semestrach.
Od 1957 r. kontynuował studia w Szkole Wyższej Sztuk Pięknych w Berlinie Zachodnim, w 1958 zamieszkał na stałe w zachodniej części miasta. Tu zapoznał się z teoriami Kandinskiego i Malewicza.
W 1961 r. przyjął pseudonim artystyczny „Georg Baselitz” nawiązujący do swojego miejsca urodzenia.
Także w zachodnich Niemczech jego nonkonformizm stał się przyczyna skandali. Obrazy "Wielka noc w wiadrze" i "Nagi mężczyzna" wywołały podczas pierwszej wystawy indywidualnej skandal i zostały skonfiskowane.
Na wiosnę 1965 otrzymał stypendium rzymskie. W 1969 namalował "Las stojący na głowie" – pierwszy z serii obrazów o odwróconych motywach.
W 1970 r. wystawił w kolońskiej galerii Franza Dahlema wyłącznie „odwrócone” obrazy. Baselitz stał się sławny i zamożny. W 1975 nabył zamek Derneburg koło Hildesheimu, po roku sprzedał go amerykańskiemu kolekcjonerowi Andrew J. Hallowi i zamieszkał w Inning am Ammersee w Górnej Bawarii.
Dzieła Baselitza wywarły znaczny wpływ na sztukę swojego czasu, szczególnie prowokacyjne obyczajowo dzieła lat 60. Jego malarstwo charakteryzuje się szkicowością, brutalizmem, żywiołowością. Zdarzają się ślady palców i odciski stóp.

</doc>
<doc id="2081270" url="https://pl.wikipedia.org/wiki?curid=2081270" title="Parafia św. Andrzeja Apostoła w Lubowidzu">
Parafia św. Andrzeja Apostoła w Lubowidzu

Parafia pw. św. Andrzeja Apostoła w Lubowidzu – parafia rzymskokatolicka należąca do dekanatu żuromińskiego, diecezji płockiej, metropolii warszawskiej.
Obszar parafii.
Miejscowości i ulice.
W granicach parafii znajdują się miejscowości:

</doc>
<doc id="2081275" url="https://pl.wikipedia.org/wiki?curid=2081275" title="Mikołaj Kanabos">
Mikołaj Kanabos

Nikolaos Kanabos lub Nicolaus Kanabus (zm. 5 lutego 1204) – wybrany na cesarza bizantyńskiego 25 lub 27 stycznia 1204 przez Senat, kapłanów i lud Konstantynopola. Odmówił przyjęcia wyboru. Nie chciał opuścić kościoła Hagia Sofia. Cesarz Aleksy V Murzuflos zaproponował mu wysokie stanowisko w swej administracji, ale Mikołaj odmówił. W dniu 5 lutego 1204 Aleksy V rozkazał go uwięzić i stracić.

</doc>
<doc id="2081276" url="https://pl.wikipedia.org/wiki?curid=2081276" title="Port Gentil">
Port Gentil



</doc>
<doc id="2081277" url="https://pl.wikipedia.org/wiki?curid=2081277" title="Flumethrin">
Flumethrin



</doc>
<doc id="2081278" url="https://pl.wikipedia.org/wiki?curid=2081278" title="Parafia Wniebowzięcia Najświętszej Maryi Panny w Maciejowicach">
Parafia Wniebowzięcia Najświętszej Maryi Panny w Maciejowicach

Parafia Wniebowzięcia Najświętszej Maryi Panny w Maciejowicach – parafia rzymskokatolicka w Maciejowicach.
Parafia założona w XII wieku. Obecny kościół parafialny murowany, zbudowany w latach 1819-1821, rozbudowany w 1881. Mieści się przy ulicy Kościelnej.
Do parafii należą wierni mieszkający w miejscowościach: Maciejowice, Antoniówkę Wilczkowską, Budy Krępskie, Grądki, Kawęczyn, Kobylnicę, Kochów, Ksawerynów, Leonów, Malamówkę, Oblin, Oronne, Podoblin, Podstolice, Pogorzelec, Polik, Podzamcze, Przewóz, Strych, Topolin, Korczunek oraz Uchacze. Parafia ma dwie kaplice dojazdowe św. Stanisława BM w Strychu oraz Matki Bożej Fatimskiej w Budach Krępskich.

</doc>
<doc id="2081285" url="https://pl.wikipedia.org/wiki?curid=2081285" title="Parafia Nawiedzenia Najświętszej Maryi Panny w Miastkowie Kościelnym">
Parafia Nawiedzenia Najświętszej Maryi Panny w Miastkowie Kościelnym

Parafia Nawiedzenia Najświętszej Maryi Panny w Miastkowie Kościelnym – parafia rzymskokatolicka w Miastkowie Kościelnym.
Parafia erygowana w XIII wieku. Obecny kościół parafialny murowany, wybudowany w latach 1901–1904, konsekrowany w 1904. Mieści się przy Rynku.
Terytorium parafii obejmuje: Brzegi, Glinki, Kruszówka, Kujawy, Miastków Kościelny, Oziemkówka, Przykory, Stary Miastków, Wola Miastkowska, Zabruzdy, Zabruzdy-Kolonia, Zgórze.

</doc>
<doc id="2081286" url="https://pl.wikipedia.org/wiki?curid=2081286" title="Live from the Dark">
Live from the Dark

Live from the Dark – album DVD zespołu Europe, wydany w 2005 roku. Składał się z dwóch płyt, z czego pierwsza zawierała nagranie z koncertu z Hammersmith Apollo w Londynie, a druga dodatkowe materiały. Wydano również wersję specjalną albumu, nazwaną "Special Edition", która zawierała albumy "Live from the Dark" oraz "Start from the Dark".

</doc>
<doc id="2081289" url="https://pl.wikipedia.org/wiki?curid=2081289" title="Krnov (stacja kolejowa)">
Krnov (stacja kolejowa)

Krnov (pol. "Karniów") – stacja kolejowa w Karniowie, w kraju morawsko-śląskim, w Czechach przy ulicy Nádražní 1096/1. Znajduje się na wysokości 325 m n.p.m. i leży na linii kolejowej nr 292 i 310, a także polskiej linii nr 333, która na odcinku Głuchołazy – Karniów – granica państwa Karniów-Pietrowice Głubczyckie biegnie równocześnie z linią 292.

</doc>
<doc id="2081292" url="https://pl.wikipedia.org/wiki?curid=2081292" title="The Final Countdown Tour 1986 (album)">
The Final Countdown Tour 1986 (album)

The Final Countdown Tour 1986 – album koncertowy zespołu Europe, wydany w 2004 roku. Zawierał piosenki z koncertu w Solnie, który odbył się w dniach 25–26 maja 1986.

</doc>
<doc id="2081294" url="https://pl.wikipedia.org/wiki?curid=2081294" title="Parafia św. Rocha w Mniszewie">
Parafia św. Rocha w Mniszewie

Parafia św. Rocha w Mniszewie – jedna z 8 parafii rzymskokatolickich dekanatu głowaczowskiego diecezji radomskiej. Erygowana w 1413 roku.
Historia.
Janusz, książę mazowiecki, za zasługi rycerza Ścibora, dziedzica Mniszewa, nadał tej wiosce w 1382, prawo chełmińskie. Tradycja miejska przetrwała jeszcze do XVIII w. Parafia powstała tu w XIV w. Kościół murowany pw. św. Andrzeja Apostoła, z fundacji Adama Lubicz Mniszewskiego, kasztelana liwskiego i czerskiego, istniał w innym miejscu w XVI w. i został zatopiony katastrofalnym wylewem Wisły w 1767. Kolejny modrzewiowy kościół pw. św. Rocha z 1768, fundacji księcia Franciszka Ferdynanda Lubomirskiego miecznika i chorążego wielkiego koronnego, był poświęcony przez ks. Mireckiego, dziekana z Grójca. Ten z kolei zniszczyli Niemcy, Austriacy i Węgrzy w 1914. Po wojnie został odnowiony, ale spłonął w 1944. Po II wojnie światowej wzniesiono prowizoryczną kaplicę. Kościół nowy pw. św. Józefa Oblubieńca NMP na skraju Mniszewa według projektu arch. Tadeusza Derlatki i konstr. Witolda Owczarka zbudowany w został 1980–1990 staraniem ks. Stanisława Mnicha. Poświęcił go w 1991 bp. Edward Materski. Konsekracji świątyni dokonał bp. Henryk Tomasik 4 października 2015. Jest to kościół zbudowany z żelbetu, wypełniony cegłą czerwoną i siporeksem.

</doc>
<doc id="2081296" url="https://pl.wikipedia.org/wiki?curid=2081296" title="Oumou Sangaré">
Oumou Sangaré

Oumou Sangaré (ur. 25 lutego 1968 w Bamako) – malijska piosenkarka, określana jako "afrykańska diwa, supergwiazda, charyzmatyczna pieśniarka". Jej muzyka nawiązuje do tradycyjnych tańców Mali, śpiewanych przy akompaniamencie instrumentów wykonanych z tykwy - Shekere. Nazywana czasem „Śpiewającym ptakiem Wassoulou” - historycznego regionu nad rzeką Niger, leżącego na pograniczu Mali i Gwinei. Oumou Sangaré jest właścicielką Hotelu Wassoulou w stolicy Mali - Bamako, będącego przystanią dla muzyków i miejscem jej regularnych występów.
Twórczość.
Jej matką była piosenkarka Aminata Diakité, a jej kuzynem jest polski aktor Omar Sangare. Zaczynała już jako dziecko pomagając matce w utrzymaniu rodziny. Śpiewała wtedy na różnego rodzaju uroczystościach, i ślubnych ceremoniach na które zaprasza się w Mali śpiewaków i obsypuje się ich pieniędzmi. Gdy miała 5 lat wystąpiła na stadionie przed 6 tysięczną publicznością. Jej twórczość często nawiązuje do praw kobiet. Wywołała skandal śpiewając, iż poligamia jest najgorszą z rzeczy przed królem Suazi i jego 7 żonami. Sama pochodzi z rodziny gdzie matka była czwartą żoną, którą wraz z szóstką dzieci pewnego razu zostawił mąż.
Występowała wspólnie z wieloma znanymi artystami, m.in. z Tracy Chapman, Femi Kuti, czy z Alicią Keys. Wzięła udział w Projekcie Imagine autorstwa Herbiego Hancocka.
Na scenie nosi oszałamiające kolorowe suknie w tradycyjnym afrykańskim stylu, do tego wysokie szpilki z Paryża, które zrzuca podczas koncertów. Sznury korali, kolczyki, bransolety. A do tego nieprawdopodobnie długie pomalowane na niebiesko paznokcie.

</doc>
<doc id="2081297" url="https://pl.wikipedia.org/wiki?curid=2081297" title="Václav Erben">
Václav Erben

Václav Erben (ur. 2 listopada 1930 w Náchodzie, zm. 19 kwietnia 2003 w Dobříš) – czeski pisarz, znany przede wszystkim z cyklu kryminałów, których bohaterem jest kapitan Michał Exner.
Życie.
Po ukończeniu szkoły w 1944 i krótkim pobycie w Szkole Pracy Baťa w Zlinie (przedwojenne zakłady Baťa) pracował jako asystent w fabryce Baťa w Náchodzie. Ukończył Akademię Biznesu w Náchodzie (1945–1949). Następnie studiował w Pradze reżyserię teatralną (1949–1953) oraz radiową w DAMU, czyli na Wydziale Teatralnym Akademii Sztuk Scenicznych.
Na ostatnim roku studiów zaczął pracować w oddziale Czechosłowackiego Radia w Ostrawie. Po odbyciu służby wojskowej na Morawach (1953–1955) otrzymał stypendium z Funduszu Literackiego za książkę o młodzieżowych brygadach na pograniczu. Od 1957 r. Pracował jako redaktor w czasopismach "Požární ochrana" i Fire "Protection Technology", następnie w pracy uświadamiającej (1957–1960), w Czeskiej Agencji Informacyjnej, w "Czechosłowackim żołnierzu" i w Agencji Wywiadu Wojskowego (1962–1966).
W latach 1966–1972 zajmował się literaturą. W latach 1972–1977 kierował działem literatury w wydawnictwie Mladá fronta, w latach 1977–1990 pracował jako redaktor scenariuszy i scenarzysta w Studiu Filmowym Barrandov, od 1982 r. jako szef grupy kreatywnej.
Oprócz kryminałów, z których wiele zostało nakręconych lub wystawionych w Telewizji Czechosłowackiej, pisał także prace psychologiczne i historyczne.
W latach 1947–1989 był członkiem KSČ oraz wiceprzewodniczącym partii w Studiu Filmowym Barrandov. Po sowieckiej okupacji Czechosłowacji w sierpniu 1968 r. publikował teksty opowiadające się za normalizacją oraz polityką bezpieczeństwa i obrony państwa komunistycznego. W listopadzie 1989 r. został prezesem Czeskiego Stowarzyszenia Autorów Literatury Detektywistycznej.
W latach 90. był rzecznikiem prezesa ČSSD oraz bez powodzenia kandydował do Senatu w okręgu usteckim. Prowadził też działalność dziennikarską, pisząc głównie w dzienniku Právo. Był również członkiem Czeskiej Rady Telewizji z ramienia ČSSD.
Zmarł nagle, w sobotę 19 kwietnia 2003 w Dobříšu. Spoczywa na cmentarzu w rodzinnym Nachodzie.
Twórczość.
W 1964 roku stworzył postać kapitana Michała Exnera. „Kapitan Exner – gliniarz, który jeździ mercedesem w czasach głębokiej komuny, nazywa towarzyszy "moimi oficerami", nosi garnitury szyte na miarę, wie, że Foie gras to gęsia wątróbka, potrafi przekonać szefa restauracji by mu przyniósł "lahůdku", której nie było w menu. Bez pokazania legitymacji, tylko ze względu na swój urok”.

</doc>
<doc id="2081299" url="https://pl.wikipedia.org/wiki?curid=2081299" title="The Final Countdown Tour 1986">
The Final Countdown Tour 1986

The Final Countdown Tour 1986 – album wideo zespołu Europe. Pierwotnie został wydany w 1986 roku na VHS na rynek japoński. W 2004 roku wznowiono wydanie, na CD i DVD. Album zawierał nagranie wideo z koncertu w Solnie z 1986 roku.

</doc>
<doc id="2081300" url="https://pl.wikipedia.org/wiki?curid=2081300" title="Lomnice u Rýmařova">
Lomnice u Rýmařova

Lomnice u Rýmařova – przystanek kolejowy w Lomnicy, w kraju morawsko-śląskim, w Czechach pod adresem Lomnice 88. Znajduje się na wysokości 595 m n.p.m. i leży na linii kolejowej nr 310.

</doc>
<doc id="2081301" url="https://pl.wikipedia.org/wiki?curid=2081301" title="Parafia św. Jadwigi w Mokobodach">
Parafia św. Jadwigi w Mokobodach

Parafia Świętej Jadwigi w Mokobodach – parafia rzymskokatolicka w Mokobodach.
Po roku 1458 wieś została włączona do nowo erygowanej parafii pw. Najświętszej Panny Marii w odległym o 2 km Budzieszynie. 
Dopiero w roku 1513 Chreptowicz wraz ze starostą Kobrzyńskim wybudowali w Mokobodach kościół drewniany pw. św. Jadwigi. Jednocześnie utworzona została parafia, do której należało kilkanaście okolicznych wsi. W roku 1646 nastąpiło przyłączenie parafii budzieszyńskiej do mokobodzkiej dekretem biskupa łuckiego Andrzeja Gembickiego. W parafii zachowały się księgi metrykalne od 1651 r.
Kościół przetrwał do 1766 roku, w którym Aleksander Ossoliński herbu Topór, starosta drohicki, miecznik wielki litewski na miejscu mocno zniszczonego, ufundował nowy kościół. Był to także kościół drewniany, zbudowany na fundamentach murowanych. Kościół miał pięć ołtarzy i chór z organami. Obok kościoła usytuowano dzwonnicę z trzema dużymi dzwonami oraz szpital dla chorych i ubogich utrzymujących się z jałmużny. Pomyślny rozwój parafii przerwał pożar kościoła w 1792 r.
Budowę obecnego murowanego, neoklasycystycznego kościoła parafialnego rozpoczął ks. Żebrowski w 1792 r., a fundatorem był Jan Onufry Ossoliński. Projekt architektoniczny autorstwa Jakuba Kubickiego jest czterokrotnie pomniejszonym projektem tegoż autora wyróżnionego w ogłoszonym przez króla Stanisława Augusta Poniatowskiego konkursie architektonicznym na świątynię – votum za Konstytucję 3 maja. Budowę, ze względu na śmierć fundatora, ukończono w roku 1819. Kościół został konsekrowany przez Bpa Marcelego Gutkowskiego w 1837 r.
Kościół przetrwał pierwszą i drugą wojnę światową bez większych zniszczeń. W latach 1964-1966 artysta malarz Tadeusz Drapiewski wykonał na ścianach polichromie o tematyce maryjnej. W roku 1979 wymieniono drewnianą podłogę na posadzkę z marmuru.
Terytorium parafii obejmuje: Mokobody, Bale, Jeruzale, Kapuściaki, Księżopole-Jałmużny, Księżopole-Smolaki, Męczyn, Osiny Dolne, Osiny Górne, Pieńki, Skupie, Świniary, Wesoła, Zaliwie-Brzozówka, Zaliwie-Piegawki, Zaliwie-Szpinki, Zemły.
Do parafii należą kaplice dojazdowe w Budzieszynie, Jałmużnach, Osinach Dolnych i Świniarach.

</doc>
<doc id="2081302" url="https://pl.wikipedia.org/wiki?curid=2081302" title="Dětřichov nad Bystřicí (stacja kolejowa)">
Dětřichov nad Bystřicí (stacja kolejowa)

Dětřichov nad Bystřicí – stacja kolejowa w Dětřichovie nad Bystřicí, w kraju morawsko-śląskim, w Czechach pod adresem Dětřichov nad Bystřicí 87. Znajduje się na wysokości 620 m n.p.m. i leży na linii kolejowej nr 310.

</doc>
<doc id="2081303" url="https://pl.wikipedia.org/wiki?curid=2081303" title="Luluabourg">
Luluabourg



</doc>
<doc id="2081304" url="https://pl.wikipedia.org/wiki?curid=2081304" title="Niżnia Jarząbcza Polana">
Niżnia Jarząbcza Polana

Niżnia Jarząbcza Polana – niewielka polana reglowa znajdująca się u podnóży Trzydniowiańskiego Wierchu, naprzeciwko Polany Chochołowskiej, po drugiej stronie Chochołowskiego Potoku w Tatrach Zachodnich.
Położona jest na wysokości ok. 1095–1100 m n.p.m. Z Polany Chochołowskiej jest niewidoczna, gdyż znajduje się za pasem lasu. Nie prowadzi też przez nią żaden szlak turystyczny. Dawniej wchodziła w skład Hali Jarząbczej. Była też nazywana Polanką. Po utworzeniu Tatrzańskiego Parku Narodowego zniesiono jej użytkowanie (wypas i koszenie), w wyniku czego zaczęła zarastać lasem. W 1955 r. miała powierzchnię ok. 2 ha, ale w 2004 w wyniku zarośnięcia jej powierzchnia zmniejszyła się o ok. 52%. Po 1982 r. ponownie przywrócono na niej wypas kulturowy.

</doc>
<doc id="2081305" url="https://pl.wikipedia.org/wiki?curid=2081305" title="Guillaume Rufin">
Guillaume Rufin

Guillaume Rufin (ur. 26 maja 1990 w Viriat) – francuski tenisista.
Kariera tenisowa.
Jako zawodowy tenisista występował w latach 2008–2015.
Zawodnik praworęczny z oburęcznym bekhendem.
W dotychczasowej karierze Francuz wygrał 3 turnieje rangi ATP Challenger Tour.
Najwyżej sklasyfikowany w singlowym rankingu ATP był w lutym 2013 roku, na 84. miejscu.

</doc>
<doc id="2081307" url="https://pl.wikipedia.org/wiki?curid=2081307" title="Delbert Grady">
Delbert Grady



</doc>
<doc id="2081308" url="https://pl.wikipedia.org/wiki?curid=2081308" title="Dick Hallorann">
Dick Hallorann



</doc>
<doc id="2081309" url="https://pl.wikipedia.org/wiki?curid=2081309" title="Lloyd (Lśnienie)">
Lloyd (Lśnienie)



</doc>
<doc id="2081310" url="https://pl.wikipedia.org/wiki?curid=2081310" title="Stuart Ullman">
Stuart Ullman



</doc>
<doc id="2081311" url="https://pl.wikipedia.org/wiki?curid=2081311" title="Wendy Torrance">
Wendy Torrance



</doc>
<doc id="2081312" url="https://pl.wikipedia.org/wiki?curid=2081312" title="Danny Torrance">
Danny Torrance



</doc>
<doc id="2081313" url="https://pl.wikipedia.org/wiki?curid=2081313" title="Lśnienie (powieść)">
Lśnienie (powieść)

Lśnienie (ang. "The Shining") – powieść autorstwa Stephena Kinga, wydana w 1977 roku. Po raz pierwszy opublikowana w Polsce pod tytułem "Jasność" przez wydawnictwo Iskry w 1990 roku (). W kolejnych latach wydawana już pod tytułem "Lśnienie".
Opis fabuły.
Akcja powieści rozgrywa się w hotelu Panorama (ang. The Overlook), położonym wysoko w górach, gdzie Jack Torrance z żoną i małym synkiem ma zostać na zimę, by go doglądać. Jack ma duże problemy ze sobą i swoją twórczością (jest pisarzem), a jego syn Danny ma zdolności parapsychiczne (zdolność lśnienia), dzięki którym widzi wiele makabrycznych scen, odgrywających się przed laty w opuszczonym hotelu. Obaj wraz z ojcem wyczuwają, że w Panoramie nie są sami.
Ekranizacje.
Książka została dwukrotnie zekranizowana. W 1980 roku Stanley Kubrick nakręcił kinową adaptację powieści, zatytułowaną "Lśnienie". Drugą adaptacją jest powstały w 1997 roku miniserial Micka Garrisa, także zatytułowany "Lśnienie". Scenariusz do tej wersji został napisany przez Stephena Kinga.
Postacie.
Wendy Torrance.
Winifred "Wendy" Torrance – miała nieszczęśliwe dzieciństwo – jej matka była oschła i zimna, a jej siostra Aileen zmarła, gdy Wendy miała lat 10. W okresie dorosłym Wendy poślubiła Jacka Torrance'a, alkoholika. Mieli razem dziecko – Danny'ego, lecz Jack złamał mu rękę, gdy ten miał 3 lata. Po tym wydarzeniu ich małżeństwo stopniowo się rozpadało. Jack później przestał pić, lecz Wendy wciąż miała mu za złe złamanie ręki synowi. Sama Wendy winiła się o to, że zazdrości mężowi kontaktów z synem. Uważała to zachowanie za podobne do jej matki. W hotelu Panorama Wendy najmniej odczuwała obecność duchów. Nic się jej nie objawiło z wyjątkiem masek i ozdób w windzie i odgłosów balu w sali Colorado. Wraz z Dannym i Dickiem Hallorannem uciekła z hotelu, zostawiając Jacka, by zginął w wybuchu.
W filmie "Lśnienie" w reż. Stanleya Kubricka rolę Wendy zagrała Shelley Duvall.
Danny Torrance.
Danny Torrance jest niespełna 6-letnim chłopcem o paranormalnych umiejętnościach – umiejętnościach lśnienia. Z początku jego wizje objawia mu Tony, który wbrew przekonaniom lekarzy i rodziców Danny'ego, nie jest wyimaginowanym przyjacielem, lecz swego rodzaju duchem nawiedzającym chłopca. W wieku 2 lat jego ojciec, Jack Torrance, złamał mu rękę. Od dzieciństwa towarzyszyły mu dziwne zjawiska, lecz tylko jego matka, Wendy Torrance, zdawała sobie sprawę, że to nie są zwykłe przypadki. W hotelu Panorama jemu pierwszemu przytrafiały się wizje przeszłości. Z początku był to widok krwi na lustrze w pokoju prezydenckim i widok szybko zniknął, lecz z czasem Danny widział coraz więcej. Zaczynał odczuwać obecność innych ludzi w hotelu, aż w końcu spotkał się ze zmarłą lokatorką pokoju 217, która próbowała go udusić. Pod koniec pobytu w hotelu Danny dostrzegał już wszystkie duchy nawiedzające Panoramę, które próbowały go zabić, a także rozumiał, iż jego ojciec wpadł w obłęd. Przywołał za pomocą lśnienia Dicka Halloranna, aby przyjechał i im pomógł. Tak się rzeczywiście stało i Danny z matką oraz z panem Halloranem uciekli z Panoramy, która zawaliła się wskutek wybuchu pieca w piwnicy.
Dick Hallorann.
Dick Hallorann był ciemnoskórym kucharzem hotelu Panorama. Podobnie jak Danny Torrance, posiadał umiejętności lśnienia, które miał odziedziczyć po babce. Przed wizjami zawsze czuł zapach pomarańczy. Często przeklinał, lecz miał dobre serce. To właśnie on zwrócił Danny'emu uwagę i powiedział mu, by w razie potrzeby użył zdolności lśnienia i przywołał go, gdyż ten wyjeżdża na Florydę. Danny zrobił to i Dick przebył długą drogę, by wrócić do hotelu. Na miejscu pomaga Wendy i Danny'emu uciec z hotelu, mimo iż sam został ranny przez ruszające się zwierzęta z żywopłotu. W późniejszym okresie bardzo przyjaźni się z Dannym.
W filmowej adaptacji "Lśnienia" Hallorann zostaje zamordowany przez Jacka Torrance.
Stuart Ullman.
Stuart Ullman jest kierownikiem hotelu Panorama. Na ciężką zimę zatrudnia stróża, który opiekuje się hotelem. Sam wyjeżdża wtedy by prowadzić inny hotel, lecz jak sam przyznaje, jest to dziura finansowa. Jacka Torrance'a zatrudnia z niechęcią, lecz przestrzega go, że nie każdy potrafi wytrzymywać tak długi czas przebywając wyłącznie z rodziną. Ma on na myśli przypadek Delberta Grady'ego. W późniejszym okresie Jack dzwoni do Ullmana, początkowo, by pytać go o historię hotelu, którą Stuart celowo zataił, lecz w pewnym momencie posuwa się za daleko i obraża swojego pracodawcę. Mimo to pozostaje na miejscu, gdyż jego przyjaciel Al Shockley ma duże udziały w hotelu.
W filmie "Lśnienie" adaptującym powieść jego rolę odgrywa Barry Nelson.
Lloyd.
Lloyd – w powieści nie pojawia się jego nazwisko, a wiadomo o nim tyle, że jest barmanem, dobrze znającym się na swoim fachu. Zmarł przed przybyciem Jacka Torrance'a do hotelu Panorama. W hierarchii duchów nawiedzających Panoramę nie posiadał wysokiej pozycji, aczkolwiek sporo wiedział o planach dyrektora hotelu. Jest jedną z pierwszych zjaw nawiedzających Jacka, aczkolwiek nigdy nie nawiedził ani Wendy, ani Danny'ego. Zaskarbił sobie przyjaźń Jacka, który zwierzał mu się ze swoich problemów. Jack często o nim mówił, iż był "najlepszym z nich wszystkich".
Delbert Grady.
Delbert Grady był jednym z duchów nawiedzających hotel Panorama. Za życia został zatrudniony w owym hotelu, lecz popadł w obłęd i zamordował swoją żonę oraz dwie córki-bliźniaczki, w wyjątkowo makabryczny sposób (pociął je na kawałki siekierą), po czym sam strzelił sobie w głowę z dubeltówki. Od tamtej pory nawiedzał gości Panoramy. Namawiał Jacka Torrance'a by ten "ukarał" swoją żonę i syna, tak jak on to zrobił. Jako duch zajmował pozycję lokaja. W ostateczności pomógł Jackowi uwalniając go ze spiżarni, w której zamknęła go jego żona Wendy.
W filmie jego rolę odgrywa Philip Stone.

</doc>
<doc id="2081315" url="https://pl.wikipedia.org/wiki?curid=2081315" title="Benon Szałek">
Benon Szałek

Benon Zbigniew Szałek (ur. 3 listopada 1948 w Szczecinie) – polski lingwista i poliglota, profesor doktor habilitowany nauk ekonomicznych, wykładowca Uniwersytetu Szczecińskiego.
Życiorys.
Absolwent Politechniki Szczecińskiej. W latach 1971–1985 wykładowca macierzystej uczelni. Od 1985 pracuje na Uniwersytecie Szczecińskim. W latach 1990–1996 kierownik Katedry Logistyki Uniwersytetu Szczecińskiego.
Założyciel i od 1996 kierownik Zakładu Heurystyki i Prakseologii w Instytucie Politologii Wydziału Humanistycznego Uniwersytetu Szczecińskiego. Od 1999 profesor zwyczajny.
Osiągnięcia.
Polski badacz pochodzenia języków. Poliglota deklarujący umiejętność czytania i komunikowania się w ponad 20 językach, m.in.: rosyjskim, ukraińskim, niemieckim, angielskim, francuskim, włoskim, hiszpańskim, portugalskim, łacińskim, greckim, japońskim, tamilskim, baskijskim i sumeryjskim. Odkrywca powiązań leksykalnych i gramatycznych wielu języków euroazjatyckich.
Autor teorii drawidyjskiej osi świata. Badacz pisma rongorongo z Wyspy Wielkanocnej.

</doc>
<doc id="2081316" url="https://pl.wikipedia.org/wiki?curid=2081316" title="Costermansville">
Costermansville



</doc>
<doc id="2081317" url="https://pl.wikipedia.org/wiki?curid=2081317" title="Port lotniczy Bella Yella">
Port lotniczy Bella Yella

Port lotniczy Bella Yella (ang. Bella Yella Airport) (IATA: BYL) – liberyjski port lotniczy położony w Bella Yella.

</doc>
<doc id="2081319" url="https://pl.wikipedia.org/wiki?curid=2081319" title="Port lotniczy Grand Cess">
Port lotniczy Grand Cess

Port lotniczy Grand Cess (ang. Grand Cess Airport, IATA: GRC) – liberyjski port lotniczy położony w Grand Cess.

</doc>
<doc id="2081320" url="https://pl.wikipedia.org/wiki?curid=2081320" title="Jarząbcze Rówienki">
Jarząbcze Rówienki

Jarząbcze Rówienki – kilka trawiastych równi w Dolinie Jarząbczej w polskich Tatrach Zachodnich. Dawniej były wypasane, należały do Hali Jarząbczej. Znajdują się na wysokości ok. 1300–1340 m n.p.m. po zachodniej stronie Jarząbczego Potoku, u podnóży Czerwonego Wierchu.
Dawniej stały tutaj szałasy i szopy, jednak Jarząbcze Rówienki nie były polaną.

</doc>
<doc id="2081321" url="https://pl.wikipedia.org/wiki?curid=2081321" title="Strzelanina w Bratysławie (2010)">
Strzelanina w Bratysławie (2010)

Strzelanina w Bratysławie – strzelanina, do której doszło 30 sierpnia 2010. Zginęło 8 osób (razem ze sprawcą), a 14 zostało rannych.
Atak.
Atak miał miejsce w dzielnicy Devínska Nová Ves. 48-letni Lubomír Harman rozpoczął strzelaninę przy ulicy Pavola Horova ok. 9:40. Pierwszy telefon alarmowy zarejestrowano o 9:45. Strzały były oddawane zarówno z bloku mieszkalnego, jak i z ulicy. Sprawca zabił 7 osób, a następnie popełnił samobójstwo poprzez strzał w głowę.
Reakcje.
Na miejsce przybyli Minister Spraw Wewnętrznych Daniel Lipšic i szef krajowej policji Jaroslav Spišiak. Kondolencje rodzinom ofiar przesłali prezydent Ivan Gašparovič, premier Iveta Radičová i burmistrz Bratysławy Andrej Ďurkovský. 2 września został ogłoszony dniem żałoby narodowej.
Ofiary strzelaniny.
Pełna lista ofiar śmiertelnych strzelaniny (wliczając sprawcę): 

</doc>
<doc id="2081322" url="https://pl.wikipedia.org/wiki?curid=2081322" title="Ladona depressa">
Ladona depressa



</doc>
<doc id="2081324" url="https://pl.wikipedia.org/wiki?curid=2081324" title="Ernest King">
Ernest King



</doc>
<doc id="2081327" url="https://pl.wikipedia.org/wiki?curid=2081327" title="Baza lotnicza Sidi Ahmed">
Baza lotnicza Sidi Ahmed

Baza lotnicza Sidi Ahmed (IATA: OIZ, ICAO: DTTB) – wojskowe lotnisko położone w mieście Bizerta, w Tunezji. Została otwarta w 1943.

</doc>
<doc id="2081331" url="https://pl.wikipedia.org/wiki?curid=2081331" title="Daito ryu">
Daito ryu



</doc>
<doc id="2081333" url="https://pl.wikipedia.org/wiki?curid=2081333" title="Port lotniczy Al-Burma">
Port lotniczy Al-Burma

Port lotniczy Al-Burma (IATA: EBM, ICAO: DTTR) – mały port lotniczy położone w pobliżu miejscowości Al-Burma, w Tunezji.

</doc>
<doc id="2081336" url="https://pl.wikipedia.org/wiki?curid=2081336" title="Max Gluckman">
Max Gluckman

(Herman) Max Gluckman (ur. 26 stycznia 1911, zm. 13 kwietnia 1975) – brytyjski antropolog społeczny. 
Życiorys.
Urodzony w Południowej Afryce; z pochodzenia rosyjski Żyd. Twórca orientacji zwanej szkołą manchesterską. Profesor antropologii społecznej Uniwersytetu w Manchesterze, wcześniej dyrektor Rhodes-Livingstone Institute. Prowadził badania w Afryce m.in. wśród Zulusów, gdzie rozwinął metodę "analizy sytuacyjnej" czy "poszerzonego studium przypadku". Zainteresowania: antropologia polityczna, antropologia prawa.
Studiował antropologię i prawo. Pierwszy profesor antropologii społecznej na Uniwersytecie w Manchesterze, wcześniej dyrektor Rhodes-Livingstone Institute. Przeprowadził badania terenowe wśród wielu grup etnicznych z Afryki Środkowej i Afryki Południowej, między innymi ludów Barotse, Tonga, Lamba i Zulusów. Koncentrował się na zmianie i relacjach między życiem "plemiennym" i "miejskim". Wystąpił przeciw koncepcji Malinowskiego, że zmiana kulturowa zawsze wiąże się z kontaktem kulturowym, interesowała go złożona dynamika społeczeństwa afrykańskiego. Sprzeciwiał się również przyjmowanemu w funkcjonalizmie założeniu, że społeczeństwa afrykańskie są zasadniczo stabilne i zapoczątkował badanie działania społecznego, różnic między regułami a zachowaniem, sprzeczności w normach społecznych, anatomii konfliktu i sposobów rozwiązywania sporów. Śledził związki zachodzące między stabilnością i zmianą, sposoby dzięki którym w społeczeństwach bezpaństwowych utrzymuje się porządek. Badał też rolę konfliktu w tworzeniu porządku. Jego tezy głoszą, że przecinające się ze sobą więzy lojalności wzmacniają porządek społeczny, że spójność społeczna jest wynikiem samego konfliktu, a nawet, że "cały system zależy od istnienia konfliktów w mniejszych podsystemach"[1]. Zainteresowania Gluckmana afrykańskim prawem tubylczym dotyczyły sposobów prowadzenia sporów, a antropologii społecznej dostarczyły nowych narzędzi metodologicznych – "poszerzone studium przypadku". Postulował on konieczność włączenia danych historycznych do badań antropologicznych oraz odrzucał przekonanie o jednorodności i pełnej integracji społeczeństw pierwotnych. W swoich trzech wcześniejszych esejach: "Analysis of a Social Situation in Modern Zululand" (1940), "Economy of the Central Barotse Plain" (1941) oraz "Some Processes of Social Change, Illustrated with Zululand Data" (1942) Gluckman zmienił podejście do badań nad procesami zmian społecznych. Jego model może stanowić wybór sytuacyjnych zachowań, które zaobserwował on w kolonialnym kontekście. Poszczególne działania, praktykowane przez konkretnego aktora w związku z jego własnymi motywami i interesami, zostały uznane przez Gluckmana jako znaczący obraz makroprocesów w systemie społecznym. To teoretyczne podejście i metody opracowane przez niego we wcześniejszych badaniach będą stanowić centralny zestaw pojęć analitycznych w szkole manchesterskiej. Wbrew temu co głosił Gluckman w swojej teorii konfliktu, jego charyzmatyczne przywództwo w Manchesterze najwyraźniej sprzyjało klimatowi intelektualnego zaangażowania i ogólnej zgodzie w kwestii głównych celów antropologii.

</doc>
<doc id="2081337" url="https://pl.wikipedia.org/wiki?curid=2081337" title="Strzelanina w Bratysławie">
Strzelanina w Bratysławie



</doc>
<doc id="2081339" url="https://pl.wikipedia.org/wiki?curid=2081339" title="Nuevo Casas Grandes">
Nuevo Casas Grandes

Nuevo Casas Grandes – miasto i siedziba władz gminy o tej samej nazwie w północnym Meksyku, w północno-zachodniej części stanu Chihuahua. Miasto leży 400 km na północny zachód od stolicy stanu Chihuahua. Jest położone w szerokiej i żyznej dolinie rzeki San Miguel znajdującej się na terenie Mesy Północnej stanowiącej część Wyżyny Meksykańskiej, niedaleko Sierra Madre Occidental.
Historia.
Miasto powstało w latach 70. XIX wieku. Nazwa pochodzi od znajdującego się wówczas około 1,5 km odległego Casas Grandes. W tym okresie zbudowano linie kolejową ze stacją w miejscu obecnego Nuevo Casas Grandes. Ludność stopniowo migrowała do rejonu stacji kolejowej. Ludność składa się zarówno z potomków rdzennych grup tubylczych, których tereny rozciągały się również na północ od miasta aż do terenów południowo-zachodnich stanów USA oraz z potomków przybyłych z Europy mennonitów i mormonów.
Klimat.
Średnioroczna temperatura zawiera się w przedziale 10 do 14 °C, lecz ze względu na wysokie położenie miasta klimat cechuje się dużymi wahaniami temperatur od poniżej -10 °C w zimie do prawie 40 °C w lecie. W okresie zimowym obserwuje się także częste opady śniegu.

</doc>
<doc id="2081343" url="https://pl.wikipedia.org/wiki?curid=2081343" title="Pycnospatha">
Pycnospatha

Pycnospatha Thorel ex Gagnep. – rodzaj wieloletnich, ziemnopączkowych roślin zielnych z rodziny obrazkowatych, obejmujący 2 gatunki endemiczne dla Półwyspu Indochińskiego: "Pycnospatha arietina" Gagnep., z obszaru od południowo-wschodniej Tajlandii do Wietnamu i "Pycnospatha palmata" Gagnep. z Tajlandii i Laosu, gdzie zasiedlają polany wiecznie zielonych lasów równikowych. Nazwa naukowa rodzaju pochodzi prawdopodobnie od greckich słów ("pyknos" – gęsty) i ("spatha" – szabla, w bot. pochwa kwiatostanu).

</doc>
<doc id="2081352" url="https://pl.wikipedia.org/wiki?curid=2081352" title="New York, New York (piosenka)">
New York, New York (piosenka)

New York, New York – piosenka z filmu o tym samym tytule w reżyserii Martina Scorsese z 1977 roku. Utwór skomponowany przez Johna Kandera do tekstu Freda Ebba w oryginale wykonała Liza Minnelli.
Kompozycja „New York, New York” zyskała na popularności dopiero dzięki wykonaniu Franka Sinatry, po raz pierwszy podczas koncertu w Radio City Music Hall w Nowym Jorku w 1978 roku. W 1980 roku wokalista zarejestrował utwór, który później został wydany na albumie "" (1980). Utwór dotarł do 32. miejsca na liście „Billboard” Hot 100 w Stanach Zjednoczonych. Sinatra okazjonalnie śpiewał „New York, New York” w duecie z Minnelli. Piosenkarz nagrał utwór ponownie, tym razem w duecie z Tonym Bennettem, w 1993 roku, który znalazł się na albumie "Duets".
Interpretacje utworu wykonywali ponadto m.in.: José José, Beyoncé Knowles, Devin Townsend, Shirley Bassey, Jacky Cheung, Polly Scattergood, zespół Acid Drinkers, Trzej Tenorzy.

</doc>
<doc id="2081358" url="https://pl.wikipedia.org/wiki?curid=2081358" title="Stadion Centralny w Ałmaty">
Stadion Centralny w Ałmaty

Stadion Centralny w Ałmaty – wielofunkcyjny stadion w Ałmaty, w Kazachstanie. Pojemność stadionu wynosi 25 027 widzów. Obiekt oprócz boiska posiada również bieżnię lekkoatletyczną. Część trybun jest zadaszona, jest też oświetlenie. Stadion został otwarty w 1958 roku, a w roku 2004 przeszedł renowację. Na obiekcie swoje spotkania rozgrywa drużyna Kajrat Ałmaty.

</doc>
<doc id="2081359" url="https://pl.wikipedia.org/wiki?curid=2081359" title="Egzotyksyna">
Egzotyksyna



</doc>
<doc id="2081360" url="https://pl.wikipedia.org/wiki?curid=2081360" title="Podnoszenie ciężarów na Letnich Igrzyskach Olimpijskich 1992">
Podnoszenie ciężarów na Letnich Igrzyskach Olimpijskich 1992

Podnoszenie ciężarów na Letnich Igrzyskach Olimpijskich 1992 w Barcelonie odbyło się w dniach 26 lipca - 4 sierpnia w hali Pabellón de la España Industrial. W zawodach wzięło udział 244 sztangistów (tylko mężczyzn) z 69 krajów. W tabeli medalowej najlepsi okazali się reprezentanci Wspólnoty Niepodległych Państw z pięcioma złotymi i czterema srebrnymi medalami. 

</doc>
<doc id="2081365" url="https://pl.wikipedia.org/wiki?curid=2081365" title="Jorge Iván Estrada">
Jorge Iván Estrada

Jorge Iván "Guti" Estrada Manjarrez (ur. 16 października 1983 w Culiacán) – meksykański piłkarz występujący na pozycji prawego obrońcy, obecnie zawodnik Tigres UANL.
Kariera klubowa.
Estrada pochodzi z miasta Culiacán i swoją karierę piłkarską rozpoczynał w tamtejszym nowo powstałym, drugoligowym klubie Dorados de Sinaloa. Tam już w swoim debiutanckim, jesiennym sezonie Apertura 2003 triumfował w rozgrywkach Primera División A, zaś pół roku później, w wiosennym sezonie Clausura 2004, dotarł do finału drugiej ligi, wobec czego na koniec rozgrywek 2003/2004 jako jeden z ważniejszych graczy awansował z Dorados do najwyższej klasy rozgrywkowej. W meksykańskiej Primera División zadebiutował 20 października 2004 w przegranym 0:1 spotkaniu z Pachucą i już po kilku miesiącach wywalczył sobie niepodważalne miejsce w linii defensywy, zostając jednym z odkryć rozgrywek. Mimo udanych występów, po dwóch latach – na koniec rozgrywek 2005/2006 – spadł z Dorados z powrotem do drugiej ligi. Sam pozostał jednak na najwyższym szczeblu, zasilając ekipę Tiburones Rojos de Veracruz, gdzie jako rezerwowy spędził sześć miesięcy.
Wiosną 2007 Estrada został zawodnikiem drużyny Santos Laguna z miasta Torreón. Tam od razu został kluczowym zawodnikiem formacji obronnej, premierowego gola w najwyższej klasie rozgrywkowej zdobywając 30 marca 2008 w wygranej 4:0 konfrontacji z Tecos UAG. W tym samym sezonie Clausura 2008 wywalczył z zespołem prowadzonym przez Daniela Guzmána swoje pierwsze mistrzostwo Meksyku, zaś dwa lata później, podczas wiosennych rozgrywek Bicentenario 2010 zanotował tytuł wicemistrzowski. W sezonie Apertura 2010, wciąż jako czołowy boczny obrońca ligi meksykańskiej, osiągnął kolejne wicemistrzostwo kraju, a po raz trzeci zdobył z Santosem Laguna wicemistrzostwo Meksyku w sezonie Apertura 2011. W sezonie Clausura 2012 ponownie wywalczył mistrzostwo Meksyku, a także dotarł finału najbardziej prestiżowych rozgrywek Ameryki Północnej – Ligi Mistrzów CONCACAF. Drugie z wymienionych osiągnięć powtórzył również w 2013 roku. Czterokrotnie był wybierany przez Meksykański Związek Piłki Nożnej na najlepszego bocznego defensora rozgrywek (sezony Apertura 2007, Bicentenario 2010, Apertura 2010, Clausura 2012). Ogółem w Santosie Laguna spędził niemal siedem lat i jest uznawany za klubową legendę.
W lipcu 2013 Estrada przeniósł się do zespołu CF Pachuca, gdzie występował przez kolejne pół roku jako podstawowy obrońca, lecz nie potrafił nawiązać do sukcesów odnoszonych z Santosem Laguna. Bezpośrednio po tym podpisał umowę z klubem Tigres UANL z miasta Monterrey, gdzie jednak już w styczniu 2014 doznał kontuzji kolana, w wyniku której musiał pauzować przez dwa miesiące. W sezonie Clausura 2014 zdobył z Tigres puchar Meksyku – Copa MX i zajął drugie miejsce w superpucharze – Supercopa MX, zaś pół roku później, podczas rozgrywek Apertura 2014, zdobył czwarte w swojej karierze wicemistrzostwo kraju, regularnie pojawiając się na boiskach. W 2015 roku doszedł do finału najważniejszych rozgrywek południowoamerykańskiego kontynentu – Copa Libertadores, lecz bezpośrednio po tym został relegowany do roli głębokiego rezerwowego przez Israela Jiméneza. W sezonie Apertura 2015 zdobył z ekipą Ricardo Ferrettiego mistrzostwo Meksyku, jednak sam zanotował wówczas zaledwie trzy ligowe mecze. W 2016 roku dotarł natomiast do finału Ligi Mistrzów CONCACAF.
Kariera reprezentacyjna.
W seniorskiej reprezentacji Meksyku Estrada zadebiutował za kadencji tymczasowego selekcjonera Efraína Floresa, 12 października 2010 w zremisowanym 2:2 meczu towarzyskim z Wenezuelą.

</doc>
<doc id="2081371" url="https://pl.wikipedia.org/wiki?curid=2081371" title="Talk Is Cheap">
Talk Is Cheap

Talk Is Cheap – debiutancki album solowy gitarzysty Keitha Richardsa członka The Rolling Stones. Wydawnictwo ukazało się 3 października 1988 roku nakładem wytwórni muzycznej Virgin Records.
Płyta dotarła do 24. miejsca listy Billboard 200 w Stanach Zjednoczonych.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="2081373" url="https://pl.wikipedia.org/wiki?curid=2081373" title="Dracontioides">
Dracontioides

Dracontioides – rodzaj wieloletnich, ziemnopączkowych, bagiennych roślin zielnych z rodziny obrazkowatych, obejmujący 2 gatunki endemiczne dla wschodniej Brazylii: "Dracontioides desciscens" (Schott) Engl., występujący w stanach Espírito Santo, Bahia i Pernambuco, oraz "Dracontioides salvianii" E.G.Gonç., występujący w stanie Bahia, gdzie zasiedlają brzegi rzek, bagna i tereny podmokłe lasów deszczowych. Nazwa naukowa rodzaju pochodzi od nazwy rodzaju "Dracontium" (żmijownik) i z uwagi na podobieństwo kwiatostanów obu rodzajów roślin.

</doc>
<doc id="2081374" url="https://pl.wikipedia.org/wiki?curid=2081374" title="Barwnik azowy">
Barwnik azowy



</doc>
<doc id="2081375" url="https://pl.wikipedia.org/wiki?curid=2081375" title="Egipt na Letnich Igrzyskach Paraolimpijskich 2008">
Egipt na Letnich Igrzyskach Paraolimpijskich 2008

Egipt na Letnich Igrzyskach Paraolimpijskich reprezentowało 38 zawodników.

</doc>
<doc id="2081376" url="https://pl.wikipedia.org/wiki?curid=2081376" title="Andreas Gottlieb Bernstorff">
Andreas Gottlieb Bernstorff



</doc>
<doc id="2081377" url="https://pl.wikipedia.org/wiki?curid=2081377" title="Etiopia na Letnich Igrzyskach Paraolimpijskich 2008">
Etiopia na Letnich Igrzyskach Paraolimpijskich 2008

Etiopia na Letnich Igrzyskach Paraolimpijskich reprezentowało 2 zawodników.

</doc>
<doc id="2081378" url="https://pl.wikipedia.org/wiki?curid=2081378" title="Paul Michael Robinson">
Paul Michael Robinson

Paul Michael Robinson (ur. 7 kwietnia 1963 w Long Beach) − amerykański aktor filmowy i telewizyjny, producent filmowy, fotograf i model.
Życiorys.
Wczesne lata.
Urodził się w Long Beach w stanie Kalifornia. Służył w Armii Stanów Zjednoczonych i stacjonował w Fort Stewart, w stanie Georgia. Był w trzecim batalionie, piętnastej piechoty specjalizującej się w komunikacji. Uczestniczył w I wojnie w Zatoce Perskiej. Po służbie wojskowej rozpoczął karierę w branży filmowej.
Kariera.
Wystąpił w czterech filmach Freda Olena Raya: "Namiętna zemsta" ("Friend of the Family II", 1996), "Maksymalna ochrona" ("Maximum Revenge", 1997), "Prorok" ("The Prophet", 1999) u boku Dona „The Dragona” Wilsona i "Stacja kosmiczna 'Avna"' ("Stranded", 2001) z udziałem Michaela Dudikoffa i Ice'a-T, z którym ponownie spotkał się na planie dreszczowca erotycznego "Gry łóżkowe" ("Kept", 2001) z główną rolą Christiana Olivera.
Zagrał kapitana w dramacie erotycznym "Emmanuelle w kosmosie" ("Emmanuelle in Space", 1994) z Kristą Allen.

</doc>
<doc id="2081379" url="https://pl.wikipedia.org/wiki?curid=2081379" title="Podnoszenie ciężarów na Letnich Igrzyskach Olimpijskich 1988">
Podnoszenie ciężarów na Letnich Igrzyskach Olimpijskich 1988

Podnoszenie ciężarów na Letnich Igrzyskach Olimpijskich 1988 w Seulu odbyło się w dniach 18 - 29 września w hali Ol-lim-pik Gong-won. W zawodach wzięło udział 226 sztangistów (tylko mężczyzn) z 62 krajów. W tabeli medalowej najlepsi okazali się reprezentanci ZSRR z sześcioma złotymi i dwoma srebrnymi medalami. 

</doc>
<doc id="2081381" url="https://pl.wikipedia.org/wiki?curid=2081381" title="Gabon na Letnich Igrzyskach Paraolimpijskich 2008">
Gabon na Letnich Igrzyskach Paraolimpijskich 2008

Gabon na Letnich Igrzyskach Paraolimpijskich reprezentował 1 zawodnik.

</doc>
<doc id="2081382" url="https://pl.wikipedia.org/wiki?curid=2081382" title="Bill Boyd">
Bill Boyd

Bill Boyd, właśc. William Walter Boyd (ur. 27 stycznia 1906, zm. 21 listopada 1997) – amerykański pokerzysta.
Specjalizował się w grze Five card stud. W tej konkurencji wygrał wszystkie cztery bransoletki. Oprócz Doyle’a Brunsona był jedynym graczem, którzy wygrywał je w ciągu kolejnych lat.
Oprócz tego dzięki niemu rozwinęła się gra Omaha Hold’em. W 1983 przyszedł do niego Robert Turner, który był twórcą gry. Boyd był wtedy dyrektorem w kasynie Golden Nugget. Gra nieznana pod wcześniejszą nazwą została zatytułowana "Nugget hold’em". Później zmieniono to na współczesną nazwę.
Boyd zmarł w Las Vegas 21 listopada 1997 w wieku 91 lat.

</doc>
<doc id="2081383" url="https://pl.wikipedia.org/wiki?curid=2081383" title="Leonard Mlodinow">
Leonard Mlodinow

Leonard Mlodinow (ur. 26 listopada 1954 w Chicago) – amerykański fizyk i autor książek popularnonaukowych. Obecnie jest wykładowcą na California Institute of Technology.
Życiorys.
Pochodzi z rodziny ocalałych z Holocaustu. Jego ojciec był przywódcą żydowskiego ruchu oporu w częstochowskim getcie i w 1944 został wysłany do obozu zagłady w Buchenwaldzie, gdzie był ponad rok aż do wyzwolenia obozu przez wojska generała Pattona. Jego matka wojnę spędziła w obozie pracy w Generalnym Gubernatorstwie. Poznali się w Brooklynie w 1948.
Leonard w dzieciństwie interesował się matematyką i chemią, a w szkole średniej zajmował się chemią organiczną pod kierunkiem wykładowcy z University of Illinois. Wstąpił na Brandeis University, ale rzucił studia w 1973 kiedy rozpoczęła się wojna Jom Kipur i pojechał do Izraela, żeby pracować w kibucu. Jak wspomina w książce „Feynman's Rainbow”, właśnie tam pod wpływem „The Feynman Lectures on Physics” zainteresował się fizyką. Była to jedna z niewielu książek w tamtejszej bibliotece po angielsku.
Działalność naukowa i popularyzacja nauki.
Kiedy był doktorantem na University of California, Berkeley rozwinął (wspólnie z Nikosem Papanicolaou) nowy typ teorii perturbacji dla problemów eigenvalue w mechanice kwantowej. Później jako stypendysta Fundacji im. Aleksandra von Humboldta na Max Planck Institute for Physics and Astrophysik w Monachium przeprowadził nowatorskie badania nad teorią kwantową dla materiałów dielektrycznych.
Jest też autorem książek popularnonaukowych oraz współautorem scenariusza „Beyond the Horizon”. Napisał scenariusze dla seriali telewizyjnych m.in. i MacGyver. Jest także współautorem (z Mattem Costello) dwóch książeczek dla dzieci z serii „The Kids of Einstein Elementary”. Napisał dwie książki popularnonaukowe wspólnie ze Stephenem Hawkingiem: „Jeszcze krótsza historia czasu” oraz „Wielki Projekt”.

</doc>
<doc id="2081386" url="https://pl.wikipedia.org/wiki?curid=2081386" title="Anett Poetzsch">
Anett Poetzsch



</doc>
<doc id="2081388" url="https://pl.wikipedia.org/wiki?curid=2081388" title="Always the Pretenders">
Always the Pretenders

Always the Pretenders – singel zespołu Europe z 2006 roku, promujący album "Secret Society". Utwór zajął drugie miejsce na liście Sverigetopplistan.

</doc>
<doc id="2081390" url="https://pl.wikipedia.org/wiki?curid=2081390" title="Friedrich Conrad Dietrich Wyneken">
Friedrich Conrad Dietrich Wyneken

Friedrich Conrad Dietrich Wyneken (ur. 13 maja 1810 w Verden, zm. 4 maja 1876 w San Francisco) – amerykański duchowny luterański pochodzenia niemieckiego, drugi prezydent Kościoła Luterańskiego Synodu Missouri.
Friedrich Conrad Dietrich Wynaken studiował na uniwersytetach w Getyndze i w Halle. Po kilku latach pracy jako nauczyciel, 8 maja 1837 roku został ordynowany, a w 1838 roku emigrował do Stanów Zjednoczonych. Tam był duchownym i misjonarzem, a w 1845 roku został pastorem parafii św. Pawła w Baltimore. W 1850 roku został prezydentem synodu i pastorem parafii Św. Trójcy w Saint Louis – oba urzędy piastował do 1864 roku. Później został pastorem parafii Św. Trójcy w Cleveland. W 1875 roku przeszedł na emeryturę, rok później zmarł.

</doc>
<doc id="2081393" url="https://pl.wikipedia.org/wiki?curid=2081393" title="Ary de Souza">
Ary de Souza

Ary de Souza (ur. 3 września 1933 w Rio de Janeiro) – brazylijski piłkarz, występujący na pozycji napastnika.
Kariera klubowa.
Karierę piłkarską Ary rozpoczął w Canto do Rio Niterói w 1956 roku. Potem występował jeszcze w Américe Belo Horizonte (1959–1963), Ferroviárii Araraquara (1963–1964), Comercialu Ribeirão Preto (1964–1966), Francanie Franca (1966–1967), Cruzeiro EC (1967) oraz Araxá EC, w której zakończył karierę w 1968 roku. Podczas kariery nie osiągnął sukcesów.
Kariera reprezentacyjna.
W reprezentacji Brazylii Ary zadebiutował 14 marca 1963 w wygranym 5-1 meczu z reprezentacją Kolumbii podczas Copa América 1963, na której Brazylia zajęła czwarte miejsce. Na tym turnieju wystąpił jeszcze w dwóch meczach z Paragwajem i Argentyną.

</doc>
<doc id="2081396" url="https://pl.wikipedia.org/wiki?curid=2081396" title="Knut Eberding">
Knut Eberding

Knut Eberding (ur. 18 grudnia 1895 w Rzeplinie, zm. 28 czerwca 1978 w Erlangen) – niemiecki dowódca wojskowy z czasów II wojny światowej w stopniu generała majora.
Życiorys.
Służbę w armii rozpoczął 2 sierpnia 1914 roku w pułku fizylierów, od 1916 roku walczył w formacjach jegrów. W październiku 1916 roku powierzono mu dowództwo batalionem. Do końca wojny dowodził różnymi jednostkami do szczebla batalionu. Po zakończeniu wojny służbę w armii pełnił do 31 grudnia 1920 roku. Od marca 1921 do 1922 roku dowodził Freikorpsem na Górnym Śląsku, do armii wrócił 1 sierpnia 1923 roku. Od 1938 roku był dowódcą 2. batalionu w 11. pułku piechoty; od października 1941 roku przeniesiono go na dowódcą 53. pułku piechoty, gdzie służył do stycznia 1943 roku. 1 sierpnia objął dowództwo nad 38 Dywizją Piechoty, a 1 kwietnia 1944 roku nad 357 Dywizją Piechoty. Od 5 lipca był dowódcą w 64 Dywizji Piechoty, którą kierował do listopada. Zwolniony z niewoli 17 sierpnia 1947 roku.

</doc>
<doc id="2081401" url="https://pl.wikipedia.org/wiki?curid=2081401" title="Saul Kent">
Saul Kent

Saul Kent – działacz w dziedzinie przedłużania życia, współzałożyciel Life Extension Foundation, dużego koncernu produkującego suplementy dietetyczne, i propagator badań nad zapobieganiem starzeniu się. Promuje także krionikę, i jest członkiem zarządu w organizacji krionicznej Alcor Life Extension Foundation (bez związku z Life Extension Foundation).
Działalność w organizacjach.
Kent został aktywistą krionicznym w czasie nauki w college'u, po usłyszeniu audycji Roberta Ettingera, a następnie przeczytaniu książki Ettingera "The Prospect of Immortality" (Perspektywa nieśmiertelności) wkrótce po jej ukazaniu się w 1964. Kent przyczynił się do utworzenia nowojorskiej filii Evana Coopera Life Extension Society (LES).
Kent i inni zrezygnowali ze współpracy z LES, kiedy Cooper odmówił podania nowojorskiej grupie nazwisk i adresów nowojorczyków, którzy skontaktowali się z Cooperem. W sierpniu 1965 Saul Kent, prawnik Curtis Henderson oraz projektant przemysłowy Karl Werner postanowili utworzyć nową organizację. Na spotkaniu założycielskim Karl Werner ukuł termin "krionika", a nowa organizacja zyskała nazwę Cryonics Society of New York (CSNY) (Nowojorskie Stowarzyszenie Krioniczne). W 1966 CSNY zaczęło wydawać czasopismo "Cryonics Reports", którego Saul Kent był redaktorem.
Od połowy lat 60. do 1980 Saul Kent pisał artykuły i książki, prowadził konferencje, udzielał wywiadów dla mediów na temat możliwości wydłużenia ludzkiego życia przy zachowaniu dobrego zdrowia oraz badań naukowych w tym kierunku. W tym okresie opublikował dwie książki: "Future Sex" oraz "The Life-Extension Revolution". Jego trzecia książka, "Your Personal Life Extension Program", została wydana w 1985.
W 1980, Kent założył Life Extension Foundation, organizację członkowską, która informuje o najnowszych postępach nauki w dziedzinie przedłużania życia, sprzedaje suplementy dietetyczne, i finansuje badania nad przedłużaniem życia poprzez fundowanie stypendiów naukowcom na uniwersytetach i wspieranie początkujących firm zajmujących się biotechnologią.
Kent jest także zaangażowany w projekt Timeship, który ma na celu zbudowanie wyjątkowej placówki, zaprojektowanej przez architekta Stephena Valentine. Ma ona mieścić firmy prowadzące badania nad przedłużaniem życia i reanimacją oraz zapewnić długoterminową opiekę pacjentom poddanym krioprezerwacji.
Jest także dyrektorem i współzałożycielem Biomarker Pharmaceuticals, Inc.
W 2000 Kent wystąpił w telewizyjnym serialu dokumentalnym Errola Morrisa "First Person", gdzie prezentował swoje przekonania i motywacje, oraz omawiał krioprezerwację głowy swojej matki Dory Kent, mającą na celu przywrócenie do życia jej mózgu w przyszłości.

</doc>
<doc id="2081406" url="https://pl.wikipedia.org/wiki?curid=2081406" title="Żółcień 2G">
Żółcień 2G

Żółcień 2G, E107 – organiczny związek chemiczny, żółty spożywczy barwnik azowy, używany m.in. do barwienia majonezu.
Zagrożenia.
Żółcień 2G jest barwnikiem azowym, a zatem może powodować alergię oraz reakcję nietolerancji (szczególnie u astmatyków oraz osób cierpiących na nietolerancję salicylanów). U dzieci może wywoływać nadpobudliwość.
Regulacje prawne.
Stosowanie tego barwnika jest zabronione w Austrii, Japonii, Norwegii, Szwecji, Szwajcarii i USA. Z krajów Unii Europejskiej tylko Wielka Brytania korzysta z niego do celów spożywczych, więc UE proponuje wprowadzenie całkowitego zakazu stosowania w obrębie krajów Unii.

</doc>
<doc id="2081409" url="https://pl.wikipedia.org/wiki?curid=2081409" title="Paul Ramsey">
Paul Ramsey

Paul Christopher Ramsey (ur. 3 września 1962 w Londonderry) – północnoirlandzki piłkarz występujący na pozycji obrońcy.
Kariera klubowa.
Ramsey zawodową karierę rozpoczynał w 1980 roku w angielskim klubie Leicester City z First Division. W tych rozgrywkach zadebiutował 7 marca 1981 roku w wygranym 1:0 Arsenalem. W 1981 roku spadł z zespołem do Second Division. W 1983 roku powrócił z nim do First Division. W 1987 roku ponownie spadł z klubem do Second Division. W Leicester Ramsey spędził 11 lat. W sumie zagrał tam w 290 meczach i zdobył 13 bramek.
W 1991 roku odszedł do walijskiego Cardiff City z Fourth Division. Spędził tam dwa kolejne lata, w ciągu których rozegrał tam 69 spotkań i strzelił 7 goli. W 1993 roku Ramsey został graczem szkockiego St. Johnstone ze Scottish First Division. W sezonie 1994/1995 przez kilka miesięcy przebywał ma wypożyczeniu w Cardiff City.
W 1995 roku Ramsey wrócił do Anglii, gdzie podpisał kontrakt z Torquay United. Następnie jego klubami były Barry Town (Walia), Telford United (Anglia), Merthyr Tydfil (Walia), KPV (Finlandia), Grantham Town (Anglia) oraz King’s Lynn (Anglia), gdzie w 1999 roku zakończył karierę.
Kariera reprezentacyjna.
W reprezentacji Irlandii Północnej Ramsey zadebiutował 21 września 1983 roku w wygranym 3:1 meczu eliminacji Mistrzostw Europy 1984 z Austrią. W 1986 roku został powołany do kadry narodowej na Mistrzostwa Świata. Nie zagrał jednak na nich w żadnym pojedynku. Tamten mundial Irlandia Północna zakończyła na fazie grupowej. W latach 1983–1989 w drużynie narodowej Ramsey rozegrał w sumie 14 spotkań.

</doc>
<doc id="2081412" url="https://pl.wikipedia.org/wiki?curid=2081412" title="Kaplica św. Piotra i św. Pawła w Krakowie">
Kaplica św. Piotra i św. Pawła w Krakowie

Kaplica Świętych Apostołów Piotra i Pawła – zabytkowa kaplica znajdująca się w Krakowie, w dzielnicy VIII przy ul. Madalińskiego 13, na Dębnikach.
Neorenesansowa kaplica, w formie rotundy, wzniesiona została w 1883 r. według projektu architekta Józefa Pokutyńskiego.
Była to pierwsza świątynia, którą zbudowano na Dębnikach. Ufundowałali ją: rodzina Kirchmayerów, hrabiostwo Łosiowie i Lasoccy.
W latach 90. XX wieku przeprowadzono remont kaplicy według planów arch. Konstancji Cęckiewicz. Jej projektu i fundacji jest witraż przedstawiający patronów świątyni, został on wykonany w krakowskiej pracowni witraży Anny i Ireneusza Zarzyckich.
Kaplicę ponownie konsekrowano 12 listopada 1993 roku.

</doc>
<doc id="2081415" url="https://pl.wikipedia.org/wiki?curid=2081415" title="Filipiny na Letnich Igrzyskach Olimpijskich Młodzieży 2010">
Filipiny na Letnich Igrzyskach Olimpijskich Młodzieży 2010

Filipiny na Letnich Igrzyskach Olimpijskich Młodzieży 2010 w Singapurze reprezentowało 10 sportowców w 5 dyscyplinach.
Skład kadry.
Koszykówka.
Drużyna chłopców:
9 miejsce

</doc>
<doc id="2081417" url="https://pl.wikipedia.org/wiki?curid=2081417" title="Želimir Haubrih">
Želimir Haubrih

Želimir Haubrih (ur. 1 czerwca 1963) – chorwacki lekkoatleta, chodziarz.

</doc>
<doc id="2081425" url="https://pl.wikipedia.org/wiki?curid=2081425" title="Mahler">
Mahler



</doc>
<doc id="2081427" url="https://pl.wikipedia.org/wiki?curid=2081427" title="Szpital Wojewódzki w Poznaniu">
Szpital Wojewódzki w Poznaniu

Szpital Wojewódzki w Poznaniu (dawniej: "Wojewódzki Szpital Zespolony") – modernistyczne, rozległe założenie szpitalne, zlokalizowane w Poznaniu przy ul. Juraszów 7/19, w bezpośrednim sąsiedztwie Szpitala MSWiA na Winiarach.
Inspiracja.
Źródłami inspiracji dla architektów budujących obiekt były m.in. Szpital Miejski we Frankfurcie nad Menem ("Klinikum Frankfurt Höchst"), szpital w Leverkusen, czy klinika położnicza w São Paulo. W fazie projektowej Henryk Marcinkowski konsultował się z wybitnymi lekarzami, m.in. Wiktorem Degą, Romanem Drewsem, Witoldem Michałkiewiczem, czy Józefem Chmielem, a także uczestniczył w zjazdach Polskiego Towarzystwa Szpitalnictwa.
Charakterystyka.
Cały rejon między ulicami Juraszów, Witosa, Alejami Solidarności i Dojazdem, w początku lat 60. XX wieku zarezerwowano pod wielki kompleks szpitali różnych specjalizacji. Program tego obszaru został zatwierdzony przez Ministerstwo Zdrowia w 1963. Autorami koncepcji byli: Henryk Marcinkowski, Bohdan Celichowski, Jerzy Wciórko i Maria Waschko ("Miastoprojekt" Poznań). Miał to być samowystarczalny kompleks ze wspólnymi, skoncentrowanymi usługami (np. pralnia, kuchnia).
Jako pierwszy zrealizowano Szpital Ogólny miasta Poznania, czyli obecny Wojewódzki. Powstał w pracowni Henryka Marcinkowskiego. Zbudowany w latach 1966-1972. Oparto go na radykalnych koncepcjach modernistycznych, według których szpital miał stać się "centrum zdrowia", a jego funkcje miały daleko wykraczać poza lecznictwo – w obszary zapobiegania i środowisko społeczne pacjentów. Budynek powstał z prefabrykatów betonowych i ma 700 łóżek. Składa się z dwóch prostopadłościanów (3 i 8 kondygnacji) oraz rotundy, zwartych łącznikiem poprzecznym. Całość otoczona jest parkiem z alejami spacerowymi, z rozsianymi weń licznymi budynkami towarzyszącymi. Wjazd podkreśla modernistyczna żelbetowa brama z fosą. W 2010 szpital przeszedł znaczącą modernizację, w wyniku której oddano do użytku nowy blok operacyjny (osiem specjalizowanych sal operacyjnych i osiem łóżek na oddziale OIOM).
Lotnisko posiada lądowisko dla helikopterów, które w roku 2011 zostało kompletnie przebudowane i dostosowane do wymogów bezpieczeństwa.
W czerwcu 2018 otwarto przy szpitalu Zakład Opieki Leczniczej w osobnym, nowym budynku.
Kaplice.
Na terenie szpitala znajdują się dwie kaplice. Jedna z nich istnieje w podziemiach budynku głównego. Drugą otwarto w 2018 wraz z Zakładem Opieki Leczniczej pod wezwaniem św. Bernadety Soubirous (poświęcił ją arcybiskup Stanisław Gądecki). Wystrój tej kaplicy ma przypominać grotę w Lourdes. 

</doc>
<doc id="2081428" url="https://pl.wikipedia.org/wiki?curid=2081428" title="E107">
E107



</doc>
<doc id="2081429" url="https://pl.wikipedia.org/wiki?curid=2081429" title="Kostecki">
Kostecki



</doc>
<doc id="2081431" url="https://pl.wikipedia.org/wiki?curid=2081431" title="Foua Toloa">
Foua Toloa

Foua Toloa − polityk, szef rządu Tokelau ("ulu-o-Tokelau") od lutego 2009 do lutego 2010 oraz ponownie od marca 2011 do lutego 2012, jednocześnie minister finansów, minister transportu oraz minister odpowiedzialny za energię i telekomunikację (funkcje te pełni również obecnie), minister spraw zagranicznych, minister sprawiedliwości, minister bezpieczeństwa publicznego, minister ds. relacji z parlamentem oraz minister kultury, młodzieży i spraw kobiet. Wódz ("faipule") atolu Fakaofo i jego reprezentant w lokalnym parlamencie ("Fono").

</doc>
<doc id="2081432" url="https://pl.wikipedia.org/wiki?curid=2081432" title="Mistrzostwa Świata w Piłce Nożnej 1994 (eliminacje strefy CONCACAF)">
Mistrzostwa Świata w Piłce Nożnej 1994 (eliminacje strefy CONCACAF)

W eliminacjach do Mistrzostw Świata w Piłce Nożnej 1994 strefy CONCACAF wzięły udział 23 reprezentacje narodowe. Z eliminacji była zwolniona reprezentacja USA, która była gospodarzem turnieju.
Format eliminacji.
W pierwszej rundzie drużyny walczyły w dwóch strefach:
Strefa Karaibów - 14 drużyn gra w trzy-rundowym systemie pucharowym, trzy najlepsze awansują do drugiej rundy.
Strefa Środkowa - 6 drużyn jest podzielone na 3 dwumecze, których zwycięzcy awansują do drugiej rundy.
W drugiej rundzie do sześciu najlepszych drużyn w pierwszej rundzie dołączają Meksyk oraz Kanada. Zespoły są dzielone na dwie grupy po cztery drużyny. Po dwie najlepsze z każdej grupy awansują do rundy finałowej.
W rundzie finałowej cztery drużyny grają systemem każdy z każdym, mecz i rewanż. Zwycięzca grupy awansuje bezpośrednio do finałów, druga drużyna gra w barażu ze zwycięzcą strefy OFC.
Runda finałowa.
Uwagi:

</doc>
<doc id="2081433" url="https://pl.wikipedia.org/wiki?curid=2081433" title="Krzysztof Kołodziej">
Krzysztof Kołodziej

Krzysztof Kołodziej (ur. 25 lipca 1955 w Lublinie) – polski lekkoatleta, sprinter.
Podczas mistrzostw Europy juniorów (Duisburg 1973) odpadł w półfinale biegu na 400 metrów, a także wywalczył srebrny medal w sztafecie 4 × 400 metrów.
Czterokrotny finalista mistrzostw Polski, nigdy nie wywalczył medalu podczas tych zawodów.

</doc>
<doc id="2081434" url="https://pl.wikipedia.org/wiki?curid=2081434" title="SMS Von der Tann">
SMS Von der Tann

SMS Von der Tann – niemiecki krążownik liniowy (według oryginalnej nomenklatury wielki krążownik, niem.: "Großer Kreuzer") z okresu I wojny światowej, pierwszy okręt tej klasy w Kaiserliche Marine.
Skonstruowany w odpowiedzi na budowę w stoczniach brytyjskich trzech jednostek typu "Invincible", był od nich nieco słabiej uzbrojony, dysponował za to znacznie lepszym opancerzeniem i większą prędkością maksymalną. Zwodowany w 1909 roku, rok później wszedł w skład cesarskiej floty. Podczas działań wojennych uczestniczył w większości akcji Hochseeflotte na Morzu Północnym, przez krótki czas operował również na Bałtyku. Największym starciem z jego udziałem była bitwa jutlandzka 31 maja i 1 czerwca 1916 roku. Już w jej pierwszych minutach artylerzyści „Von der Tanna” odnieśli olbrzymi sukces, zatapiając po krótkim pojedynku brytyjski krążownik liniowy „Indefatigable”.
W listopadzie 1918 roku, na mocy rozejmu w Compiègne, „Von der Tann” został wraz z większością okrętów Hochseeflotte internowany w Scapa Flow. 21 czerwca 1919 roku jego załoga dokonała samozatopienia dla uniknięcia przejęcia jednostki przez zwycięskich aliantów. Wrak wydobyto w 1930 roku i w następnych latach złomowano w Rosyth.
Projektowanie i budowa.
W 1906 roku nastąpił znaczący przełom w budownictwie okrętów wojennych: do służby w Royal Navy wszedł nowatorski pancernik „Dreadnought”. W tym samym roku z inicjatywy pierwszego lorda morskiego brytyjskiej Admiralicji, admirała Johna Fishera, położono stępki pod pierwsze trzy jednostki nowej klasy okrętów: krążowników liniowych (do końca 1912 roku klasyfikowanych oficjalnie jako wielkie krążowniki pancerne), łączących silne uzbrojenie z dużą prędkością maksymalną, kosztem znacznego osłabienia pancerza. Budowę i charakterystyki krążowników liniowych typu "Invincible" otoczono ścisłą tajemnicą, dlatego fakt ich znacznej przewagi nad wcześniejszymi krążownikami pancernymi poznano w pełni dopiero po ich wejściu do służby w 1908 roku. Dla dowództwa Kaiserliche Marine jasnym się stało, że budowany od 1907 roku „Blücher”, uzbrojony w działa kal. 210 mm, nie jest równorzędnym przeciwnikiem dla nowych brytyjskich okrętów. Dlatego postanowiło ono jak najszybciej pozyskać podobny do brytyjskich okręt. Plany te zyskały poparcie admirała Alfreda von Tirpitza. Projekt nowej jednostki został opracowany pomiędzy sierpniem 1906 a czerwcem 1907 roku w departamencie konstrukcyjnym ("Konstruktiondepartement") niemieckiego ministerstwa marynarki, dowodzonym przez wiceadmirała Rudolfa von Eickstedta, pod kierunkiem Marine-Oberbauarta Konowa.
Niemiecka koncepcja użycia okrętów nowej klasy była odmienna od brytyjskiej. Zakładała ona głównie działania na ograniczonym akwenie Morza Północnego, w niewielkiej odległości od baz własnych i potencjalnego przeciwnika. Większą uwagę postanowiono zwrócić na odporność okrętu, wyrażoną grubością pancerza i dobrze rozplanowanym podziałem wewnętrznym kadłuba, mniejszą wagę przywiązywano do wysokiej prędkości maksymalnej. W efekcie powstały okręt był bardziej zbliżony konstrukcyjnie do szybkiego pancernika, niż swych brytyjskich odpowiedników.
Zamówienie na budowę, finansowaną z budżetu na lata 1907–1908 złożono 26 września 1907 roku w stoczni koncernu Blohm &amp; Voss w Hamburgu. Stępkę pod krążownik nazwany tymczasowo „F” (numer budowy 198) położono, według różnych źródeł, 21 lub 25 marca 1908 roku. Podobnie jak budowane wcześniej niemieckie krążowniki pancerne, był on formalnie klasyfikowany jako wielki krążownik ("Großer Kreuzer"). Pozwalało to, pomimo charakterystyk okrętu zbliżonych do klasycznych drednotów, na uniknięcie politycznych oskarżeń o kontynuowanie wyścigu zbrojeń morskich z Royal Navy w obliczu ograniczeń budżetowych. Jednak równocześnie ograniczenia te miały spory wpływ na ostateczną konstrukcję krążownika. Przede wszystkim wymusiły wybór mniejszego kalibru dział artylerii głównej: 280 mm zamiast planowanych początkowo 305 lub 343 mm. Kadłub krążownika „F” zwodowano 20 marca 1909 roku, nadając mu imię „Von der Tann”, na cześć Ludwiga von der Tanna, bawarskiego generała, dowódcy korpusu ochotniczego w wojnie o Szlezwik w latach 1848−1851. Aktu nadania imienia dokonał bratanek patrona. Ostatecznie gotowy okręt został przejęty przez Kaiserliche Marine 1 września 1910 roku i rozpoczął próby morskie. Koszt budowy wyniósł nieco ponad 36,5 miliona marek w złocie. „Von der Tann” był pierwszym dużym niemieckim okrętem wojennym wyposażonym w napęd turbinowy.
Opis konstrukcji.
Charakterystyka ogólna.
Konstrukcja kadłuba nowego niemieckiego krążownika liniowego oparta była na mieszanym, wzdłużno-poprzecznym układzie wiązań i podzielona grodziami na 15 przedziałów wodoszczelnych. Podwójne dno obejmowało 75% długości okrętu. „Von der Tann” miał długość całkowitą 171,7 m (171,5 m między pionami oraz na konstrukcyjnej linii wodnej) i szerokość maksymalną 26,6 m (27,17 m z wytykami sieci przeciwtorpedowych). Projektowana wyporność konstrukcyjna miała wynosić 19 370 ton, pełna zaś 21 300 ton metrycznych (część źródeł podaje nieco odmienne wartości wyporności okrętu). Zanurzenie przy pełnym obciążeniu wynosiło 8,91 m na dziobie i 9,17 m na rufie okrętu, wysokość burty na śródokręciu 13,28 m (8,1 m ponad konstrukcyjną linią wodną przy wyporności normalnej). Wyższy o jeden poziom pokład dziobowy ciągnął się do przedniego masztu. Przy projektowaniu planowano wyposażyć jednostkę w maszty ażurowe, zbliżone do stosowanych na okrętach amerykańskich, jednak ostatecznie zdecydowano się na tradycyjne maszty palowe. Krążownik został wyposażony w zbiorniki przeciwprzechyłowe systemu Frahma, które jednak z uwagi na ich niską efektywność nie były używane, a ich przestrzeń wykorzystywano jako dodatkowy bunkier na 200 ton węgla.
Załoga „Von der Tanna” w okresie przed wybuchem wojny liczyła 41 oficerów oraz 882 podoficerów i marynarzy, w przypadku pełnienia funkcji jednostki flagowej wzrastała do 998 osób, a podczas bitwy jutlandzkiej wynosiła 1174 oficerów, podoficerów i marynarzy. Pomieszczenia załogi były podzielone: kabiny oficerskie znajdowały się w nadbudówce dziobowej, pozostała część załogi zajmowała wieloosobowe kajuty na rufie. Ten układ był nietypowy dla niemieckich okrętów tej wielkości i powtarzał schemat brytyjski, zastosowany np. na pancerniku „Dreadnought”. Okręt dysponował zestawem 10 łodzi ratunkowych i roboczych różnej wielkości.
Urządzenia napędowe.
Napęd krążownika stanowiły dwa zespoły turbin parowych Parsonsa, każdy składający się z turbiny wysokiego i niskiego ciśnienia, turbiny marszowej oraz turbiny biegu wstecznego, o łącznej projektowanej mocy na wałach wynoszącej 42 000 KM, rozmieszczone w trzech pomieszczeniach maszynowni. Napędzały one za pośrednictwem wałów napędowych cztery śruby o średnicy 3,6 m, przy czym oba wały jednej burty były napędzane przez ten sam zespół, wał wewnętrzny przez turbinę niskiego, zewnętrzny wysokiego ciśnienia. „Von der Tann” był pierwszym dużym niemieckim okrętem, napędzanym turbinami parowymi oraz pierwszym, na którym zastosowano czterośrubowy układ napędowy. Turbiny, których produkcja była jeszcze wówczas nowością dla niemieckiego przemysłu, sprawiały pewne kłopoty eksploatacyjne: ich łopatki miały tendencję do urywania się, co powodowało uszkodzenia konstrukcji i konieczność częstych pobytów w stoczni remontowej.
Parę do turbin dostarczało 18 kotłów typu Schulz-Thornycroft o ciśnieniu roboczym 16 atmosfer, opalanych węglem, rozmieszczonych w dziesięciu kotłowniach. W porównaniu z kotłami instalowanymi równolegle na jednostkach brytyjskich, odznaczały się one lepszymi własnościami pracy z przeforsowaniem. Pod koniec 1916 roku w paleniskach zainstalowano dodatkowo system rozpylaczy paliwa płynnego, co ułatwiało rozpalanie ognia i przyspieszało osiąganie przez okręt gotowości bojowej. Normalny zapas węgla wynosił 1000 ton, maksymalny 2600 ton, co pozwalało przepłynąć 4400 mil morskich przy prędkości ekonomicznej 14 węzłów. Po montażu wtryskiwaczy zapas paliwa powiększył się o 200 ton ropy.
Projektowana prędkość maksymalna, wynosząca 24,8 węzła (według innego źródła 24,75 węzła przy mocy nominalnej 43 600 KM), została znacznie przekroczona podczas prób morskich. Z przeforsowaniem maszynowni, przy mocy wynoszącej 79 007 KM i 324 obrotach śrub na minutę, „Von der Tann” osiągnął 27,4 węzła. Krążownik posiadał dwa równoległe stery (odróżniało go to od wszystkich później zbudowanych niemieckich krążowników liniowych, mających stery w układzie tandem, jeden za drugim), nadające mu dobrą manewrowość przy małych prędkościach, przy płynięciu z dużą prędkością powodujące jednak znaczne (do 60%) zwalnianie jednostki przy pełnym wychyleniu na burtę.
Okręt był zasilany w energię elektryczną o napięciu 225V przez sześć turbogeneratorów parowych o łącznej mocy 1200 kW .
Uzbrojenie.
Podstawowe uzbrojenie artyleryjskie „Von der Tanna” stanowiło osiem dział 28 cm SK L/45, kalibru 280 mm, i długości lufy równej 45 kalibrom, umieszczonych w czterech opancerzonych wieżach: jednej na dziobie, jednej na rufie i dwóch diagonalnie na śródokręciu, z teoretyczną możliwością strzelania na przeciwległą burtę w zakresie 125° (powodowało to jednak ryzyko uszkodzeń pokładu i wyposażenia od podmuchu dział). Zapas amunicji wynosił 165 jednostek na wieżę, łącznie 660 sztuk. Użyte działa o długości lufy 45 kalibrów były identyczne z zastosowanymi na drednotach typu "Nassau", z elektrycznym mechanizmem obrotu wieży i hydraulicznym podniesienia dział. Minimalny kąt podniesienia wynosił -8°, maksymalny 20°, co pozwalało uzyskać donośność rzędu 18 900 m. Pocisk przeciwpancerny o masie 302 kg był wystrzeliwany z prędkością początkową 875 m/s. Szybkostrzelność sięgała maksymalnie trzech wystrzałów na minutę. Osie luf dział wieży dziobowej znajdowały się 9,9 m ponad konstrukcyjną linią wodną, dla pozostałych wież wysokość ta wynosiła 7,7 m. Centralne przyrządy kierowania ogniem dla artylerii głównego i średniego kalibru, opierające się na danych pozyskiwanych z dalmierzy produkcji Zeissa, zostały zainstalowane na okręcie w 1915 roku.
Artyleria średniego kalibru składała się z dziesięciu dział 15 cm SK L/45, kalibru 150 mm i długości lufy równej 45 kalibrom, umieszczonych w kazamatach na burtach okrętu, na śródokręciu z zapasem amunicji po 150 jednostek na lufę. Mogły one wystrzeliwać pociski przeciwpancerne i burzące o masie 45,3 kg na odległość 13 500 m. Dla zwalczania zagrożenia ze strony niszczycieli i torpedowców krążownik otrzymał początkowo 16 dział 8,8 cm SK L/45, kalibru 88 mm, o szybkostrzelności 15 strzałów na minutę i donośności 9 kg pocisku wynoszącej 10 694 m, z łącznym zapasem 3200 jednostek amunicji. Umieszczono je po cztery w kazamatach na dziobie i rufie, cztery w kazamatach nadbudówki dziobowej i cztery na dachu nadbudówki rufowej. Były one w trakcie służby sukcesywnie demontowane i zastępowane uzbrojeniem przeciwlotniczym.
„Von der Tann” posiadał również cztery podwodne wyrzutnie torpedowe kalibru 450 mm (niektóre źródła podają kaliber 500 mm), z zapasem 11 torped. Znajdowały się one po jednej na dziobie, rufie (po lewej stronie urządzenia sterowego) i na obydwu burtach, prostopadle do osi podłużnej kadłuba. Był to klasyczny dla niemieckich krążowników liniowych układ, stosowany później na wszystkich jednostkach tej klasy. Stosowane torpedy miały głowicę bojową o masie 110 kg i zasięg 2000 m przy prędkości 32 węzłów lub 1500 m przy 36 węzłach.
Opancerzenie.
W odróżnieniu od swych brytyjskich odpowiedników, niemieccy konstruktorzy zwrócili większą uwagę na ochronę pancerną projektowanych krążowników liniowych. W przypadku „Von der Tanna” całkowity ciężar opancerzenia stanowił 1/3 wyporności okrętu. Jego podstawową częścią był burtowy pas pancerny, o grubości maksymalnej 250 mm na linii wodnej w centralnej części okrętu (pomiędzy barbetami wież dziobowej i rufowej), 225 mm powyżej i 150 mm poniżej, zmniejszającej się w kierunku dziobu i rufy odpowiednio do 80–120 mm i 100 mm (końcowy odcinek rufy powyżej pokładu głównego nie był chroniony pancerzem), położony na podkładzie z drewna tekowego grubości 50 mm. Tworzył on pancerną cytadelę, sięgającą w górę do pokładu głównego, chroniącą najważniejsze mechanizmy okrętowe. Była ona zamknięta poprzecznymi grodziami pancernymi grubości 120, 140 i 170 mm, wzdłużne grodzie przeciwtorpedowe miały grubość 25 mm na całej długości kadłuba.
Opancerzenie poziome tworzyły dwa pokłady pancerne: górny i główny, każdy o grubości 25 mm, połączony z pancerzem burtowym skosami grubości do 50 mm. W zamyśle konstruktorów górny pokład miał powodować rozrywanie się pocisków, a dolny wychwytywać ich odłamki. Wieże artylerii głównej były chronione płytami pancernymi grubości 230 mm od frontu, 180 mm z boków i 60 do 90 mm od góry, barbety o wewnętrznej średnicy 8,1 m miały grubość do 230 mm. Kazamaty artyleryjskie chronione były płytami pancernymi o grubości 150 mm. Główne dziobowe stanowisko dowodzenia miało pancerz grubości od 200 do 250 mm, zapasowe rufowe od 50 do 200 mm. Całość wykonana była ze stali Kruppa.
Krążownik posiadał po wejściu do służby sieci przeciwtorpedowe, zdemontowane jako nieskuteczne w 1916 roku.
Modernizacje.
„Von der Tann” nie przechodził podczas swej służby w Kaiserliche Marine poważniejszych modernizacji. W 1915 roku zwiększono maksymalny kąt podniesienia dział artylerii kalibrów 280 i 150 mm, co powiększyło ich zasięg odpowiednio do 20 400 i 16 800 m. W tym samym czasie na okręcie zainstalowano centralne stanowisko kierowania ogniem dla obydwu kalibrów artylerii oraz nieznacznie wzmocniono opancerzenie horyzontalne w punktach uznanych za szczególnie newralgiczne. Działa kalibru 88 mm, jako nieskuteczne, były sukcesywnie usuwane z pokładu, zaś ich stanowiska w kazamatach zaślepiane. Jako pierwsze zdemontowano, niemożliwe do użycia przy złym stanie morza, armaty z kazamat na dziobie i rufie. W ich miejsce w 1916 roku zainstalowano dwa działa przeciwlotnicze kal. 88 mm L/45.
W ostatnich miesiącach 1914 roku na masztach zainstalowano stanowiska obserwacyjne. Pod koniec 1915 roku na krążowniku przeprowadzano próby z wykorzystaniem wodnosamolotu pokładowego Friedrichshafen FF.29, co wiązało się z instalacją dźwigu do podnoszenia maszyny z powierzchni morza. Po stwierdzeniu nieskuteczności zbiorników przeciwprzechyłowych Frahma, na okręcie zabudowano stępki przeciwprzechyłowe. Jeszcze jedną zmianą był demontaż podestu kompasu z nadbudówki rufowej.
Przebieg służby.
Przed I wojną światową.
Pierwszym dowódcą okrętu był, od października 1910 roku, "Kapitän zur See" (komandor) Robert Mischke. Po zakończeniu prób zdawczo-odbiorczych, 20 lutego 1911 roku „Von der Tann” wyruszył w rejs do Ameryki Południowej. W ciągu ponad dwumiesięcznej podróży krążownik zawinął do Rio de Janeiro, Puerto Militar i Bahía Blanca. W drodze powrotnej na dystansie od Teneryfy do Helgolandu (1913 mil morskich) okręt utrzymywał przeciętną prędkość 24 węzłów, co doskonale świadczyło o możliwościach jego siłowni. Do Wilhelmshaven powrócił 6 maja 1911 roku, dwa dni później został przydzielony do 1. Grupy Rozpoznawczej (niem.: "1. Aufklärungsgruppe") w składzie Hochseeflotte.
W czerwcu 1911 roku „Von der Tann”, z Kronprinzem i jego małżonką na pokładzie, wziął udział w rewii floty w Spithead, z okazji koronacji Jerzego V. Cumujący w pobliżu swego brytyjskiego odpowiednika, krążownika liniowego „Indefatigable”, niemiecki krążownik wzbudził olbrzymie zainteresowanie konstruktorów i wyższych oficerów Royal Navy. Po powrocie, 28 września 1911 roku, został okrętem flagowym ówczesnego dowódcy 1. Grupy Rozpoznawczej, wiceadmirała Gustava Bachmanna. Na krótki okres, od 13 marca do 3 kwietnia, oraz ponownie przez pięć dni września 1912 roku, podnosił na nim swą flagę drugi admirał 1. Grupy Rozpoznawczej, Franz Hipper. We wrześniu 1912 roku nastąpiła również zmiana na stanowisku dowódcy okrętu; objął je "Kapitän zur See" Max Hahn. Wcześniej, na przełomie czerwca i lipca, „Von der Tann” przechodził w Wilhelmshaven remont maszynowni. Gdy w lecie 1912 roku do Hochseeflotte dołączył nowy krążownik liniowy „Moltke”, przejął on rolę okrętu flagowego dowódcy 1. Grupy Rozpoznawczej. Po ustanowieniu w październiku tegoż roku funkcji trzeciego admirała sił rozpoznawczych, na „Von der Tannie” podnosili swoją flagę kolejno kontradmirałowie Felix Funke oraz, aż do likwidacji jego stanowiska w grudniu 1914 roku, Arthur Tapken.
Pierwsze miesiące wojny.
Po wybuchu I wojny światowej okręty 1. Grupy Rozpoznawczej stacjonowały w Wilhelmshaven, na kotwicowisku u ujścia rzeki Jade. Pierwszy wojenny patrol odbył „Von der Tann” 31 lipca 1914 roku. Podczas bitwy koło Helgolandu 28 sierpnia 1914 roku ciężkie okręty niemieckie nie mogły z powodu niskiego stanu wód podczas odpływu wyjść w morze, żeby wesprzeć atakowane przez jednostki Grand Fleet siły lekkie. Będący już od rana w gotowości do wyjścia w morze „Von der Tann”, mający najmniejsze zanurzenie spośród krążowników liniowych admirała Hippera, mógł opuścić ujście Jade dopiero wczesnym popołudniem, pozostałe jednostki musiały czekać jeszcze ponad godzinę. Gdy w końcu przybyły na miejsce niedawnego starcia, na wszelką kontrakcję było już za późno. Po zebraniu rozproszonych ocalałych lekkich okrętów, całość floty powróciła przed nocą na kotwicowiska.
Duże straty poniesione w bitwie koło Helgolandu spowodowały wśród niemieckich oficerów chęć rewanżu na flocie brytyjskiej. Jako cel ataku wybrano portowe miasto Great Yarmouth na wschodnim wybrzeżu Anglii. Według planu admirała Hippera niemieckie okręty miały ostrzelać cele lądowe oraz postawić miny na torze wodnym, a w przypadku kontrakcji brytyjskich krążowników liniowych zwycięzcy spod Helgolandu, wiceadmirała Davida Beatty'ego, wciągnąć je na niemieckie defensywne pola minowe i linie patrolujących U-Bootów. Wieczorem wypłynęły w morze dwie eskadry niemieckich drednotów, stanowiąc odwód na wypadek zagrożenia zespołu admirała Hippera przez okręty Royal Navy.
Po południu 2 listopada okręty admirała Hippera opuściły kotwicowisko u ujścia Jade. Zespół składał się z trzech krążowników liniowych: flagowego „Seydlitza” oraz „Moltke” i „Von der Tanna”, krążownika pancernego „Blücher” oraz czterech krążowników lekkich. Następnego dnia o 6:30 rano osiągnęły one pozycję w pobliżu wybrzeża Norfolku, patrolowaną przez dwa brytyjskie niszczyciele i stary torpedowiec „Halcyon”, przebudowany na trałowiec. Lekkie okręty zaczęły stawiać miny na zaplanowanych pozycjach, zaś pozostałe jednostki niemieckie otworzyły ogień do najbliższego celu, którym był „Halcyon”. Pomimo silnego ostrzału, nie odniósł on poważniejszych uszkodzeń, jedynie odłamki wybuchających w pobliżu pocisków raniły trzech członków załogi i zniszczyły anteny radiowe. Później niemieccy artylerzyści przenieśli ogień na Yarmouth, lecz ostrzał nie spowodował większych zniszczeń, większość pocisków wybuchła na plaży. Po zakończeniu stawiania min okręty admirała Hippera skierowały się w drogę powrotną. Z trzech brytyjskich okrętów podwodnych, które podjęły próbę ataku, jeden, D5, wszedł na jedną z postawionych min i zatonął wraz z niemal całą załogą (uratowano jedynie czterech marynarzy). Niemcy uznali akcję za swój sukces, a admirał Hipper został odznaczony Krzyżem Żelaznym.
W dniach 15–16 grudnia 1914 roku okręty 1. Grupy Rozpoznawczej w osłonie lekkich krążowników i torpedowców przeprowadziły kolejny atak na nadbrzeżne miasta wschodniej Anglii: Scarborough, Hartlepool i Whitby. Ich głównym celem było wciągnięcie do walki części jednostek Grand Fleet i wyprowadzenie ich pod ogień oczekujących w okolicy Dogger Bank głównych sił Hochseeflotte. Krążowniki admirała Hippera: flagowy „Seydlitz”, najnowszy „Derfflinger”, „Moltke”, „Von der Tann” oraz „Blücher” opuściły kotwicowisko u ujścia Jade nad ranem 15 grudnia. Po osiągnięciu 16 grudnia wybrzeży Anglii, „Derfflinger”, „Von der Tann” i krążownik lekki „Kolberg” zostały wysłane w kierunku Scarborough. „Kolberg” postawił w drodze zagrodę złożoną ze 100 min morskich wzdłuż wybrzeży Yorkshire. Krążowniki liniowe otworzyły ogień w kierunku miasta około 8:00 rano, wystrzeliwując w ciągu pół godziny ponad 300 pocisków dużego kalibru, które spowodowały śmierć 17 i ranienie 97 mieszkańców miasta oraz duże straty materialne. Następnie okręty niemieckie skierowały się w stronę rybackiego miasteczka Whitby, gdzie w ciągu około 10 minut ostrzelały posterunek straży wybrzeża i budynki miejskie, trafiając również w zabytkowe ruiny opactwa z XII wieku. W Whitby zginęły kolejne dwie osoby.
W tym samym czasie drugi zespół niemiecki ostrzelał Hartlepool. Obydwie grupy połączyły się o 9:45 i skierowały z powrotem w stronę wybrzeża Niemiec. Okręty brytyjskie, które wyszły w morze przeciwko siłom niemieckim, wykryły co prawda przeciwnika, ale błędy w dowodzeniu pozwoliły Niemcom wymknąć się z próby okrążenia. Nie zrealizowali oni jednak planu wciągnięcia Grand Fleet do bitwy; statyczna taktyka dowodzącego Hochseeflotte admirała von Ingenohla spowodowała, że jej przewaga nie została wykorzystana. Po zakończeniu akcji krążowniki admirała Hippera nie niepokojone powróciły do ujścia Jade.
Działania do maja 1916.
Jeszcze przed bombardowaniem Scarborough dowódca „Von der Tanna” przedstawił swym przełożonym raport, w którym postulował detaszowanie jego okrętu do działań wojny krążowniczej przeciwko brytyjskiej żegludze handlowej, jednak propozycja ta nie uzyskała akceptacji. 24 grudnia 1914 roku, podczas nalotu brytyjskich wodnosamolotów na Cuxhaven, krążownik liniowy wraz z innymi stacjonującymi tam okrętami opuścił kotwicowisko i wypłynął na otwarte wody celem uniknięcia zbombardowania. W gęstej mgle zderzył się z inną jednostką i odniósł nieznaczne uszkodzenia (jako pierwszy w historii okręt na skutek, choć pośredni, nalotu samolotów przeciwnika), które zmusiły dowództwo Hochseeflotte do skierowania krążownika do stoczni remontowej. W efekcie nie wziął udziału w bitwie na Dogger Bank 24 stycznia 1915 roku. Przez kilka dni, pomiędzy 28 lutego a 3 marca tegoż roku, „Von der Tann” pełnił funkcję okrętu flagowego 1. Grupy Rozpoznawczej.
W pierwszych dniach sierpnia 1915 roku trzy okręty 1. Grupy Rozpoznawczej: „Seydlitz”, „Moltke” i „Von der Tann”, wraz z grupą starszych drednotów pod dowództwem kontradmirała Hippera zostały przesunięte do działań na Bałtyku. Ich zadaniem było zniszczenie sił marynarki rosyjskiej w rejonie Zatoki Ryskiej. Krążowniki liniowe, z racji swej szybkości, miały stanowić grupę osłonową. 10 sierpnia „Von der Tann” został oddelegowany do ostrzału rosyjskich umocnień na wyspie Utö u wybrzeży fińskich. Około 6:00 rano okręt otworzył ogień najpierw do niszczycieli przeciwnika, zaangażowanych w pojedynek artyleryjski z krążownikiem lekkim „Kolberg”, a wkrótce potem na dużym dystansie do krążownika pancernego „Bajan”. Kilka minut później do boju włączyły się rosyjskie baterie nadbrzeżne. Niemiecki okręt otrzymał jedno trafienie pociskiem średniego kalibru w przedni komin, które jednak nie spowodowało żadnych poważniejszych strat. Po około 20 minutach artylerzyści „Von der Tanna” przerwali ogień, po zauważeniu przez obserwatorów na „Kolbergu” obiektu, uznanego za peryskop okrętu podwodnego. Ogółem wystrzelili 62 pociski kal. 280 mm oraz 80 kal. 150 mm. Prowadzone w dniach od 8 do 19 sierpnia 1915 roku działania floty niemieckiej nie przyniosły większego sukcesu, zaś obawa przed atakami obecnych na Bałtyku rosyjskich i brytyjskich okrętów podwodnych spowodowała ostatecznie jej wycofanie się po storpedowaniu „Moltke” przez brytyjski E1 rankiem 19 sierpnia.
Do końca 1915 roku „Von der Tann” brał jeszcze udział w wyjściach Hochseeflotte w dniach 11–12 września, 19–20 i 23–24 października. Na początku 1916 roku nastąpiła zmiana na stanowisku dowódcy Hochseeflotte: ciężko chorego admirała Hugo von Pohla (zmarł w szpitalu 23 lutego) zastąpił Reinhard Scheer, zwolennik ofensywnych działań ciężkich okrętów Kaiserliche Marine. Oznaczało to zmianę strategii niemieckiej na morzu. Według planów admirała Scheera lekkie siły oraz krążowniki liniowe 1. Grupy Rozpoznawczej dowodzonej przez kontradmirała Franza von Hippera miały swymi działaniami wywabić okręty Grand Fleet w morze, gdzie starłyby się z oczekującymi w zasadzce pancernikami Hochseeflotte. Korzystając z chwilowej przewagi Niemcy powinni zwyciężyć przeciwnika i uzyskać panowanie na morzu, niezbędne dla przełamania blokady alianckiej i przeprowadzenia zwycięskiej ofensywy lądowej na froncie zachodnim. Również na „Von der Tannie” nastąpiła zmiana dowódcy okrętu; nowym został "Kapitän zur See" Hans Zenker.
W dniach 3 i 4 lutego 1916 roku „Von der Tann” wchodził w skład zespołu floty osłaniającego powrót do Niemiec krążownika pomocniczego „Möwe”. Od 5 do 7 marca brał udział w przerwanej akcji przeciwko brytyjskiej żegludze na południe od Dogger Bank, w rejonie Hoofden. Kolejne dwa rejsy bojowe, bez kontaktu z przeciwnikiem, miały miejsce w dniach 17 (rajd na północ) i 22–24 kwietnia 1916 roku, w rejon Horns Rev. Niemcy zdecydowani byli jak najszybciej powtórzyć akcję przeciwko angielskim miastom. Krążowniki liniowe 1. Grupy Rozpoznawczej, dowodzonej w zastępstwie chorego admirała Hippera przez wiceadmirała Friedricha Bödickera, wyszły w morze z kotwicowiska u ujścia Jade rano 24 kwietnia 1916 roku. Celem było zbombardowanie Lowestoft i Great Yarmouth. Oba miasta nie zostały wybrane przypadkiem: Lowestoft było bazą brytyjskich sił minowych, w Yarmouth stacjonowały brytyjskie okręty podwodne. Zgodnie z planem, w ślad za krążownikami liniowymi podążały główne siły Hochseeflotte pod dowództwem admirała Scheera. Swoje pozycje na podejściach do baz brytyjskich zajęły także U-Booty, których zadaniem było meldowanie o ruchach Royal Navy oraz przeprowadzenie w sprzyjających warunkach ataków na wykryte jednostki.
W skład 1. Grupy Rozpoznawczej wchodziły krążowniki liniowe: flagowy „Seydlitz”, najnowszy „Lützow”, „Derfflinger”, „Moltke” i „Von der Tann”, osłaniane przez sześć krążowników lekkich i dwie flotylle torpedowców. W ślad za krążownikami liniowymi podążały główne siły Hochseeflotte pod dowództwem admirała Scheera, stanowiące daleką osłonę na wypadek kontrakcji okrętów brytyjskiej Grand Fleet. Po południu 24 kwietnia „Seydlitz” wszedł na minę, rozrywając kadłub na długości około 15 metrów i tracąc jedenastu zabitych członków załogi. Uszkodzony krążownik został odesłany do Wilhelmshaven w eskorcie dwóch niszczycieli, zaś pozostałe okręty kontynuowały operację. Admirał Bödicker przeniósł się ze swoim sztabem na „Lützowa”. „Von der Tann” i trzy pozostałe krążowniki liniowe 1. Grupy Rozpoznawczej rozpoczęły bombardowanie Lowestoft o godzinie 4.10 rano 25 kwietnia 1916 roku, niszcząc w ciągu dziesięciu minut około 200 domów, dwie baterie nadbrzeżne oraz zabijając trzech i raniąc dwunastu ludzi. Skuteczne zbombardowanie Great Yarmouth uniemożliwiła mgła, toteż niemieckie krążowniki oddały tylko kilka niecelnych salw. Interweniujące lekkie krążowniki brytyjskich sił Harwich Force zostały ostrzelane przez wycofujących się Niemców. Ostatecznie, pomimo znacznej przewagi, admirał Bödicker podjął decyzję o odwrocie, obawiając się ataków brytyjskich okrętów podwodnych, zaś siły główne admirała Scheera podążyły w ślad za nim. Jednostki Grand Fleet nie były w stanie doścignąć wycofujących się Niemców, zaś lekkie okręty nie zaryzykowały pościgu, słusznie obawiając się napotkania niemieckich pancerników. To kolejne bombardowanie angielskich miast wywołało panikę wśród Brytyjczyków i spowodowało podjęcie przez rząd decyzji o przebazowaniu części okrętów do portów na południu Anglii. Obydwie strony planowały przeprowadzenie kolejnych rajdów w najbliższym czasie, licząc na wciągnięcie nieprzyjaciela do walnej bitwy sił głównych, zwycięstwo w której miało zdecydować o panowaniu na morzu. „Von der Tann” wziął więc udział w kolejnym wypadzie na północ od Horns Rev 5 maja, nie napotykając tym razem przeciwnika.
Bitwa jutlandzka.
31 maja i 1 czerwca 1916 roku „Von der Tann” uczestniczył w największej bitwie morskiej I wojny światowej, znanej jako bitwa jutlandzka, a w historiografii niemieckiej jako bitwa na Skagerraku. Doszło do niej na skutek spotkania się na morzu głównych sił morskich Niemiec i Wielkiej Brytanii. Niemieckie krążowniki liniowe 1. Grupy Rozpoznawczej, którym towarzyszyły mniejsze okręty, wyszły w morze z kotwicowiska u ujścia rzeki Jade o godzinie 2:00 (czasu środkowoeuropejskiego) w nocy 31 maja i skierowały się najpierw w stronę wybrzeży Norwegii, a następnie na Skagerrak, gdzie miały przeprowadzić działania przeciwko żegludze brytyjskiej. W przypadku napotkania przeważających sił miały się wycofać pod osłonę dział podążającej za nimi Hochseeflotte. „Von der Tann”, najstarszy i najsłabiej uzbrojony z krążowników liniowych 1. Grupy Rozpoznawczej, rozpoczął bitwę jako ostatni okręt szyku.
Krótko przed godziną 16:00 nastąpiło spotkanie krążowników admirała Hippera z podążającymi w ich kierunku brytyjskimi jednostkami 1. i 2. Eskadry Krążowników Liniowych dowodzonymi przez wiceadmirała Davida Beatty'ego. Niemieccy artylerzyści otworzyli ogień o godzinie 16:48. Na skutek nakazanego przez admirała Hippera podziału celów, „Von der Tann” starł się z „Indefatigable”, z którym porównywano go podczas rewii w Spithead w 1911 roku. Niemieccy artylerzyści wykazali swoją wyższość w pojedynku, trafiając w ciągu kilkunastu minut co najmniej pięcioma z 52 wystrzelonych pocisków kalibru 280 mm. Ich brytyjscy odpowiednicy nie trafili ani razu. Celne pociski niemieckie trafiły prawdopodobnie w okolicę barbety wieży rufowej brytyjskiego okrętu, wywołując eksplozję zgromadzonej tam amunicji i zniszczenie urządzenia sterowego, oraz w dziobową wieżę artyleryjską. O godzinie 17:02 „Indefatigable” został zniszczony w potężnej eksplozji i błyskawicznie zatonął wraz z 1024 osobami. Przeżyło jedynie dwóch marynarzy, uratowanych przez niemiecki niszczyciel S 16.
Przez kilka kolejnych minut „Von der Tann” toczył pojedynek ogniowy z krążownikiem liniowym „New Zealand”. Wkrótce dostał się pod celny ostrzał nadciągających na pole bitwy jednostek 5. Eskadry Pancerników Royal Navy. O 17:09 niemiecki okręt został po raz pierwszy trafiony pociskiem kalibru 381 mm z „Barhama”. Uderzył on w pancerz burtowy na rufie, rozbijając jedną z płyt pancernych i powodując dostanie się do wnętrza kadłuba około 600 ton wody. Artylerzyści „Von der Tanna” przenieśli ogień na nowego przeciwnika. O 17:23 kolejny ciężki pocisk, tym razem kalibru 343 mm z krążownika liniowego „Tiger” trafił w okolicę jednej z wież artyleryjskich na śródokręciu, wyłączając ją z akcji. O 17:26 zniszczeniu w wyniku trafień pociskami dużego kalibru uległ kolejny okręt admirała Beatty'ego: „Queen Mary”. „Von der Tann” zmieniał kurs, aby utrudnić celowanie brytyjskim artylerzystom, i ponownie przeniósł ogień na krążownik liniowy „New Zealand”. Następny celny pocisk wystrzelony z „Tigera” trafił o 17:51 w rejonie wieży dziobowej, powodując jej zacięcie w pozycji wychylonej na burtę. Kilkanaście minut później niezdolne do użytku z powodu przegrzania luf stały się pozostałe dwie wieże i „Von der Tann” czasowo został pozbawiony możliwości prowadzenia walki. Na skutek obciążenia kadłuba wodą przedostającą się przez naruszone poszycie prędkość okrętu spadła do 23 węzłów. Pomimo tego jego dowódca nie opuścił szyku. W tej fazie walki artyleria niemieckiego okrętu wystrzeliła 93 pociski kalibru 280 mm, uzyskując po jednym trafieniu na „Barhamie” i „New Zealand”.
W kolejnym etapie starcia obie strony przeprowadziły ataki torpedowe własnych niszczycieli i torpedowców, nie uzyskując większych sukcesów. Po nadciągnięciu na pole bitwy głównych sił Hochseeflotte, krążowniki liniowe admirała Beatty'ego zmuszone zostały do oderwania się od przeciwnika. Następnie jednostki 1. Grupy Rozpoznawczej starły się z krążownikami liniowymi 3. Eskadry Krążowników Liniowych kontradmirała Horacego Hooda, wysłanymi dla wsparcia admirała Beatty'ego. „Derfflinger” wraz z „Lützowem” rozpoczęły pojedynek artyleryjski z okrętem flagowym admirała Hooda, „Invincible”. O godzinie 19:33 jeden z niemieckich pocisków przebił pancerz wieży Q brytyjskiej jednostki, powodując eksplozję w komorach amunicyjnych i natychmiastowe przełamanie się i zatonięcie „Invincible”, z którego załogi ocalało jedynie sześciu marynarzy. Około 19:30 załodze „Von der Tanna” udało się uruchomić wieżę rufową i podjąć walkę. Po godzinie 20:00 krążowniki admirała Hippera otrzymały rozkaz przeprowadzenia kontrataku, mającego osłonić manewr odwrotu sił głównych Hochseeflotte. Dostawszy się pod ostrzał okrętów brytyjskich, Niemcy ponieśli bardzo ciężkie straty. Ciężko uszkodzony został okręt flagowy admirała Hippera, „Lützow” (zatopiony po bitwie przez niemiecki niszczyciel G 38). Zmusiło to głównodowodzącego do zmiany okrętu, a na ten czas kierowanie atakiem przejął dowódca „Derfflingera”. Admirał Hipper wybrał na swój nowy okręt flagowy „Moltke”, który pozostawał w najlepszym stanie spośród wszystkich niemieckich krążowników liniowych, i dowodził z jego pokładu do końca bitwy. Także „Von der Tann” nie uniknął strat podczas desperackiego ataku. O 20:19 okręt otrzymał czwarte trafienie, pociskiem kalibru 381 mm z pancernika „Revenge” w rufową wieżę dowodzenia. Jego odłamki zabiły między innymi trzeciego oficera artyleryjskiego i dwóch dalmierzystów, raniąc pozostałych członków obsady wieży. Do końca bitwy „Von der Tann” prowadził ogień do drednota „Malaya” i brytyjskich niszczycieli (podczas nocnych ataków jeden z nich, „Moresby”, wystrzelił torpedy, które przecięły kurs niemieckiego krążownika przed dziobem, zmuszając go do gwałtownego manewru celem uniknięcia trafienia), od godziny 21:00 już z trzech wież artylerii głównej, przynajmniej częściowo uruchomionych wysiłkiem załogi. Ogółem jego artyleria wystrzeliła 170 pocisków z dział kalibru 280 mm i 98 z dział 150 mm, te ostatnie w większości do lżejszych jednostek przeciwnika.
Straty wśród niemieckich marynarzy wyniosły 11 zabitych i 35 rannych. Po bitwie okręt, płynący z nieznacznym przechyłem na prawą burtę i maksymalną prędkością 18 węzłów, dotarł do Wilhelmshaven i 2 czerwca został skierowany na remont, trwający do 29 lipca. Do linii powrócił 2 sierpnia, po usunięciu wykrytych w czasie strzelań próbnych problemów z mechanizmami dziobowej wieży artyleryjskiej.
Od bitwy jutlandzkiej do zakończenia wojny.
W połowie sierpnia 1916 roku Niemcy po raz kolejny spróbowali wywabić w morze część Grand Fleet i zniszczyć ją, wykorzystując chwilową przewagę. 18 sierpnia wyszły w morze dwa jedyne zdolne do działań krążowniki liniowe 1. Grupy Rozpoznawczej: „Moltke” i „Von der Tann”, wzmocnione na tę okazję drednotami „Markgraf”, „Großer Kurfürst” i „Bayern”. Celem miało być bombardowanie Sunderlandu. W ślad za zespołem admirała Hippera podążały znów główne siły Hochseeflotte admirała Scheera. Dowództwo Royal Navy, uprzedzone o ruchach floty niemieckiej przez własny wywiad radiowy, wysłało naprzeciw Niemcom główne siły Grand Fleet, jednak obie floty rozminęły się na morzu w odległości około 40 mil morskich. Po zorientowaniu się o obecności w pobliżu brytyjskich okrętów, admirał Scheer dał rozkaz odwrotu i ostatecznie cała akcja nie doszła do skutku. Podobne akcje, również bez rezultatów, odbyły się jeszcze w dniach 25–26 września, dwa razy w październiku 1916 roku: 18–19 i 23–24, oraz w dniach 23–24 marca roku następnego. W tym okresie na krążowniku dwukrotnie ulegały awariom turbiny parowe, co powodowało konieczność odstawienia jednostki do stoczni w terminach od 13 listopada do 29 grudnia 1916 roku i od 31 maja do 22 czerwca 1917 roku. 15 października 1916 roku swą flagę na „Von der Tannie” podniósł wiceadmirał Friedrich Bödicker, mianowany drugim admirałem 1. Grupy Rozpoznawczej. 27 kwietnia 1917 roku nowym dowódcą okrętu został "Kapitän zur See" Konrad Mommsen, 13 lipca 1918 roku zastąpił go "Kapitän zur See" Carl Feldman. Z kolei 21 stycznia 1918 roku nowym drugim admirałem został Ludwig von Reuter.
Od końca 1917 roku lekkie siły Kaiserliche Marine z sukcesami rozpoczęły zwalczanie brytyjskich konwojów do neutralnej Norwegii. Zaniepokojony tym ówczesny dowódca Grand Fleet, admirał David Beatty, zdecydował, że ważne konwoje będą dodatkowo osłaniane przez wydzieloną eskadrę okrętów liniowych. Stworzyło to jednostkom Hochseeflotte okazję do przechwycenia i zniszczenia takiej eskadry, korzystając z chwilowej przewagi liczebnej. Plan wiceadmirała Hippera polegał na przeprowadzeniu ataku na konwój przez krążowniki liniowe 1. Grupy Rozpoznawczej, które miały następnie wciągnąć ścigające je okręty brytyjskie pod ogień oczekujących w zasadzce niemieckich sił głównych. Flota niemiecka, prowadzona przez najnowszy krążownik liniowy Kaiserliche Marine, „Hindenburg”, opuściła kotwicowiska rankiem 23 kwietnia 1918 roku. Już w godzinę później z jej składu ubyły dwie jednostki. „Moltke” doznał poważnej awarii urządzeń napędowych i niezdolny do samodzielnego poruszania się, został wzięty na hol i odprowadzony do bazy przez pancernik „Oldenburg”. Pozostałe okręty kontynuowały akcję, w tym „Von der Tann” pod flagą kontradmirała von Reutera, ale pomimo dwudniowych poszukiwań nie udało im się przechwycić żadnego konwoju i w dniu 25 kwietnia wszystkie powróciły do baz. Podobny, równie bezowocny wypad przeprowadzono w lipcu. W sierpniu 1918 roku admirał Hipper został nowym głownodowodzącym Hochseeflotte, a jego miejsce dowódcy 1. Grupy Rozpoznawczej zajął kontradmirał von Reuter. Nie wyznaczono nowego drugiego admirała, ale na „Von der Tannie” pozostał jego sztab, a obowiązki zostały przeniesione na dowódcę okrętu, komandora Feldmana.
W październiku 1918 roku Cesarstwo Niemieckie znalazło się w bardzo trudnej sytuacji. Zwycięska ofensywa Ententy, wycofywanie się z działań wojennych kolejnych sprzymierzeńców oraz rewolucyjne wrzenie w samych Niemczech, spowodowały podjęcie przez nowego kanclerza, księcia Maksymiliana Badeńskiego rozmów o zawieszeniu broni z aliantami. Reakcją dowodzącego od sierpnia 1918 roku Kaiserliche Marine admirała Reinharda Scheera, niewyrażającego (podobnie jak większość dowództwa armii i floty niemieckiej) zgody na zaprzestanie działań wojennych, było opracowanie planu decydującej bitwy morskiej z brytyjską Royal Navy. Miał go wykonać admirał Franz von Hipper z podległą mu Hochseeflotte. Okręty admirała Hippera, z „Von der Tannem”, wyszły na redę bazy w Wilhelmshaven w nocy z 29 na 30 października 1918 roku. Jednak niemieccy marynarze nie zamierzali brać udziału w tej, w zasadzie samobójczej misji i odmówili wykonywania rozkazów. W obliczu otwartej rewolty admirał Hipper nakazał okrętom powrót do portów w Wilhelmshaven i Kilonii. Od tej pory „Von der Tann” pozostawał na redzie aż do zakończenia działań wojennych.
Internowanie w Scapa Flow i samozatopienie.
Ostatecznie Niemcy zgodziły się na podpisanie 11 listopada 1918 roku rozejmu w Compiègne, kończącego I wojnę światową. Na mocy tego traktatu okręty Kaiserliche Marine miały zostać rozbrojone i poddane kontroli sprzymierzonych. U-Booty miały zostać wydane ostatecznie i bez prawa do zwrotu, natomiast jednostki nawodne poddane internowaniu na czas trwania rozmów pokojowych. Prezydent Stanów Zjednoczonych Woodrow Wilson proponował przekazanie rozbrojonej floty niemieckiej pod nadzór któregoś z państw neutralnych, między innymi Hiszpanii, Holandii i Norwegii, które miały techniczne możliwości przyjęcia tak dużej ilości jednostek w swoich portach. Ostatecznie aktualna stała się oferta brytyjska, wskazująca na kotwicowisko Royal Navy w Scapa Flow na Orkadach jako miejsce postoju internowanej Hochseeflotte. W wyniku negocjacji pomiędzy przedstawicielami marynarek wojennych Wielkiej Brytanii i Niemiec ustalono listę internowanych okrętów. Znajdował się na niej również „Von der Tann”. Niemieckie okręty, rozbrojone i z minimalnymi zapasami paliwa i żywności, wyszły w morze 19 listopada 1918 roku pod dowództwem kontradmirała Ludwiga von Reutera, by po spotkaniu z silnym zespołem Royal Navy, wzmocnionym na tę okazję okrętami US Navy i francuskiej Marine nationale, wpłynąć do Firth of Forth. Po przeprowadzeniu kontroli stanu rozbrojenia okręty zostały przebazowane do Scapa Flow. Dowódcą „Von der Tann” podczas internowania został "Kapitänleutnant" Karl-Friedrich Wollanke.
W trakcie pobytu na internowaniu Ludwig von Reuter coraz wyraźniej zdawał sobie sprawę, że powrót choćby części powierzonych mu okrętów do kraju jest niemożliwy. W związku z tym i w obliczu zbliżającego się dnia wygaśnięcia obowiązywania zawieszenia broni, niemiecki dowódca zdecydował się postąpić zgodnie z rozkazem cesarza, mówiącym, że żaden niemiecki okręt nie może się dostać w ręce wroga. 21 czerwca 1919 roku kontradmirał wydał rozkaz o samozatopieniu. „Von der Tann” zatonął o godzinie 14:15, z powiewającą na maszcie banderą cesarską. Jego marynarze zostali potraktowani jako jeńcy wojenni i osadzeni w obozach, skąd powrócili do kraju dopiero na początku 1920 roku.
Wrak krążownika spoczywał stępką do góry, z przechyłem na prawą burtę, na średniej głębokości 27 metrów w pobliżu niewielkiej wysepki Cava w obrębie kotwicowiska Scapa Flow. W latach 20. prawa do jego wydobycia, wraz z innymi okrętami, zakupiła należąca do Ernesta Coxa firma Cox &amp; Danks. Prace przy podnoszeniu wraku rozpoczęły się w sierpniu 1930 roku i nie przebiegały bez trudności: trzech robotników omal nie straciło życia na skutek wypadków przy obsłudze palników acetylenowo-tlenowych. Ostatecznie „Von der Tann” został wydobyty 7 grudnia 1930 roku, a 5 lutego 1931 roku osadzony na mieliźnie u brzegu wysepki Cava. Następnie przeholowano go do Rosyth i zezłomowano w latach 1931–1934.

</doc>
<doc id="2081444" url="https://pl.wikipedia.org/wiki?curid=2081444" title="Mistrzostwa Świata w Łyżwiarstwie Szybkim w Wieloboju Sprinterskim 1989">
Mistrzostwa Świata w Łyżwiarstwie Szybkim w Wieloboju Sprinterskim 1989

20. Mistrzostwa świata w łyżwiarstwie szybkim w wieloboju sprinterskim odbyły się w Heerenveen, w Holandii, w dniach 25–26 lutego 1989. Zawody rozegrano w hali IJsstadion Thialf. Zawodnicy dwukrotnie startowali na dystansach 500 i 1000 metrów. Mistrzowskie tytułu przypadły Amerykance Bonnie Blair oraz radzieckiemu panczeniście Igorowi Żelezowskiemu. Blair ustanowiła rekord świata w sprincie, a Żelezowski w sprincie i na 1000 m.
Uczestnicy.
W zawodach wzięło udział 30 łyżwiarek (28 sklasyfikowanych) oraz 35 łyżwiarzy (34 sklasyfikowanych) z 17 krajów.

</doc>
<doc id="2081445" url="https://pl.wikipedia.org/wiki?curid=2081445" title="Time to Say Peace">
Time to Say Peace

Time To Say Peace - debiutancki singel amerykańskiej grupy hip-hopowej Poor Righteous Teachers, wydany w 1989 roku nakładem wytwórni North Side/Profile Records. 

</doc>
<doc id="2081446" url="https://pl.wikipedia.org/wiki?curid=2081446" title="Tonga na Letnich Igrzyskach Olimpijskich 2004">
Tonga na Letnich Igrzyskach Olimpijskich 2004

Tonga na XXVIII Letnich Igrzyskach Olimpijskich w Atenach reprezentowało pięcioro sportowców.
Był to szósty start Tonga na letnich igrzyskach olimpijskich.

</doc>
<doc id="2081448" url="https://pl.wikipedia.org/wiki?curid=2081448" title="ZZ Top's First Album">
ZZ Top's First Album

ZZ Top's First Album – debiutancki album studyjny zespołu ZZ Top wydany na początku 1971 przez wytwórnię London Records. Wydawnictwo początkowo ukazało się jako płyta gramofonowa; w 1987 materiał został zremasterowany i wydany na CD.

</doc>
<doc id="2081451" url="https://pl.wikipedia.org/wiki?curid=2081451" title="George Alec Effinger">
George Alec Effinger

George Alec Effinger (ur. 10 stycznia 1947 w Cleveland, zm. 27 kwietnia 2002 w Nowym Orleanie) – amerykański pisarz science-fiction, laureat Nagrody Hugo, Nebuli i Nagrody im. Theodora Sturgeona za opowiadanie "Kociątko Schrödingera" ("Schrödinger's Kitten" 1988, Don Wollheim proponuje 1989).
Życiorys.
Był absolwentem Uniwersytetu Yale, a także Warsztatów Clarion (w 1970, jeden z pierwszych roczników). Zadebiutował w 1971 opowiadaniem "The Eight-Thirty to Nine Slot", zaś pierwszą powieść "What Entropy Means to Me" wydał rok później (nominacja do Nebuli). Popularność przyniosła mu cyberpunkowa trylogia „Marîd Audran”: "When Gravity Fails" (1986, nominacja do Hugo i Nebuli, wyd. polskie "Kiedy zawodzi grawitacja", Wydawnictwo Dolnośląskie, 2006), "A Fire in the Sun" (1989), "The Exile Kiss" (1991). Pisywał też scenariusze filmowe ("Planeta małp") i komiksowe.
Przez prawie całe życie Effinger miał poważne problemy zdrowotne. Na skutek infekcji z dzieciństwa utracił około 70% słuchu. Ogromne rachunki za leczenie spowodowały, że musiał ogłosić upadłość, a szpitale mogły przejąć nawet prawa autorskie do jego utworów.
Był trzykrotnie żonaty.

</doc>
<doc id="2081454" url="https://pl.wikipedia.org/wiki?curid=2081454" title="Antoni Rychel">
Antoni Rychel

Antoni Rychel (ur. 24 kwietnia 1906 w Łabuniach, zm. 4 października 1943 w Czermnie) – oficer Wojska Polskiego i Armii Krajowej, dowódca Obwodu Hrubieszów AK.
Życiorys.
Urodził się w rodzinie Antoni, rolnika, i Marianny z Petryków. Miał pięciu braci i jedną siostrę.
Do szkoły podstawowej uczęszczał w Łabuniach, a następnie uczył się w Gimnazjum im. Hetmana Jana Zamojskiego w Zamościu, które ukończył 8 czerwca 1928 zdaniem matury. W okresie nauki w gimnazjum działał w harcerstwie; był drużynowym 2. Zamojskiej Drużyny Harcerskiej im. J. Zamojskiego. Przez pewien czas pełnił również funkcję hufcowego. Należał do wyróżniających się instruktorów harcerskich. W lipcu 1924 wraz z Hufcem Zamojskim brał udział w Pierwszym Narodowym Zlocie Harcerskim w Warszawie. Działał również jako instruktor w Związku Strzeleckim prowadząc m.in. zajęcia w Hrubieszowie.
15 lipca 1928 rozpoczął naukę w Szkole Podchorążych Rezerwy Artylerii we Włodzimierzu Wołyńskim, którą ukończył 21 kwietnia 1929 w stopniu podchorążego. W maju 1929 wraz z rodzicami wyjechał do wsi Kruszyn koło Bydgoszczy. Otrzymał przydział do 15 pułku artylerii polowej w Bydgoszczy. 15 stycznia 1932 został awansowany na stopień podporucznika ze starszeństwem z 1 stycznia 1932 w korpusie oficerów rezerwy artylerii. Przez jakiś czas pracował w izbie skarbowej w Bydgoszczy, jednocześnie studiując w Wyższej Szkole Handlowej w Poznaniu.
Studiował w Wyższej Szkole Handlowej w Poznaniu i na Katolickim Uniwersytecie Lubelskim na wydziale prawa i nauk społecznych. Pracował w izbie skarbowej w Poznaniu i Bydgoszczy. Był sekretarzem sądu okręgowego w Zamościu.
W 1934 otrzymał z Zamościa propozycję objęcia kierownictwa powiatowego sekretariatu BBWR. Wrócił do Zamościa, i w dniu 10 kwietnia 1934 objął to stanowisko. Po rozwiązaniu BBWR w październiku 1935, przez jakiś czas był bez pracy, ale 4 stycznia 1936 podjął pracę w charakterze sekretarza sądu grodzkiego w Zamościu i otrzymał mieszkanie w budynku sądu. We wrześniu 1937 rozpoczął zaoczne studia na Wydziale Prawa i Nauk Społecznych KUL, których ze względu na wybuch wojny nie ukończył.
Ze względu na nowe miejsce zamieszkania, zmieniono mu przydział do 3 pułk artylerii lekkiej Legionów w Zamościu. Po odbyciu kolejnych ćwiczeń wojskowych w 1938 awansował do stopnia porucznika. 
18 kwietnia 1938 zawarł związek małżeński z Cecylią Tomczak. Ze związku tego urodziło się dwóch synów: Krzysztof Antoni (26 grudnia 1938) i Antoni Zbigniew (15 sierpnia 1941).
Brał udział w kampanii wrześniowej, ale jego droga bojowa nie jest znana, z uwagi na brak danych w którym dywizjonie 3 pułku służył. Po powrocie z kampanii wrześniowej, nie zarejestrował się jako oficer u władz okupacyjnych. Przez krótki czas pracował w Polskim Czerwonym Krzyżu w Zamościu, a następnie poświęcił się całkowicie działalności konspiracyjnej.
Działalność w ZWZ-AK.
Należał ścisłego grona organizatorów Służby Zwycięstwa Polski (SZP) w Zamościu. Był bliskim współpracownikiem pierwszego komendanta zamojskiego obwodu SZP-ZWZ (Związku Walki Zbrojnej) Roberta Gierczaka ps. „Niedzielski” (nauczyciela, działacza przedwojennej Polskiej Organizacji Wojskowej (POW), Zygmunta Pomarańskiego ps. „Brzózka” (księgarza i wydawcy), ppłk Eugeniusza Górniewicza – Używał pseudonimów: „Rymwid” (w czasie organizowania oddziałów szturmowych w Zamościu), „Gruby” i „Anioł” (w czasie kiedy był komendantem obwodu w Hrubieszowie).
Po utworzeniu w grudniu 1939 zamojskiej Komendy Obwodu SZP, powierzono mu zorganizowanie i dowodzenie sekcjami szturmowymi. Zlecenie tak odpowiedzialnej funkcji, wynikało z pozytywnej oceny jego przedwojennej działalności w harcerstwie, związku strzeleckim oraz umiejętności dowódczych, jakimi wykazał się w wojsku. Sekcje szturmowe, jako komórki Związku Odwetu(ZO), por. Rychel zaczął tworzyć już w maju i na początku czerwca 1940. Wybierał do nich najbardziej ofiarnych, znanych z patriotyzmu, sprawdzonych pod każdym względem młodych ludzi (nie posiadających jeszcze rodzin). Większość z nich znał osobiście z harcerstwa i gimnazjum, lub przyjmował z polecenia godnych zaufania znajomych. Do końca kwietnia zorganizował dwie sekcje szturmowe, stanowiące zalążek przyszłych Oddziałów Szturmowych. Dowódcą I Sekcji wyznaczył Zygmunta Zakrzewskiego ps. „Mątwa”, natomiast dowódcą II Sekcji – Józefa Zalejskiego ps. „Kropka”. Pod koniec roku, w związku z ilościowym rozwojem szeregów, sekcje przyjęły nazwę Plutonów Szturmowych.
Zadaniem sekcji (plutonów) szturmowych były: ochrona organizacji, obrona społeczeństwa przed prześladowaniami, likwidacja konfidentów i kolaborantów oraz prowadzenie tzw. akcji ekspropriacyjnych (tzw. „Eksy”) – tj. zdobywanie środków pieniężnych na cele organizacyjne. Dla lepszej konspiracji, dowódcy sekcji szturmowych nie podlegali dowódcom placówek ani rejonów, a bezpośrednio komendantowi obwodu (było to zgodne z wytycznymi władz zwierzchnich). Ponieważ jednym z głównych zadań sekcji było zaopatrzenie nowo powstających oddziałów w broń, pracę rozpoczął od nawiązania kontaktów z komendantami placówek w których istniały już sekcje szturmowe – dla ustalenia możliwości w zakresie zaopatrzenia nowo tworzonych oddziałów w odpowiednie rodzaje broni i amunicji. W tym celu udał się do rodzinnych Łabuń, gdzie komendantem placówki był Edward Lachawiec ps. „Konrad”, z którym łączyły go więzi rodzinne. Nawiązał również współpracę z komendantami placówek w Sułowie i Szczebrzeszynie. Działalność „Rymwida” została wysoko oceniona przez „Adama” – Stanisława Prusa, który w sierpniu 1940 objął komendę obwodu w Zamościu.
W listopadzie 1940 Gestapo wpadło na trop por. Rychela, ale – w porę ostrzeżony przez wywiad AK (chor. Józefa Sędziaka) – zdołał wraz z żoną i synkiem opuścić w ostatniej chwili mieszkanie w budynku sądu. Od tego czasu często zmieniał miejsca pobytu (m.in. przez pewien czas kwaterował na ul. G. Narutowicza, Lwowskiej, Jasnej i Orlicz Dreszera). Przebywał także w rodzinnych Łabuniach.
W październiku 1940 por. Rychel otrzymał podpisany przez „Adama” pisemny rozkaz objęcia Komendy Obwodu ZWZ w Hrubieszowie, wykaz osób z którymi może się na tym terenie kontaktować, wykaz pseudonimów i kryptonimów oraz tymczasowy adres zamieszkania. Dalsze rozkazy odnośnie do bieżącej działalności i zadań miały mu być na bieżąco przekazywane przez łączników. Jednocześnie został mianowany do stopnia kapitana.
Po przejęciu komendy obwodu od ppor. Kazimierza Zielińskiego w początkowym okresie zajmował się głównie organizacją osobową komendy. Na swojego zastępcę powołał ppor. Władysława Dąbrowskiego ps. „Azja”, oficerem wywiadu został por. Bartłomiej Czerwieniec ps. „Rolicz”, oficerem dywersji por. Franciszek Krakiewicz ps. „Góral”, oficerem broni – Ignacy Panek ps. „Kalina”.
Pierwszym rozkazem, jaki przekazał istniejącym w obwodzie hrubieszowskim komórkom konspiracyjnym był(opracowany przez Komendę Okręgu) rozkaz nakazujący bezwzględne przestrzeganie zasad konspiracji i czujności, podkreślający wojskowy charakter ZWZ, stwierdzający, że organizacja dzieli się na służbę czynną (każdy zaprzysiężony członek organizacji jest żołnierzem armii walczącej na froncie) i rezerwową (wszystkie osoby cywilne). Rozkaz informował też o powołaniu „Anioła” (kpt. Rychela) na Komendanta Obwodu, oraz podziale obwodu na pięć rejonów.
Następnie wydał do społeczeństwa miasta i powiatu odezwę wzywającą do konsolidacji wszystkich liczących się organizacji konspiracyjnych. W wyniku tej odezwy ZWZ podporządkowały się: Tajna Armia Polska (TAP) licząca blisko tysiąc żołnierzy i oficerów, samodzielna komórka horodeska (komendant Roman Demczuk ps. „Hanka”), grupa b. żołnierzy 2 Pułku Strzelców Konnych z Hrubieszowa, komórka „7a” kierowana przez kadrę 7. pp. z Chełma, część Konfederacji Zbrojnej i inne. Wezwania nie posłuchał jedynie dr Antoni Ciesielczuk kierujący Narodową Organizacja Wojskową, ale i tak większość członków tej organizacji porzuciła ją i wyraziła chęć wstąpienia do ZWZ.
W poszczególnych placówkach zorganizował silne plutony szturmowe, które przeszły do aktywnej walki z Niemcami i Ukraińcami z chwilą rozpoczęcia pod koniec 1942 akcji wysiedleńczej Polaków i nasiedlania na ich miejsce ludności ukraińskiej. W tym czasie przebywał głównie na terenie placówek obwodu hrubieszowskiego Frankamionka, Leopoldów, Malice, Dubienka, Podhorce, Sahryń i in.). Przez pewien czas w majątku w Podhorcach pracował na fikcyjnym stanowisku leśniczego używając nazwiska Jan Malinowski.
Sukcesywnie organizował akcje odwetowe na nasiedleńców i policję ukraińską. Na dowodzonym przez siebie terenie był zdecydowanym przeciwnikiem podejmowania jakichkolwiek prób porozumienia się z Ukraińcami współpracującymi z Niemcami. W związku z tym podjęte zostały przez nich intensywne działania w celu zlikwidowania dowódcy obwodu AK. Niemcy wyznaczyli nawet nagrodę w wysokości 50 tysięcy marek za wydanie kpt. Rychela. Był komendantem obwodu najdłużej sprawującym tę funkcję (od listopada 1940 do 4 października 1943).
W sierpniu 1943 „Anioł” nawiązał bliską współpracę z Komendantem AK Obwodu Tomaszów Lubelski mjr Wilhelmem Szczepankiewiczem ps. „Drugak”, oraz jego oficerem dywersji i dowódcą ODB kpt. Zenonem Jachymkiem ps. „Wiktor”. Celem było uzgodnienie wspólnych akcji przeciwko Ukraińcom na terenach sąsiadujących ze sobą obwodów. Umówił się z nimi na spotkanie w dniu 4 października 1943 w Turkowicach. Jadąc na to spotkanie, kpt. Rychel wpadł w zasadzkę urządzoną przez policję ukraińską we wsi Czermno i zginął w walce. Ciało zamordowanego Ukraińcy przewieźli do Sahrynia i spalili na cmentarzu parafialnym.

</doc>
<doc id="2081456" url="https://pl.wikipedia.org/wiki?curid=2081456" title="Kocioł warzelny">
Kocioł warzelny

Kocioł warzelny – rodzaj kadzi browarnej przystosowanej do gotowania brzeczki piwnej. U starożytnych Sumerów i Egipcjan kocioł warzelny wykonany był z gliny, a podgrzewanie brzeczki odbywało się poprzez wrzucenie do kotła rozgrzanych kamieni. W średniowieczu kotły wykonywano z miedzi i stawiano je na palenisku. Obecnie kotły wykonuje się z blach miedzianych lub stalowych i ogrzewa parą pod ciśnieniem.

</doc>
<doc id="2081457" url="https://pl.wikipedia.org/wiki?curid=2081457" title="Holy Intellect (singel)">
Holy Intellect (singel)

Holy Intellect - drugi singel amerykańskiej grupy hip-hopowej Poor Righteous Teachers wydany w 1990 roku nakładem wytwórni Profile Records. Wydawnictwo zadebiutowało na 71. miejscu notowania Hot R&amp;B/Hip-Hop Songs i 16. miejscu listy Hot Rap Tracks. Utwór został wyprodukowany przez Tony'ego D i znalazł się na albumie "Holy Intellect".

</doc>
<doc id="2081459" url="https://pl.wikipedia.org/wiki?curid=2081459" title="Armando Veneto">
Armando Veneto

Armando Veneto (ur. 14 listopada 1935 w Aversie) – włoski polityk, prawnik, poseł do Izby Deputowanych oraz do Parlamentu Europejskiego.
Życiorys.
Z wykształcenia prawnik, ukończył studia w 1957 na Uniwersytecie w Mesynie. Praktykował od 1959 w zawodzie adwokata, był m.in. przewodniczącym komisji egzaminacyjnej przy sądzie apelacyjnym w Kalabrii. Prowadził wykłady dla aplikantów adwokackich i uczniów szkół średnich.
Działał w Chrześcijańskiej Demokracji, a po jej rozwiązaniu we Włoskiej Partii Ludowej. Od 1994 do 2001 był burmistrzem Palmi. Od 1996 jednocześnie sprawował mandat posła do Izby Deputowanych XIII kadencji. W latach 1999–2001 zajmował stanowisko sekretarza stanu w resorcie finansów.
W wyborach w 2004 kandydował z listy Popolari UDEUR do Europarlamentu. Mandat posła do PE objął w 2006, zastępując Paola Cirino Pomicino. Zasiadał w grupie EPP-ED oraz w Komisji Transportu i Turystyki. W PE zasiadał do 2009. W międzyczasie działał w innych ugrupowaniach, następnie przeszedł do Unii na rzecz Centrum.

</doc>
<doc id="2081461" url="https://pl.wikipedia.org/wiki?curid=2081461" title="Best Of">
Best Of



</doc>
<doc id="2081463" url="https://pl.wikipedia.org/wiki?curid=2081463" title="Saj Karim">
Saj Karim



</doc>
<doc id="2081465" url="https://pl.wikipedia.org/wiki?curid=2081465" title="Cerkiew Zaśnięcia Matki Bożej w Żmijowiskach">
Cerkiew Zaśnięcia Matki Bożej w Żmijowiskach

Cerkiew Zaśnięcia Matki Bożej w Żmijowiskach – drewniana cerkiew greckokatolicka z 1770 znajdująca się w Żmijowiskach.
Od 1947 obiekt nieczynny kultowo.
Historia obiektu.
Cerkiew została zbudowana w 1770. Przy cerkwi była też dzwonnica wzniesiona w 1830, która została rozebrana w II połowie XX wieku. Cerkiew była gruntownie przebudowana w 1881. Wzniesiono wówczas nowy babiniec, mniejszy przedsionek oraz wnętrze sanktuarium i nawy pokryto polichromią. W 1930 dokonano odnowienia świątyni. Po 1947 roku cerkiew była nieużytkowana, służyła jako magazyn. Prace zabezpieczające wykonano w latach 1990–91.
Architektura i wyposażenie.
Jest to budowla drewniana konstrukcji zrębowej zwęgłowanej na zamek z ostatkami tworzącymi niekiedy obłap, trójdzielna, orientowana, posadowiona na otynkowanej podwalinie kamiennej i ceglanej.
Wewnątrz zachowały się m.in. ołtarz, tabernakulum, biblia i śpiewniki, fragmenty polichromii i 2 ołtarze boczne znajdujące się po bokach cerkwi.
Otoczenie.
Cerkiew otaczają tereny cmentarza greckokatolickiego.

</doc>
<doc id="2081466" url="https://pl.wikipedia.org/wiki?curid=2081466" title="Płatki zbożowe">
Płatki zbożowe



</doc>
<doc id="2081468" url="https://pl.wikipedia.org/wiki?curid=2081468" title="Peter Bergman">
Peter Bergman

Peter Michael Bergman (ur. 11 czerwca 1953 w Zatoce Guantánamo na Kubie) – amerykański aktor telewizyjny, trzykrotny laureat nagrody Emmy (1991-92, 2002) za najlepszy występ aktorski w pierwszoplanowej roli w serialu "Żar młodości".
Życiorys.
Wczesne lata.
Urodził się jako syn Waltera Bergmana, amerykańskiego oficera Marynarki Wojennej Stanów Zjednoczonych. Przez rok pracował w budownictwie, aby zarobić pieniądze na studia w The American Academy of Dramatic Arts w Nowym Jorku. 
Kariera.
W 1979 roku jako dr Cliff Warner dołączył do obsady opery mydlanej ABC "Wszystkie moje dzieci" ("All My Children"), a rolę grał przez 10 lat; od 1979 do 1987 i 1988-89. Otrzymał 12 kolejnych nominacji do nagrody Daytime Emmy (od 1990 do 2002) dla najlepszego aktora za rolę senatora stanowego Johna "Jacka" Abbotta, Jr. w operze mydlanej CBS "Żar młodości" ("The Young and the Restless"). W 1986 roku wziął udział w reklamie syropu przeciwkaszlowego.

</doc>
<doc id="2081469" url="https://pl.wikipedia.org/wiki?curid=2081469" title="MFK Petržalka">
MFK Petržalka



</doc>
<doc id="2081471" url="https://pl.wikipedia.org/wiki?curid=2081471" title="1. FC Brno">
1. FC Brno



</doc>
<doc id="2081472" url="https://pl.wikipedia.org/wiki?curid=2081472" title="Niebieska linia">
Niebieska linia



</doc>
<doc id="2081473" url="https://pl.wikipedia.org/wiki?curid=2081473" title="Philip Bushill-Matthews">
Philip Bushill-Matthews

Philip Bushill-Matthews (ur. 15 stycznia 1943 w Droitwich) – brytyjski polityk, od 1999 do 2009 deputowany do Parlamentu Europejskiego V i VI kadencji.
Życiorys.
Kształcił się w Malvern College, następnie studiował na University College w Oksfordzie i w Harvard Business School. Od 1965 związany zawodowo z koncernem Unilever. Później pracował w różnych przedsiębiorstwach (głównie przemysłu spożywczego), zajmując stanowiska kierownicze i dyrektorskie.
W 1999 został wybrany w skład Parlamentu Europejskiego. W 2004 skutecznie ubiegał się o reelekcję. Zasiadał w grupie EPP-ED, pracował w Komisji Zatrudnienia i Spraw Socjalnych.

</doc>
<doc id="2081474" url="https://pl.wikipedia.org/wiki?curid=2081474" title="Ghana na Letnich Igrzyskach Paraolimpijskich 2008">
Ghana na Letnich Igrzyskach Paraolimpijskich 2008

Ghana na Letnich Igrzyskach Paraolimpijskich reprezentowało 2 zawodników.

</doc>
<doc id="2081476" url="https://pl.wikipedia.org/wiki?curid=2081476" title="Kazimierz Ścibor-Rylski">
Kazimierz Ścibor-Rylski

Kazimierz Ścibor-Rylski herbu Ostoja (ur. 17 grudnia 1875, zm. 1940 w ZSRR) – pułkownik dyplomowany piechoty Wojska Polskiego, ofiara zbrodni katyńskiej.
Życiorys.
Syn Kornela generała-majora armii Austro-Węgier. Był oficerem oficerem Sztabu Generalnego cesarskiej i królewskiej armii. W latach 1912–1913 wziął udział w mobilizacji sił zbrojnych Monarchii Austro-Węgierskiej, wprowadzonej w związku z wojną na Bałkanach.
Po odzyskaniu przez Polskę niepodległości wstąpił do Wojska Polskiego. Został awansowany do stopnia pułkownika ze starszeństwem z dniem 1 czerwca 1919. W czasie wojny z bolszewikami był szefem sztabu 7 Armii. 22 maja 1920 roku zatwierdzony został w stopniu pułkownika z dniem 1 kwietnia tego roku. 3 maja 1922 roku zweryfikowany został w stopniu pułkownika ze starszeństwem z dniem 1 czerwca 1919 roku i wysoką 15. lokatą w korpusie oficerów piechoty. 
W 1923 roku zajmował stanowisko szefa sztabu Dowództwa Okręgu Korpusu Nr VI we Lwowie, pozostając oficerem nadetatowym 54 pułku piechoty w Tarnopolu. 22 sierpnia 1924 roku został przydzielony do 26 pułku piechoty we Lwowie z pozostawieniem w dyspozycji Ministra Spraw Wojskowych. Z dniem 1 października 1924 roku został mianowany dowódcą piechoty dywizyjnej 24 Dywizji Piechoty w Jarosławiu. Z dniem 1 sierpnia 1925 roku został zwolniony ze stanowiska i pozostawiony w dyspozycji dowódcy Okręgu Korpusu Nr X w Przemyślu. Później został przeniesiony w stan spoczynku. Zamieszkiwał we Lwowie. W 1934 roku pozostawał na ewidencji Powiatowej Komendy Uzupełnień Lwów Miasto. Posiadał przydział do Oficerskiej Kadry Okręgowej Nr VI. Był wówczas w dyspozycji dowódcy Okręgu Korpusu Nr VI.
Po wybuchu II wojny światowej i agresji ZSRR na Polskę z 17 września 1939 na terenach wschodnich II Rzeczypospolitej został aresztowany przez sowietów. Został przewieziony do więzienia przy ulicy Karolenkiwskiej 17 w Kijowie. Tam został zamordowany przez NKWD prawdopodobnie na wiosnę 1940. Jego nazwisko znalazło się na tzw. Ukraińskiej Liście Katyńskiej opublikowanej w 1994 (został wymieniony na liście wywózkowej 55/5-18 oznaczony numerem 2478). Ofiary tej części zbrodni katyńskiej zostały pochowane na otwartym w 2012 Polskim Cmentarzu Wojennym w Kijowie-Bykowni.

</doc>
<doc id="2081477" url="https://pl.wikipedia.org/wiki?curid=2081477" title="Nicola Belmonte">
Nicola Belmonte

Nicola Belmonte (ur. 15 kwietnia 1987 w Cosenzy) – włoski piłkarz występujący na pozycji obrońcy.
Kariera piłkarska.
Nicola Belmonte jest wychowankiem Bari. Na sezon 2004/2005 został wypożyczony do Melfi, które grało w Serie C2. Potem powrócił do Bari, gdzie grał przez trzy sezony z rzędu w Serie B. W 2008 roku trafił na zasadzie współwłasności do Sieny, gdzie zadebiutował w Serie A. Po zakończeniu sezonu powrócił do Bari, które awansowało do najwyższej włoskiej ligi.
Następnie występował w Udinese Calcio i Catanii. 27 lipca 2015 podpisał kontrakt z Perugią.

</doc>
<doc id="2081479" url="https://pl.wikipedia.org/wiki?curid=2081479" title="Gwinea na Letnich Igrzyskach Paraolimpijskich 2008">
Gwinea na Letnich Igrzyskach Paraolimpijskich 2008

Gwinea na Letnich Igrzyskach Paraolimpijskich reprezentowało 8 zawodników.

</doc>
<doc id="2081481" url="https://pl.wikipedia.org/wiki?curid=2081481" title="2 Zapasowy Pułk Piechoty">
2 Zapasowy Pułk Piechoty

2 Zapasowy Pułk Piechoty – zapasowy oddział piechoty ludowego Wojska Polskiego.
Sformowany rozkazem dowódcy 1 Armii Polskiej w ZSRR nr 05/OU z 7 maja 1944 roku w Iwołżańskiej Gorzelni w okolicach Sum z zadaniem uzupełniania 2 Dywizji Piechoty. Pod koniec czerwca 1944 roku pułk przegrupowano do Korostyszewa, a następnie do Rzeszowa. Po utworzeniu okręgów wojskowych, pułk podlegał dowódcy OW – Kraków.
Rozkazem NDWP nr 156/org. 27 czerwca 1945 roku rozwiązano jednostkę. Na bazie pułku utworzono 17 Dywizję Piechoty.
Nieetatowe jednostki pułku.
Przy pułku sformowana została specjalna jednostka – zapasowy pułk piechoty nr 2 A. Wcielała ona przede wzystkim ujawniających się uczestników podziemia zbrojnego i byłych jeńców wojennych. Jednostka posiadała punkty mobilizacyjne w Rzeszowie, Kolbuszowej, Dębicy, Mielcu, Nisku, Łańcucie, Brzozowie, Sanoku, Jaśle, Jarosławiu i Przemyślu
Rozkazem NDWP nr 112 z 30 kwietnia 1945 roku sformowano w 2 zpp batalion specjalny, którego zadaniem było zabezpieczenie dowodów zbrodni hitlerowskich na terenie obozu koncentracyjnego w Oświęcimiu.

</doc>
<doc id="2081482" url="https://pl.wikipedia.org/wiki?curid=2081482" title="4 Zapasowy Pułk Piechoty">
4 Zapasowy Pułk Piechoty

4 Zapasowy Pułk Piechoty – zapasowy oddział piechoty ludowego Wojska Polskiego.
Sformowany w 1944 w okolicach Sum celem uzupełniania 3 Dywizji Piechoty. Następnie dowództwo pułku przeniesiono do miejscowości Mała Czernetszyna, a 1 lipca 1944 roku do Korostyszewa. W sierpniu 1944 stacjonował w Białymstoku. Ostatnim miejscem postoju pułku był Gdańsk.
Jednostkę rozformowano rozkazem NDWP nr 0156/org. z 29 czerwca 1945 roku, a na jej bazie utworzono 16 Dywizję Piechoty .

</doc>
<doc id="2081483" url="https://pl.wikipedia.org/wiki?curid=2081483" title="Lesotho na Letnich Igrzyskach Paraolimpijskich 2008">
Lesotho na Letnich Igrzyskach Paraolimpijskich 2008

Lesotho na Letnich Igrzyskach Paraolimpijskich 2008 w Pekinie reprezentowała jedna zawodniczka. Był to trzeci występ reprezentacji Lesotho na igrzyskach paraolimpijskich.

</doc>
<doc id="2081484" url="https://pl.wikipedia.org/wiki?curid=2081484" title="Libia na Letnich Igrzyskach Paraolimpijskich 2008">
Libia na Letnich Igrzyskach Paraolimpijskich 2008

Libia na Letnich Igrzyskach Paraolimpijskich reprezentowało 3 zawodników.

</doc>
<doc id="2081486" url="https://pl.wikipedia.org/wiki?curid=2081486" title="Mistrzostwa Europy Juniorów w Piłce Siatkowej 2010">
Mistrzostwa Europy Juniorów w Piłce Siatkowej 2010

Mistrzostwa Europy Juniorów w Piłce Siatkowej 2010 zostały rozegrane na Białorusi w Mohylewewie i Bobrujsku w dniach od 28 sierpnia do 5 września 2010 roku. Uczestniczyło w nich 12 drużyn. Po raz szósty zwyciężyli w nich zawodnicy z Rosji. Reprezentanci Polski uplasowali się na 10. miejscu kończąc swój udział po meczach fazy grupowej.
Faza grupowa.
Grupa I.
Tabela
Wyniki
Grupa II.
Tabela
Wyniki
Faza pucharowa.
Mecze o miejsca 5-8.
Mecz o 7. miejsce
Mecz o 5. miejsce
Mecze o miejsca 1-4.
Mecz o 3. miejsce
Finał

</doc>
<doc id="2081487" url="https://pl.wikipedia.org/wiki?curid=2081487" title="Madagaskar na Letnich Igrzyskach Paraolimpijskich 2008">
Madagaskar na Letnich Igrzyskach Paraolimpijskich 2008

Madagaskar na Letnich Igrzyskach Paraolimpijskich 2008 w Pekinie reprezentował jeden pływak. Był to drugi występ tego państwa na igrzyskach paraolimpijskich, po starcie w 2000 roku. 

</doc>
<doc id="2081523" url="https://pl.wikipedia.org/wiki?curid=2081523" title="Mali na Letnich Igrzyskach Paraolimpijskich 2008">
Mali na Letnich Igrzyskach Paraolimpijskich 2008

Mali na Letnich Igrzyskach Paraolimpijskich reprezentował 1 zawodnik.

</doc>
<doc id="2081524" url="https://pl.wikipedia.org/wiki?curid=2081524" title="Tanzania na Letnich Igrzyskach Paraolimpijskich 2008">
Tanzania na Letnich Igrzyskach Paraolimpijskich 2008

Tanzania na Letnich Igrzyskach Paraolimpijskich reprezentował 1 zawodnik.

</doc>
<doc id="2081527" url="https://pl.wikipedia.org/wiki?curid=2081527" title="Senegal na Letnich Igrzyskach Paraolimpijskich 2008">
Senegal na Letnich Igrzyskach Paraolimpijskich 2008

Senegal na Letnich Igrzyskach Paraolimpijskich reprezentowało 2 zawodników.

</doc>
<doc id="2081529" url="https://pl.wikipedia.org/wiki?curid=2081529" title="6 Zapasowy Pułk Piechoty">
6 Zapasowy Pułk Piechoty

6 Zapasowy Pułk Piechoty – zapasowy oddział piechoty ludowego Wojska Polskiego. 
Rozkazem ogólnym Dowództwa 1 Armii Polskiej nr 0168 z 5 sierpnia 1944 roku nakazano sformować w Dojlidach 6 zapasowy batalion piechoty. Batalion został sformowany w przeważającej większości z byłych partyzantów. Pod koniec stycznia jednostkę przedyslokowano do Torunia.
Na podstawie rozkazu NDWP nr 58/org. z 15 marca 1945 roku 6 batalion przeformowano na 6 zapasowy pułk piechoty. 20 kwietnia 1945 roku pułk liczył 3510 ludzi.
Rozkazem NDWP nr 0242/org. z 10 września 1945 roku 6 zapasowy pułk piechoty został rozformowany. Jego wyposażenie posłyżyło za bazę materiałową nowo formującej się 18 Dywizji Piechoty.

</doc>
<doc id="2081531" url="https://pl.wikipedia.org/wiki?curid=2081531" title="1 Zapasowy Pułk Piechoty">
1 Zapasowy Pułk Piechoty

1 Zapasowy Pułk Piechoty – zapasowy oddział piechoty ludowego Wojska Polskiego.
Sformowany w Sielcach, na podstawie rozkazu dowództwa 1 DP im. T. Kościuszki nr 43 z 17 lipca 1943 roku jako zpp 1 DP. Od 26 września jako 1zpp 1 Korpusu Polskich Sił Zbrojnych w ZSRR. W styczniu i lutym 1944 roku pułk został przesunięty do Sum. 1 kwietnia 1944 wszedł w skład 1 Armii Polskiej w ZSRR.
Przy pułku utworzono dwie kompanie karne.
Rozkazem NDWP nr 0242/org. z 10 września 1945 roku rozformowano 1 zapasowy pułk piechoty, a skład osobowy skierowano do 18 Dywizji Piechoty.

</doc>
<doc id="2081532" url="https://pl.wikipedia.org/wiki?curid=2081532" title="Dudesons">
Dudesons



</doc>
<doc id="2081536" url="https://pl.wikipedia.org/wiki?curid=2081536" title="Siłacze">
Siłacze

Strong Man – Siłacze – program rozrywkowy telewizji TVN, emitowany od 18 września 1999 do 19 grudnia 2009. Prowadzony był przez Ireneusza Bieleninika (początkowo przez Sławomira Sochackiego).
Przedstawiał zawody strongmanów, m.in. mistrzostwa świata w tej dziedzinie.
Strongmani biorą udział w wielu konkurencjach, takich jak:

</doc>
<doc id="2081537" url="https://pl.wikipedia.org/wiki?curid=2081537" title="Uganda na Letnich Igrzyskach Paraolimpijskich 2008">
Uganda na Letnich Igrzyskach Paraolimpijskich 2008

Uganda na Letnich Igrzyskach Paraolimpijskich reprezentował 1 zawodnik.

</doc>
<doc id="2081538" url="https://pl.wikipedia.org/wiki?curid=2081538" title="Encyklopedia kultury bizantyńskiej">
Encyklopedia kultury bizantyńskiej

Encyklopedia kultury bizantyńskiej – polska encyklopedia, specjalistyczny leksykon, będący oryginalnym pomysłem polskich bizantynologów. Wydany w 2002 roku.
Historia.
Idea powstania sięga drugiej połowy lat 80., kiedy zaczęto nad nim prace. Istniała szansa, że będzie to pierwsza taka publikacja na świecie. Pomimo przygotowania maszynopisu w latach 90. nie udało się wydać tego projektu. W międzyczasie środowisko bizantynologów z całego świata pod kierunkiem Alexandra Kazhdana opracowało "Oxford Dictionary of Byzantium" (3 tomy, New York 1991). Ostatecznie polski projekt ukazał się w Warszawie w 2002 roku nakładem Wydawnictwa Uniwersytetu Warszawskiego.
Encyklopedia liczy 1383 hasła, opracowane przez 25 pracowników naukowych (1 jest byłym pracownikiem), sygnując je własnym imieniem i nazwiskiem. Reprezentowali oni kilka ośrodków akademickich. Jedenastu autorów pracowało w Warszawie (UW – 8, UKSW – 3 ), ośmiu Kraków (UJ – 7, WSP – 1), pięciu Łódź (UŁ) i jeden Katowice (UŚ). 
Uczeni, którzy podjęli się trudu opracowania encyklopedii, są historykami, filologami, patrologami, historykami sztuki. Uczeni z Uniwersytetu Łódzkiego wywodzili się z Zakładu Historii Bizancjum Instytutu Historii. Naukowcy z Uniwersytetu Jagiellońskiego byli skupieni wokół Zakładu Historii Bizancjum Instytutu Historii oraz Zakładu Historii Sztuki Bizantyńskiej Instytutu Historii Sztuki. Warszawscy filologowie zajmujący się Bizancjum pochodzili z Zakładu Filologii Greckiej, Bizantyńskiej i Nowogreckiej Instytutu Filologii Klasycznej Uniwersytetu Warszawskiego.
Hasła sporządzili: Jerzy Axer (UW) – 2 hasła, Małgorzata Borowska (UW) – 46 haseł, Sławomir Bralewski (UŁ) – 27 haseł, Waldemar Ceran (UŁ) – 276 haseł, Helena Cichocka (UW) - 186 haseł, Małgorzata Dąbrowska (UŁ) – 133 hasła, Maria Dzielska (UJ) – 6 haseł, Oktawiusz Jurewicz (UW) – 120 haseł, Lech Kalinowski (UJ) – 8 haseł, Maciej Kokoszko (UŁ) – 25 haseł, Piotr Krupczyński (UŁ) – 99 haseł, Jakub Z. Lichański (UW) – 2 hasła, ks. Wincenty Myszor (UŚ) – 18 haseł, ks. Józef Naumowicz (UKSW) – 6 haseł, ks. Kazimierz Obrycki (UKSW) – 14 haseł, Stanisław Rek (UW) –9 haseł, Anna Różycka-Bryzek (UJ) – 10 haseł, Maciej Salamon (UJ) – 276 haseł, Aleksander Siemaszko (UJ) - 14 haseł, Małgorzata Smorąg-Różycka (UJ) – 3 hasła, ks. Emil Stanula (UKSW) – 32 hasła, ks. Marek Starowieyski (UW) – 48 haseł, Stanisław Turlej (UJ) - 15 haseł, Marek Wilczyński (WSP Kraków) – 8 haseł, Ewa Wipszycka (UW) – 2 hasła.

</doc>
<doc id="2081539" url="https://pl.wikipedia.org/wiki?curid=2081539" title="Święta katolickie w Polsce">
Święta katolickie w Polsce

Święta katolickie w Polsce – święta w roku kalendarzowym (o charakterze święta lub uroczystości liturgicznej) oraz okolicznościowe dni i tygodnie ustanowione przez papieża lub Konferencję Episkopatu, rzadziej inną organizację katolicką lub wynikające z tradycji, obchodzone w polskim Kościele katolickim.
Ze wszystkich tych dni 8 jest dodatkowymi, do wszystkich niedziel, dniami wolnymi od pracy.
Informacja.
Prezentowana lista nie jest kalendarzem liturgicznym, niemniej odzwierciedla w części kalendarz Kościoła łacińskiego w Polsce.

</doc>
<doc id="2081540" url="https://pl.wikipedia.org/wiki?curid=2081540" title="Zimbabwe na Letnich Igrzyskach Paraolimpijskich 2008">
Zimbabwe na Letnich Igrzyskach Paraolimpijskich 2008

Zimbabwe na Letnich Igrzyskach Paraolimpijskich reprezentowało 2 zawodników.

</doc>
<doc id="2081572" url="https://pl.wikipedia.org/wiki?curid=2081572" title="Organizacja Gehlena">
Organizacja Gehlena



</doc>
<doc id="2081639" url="https://pl.wikipedia.org/wiki?curid=2081639" title="Przybycie Węgrów">
Przybycie Węgrów

Przybycie Węgrów (węg. "A magyarok bejövetele", pop. "Feszty-körkép") − panoramiczny obraz węgierskiego malarza Árpáda Feszty'ego i jego pomocników, przedstawiający wkroczenie Węgrów do Kotliny Panońskiej (Węgierskiej) w roku 895. Obraz ukończono w 1894 roku z okazji tysiąclecia tego wydarzenia; jest wystawiany w parku historycznym w Ópusztaszer.
W 1891 roku Árpád Feszty przebywał w Paryżu, gdzie zapoznał się z panoramicznym obrazem Édouarda Detaille'a i Alphonse'a de Neuville'a. Feszty postanowił wówczas namalować w podobnej technice własny obraz, początkowo miała to być scena przedstawiająca Potop, jednak pod wpływem propozycji teścia, Móra Jókaia, Feszty zdecydował o namalowaniu sceny przybycia Węgrów do ich obecnej ojczyzny. Autor postanowił namalować scenę na tle realnego krajobrazu; w tym celu udał się na Przełęcz Tucholską w pobliżu Mukaczewa, gdzie Węgrzy przekroczyli w IX wieku Karpaty.
W trakcie prac o ich postępach nieustannie donosiła węgierska prasa. Przewidywana data ukończenia dzieła została przewidziana na 20 sierpnia 1893 roku, który jest na Węgrzech świętem upamiętniającym kanonizację Stefana I Świętego. Ze względu na charakter obrazu część kosztów jego stworzenia pokryła rada miejska Budapesztu, która życzyła sobie także by w stolicy obraz był wystawiany. Mimo nacisków, Feszty nie był w stanie ukończyć obrazu w wyznaczonym terminie; gotowy był jedynie kolorowy szkic o wymiarach 1 × 8 metrów, podczas gdy obraz ma wymiary 15 × 120 metrów. Ostatecznie zdecydowano o udziale innych malarzy. W kwietniu Feszty namalował niebo, w czym znaczący udział miał Ignác Ujváry; detale krajobrazu namalowali Ladislav Medňanský, Újváry i Spányi; postaci ludzkie stworzyli Pál Vágó i Henrik Papp, a tło Celesztin Pállya. Łącznie na obrazie przedstawiono ok. 2 tysiące postaci. W pracy uczestniczyli także inni malarze, zaś artyści innych dziedzin sztuki zabawiali ich w trakcie pracy. Wiosną 1894 roku Feszty wykonywał prace końcowe.
Dniem otwarcia wystawy stał się 13 maja 1894 roku, a sam obraz cieszył się ogromnym zainteresowaniem. W 1899 roku obraz został wystawiony na wystawie światowej w Londynie, a do Budapesztu wrócił w 1909 roku, co wiązało się ponownym uroczystym otwarciem wystawy 30 maja. Wkrótce potem podjęto prace naprawcze i rekonstrukcyjne.
W czasie zdobywania Budapesztu pod koniec II wojny światowej obraz i pawilon ucierpiały, do wnętrza dotarł śnieg i woda.
W latach 70. XX wieku podjęto decyzję o budowie parku historycznego w Ópusztaszer; podjęto prace rekonstrukcyjne obrazu oraz budowę nowego pawilonu. Prace przerwano w roku 1979. W 1991 roku przetarg na prace renowacyjne obrazu wygrała grupa specjalistów z Polski. Obraz ponownie jest wystawiany od 1995 roku.
Od 2009 roku obraz jest dostępny do obejrzenia w wysokiej rozdzielczości w internecie.

</doc>
<doc id="2081862" url="https://pl.wikipedia.org/wiki?curid=2081862" title="Cote d’Or">
Cote d’Or



</doc>
<doc id="2081875" url="https://pl.wikipedia.org/wiki?curid=2081875" title="Muzeum Katedry Anatomii Collegium Medicum Uniwersytetu Jagiellońskiego">
Muzeum Katedry Anatomii Collegium Medicum Uniwersytetu Jagiellońskiego

Muzeum Anatomii, pełna nazwa Muzeum Katedry Anatomii Collegium Medicum Uniwersytetu Jagiellońskiego – największe i najstarsze w Polsce muzeum anatomii. Mieści się przy ul. Kopernika 12 w Krakowie w budynku Theatrum Anatomicum.
Historia.
Pierwsze eksponaty do muzeum zostały sprowadzone z Wiednia w 1803 roku. Było to 12 preparatów ludzkich kości i płodów. Kolekcja muzealna rozrastała się jednak szybko i w 1809 roku preparatów było już 66, by w 1835 roku osiągnąć liczbę 227. Początkowo preparaty były magazynowane w słojach napełnionych spirytusem, które przykrywane były zwierzęcymi pęcherzami i zawiązywane.
Zbiory muzeum powiększały się szybko dzięki ofiarności mieszkańców Krakowa i odwiedzających muzeum, do których apelowano o zwożenie różnego rodzaju zwierząt – szczególnie egzotycznych. Podczas inwentaryzacji dokonanej w latach 60. XX wieku zbiory zostały określone na 1850 preparatów. 
Stan obecny.
Obecnie kolekcja muzeum liczy 2077 preparatów i udostępniona jest do zwiedzania w 3 salach. W pierwszej sali eksponowane są preparaty z działu osteologii i arthrologii a także anatomii porównawczej i przede wszystkim antropologii. Druga sala zawiera preparaty głównie z zakresu narządów głowy, szyi, klatki piersiowej jamy brzusznej i miednicy. Prezentowane są tu także preparaty anatomiczne ośrodkowego układu nerwowego oraz modele rozwojowe sprowadzone do Krakowa w okresie międzywojennym przez Kazimierza Konstaneckiego. Ostatnia sala nosząca imię profesora Ludwika Teichmanna zawiera najstarsze preparaty znajdujące się w kolekcji muzeum, w dużej części wykonane osobiście przez patrona sali.
Muzeum po remoncie zostało otwarte dla zwiedzających (wyłącznie grup zorganizowanych) 27 kwietnia 2009.

</doc>
<doc id="2081883" url="https://pl.wikipedia.org/wiki?curid=2081883" title="Jeziora Antarktyki">
Jeziora Antarktyki

Jeziora niezwykle rzadko występują na powierzchni kontynentu Antarktydy i okolicznych wysp. Ze względu na panujące w Antarktyce temperatury, zbiorniki ciekłej wody zazwyczaj przez cały rok pokryte są lodem (wyjątkiem są niektóre jeziora hiperhalinowe). Życie w jeziorach powierzchniowych ogranicza się do mikroorganizmów, w nielicznych występują też skorupiaki.
Badania metodami geofizycznymi ujawniły istnienie złożonego systemu jezior i sieci rzecznej, ukrytej pod powierzchnią lądolodu Antarktydy. Część jezior położona jest pod kilkukilometrowej grubości warstwą lodu. Mimo to w tych podlodowcowych jeziorach występuje życie; przypuszcza się, że żyjące tam organizmy mogły ewoluować w izolacji od świata zewnętrznego przez setki tysięcy lat.
Jeziora powierzchniowe.
W oazach antarktycznych, nielicznych obszarach kontynentu, które nie są pokryte lądolodem, istnieją niewielkie jeziora utworzone przez wodę z topniejących lodowców. Część z nich jest słodkowodna, a część to jeziora słone, wśród których maleńki staw Don Juan i jezioro Vanda są jednymi z najsilniej zasolonych jezior na Ziemi.
Jeziora episzelfowe.
Nietypowy rodzaj jezior powierzchniowych spotykanych na Antarktydzie stanowią słodkowodne jeziora episzelfowe, położone pomiędzy lodowcem szelfowym a lądem stałym. Zbiorniki te mają połączenie z oceanem, ale ich wody nie mieszają się; wypełniająca je słodka woda unosi się ponad gęstszą, słoną wodą oceaniczną. Największym z takich jezior na Antarktydzie jest Beaver Lake, położone na skraju Lodowca Szelfowego Amery'ego. Jezioro to jest ultra-oligotroficzne, jednak także tu występuje życie.
Jeziora podlodowcowe.
Jeszcze inną grupę jezior na kontynencie stanowi ok. 400 jezior podlodowcowych, położonych pod lądolodem Antarktydy i niemających kontaktu z powierzchnią. W 2004 roku znanych było 145 takich zbiorników, odkrytych dzięki obserwacjom radarowym lub satelitarnym. W ciągu następnych siedmiu lat liczba ta wzrosła do 387, stwierdzono także istnienie pod lodowcem sieci rzecznej łączącej część jezior; obserwacje satelitarne ukazały także niespodziewaną dynamikę tego systemu hydrologicznego, w którym jedne zbiorniki wodne napełniają się kosztem innych.
Część spośród jezior podlodowcowych Antarktydy jest pochodzenia tektonicznego i jako takie, należą one do najgłębszych jezior świata. W oparciu o pomiary anomalii grawitacyjnej, głębokość trzech spośród tych jezior jest szacowana na ponad 900 m.
Wiercenia.
Odkrycie jezior pod lodowcami Antarktyki skłoniło środowisko naukowe do rozważań nad możliwością istnienia w nich ekosystemów odizolowanych od powierzchni przed tysiącami lat. Próba dowiercenia się do jeziora Wostok, przeprowadzona przez rosyjski zespół w antarktycznym lecie 2010/2011, zakończyła się niepowodzeniem. Wierceniom towarzyszyły obawy dotyczące skażenia środowiska wodnego naftą i freonami, a nawet możliwości wytryśnięcia wody na powierzchnię, ze względu na jej artezyjski charakter. Ostatecznie badaczom udało się przebić powierzchnię jeziora w lecie 2011/2012. Dla uniknięcia skażenia, końcowa część odwiertu została wykonana z wykorzystaniem gorącej wody. Będąca pod ciśnieniem woda z jeziora, zgodnie z przewidywaniami, wpłynęła do odwiertu i zamarzła; naukowcy pobrali z niej próbki do badań.
Pod koniec 2012 roku przeprowadzono próbę wiercenia, którego celem było pobranie próbek wody i osadów ze znacznie mniejszego Jeziora Ellswortha. Brytyjskiemu zespołowi nie udało się jednak połączyć odwiertu głównego i pomocniczego, potrzebnego dla wyrównania ciśnienia i w tym sezonie misja została odwołana. W tym samym sezonie letnim, w styczniu 2013 roku amerykański zespół badaczy pobrał próbki z Jeziora Whillansa i potwierdził występowanie w nich organizmów żywych.

</doc>
<doc id="2081887" url="https://pl.wikipedia.org/wiki?curid=2081887" title="Biblioteka Kórnicka">
Biblioteka Kórnicka

Biblioteka Kórnicka − jedna z najstarszych bibliotek w Polsce. Jej założenie tradycyjnie datuje się na 1826, kiedy Tytus Działyński (1796–1861) odziedziczył zamek w Kórniku i zaczął w nim gromadzić swój prywatny księgozbiór. Przez kolejne lata Działyński podróżował zarówno w granicach zaborów Polski jak i za granicę, skąd przywoził cenne zbiory. Po jego śmierci gromadzenie księgozbioru kontynuował syn Tytusa Jan Kanty Działyński (1829-1880). Jego następcą i spadkobiercą został wnuk Tytusa i siostrzeniec Jana - Władysław Zamoyski (1853-1924). On w porozumieniu z matką Jadwigą Zamoyską z Działyńskich (1831-1923) oraz z młodszą siostrą Marią Zamoyską (1860-1937) zdecydował się na utworzenie Fundacji Zakłady Kórnickie, której przekazał zarząd i opiekę nad Biblioteką Kórnicką. W 1953 roku Biblioteka została włączona do Polskiej Akademii Nauk.
Zbiory Biblioteki liczą ok. 400 tysięcy woluminów, w tym 30 tysięcy starych druków i 15 tysięcy rękopisów, m.in. Adama Mickiewicza i Juliusza Słowackiego a także Napoleona Bonaparte.
Od lat Biblioteka Kórnicka udostępnia swoje zbiory w wersji cyfrowej w ramach Wielkopolskiej Biblioteki Cyfrowej. Obecnie dodatkowo w ramach rozwoju środowisk cyfrowych Biblioteka utworzyła Platformę Cyfrową Biblioteki Kórnickiej, na której użytkownicy mogą zapoznać się nie tylko ze zdigitalizowanymi zbiorami, ale mają też dostęp do współtworzonych w Bibliotece baz danych (Teki Dworzaczka, Teki Łuszczyńskiego, Baza Rot Sądowych).

</doc>
<doc id="2081889" url="https://pl.wikipedia.org/wiki?curid=2081889" title="Kronika Turecka">
Kronika Turecka

Kronika Turecka (zwana błędnie "Pamiętnikami Janczara") – XV-wieczne dzieło w języku polskim autorstwa Serba Konstantego Mihajlovicia z Ostrowicy.
Historia.
Powstała w 1499 lub 1500 (bądź z tego roku pochodzi najstarsza zachowana do naszych czasów redakcja tego dzieła). Gdzie, w jakich okolicznościach, dla kogo i w jakim języku ją sporządzono, również pozostaje w sferze hipotez. Do naszych czasów zachowały się kopie i wyciągi w różnych redakcjach z różnych lat: w języku polskim (14) i czeskim (4). Zaginęły bądź uległy zniszczeniu trzy rękopisy: jeden pisany cyrylicą i dwa polskie. „Kronika Turecka” jest w większym stopniu memoriałem politycznym niż dziełem historycznym. Jej 49 rozdziałów można podzielić na cztery zasadnicze części:
Program polityczny Konstantego z Ostrowicy zaprezentowany w "Kronice Tureckiej" jest cząstką ideologii antytureckiej a szerzej antyislamistycznej, która rozwijała się od czasów wypraw krzyżowych. Ideologia ta nabrała nowego znaczenia po upadku Konstantynopola w 1453 roku. Program Serba jest zbieżny z wieloma innymi projektami akcji antytureckiej. „Kronika Turecka” jest także rodzajem podręcznika do walki z Turkami. Utwór ten od czasu znalezienia pierwszego rękopisu i wydania go w 1828 roku zajmuje naukowców. Zaowocowało do tej pory ponad stu pracami i wzmiankami o tym źródle autorów polskich, serbskich, rosyjskich i niemieckich. Nie został ustalony jeszcze korpus rękopiśmienny Kroniki. Badania nad treścią dzieła można uznać za wyrywkowe.
Linki zewnętrzne.
c

</doc>
<doc id="2081895" url="https://pl.wikipedia.org/wiki?curid=2081895" title="Twierdzenie o dobrym uporządkowaniu">
Twierdzenie o dobrym uporządkowaniu



</doc>
<doc id="2081896" url="https://pl.wikipedia.org/wiki?curid=2081896" title="Zasada dobrego uporządkowania">
Zasada dobrego uporządkowania

Zasada dobrego uporządkowania lub zasada minimum – reguła matematyczna mówiąca, że każdy niepusty podzbiór zbioru liczb naturalnych zawiera element najmniejszy.
Wyrażenie „zasada dobrego uporządkowania” traktowane jest czasami jako synonim wyrażenia „twierdzenie o dobrym uporządkowaniu”. Niekiedy rozumie się przez nie stwierdzenie, iż zbiór liczb całkowitych zawiera podzbiór dobrze uporządkowany, nazywany "liczbami naturalnymi", w którym każdy niepusty podzbiór zawiera element najmniejszy.
W zależności od sposobu wprowadzenia liczb naturalnych wspomniana własność (drugiego rzędu) liczb naturalnych jest albo aksjomatem, albo twierdzeniem, które można dowieść. Przykładowo:
Przytoczone wyżej wyrażenie wykorzystuje się też czasem w celu uzasadnienia dowodów następującej postaci: aby dowieść, że każda liczba naturalna należy do określonego zbioru formula_9 załóżmy przeciwnie i wywnioskujmy dzięki temu istnienie (niezerowego) najmniejszego kontrprzykładu. W dalszej kolejności wystarczy pokazać, że musi istnieć również mniejszy kontrprzykład albo, że najmniejszy kontrprzykład nim nie jest, co w obu przypadkach daje sprzeczność. Ten rodzaj argumentacji ma ten sam związek z dowodem przez indukcję matematyczną, co „jeśli nie B, to nie A” (reguła "modus tollens") w stosunku do „jeśli A, to B” (reguła "modus ponens"). Metoda ta jest podobna do „metody nieskończonego schodzenia” Fermata.
Garrett Birkhoff i Saunders Mac Lane dowiedli w "A Survey of Modern Algebra", że własność ta, podobnie jak aksjomat ciągłości liczb rzeczywistych, jest niealgebraiczna, tzn. nie może być wyprowadzona z własności algebraicznych liczb całkowitych (tworzących uporządkowaną dziedzinę całkowitości). W ten sposób wyróżnia ona liczby całkowite wśród pozostałych dziedzin całkowitości; każda dobrze uporządkowana dziedzina całkowitości jest izomorficzna z liczbami całkowitymi.

</doc>
<doc id="2081899" url="https://pl.wikipedia.org/wiki?curid=2081899" title="Salamaua">
Salamaua

 
Salamaua (niem. "Samoahafen") – nieistniejące obecnie miasto portowe położone na północnowschodnim wybrzeżu Papui-Nowej Gwinei w prowincji Morobe. Osada została zbudowana na wąskim przesmyku łączącym wybrzeże z górzystym półwyspem. Najbliższym miastem jest Lae, dokąd można się dostać jedynie drogą wodną przez zatokę.
Historia.
W latach dwudziestych XX wieku poszukiwacze złota wykorzystywali miasteczko Salamaua jako punkt wypadowy w głąb lądu. Złoto zostało rzeczywiście znalezione w okolicach Wau i zewsząd zaczęli przybywać potencjalni górnicy, którzy ruszali ku złotonośnym terenom ścieżką zwaną „szlakiem czarnego kota”.
W czasie II wojny światowej miasteczko zostało 8 marca 1942 roku zdobyte przez Japończyków, ale odebrane przez siły alianckie pod dowództwem generała Douglasa MacArthura w dniu 11 września 1943 podczas kampanii Salamaua-Lae. W czasie walk miasteczko zostało całkowicie zniszczone.
Obecnie miejsce to zajmują wioski Kela i Lagui, jak również osiedle wypoczynkowe mieszkańców Lae.

</doc>
<doc id="2081900" url="https://pl.wikipedia.org/wiki?curid=2081900" title="Twierdzenie o dzieleniu z resztą">
Twierdzenie o dzieleniu z resztą

Twierdzenie o dzieleniu z resztą – twierdzenie matematyczne mówiące o możliwości przedstawienia danej liczby całkowitej, "dzielnej", w postaci sumy iloczynu "ilorazu" przez (niezerowy) "dzielnik" oraz "reszty". Innymi słowy twierdzenie mówi, ile razy ("iloraz") dana liczba ("dzielnik") mieści się w całości w innej ("dzielna") oraz jaka część ("reszta") tej liczby nie została wydzielona. Stosuje się także skróconą wersję nazwy: "twierdzenie o dzieleniu".
Twierdzenie to znajduje zastosowanie m.in. w znajdowaniu największego wspólnego dzielnika dwóch liczb całkowitych, a przy tym uogólnia się wprost na dziedziny ideałów głównych.
Twierdzenie.
Dalej, o ile nie zostało zaznaczone inaczej, słowo „liczba” będzie oznaczać liczbę całkowitą. Dla danych liczb formula_1 oraz formula_2 istnieją jednoznacznie wyznaczone liczby formula_3 oraz formula_4 dla których zachodzi
przy czym formula_6 gdzie formula_7 oznacza wartość bezwzględną formula_8 Powyższe liczby mają swoje nazwy
Dowód.
Dowód składa się z dwóch części: pierwsza mówi o istnieniu formula_3 oraz formula_4 druga – o ich jednoznaczności.
Istnienie.
Niech dany będzie zbiór formula_35 liczb postaci formula_36 gdzie formula_37 jest dowolną liczbą, tzn.
Zbiór ten zawiera przynajmniej jedną nieujemną liczbę całkowitą; są dwa przypadki:
W obu przypadkach formula_43 jest liczbą nieujemną, zatem formula_35 zawiera przynajmniej jedną liczbę nieujemną. W ten sposób, z zasady dobrego uporządkowania, zbiór formula_35 musi zawierać "najmniejszą" nieujemną liczbę formula_4 przy czym z definicji formula_47 dla pewnego formula_48 Wspomniane formula_37 będzie oznaczane dalej literą formula_50 W związku z tym, porządkując równanie, uzyskuje się formula_51
Pozostaje wykazać, że formula_52 Pierwsza nierówność wynika z wyboru formula_10 jako liczby "nieujemnej". Aby pokazać drugą (ostrą) nierówność, przypuśćmy, że formula_54 Ponieważ wówczas formula_2 oraz formula_56 to należy rozpatrzyć są dwa przypadki ze względu na znak formula_57
W ten sposób dowiedziono, że formula_82 nie była w istocie najmniejszą nieujemną liczbą ze zbioru formula_83 sprzeczność ta oznacza, że musi być formula_84 co kończy dowód istnienia formula_3 oraz formula_86
Jednoznaczność.
Załóżmy istnienie takich liczb formula_87 gdzie formula_88 że formula_89 oraz formula_90 Bez straty ogólności można założyć, że formula_91 (jeśli jest odwrotnie, to liczby te można zamienić rolami).
Odejmując oba równania stronami otrzymuje się
Jeżeli formula_58 to formula_94 oraz formula_95 a stąd formula_96 Podobnie dla formula_97 jest formula_98 oraz formula_99 co daje formula_100 Łącząc obie te nierówności w jedną uzyskuje się formula_101
Wyjściowe równanie zapewnia, że formula_7 jest dzielnikiem formula_103 stąd formula_104 lub formula_105 Ponieważ dowiedziono już, że formula_106 to z trychotomii można wnioskować, że pierwsza możliwość nie może zachodzić, dlatego formula_107
Podstawiając ten wynik do dwóch pierwszych równań daje formula_108 a ponieważ formula_109 to musi być formula_110 co dowodzi jednoznaczności.
Uogólnienia.
Jeśli formula_1 oraz formula_2 są liczbami rzeczywistymi, to wykonalne jest dzielenie formula_1 przez formula_11 bez reszty, przy czym iloraz jest inną liczbą rzeczywistą. Jeśli jednak ograniczyć iloraz tak, by był liczbą całkowitą, to pojęcie reszty nadal okazuje się niezbędne; zachodzi wtedy odpowiednik twierdzenia o dzieleniu: istnieje jednoznacznie wyznaczony iloraz całkowity formula_3 oraz jednoznacznie wyznaczona reszta rzeczywista formula_4 które spełniają formula_5 gdzie formula_118 wówczas
gdzie formula_120 oznacza część całkowitą.
Powyższe rozszerzenie pojęcia reszty na liczby rzeczywiste nie ma wielkiego znaczenia teoretycznego w matematyce, jednak definicję tę stosuje się w wielu językach programowania oraz systemach obliczeniowych; liczbę formula_10 wyznaczoną w powyższy sposób oznacza się czasami formula_122 przy czym przypadek szczególny formula_123 odpowiada mantysie formula_124
Definicja reszty (w przypadku całkowitym, jak i rzeczywistym), oprócz równości formula_5 zawiera również nierówność formula_126 zapewniającą jej jednoznaczność. Czasem spotyka się również nierówność formula_127 przy czym ten wybór sprawia, że reszta ma ten sam znak, co dzielnik (w przeciwieństwie do poprzedniego, w którym reszta ma znak dzielnej); z tego powodu należy mieć na uwadze konwencję stosowaną w danym języku programowania, np. C99 i Pascal zwracają resztę o tym samym znaku co dzielna (wcześniej w języku C zależało to od implementacji), z kolei Perl oraz Python dają resztę o tym samym znaku, co dzielnik; język Ada umożliwia wybranie znaku reszty.
Z punktu widzenia teorii wybór między powyższymi nierównościami jest jednak kwestią gustu, gdyż dowolny warunek postaci formula_128 czy też formula_129 gdzie formula_130 jest stałą, gwarantuje jednoznaczność reszty. Zbiór reszt formula_131 jest tak wybrany ze względu na jego wygodę: znak reszty jest zgodny ze znakiem dzielnika (co można zaobserwować w Przykładach); powyższe, w języku arytmetyki modularnej, oznacza, że zamiast wspomnianego zbioru można wykorzystać dowolny zbiór liczb całkowitych przystających do liczb z tego zbioru, a w języku teorii grup, iż każdy element tego zbioru powinien być reprezentantem innej warstwy (zob. grupa ilorazowa).

</doc>
<doc id="2081905" url="https://pl.wikipedia.org/wiki?curid=2081905" title="Walki na Nowej Gwinei">
Walki na Nowej Gwinei

Walki na Nowej Gwinei (w latach 1942–1945) były jedną z ważniejszych operacji militarnych II wojny światowej na obszarze południowo-zachodniego Pacyfiku.
Przed wybuchem wojny wyspa Nowa Gwinea podzielona była na następujące obszary administracyjne:
Nowa Gwinea posiadała spore znaczenie strategiczne jako znacznej wielkości ląd położony na północ od Australii w bezpośredniej jej bliskości. Jej obszar pozwalał zdobywcom na założenie wielu baz lądowych, lotniczych i morskich.
Walki pomiędzy siłami aliantów a Japonią wybuchły wraz z zaatakowaniem przez Japończyków Rabaulu 23 stycznia 1942 roku. Zgodnie z planami sztabowców japońskich Rabaul stał się wysuniętą bazą, z której kierowano operacjami na Nowej Gwinei, w tym kampanią na szlaku Kokoda w okresie od lipca 1942 do stycznia 1943, a także działaniami w rejonie Buna-Gona. Walki na niektórych obszarach Nowej Gwinei trwały do sierpnia 1945 roku, a więc praktycznie do końca wojny.
Naczelnym dowódcą w obszarze południowo-zachodniego Pacyfiku był generał Douglas MacArthur. Działał on w oparciu o bazy w Melbourne, Brisbane i Manili. Ze strony japońskiej odpowiedzialność za kampanie zarówno na Nowej Gwinei, jak i na Wyspach Salomona, wzięła na siebie "8 Grupa Armii" pod dowództwem generała Hitoshiego Imamury. Jego główną bazą operacyjną był Rabaul. "18 Armia" pod dowództwem generała Hatazō Adachiego odpowiadała za działania na samej Nowej Gwinei.
W czasie trwania ponad 3-letnich walk wojska japońskie na północno-wschodnich obszarach Nowej Gwinei zostały całkowicie rozbite i unicestwione.

</doc>
<doc id="2081909" url="https://pl.wikipedia.org/wiki?curid=2081909" title="Locko Richter">
Locko Richter

Locko Richter – niemiecki multiinstrumentalista, współpracujący z polskimi zespołami jazzowymi i folkowymi.
Życiorys.
W latach 70. i 80. XX wieku grał w niemieckich zespołach Embryo, Aera, Missus Beastley, B.A.M. oraz L. Richter Agreement. Pod koniec lat 80. po wspólnych koncertach z zespołem Tie Break pozostał w Częstochowie, gdzie mieszkał 15 lat. W Polsce występował w zespołach Jura, Defakty, T.A.J.K.A, Graal, a przez sześć lat był basistą zespołu Stanisława Sojki. Współpracował z zespołami Maestro Trytony, Dzieci z Brodą, Tie Break.

</doc>
<doc id="2081915" url="https://pl.wikipedia.org/wiki?curid=2081915" title="Strażnica Grodziec w Tarnawie">
Strażnica Grodziec w Tarnawie

Strażnica Grodziec w Tarnawie – pozostałości średniowiecznego grodziska w Tarnawie w powiecie bocheńskim w województwie małopolskim.
Znajdują się na zachodnich, opadających do potoku Tarnawka stromych stokach wzgórza zwanego Grodźcem lub Grójcem (435 m). Położone są na wysokości 361 m i wznoszą się około 50 m ponad dnem Tarnawki, na terenie Woli Tarnawskiej (część Tarnawy). Są to skromne pozostałości pierścieniowatego grodziska: płytkie zagłębienie o kształcie podkowy oraz zarysy wału o długości około 15 m. Miejsce to zwane jest lokalnie Turtowiskiem.
Wstępne badania archeologiczne odsłoniły na zachodnim brzegu wzgórza, na głębokości około 2,5 m, niewielkie fragmenty muru zbudowanego z płyt piaskowca oraz ślady spalonych konstrukcji drewnianych; wysunięto hipotezę, że w miejscu tym znajdowała się wieża mieszkalno-obronna. Obiekt znajdujący się niegdyś na szczycie wzgórza Grodziec miał wymiary ok. 25 × 15 m; odnalezione fragmenty ceramiki świadczą, że funkcjonował w XIII wieku.

</doc>
<doc id="2081916" url="https://pl.wikipedia.org/wiki?curid=2081916" title="Gephyromantis salegy">
Gephyromantis salegy

Gephyromantis salegy – gatunek płaza bezogonowego z rodziny mantellowatych, zamieszkującego lasy deszczowe na północy Madagaskaru.
Taksonomia.
Gatunek zalicza się nieraz do rodzaju "Mantidactylus". Używa się też nazwy "Gephyromantis (Duboimantis) salegy" — .
Epitet gatunkowy "salegy" pochodzi z języka malgaskiego i oznacza typ folkowej muzyki i tańca typowego dla północnego Madagaskaru. Badaczom skojarzył się z nim odgłos wydawany przez płaza.
Morfologia.
Płaz wedle autorów jego nazwy mierzy od czubka pyska do kloaki 4,5-5 cm, choć wedle innych źródeł jest to wielkość samic, samce natomiast osiągają 4,6-4,8 cm. Duże rozmiary odróżniają go od podobnych gatunków, jak "Gephyromantis tandroka" czy "G. luteus" (podobnie jak wydatniejsze gruczoły udowe).
Na szczęce (szczególnie u samic) widnieją białe kropki. Między oczami sytuują się wydatne guzki (dzięki nim odróżnia się płaza od "G. luteus", "Gephyromantis sculpturatus" i "Gephyromantis plicifer"). Na grzbiecie i bokach tworzą się dobrze widoczne grzebienie. Samca odróżniają od płci przeciwnej parzyste worki rezonansowe podgardzielowe. Nawet gdy są nieużywane, ich położenie zdradzają płaty ciemnej skóry na podgardlu, pomiędzy którymi się znajdują. Na piętach jedynie szczątkowe kolce, boczne kości śródstopia częściowo łączą się ze sobą, opuszki palców nie tworzą "nuptial pads".
Występowanie.
"G. salegy" żyje na północnym wschodzie Madagaskaru, w okolicach Anjanaharibe-Sud. Jako lokalizację typową ustanowiono Ambolokopatrikę, przesmyk leśny, gdzie w grudniu 1997 znaleziono osobniki, dzięki którym wyodrębniono gatunek. Nie byli to jednak pierwsi jego przedstawiciele spotkani przez człowieka, gdyż włączono weń także osobnika napotkanego w 1996 w lesie Besariaka.
Płaz bytuje na wysokościach pomiędzy 500 i 1000 m n.p.m. Jego habitat IUCN określa jako dziewiczy wilgotny las równikowy. Jednak autorzy wspominają o lesie mozaikowym, miejscowo pierwotnym, miejscowo wtórnym, w tym zdegradowanej formacji roślinnej "savoka" obfitującej głównie w roślinność zielną. Rośnie on w wilgotnym, tropikalnym klimacie ze średnią temperaturą 18 °C w lipcu do 25 °C w lutym, o opadach 2000 mm i z deszczem przez 271 dni w roku. Przez 2 miesiące w roku (wrzesień i październik) trwa pora sucha.
Behawior i rozmnażanie.
Odgłos zwierzęcia, słyszany wieczorem i w pierwszych godzinach nocnych (18-21), stanowi seria 8-11 terkotliwych i dźwięcznych dźwięków o częstotliwości 1000-3500 Hz. Pojedynczy odgłos trwał 0,695-0,968 s (średnio 0,808 s), składając się z tonów wydawanych przez 34-53 ms (średnio 44 ms). Nawołujące osobniki usadawiają się zwykle z dala (ponad 10 m) od zbiornika wodnego 2-3 m nad poziomem gruntu, ukryte w krzakach lub innej gęstej roślinności. Nad bliskość wody przedkładają obecność odpowiednich roślin. Gromadzą się, gdy znajdą odpowiednie miejsce. Przerywają swój rechot, gdy ktoś lub coś im przeszkadza.
Bardzo mało wiadomo na temat rozrodu tego płaza. Podejrzewa się rozwój bezpośredni, co znajduje uzasadnienie w badaniach jednej z samic. Znaleziono u niej w przyrośniętym do ściany brzucha jajniku 14 mierzących 2-2,5 mm średnicy oocytów, jednakże ich rozmiar wskazuje, że nie były one w pełni rozwinięte. Natomiast tak mała liczba stanowi argument za wspomnianym sposobem rozrodu.
Genetyka.
Porównywano kariotyp rzeczonego płaza z występującymi u pokrewnych gatunków, jak "Gephyromantis granulatus", "Gephyromantis leucomaculatus", "Gephyromantis moseri", "Gephyromantis redimitus", "Gephyromantis zavona", "Gephyromantis pseudoasper" i "Gephyromantis luteus" (przez autorów zaliczane wszystkie do rodzaju "Mantidactylus"), zwracając uwagę na wygląd i ogólną strukturę chromosomów i chromatyny, a także lokalizację obszarów jąderkotwórczych (NOR). Wyniki, potwierdzając przydatność określania lokalizacji NOR w filogenetyce, wykazały najbliższe pokrewieństwo pomiędzy opisywanym gatunkiem a "G. redimitus", "G. zavona" i "G. leucomaculatus". Wszystkie gatunki posiadają 13 par chromosomów. U "G. salegy" obszar jąderkotwórczy mieści się na 6. parze.
Status.
Zwierzę nie jest zbyt pospolite, a znalezienie osobnika przysparza trudności. Całkowita liczebność ulega obniżeniu.
Wśród czynników wpływających negatywnie na lasy zamieszkiwane przez tego płaza IUCN wymienia:
Zwierzę występuje w następujących obszarach chronionych:

</doc>
<doc id="2081917" url="https://pl.wikipedia.org/wiki?curid=2081917" title="Rana pseudodalmatina">
Rana pseudodalmatina

Rana pseudodalmatina – gatunek płaza bezogonowego z rodziny żabowatych. Występuje endemicznie w stanach Mazandaran, Golestan i Gillan w Iranie, na południowym brzegu Morza Kaspijskiego. Prawdopodobnie zamieszkuje zalesione i otwarte obszary leśne. Skrzek składany jest w płytkich wodach. U kijanek stwierdzono kanibalizm. Metamorfoza trwa od początku kwietnia do końca czerwca. U tego gatunku stwierdzono zakażanie wirusem "Haplometra cylindracea" oraz "Oswaldocruzia filiformis". Płaz opisany w 1971 roku jako podgatunek "R. macrocnemis". W Czerwonej księdze gatunków zagrożonych Międzynarodowej Unii Ochrony Przyrody i Jej Zasobów został zaliczony do kategorii LC (najmniejszej troski). Zagrożeniami dla tego gatunku są utrata siedlisk wskutek bezładnej rozbudowy miejskiej wzdłuż wybrzeży Morza Kaspijskiego, rozwoju rolnictwa oraz wycinki drzew. Na lokalne populacje mogą też wpływać susze.

</doc>
<doc id="2081956" url="https://pl.wikipedia.org/wiki?curid=2081956" title="Kościół Świętej Trójcy w Poznaniu (Morasko)">
Kościół Świętej Trójcy w Poznaniu (Morasko)

Kościół św. Trójcy na Morasku w Poznaniu – kościół w Poznaniu, na Morasku, przy ul. Franciszka Jaśkowiaka. Rozebrany w 2017 roku.
Historia.
Kościół został zbudowany przez moraskich katolików w latach 1930–1931 jako przeciwwaga dla protestanckich osadników niemieckich, którzy licznie zamieszkiwali wieś. Nie został w pełni ukończony, m.in. nie miał prezbiterium.
Obiekt był jednonawowy z wieżą i zakrystią. Był kościołem filialno-pomocniczym do kościoła w Chojnicy. W czasie wojny stacjonowali w nim Niemcy. W 1941 roku kościół zniesiono i wykorzystywano na skład broni. Po II wojnie stał opuszczony (okresowo mieścił betoniarnię).
W początku XXI wieku stan obiektu był zły – m.in. stropy groziły zawaleniem. Przy prezbiterium istniała podstawa po ołtarzu. Trwał konflikt (2010) między parafią i Radą Osiedla, które chciały zburzyć kościół i zbudować parking, a Stowarzyszeniem Rozwoju Obszaru Morasko-Radojewo-Umultowo, które chciało rewitalizacji świątyni z przeznaczeniem na cele użytkowe. W dniu 26 sierpnia 2017 kościół został zburzony. Ponieważ Wydział Urbanistyki i Architektury Urzędu Miasta Poznania nie wydał zgody na rozbiórkę, powstał spór czy czynności wyburzeniowe dokonywane były zgodnie z prawem.
Znaczenie urbanistyczne.
Według Andrzeja Nowaka, poznańskiego architekta miejskiego, kościół mimo skromnej architektury, miał duże znaczenie kulturowe dla lokalnej społeczności. Prof. Robert Ast z Uniwersytetu Artystycznego w Poznaniu porównuje znaczenie świątyni dla Moraska, przy zachowaniu skali, do poznańskiego Wzgórza Świętego Wojciecha. Kościół był integralną częścią panoramy Moraska od prawie każdej strony.

</doc>
<doc id="2082092" url="https://pl.wikipedia.org/wiki?curid=2082092" title="Eparchia chustska">
Eparchia chustska

Eparchia chustska i wynohradowska – jedna z eparchii Ukraińskiego Kościoła Prawosławnego Patriarchatu Moskiewskiego. Jej obecnym biskupem ordynariuszem jest arcybiskup chustski i wynohradowski Marek (Petrowcy), zaś funkcję katedry pełni sobór Świętych Cyryla i Metodego w Chuście, będący nadal w budowie.
Eparchia powstała na mocy decyzji Świętego Synodu Ukraińskiego Kościoła Prawosławnego Patriarchatu Moskiewskiego z 29 lipca 1994 poprzez wydzielenie z eparchii mukaczewskiej i użhorodzkiej. Zabudowania władz eparchialnych oraz sobory (główny oraz pomocniczy) były budowane od podstaw po tej dacie – zarówno główna katedra w Chuście, jak i sobór Trójcy Świętej w Wynohradiwie nie są jeszcze ukończone. Eparchia obejmuje obszar części rejonów obwodu zakarpackiego: chustskiego, wynohradowskiego, miżhirskiego, rachowskiego i tiaczowskiego. Dzieli się na 17 dekanatów.
Na terenie administratury działają ponadto następujące klasztory:

</doc>
<doc id="2082096" url="https://pl.wikipedia.org/wiki?curid=2082096" title="Komisja Wspólna Rządu i Samorządu Terytorialnego">
Komisja Wspólna Rządu i Samorządu Terytorialnego

Komisja Wspólna Rządu i Samorządu Terytorialnego (KWRiST) – jest organem pomocniczym Rady Ministrów stanowiącym forum wypracowywania wspólnego stanowiska Rządu i samorządu terytorialnego.
Komisja Wspólna Rządu i Samorządu Terytorialnego jest, obok Komisji Wspólnej Przedstawicieli Rządu Rzeczypospolitej Polskiej i Konferencji Episkopatu Polski i Trójstronnej Komisji do Spraw Społeczno-Gospodarczych, jedną z trzech Komisji Wspólnych działających przy Radzie Ministrów.
Historia i obecna podstawa prawna.
Komisja Wspólna została utworzona w maju 1993 r. przez premier H. Suchocką jako "Komisja Wspólna Rządu i Środowisk Samorządowych". Nastąpiło to krótko po ratyfikacji przez Prezydenta RP L. Wałęsę Europejskiej Karty Samorządu Terytorialnego (26 kwietnia 1993 r.), która dotyczyła m.in. gwarancji samodzielności samorządów lokalnych oraz ich uprawnień w zakresie wpływania na politykę rządu dotyczącą spraw samorządowych.
Posiedzenie inauguracyjne Komisji Wspólnej odbyło się 21 maja 1993 r. Nowy organ miał być dla Rady Ministrów oraz jednostek samorządu terytorialnego miejscem „wspólnego wypracowywania rozwiązań, które będą dotyczyły obu stron”.
Komisja Wspólna Rządu i Samorządu Terytorialnego funkcjonuje pod obecną nazwą od lipca 1993 roku, jednakże przepisy na podstawie których działała, zmieniały się. Przepisami, regulującymi prace Komisji były kolejno:
Obecnie funkcjonowanie Komisji regulują przepisy Ustawy o Komisji Wspólnej Rządu i Samorządu Terytorialnego oraz o przedstawicielach Rzeczypospolitej Polskiej w Komitecie Regionów Unii Europejskiej z dnia 6 maja 2005 r. (zwaną dalej w tekście jako „Ustawa”)
Skład i struktura.
W skład Komisji wchodzi po 12 przedstawicieli strony rządowej i samorządowej. Ze strony rządowej jest to minister właściwy do spraw administracji publicznej (obecnie Minister Spraw Wewnętrznych i Administracji) oraz 11 przedstawicieli powoływanych przez Prezesa Rady Ministrów na wniosek wspomnianego ministra.
Stronę samorządową reprezentują po dwie osoby będące przedstawicielami sześciu organizacji określonych Rozporządzeniem Rady Ministrów z dnia 29 stycznia 2008 r. w sprawie określenia ogólnopolskich organizacji jednostek samorządu terytorialnego, które są uprawnione do wyznaczania przedstawicieli do Komisji Wspólnej Rządu i Samorządu Terytorialnego.
Wymienione w rozporządzeniu organizacje to:
Komisja powołuje stałe i w razie potrzeby doraźne zespoły problemowe. Pracami Komisji kieruje dwoje Współprzewodniczących, ze strony rządowej jest to minister właściwy do spraw administracji publicznej, ze strony samorządowej wybrany spośród własnego grona przedstawiciel.
W pracach Komisji mogą uczestniczyć osoby spoza jej składu, zarówno w pracach poszczególnych zespołów, jak i w charakterze ekspertów wspierających prace Komisji.
Zadania i tryb działania.
Zadania.
Zadania Komisji zostały określone w art. 3 Ustawy. Należą do nich m.in.:
Tryb działania.
Komisja wyraża opinię, podlegającą wcześniejszemu ustaleniu przez obie jej strony; istnieje jednak możliwość pozostawienia danej sprawy bez uzgodnienia wspólnego stanowiska. Z posiedzenia Komisji Wspólnej oraz stałych i doraźnych zespołów problemowych sporządza się protokół. Opinie i stanowiska w nim wyrażone są następnie przekazywane właściwym ministrom. Szczegółowy tryb pracy Komisji ustalony jest przez Regulamin Komisji.
Pomimo tego, że intensywność prac oraz faktyczne znaczenie Komisji były bardzo zróżnicowane podczas rządów poszczególnych gabinetów, dla strony samorządowej Komisja zawsze była ważnym miejscem wypracowywania własnego, ujednoliconego stanowiska.

</doc>
<doc id="2082139" url="https://pl.wikipedia.org/wiki?curid=2082139" title="Chłopaki na bok">
Chłopaki na bok

Chłopaki na bok – amerykańsko-francuski komediodramat z 1995 roku, ostatni film w reżyserii Herberta Rossa.

</doc>
<doc id="2082140" url="https://pl.wikipedia.org/wiki?curid=2082140" title="No. 41 Squadron RAF">
No. 41 Squadron RAF

No. 41 Squadron RAF – brytyjska jednostka lotnicza utworzona 22 maja 1916 w Gosport głównie z części personelu No. 28 Squadron RAF jako "No 41 Squadron RFC". 22 maja został rozwiązany, a na jego miejsce powołano "27 Reserve Squadron". 14 lipca 1916 roku dywizjon 41 został ponownie powołany do życia, z większości personelu 27 dywizjonu.
I wojna światowa.
Pierwotnie jednostka została wyposażona w samoloty Vickers F.B.5 'Gun Bus' i Airco D.H.2. We wrześniu 1916 roku została przezbrojona w Royal Aircraft Factory F.E.8.
Od 15 października 1916 roku do końca wojny jednostka służyła na terytorium Francji.
Przez cały czas I wojny światowej jednostka walczyła na froncie zachodnim. Brała udział m.in. w Bitwa nad Sommą, Bitwa pod Cambrai (1917). Na początku 1918 roku dywizjon został przezbrojony w samoloty Royal Aircraft Factory S.E.5, na których służyła do końca wojny i odniosła najwięcej zwycięstw. Po zakończeniu wojny jednostka pozostała na terytorium Europy do lutego 1919 roku kiedy to powróciła do Wielkiej Brytanii do Tangmera. W końcu 1919 roku została rozwiązana.
"No. 41 Squadron RAF" w całym okresie I wojny światowej odniosła 246 zwycięstw powietrznych, w tym zniszczyła 134 samoloty wroga.
Łącznie w jednostce w okresie I wojny światowej służyło 17 asów myśliwskich m.in.:

</doc>
<doc id="2082142" url="https://pl.wikipedia.org/wiki?curid=2082142" title="Drake Hogestyn">
Drake Hogestyn

Donald Drake Hogestyn (ur. 29 września 1953 roku w Fort Wayne, w stanie Indiana) - amerykański aktor telewizyjny.
Uczęszczał na wydziale stomatologii na University of South Florida w Tampie, gdzie otrzymał stypendium baseballowe. Ukończył podwójną specjalizację mikrobiologii i nauk stosowanych. Następnie dostał się do dwóch zawodowych organizacji baseballowych: St. Louis Cardinals i New York Yankees. Podczas rozgrywek w 1978 roku został ranny. 

</doc>
<doc id="2082148" url="https://pl.wikipedia.org/wiki?curid=2082148" title="Rock Dis Funky Joint">
Rock Dis Funky Joint

Rock Dis Funky Joint - trzeci singel amerykańskiej grupy hip-hopowej Poor Righteous Teachers wydany w 1990 roku nakładem wytwórni Profile Records. Wydawnictwo zadebiutowało na 17. miejscu notowania Hot R&amp;B/Hip-Hop Songs i 4. miejscu listy Hot Rap Tracks. Utwór został wyprodukowany przez Tony'ego D i znalazł się na albumie "Holy Intellect".

</doc>
<doc id="2082149" url="https://pl.wikipedia.org/wiki?curid=2082149" title="San Blas (stacja metra)">
San Blas (stacja metra)

San Blas – stacja początkowa metra w Madrycie, na linii 7. Znajduje się w dzielnicy San Blas, w Madrycie i zlokalizowana jest pomiędzy stacjami Simancas i Las Musas. Została otwarta 17 lipca 1974.

</doc>
<doc id="2082150" url="https://pl.wikipedia.org/wiki?curid=2082150" title="Las Musas">
Las Musas

Las Musas – stacja początkowa metra w Madrycie, na linii 7. Znajduje się w dzielnicy San Blas, w Madrycie i zlokalizowana jest pomiędzy stacjami San Blas i Estadio Olímpico. Została otwarta 17 lipca 1974.

</doc>
<doc id="2082151" url="https://pl.wikipedia.org/wiki?curid=2082151" title="Primera División de México (1948/1949)">
Primera División de México (1948/1949)

Rozgrywki 1948/1949 były 46 sezonem w historii ligi meksykańskiej, a 6 sezonem w historii profesjonalnej ligi meksykańskiej. Tytułu mistrzowskiego bronił León.
Zespoły.
W sezonie 1948/1949 występowało 15 drużyn.
Mistrzem Meksyku został zespół Club León, który skompletował 39 punktów. Królem strzelców został Meksykanin Adalberto López z 28 bramkami w 28 meczach (1.00 gola na mecz).
Tabela.
MISTRZ MEKSYKU - 1948/1949
LEÓN 2. TYTUŁ MISTRZOWSKI

</doc>
<doc id="2082154" url="https://pl.wikipedia.org/wiki?curid=2082154" title="Ivan Estrada">
Ivan Estrada



</doc>
<doc id="2082156" url="https://pl.wikipedia.org/wiki?curid=2082156" title="Carlos Germán Arangio">
Carlos Germán Arangio



</doc>
<doc id="2082157" url="https://pl.wikipedia.org/wiki?curid=2082157" title="Carlos German Arangio">
Carlos German Arangio



</doc>
<doc id="2082250" url="https://pl.wikipedia.org/wiki?curid=2082250" title="Blackpool North">
Blackpool North

Blackpool North (ang: "Blackpool North railway station") – stacja kolejowa w Blackpool, w hrabstwie Lancashire, w Anglii, w Wielkiej Brytanii. Znajduje się na Blackpool Branch Lines.
Stacja została otwarta w swojej obecnej formie w 1974, która została przeniesiona kilkaset metrów od pierwszej stacji na Talbot Road, która została otwarta w 1846 i przebudowana w 1898 roku. 
Obsługuje połączenia do York, Leeds, Liverpoolu, i Manchesteru.
Na przełomie 2008/09 z usług stacji skorzystało 1,695 mln pasażerów.

</doc>
<doc id="2082251" url="https://pl.wikipedia.org/wiki?curid=2082251" title="Mark Caughey">
Mark Caughey

Mark Caughey (ur. 27 sierpnia 1960 w Belfaście) – północnoirlandzki piłkarz występujący na pozycji napastnika.
Kariera klubowa.
Caughey zawodową karierę rozpoczynał w 1978 roku w klubie Glentoran. W 1980 roku odszedł do drużyny północnoirlandzkiej policji – RUC. Spędził tam kolejne pięć lat. W 1985 roku przeniósł się do zespołu Linfield, z którym w 1986 roku zdobył mistrzostwo Irlandii Północnej.
W 1986 roku Caughey odszedł również do szkockiego Hibernianu. W 1987 roku był stamtąd wypożyczony do angielskiego Burnley, gdzie zagrał w 8 meczach. W tym samym roku przeniósł się do zespołu Hamilton Academical ze Scottish First Division. W 1987 roku spadł z nim do Scottish Second Division. Wówczas przeniósł się do drużyny Motherwell. Przez rok rozegrał tam 15 spotkań.
W 1988 roku Caughey powrócił do Irlandii Północnej. Grał tam w zespołach Ards, Bangor, Glentoran, Limavady United, Portstewart, gdzie w 1986 roku zakończył karierę.
Kariera reprezentacyjna.
W reprezentacji Irlandii Północnej Caughey zadebiutował 26 lutego 1986 roku w zremisowanym 0:0 towarzyskim meczu z Francją. W tym samym roku został powołany do kadry narodowej na Mistrzostwa Świata. Nie zagrał jednak na nich w żadnym pojedynku. Tamten mundial Irlandia Północna zakończyła na fazie grupowej. W drużynie narodowej Caughey rozegrał w sumie 2 spotkania, oba w 1986 roku.

</doc>
<doc id="2082252" url="https://pl.wikipedia.org/wiki?curid=2082252" title="Connor Undercover">
Connor Undercover



</doc>
<doc id="2082254" url="https://pl.wikipedia.org/wiki?curid=2082254" title="Port lotniczy Zahedan">
Port lotniczy Zahedan

Port lotniczy Zahedan (IATA: ZAH, ICAO: OIZH) – port lotniczy położony w Zahedanie, w ostanie Sistan i Beludżystan, w Iranie.

</doc>
<doc id="2082380" url="https://pl.wikipedia.org/wiki?curid=2082380" title="Modelowanie dyspersji odorantów">
Modelowanie dyspersji odorantów

Modelowanie dyspersji odorantów – obliczenia stężenia zapachowego w atmosferze, w otoczeniu źródeł odorantów. W czasie modelowania są wykorzystywane informacje o wielkości emitowanego strumienia zapachowego oraz o warunkach wyrzutu gazów i ich rozprzestrzeniania się (warunki meteorologiczne i topograficzne). Obliczenia są wykonywane w ramach rozpatrywania skarg na nadmierną zapachową uciążliwość istniejących instalacji oraz wniosków o zgodę na uruchomienie zakładów nowych. Wyniki obliczeń są porównywane ze standardami zapachowej jakości powietrza.
Podstawa prawna.
Metoda obliczeń przygruntowych stężeń zanieczyszczeń gazowych, emitowanych ze źródeł punktowych, jest opisana w Rozporządzeniu Ministra Środowiska z dnia 26 stycznia 2010 r. w sprawie wartości odniesienia dla niektórych substancji w powietrzu. Procedura tych obliczeń jest powszechnie stosowana w Polsce od roku 1981 (data wydania Wytycznych Ministerstwa Administracji, Gospodarki Terenami i Ochrony Środowiska). Podstawą obliczeń jest gaussowski model „smugi zanieczyszczeń”, kształtowanej przez wiatr i procesy dyfuzji.
Gaussowski „model smugi odorantów”.
Smugę odorantów opisuje się tak samo jak smugi wszystkich innych zanieczyszczeń powietrza. Specyficzne dla odorantów są jedynie jednostki miary ilości zanieczyszczenia. Stosowane są europejskie jednostki zapachowe (ouE) zamiast jednostek masy (mg).
Smuga zanieczyszczeń jest obiektem trudnym do modelowania. Jej kształt zależy od wielu czynników topograficznych i meteorologicznych. Stosowany jest model bardzo uproszczony – różniczkowe równanie Pasquille’a, które opisuje zależność stężenia zanieczyszczeń w punkcie P(x,y,z) smugi cod,xyz [ouE/m³] od:
Zgodnie z przytoczonym rozporządzeniem wysokość pozornego punktu emisji (H) oblicza się jako sumę rzeczywistej wysokości komina (h) i tak zwanego „wyniesienia” (Δh). Stopień wyniesienia gazów ponad komin zależy od ich ciepła właściwego i temperatury, prędkości na wylocie z komina i jego wylotowej średnicy oraz od prędkości wiatru na wysokości wylotu.
Parametr aerodynamicznej szorstkości podłoża jest statystyczną wielkością zależną od rodzaju pokrycia terenu (np. krzewy, drzewa, zabudowania). Wzrost szorstkości podłoża powoduje zwiększenie się turbulencji w przemieszczającej się masie powietrza i sprzyja rozpraszaniu zanieczyszczeń (większe współczynniki dyfuzji). W rozporządzeniu ministra zamieszczono zestawienie szacunkowych wartości z0, odniesionych do obszarów zagospodarowanych w różny sposób.
Wykładnik meteorologiczny (m) określa tempo wzrostu prędkości wiatru z wysokością. Przyjmuje się, że spełniana jest zależność:
uh = ua (h / ha)m
gdzie: ua, uh – prędkość wiatru na wysokościach, odpowiednio: ha i h.
Wyodrębniono sześć stanów równowagi atmosfery, którym przypisano następujące wartości wykładnika meteorologicznego:
Wyodrębniono też 11 klas prędkości wiatru: ū = 1, 2, 3, ... 11 m/s (dla ū &lt; 1 lub &gt; 11 m/s zakłada się ū = 1 lub 11 m/s).
Wyniki obliczeń.
Zgromadzenie informacji o wielkości emisji zapachowej, parametrach wyrzutu gazu, „szorstkości podłoża”, prędkości wiatru i stanie równowagi atmosfery pozwala oszacować stężenie zapachowe cod,xyz w każdym punkcie smugi (x,y,z). Wynik obliczeń odpowiada średniej wartości rzeczywistej, odniesionej do 60 minut (średnia sześćdziesięciominutowa, cod,60).
Podczas obliczeń dotyczących roku lub sezonu, uwzględnia się zmienność warunków meteorologicznych. Obliczenia stężenia, występującego w węzłach otaczającej emitor siatki obliczeniowej, są wykonywane dla wszystkich sytuacji meteorologicznych (36 kombinacji parametrów m i ū), po czym uwzględniane jest prawdopodobieństwo występowania każdej z tych sytuacji w skali roku. Odpowiednie róże wiatrów (uwzględniające prawdopodobieństwo występowania różnych stanów równowagi atmosfery) są opracowywane przez Instytut Meteorologii i Gospodarki Wodnej na podstawie wieloletniej statystyki danych zgromadzonych przez odpowiednie stacje meteorologiczne.
Pozwala to wyznaczyć – dla każdego punktu otoczenia:
Interpretując wyniki obliczeń pod kątem potencjalnej uciążliwości instalacji dla mieszkańców otoczenia, można obliczyć prawdopodobieństwo występowania sytuacji, w których zapach może być rozpoznawalny, słaby, wyraźny lub mocny.
(zob. też: standardy zapachowej jakości powietrza).
Inne modele dyspersji.
Poza wymienionymi gaussowskimi modelami smugi są stosowane modele bardziej złożone, umożliwiające modelowanie rozprzestrzeniania się zanieczyszczeń np. w terenach górzystych lub na obszarach zabudowy miejskiej.
Do nich należą:
Zostały opisane m.in. w wytycznych Ministerstwa Środowiska z r. 2003.
Przykład modelu eulerowskiego.
Wyniki przykładowych obliczeń przedstawiono w formie animacji. Obrazują one rozwiązanie równania transportu masy metodą elementów skończonych. Model należy do grupy modeli eulerowskich z domknięciem pierwszego rzędu. Rozwiązanie niestacjonarne z konwekcją prowadzone jest w układzie trójwymiarowym.
Przedstawiono sytuację w otoczeniu dwóch emitorów. Początkowe stężenie zanieczyszczenia jest równe zero (niebieskie tło). Po włączeniu pierwszego emitora można zaobserwować zmianę kształtu smugi zanieczyszczeń (pole pomarańczowe o nasyceniu barwy skorelowanym ze stężeniem zanieczyszczenia); ta zmiana jest spowodowana przez wysoki budynek, znajdujący się na drodze strugi. Opisując przykładową sytuację założono, że drugi emitor jest włączany po pewnym czasie, a równocześnie ulega zmianie kierunek wiatru (z zachodniego na południowo-zachodni).

</doc>
<doc id="2082585" url="https://pl.wikipedia.org/wiki?curid=2082585" title="Husarz jeziorny">
Husarz jeziorny



</doc>
<doc id="2082587" url="https://pl.wikipedia.org/wiki?curid=2082587" title="Disney Channel Rosja">
Disney Channel Rosja



</doc>
<doc id="2082589" url="https://pl.wikipedia.org/wiki?curid=2082589" title="HK UMP">
HK UMP



</doc>
<doc id="2082590" url="https://pl.wikipedia.org/wiki?curid=2082590" title="UMP 9">
UMP 9



</doc>
<doc id="2082591" url="https://pl.wikipedia.org/wiki?curid=2082591" title="UMP 40">
UMP 40



</doc>
<doc id="2082592" url="https://pl.wikipedia.org/wiki?curid=2082592" title="UMP 45">
UMP 45



</doc>
<doc id="2082593" url="https://pl.wikipedia.org/wiki?curid=2082593" title="Francesco Caputo">
Francesco Caputo

Francesco Caputo (ur. 6 sierpnia 1987 we Altamurze) – włoski piłkarz występujący na pozycji napastnika. Obecnie gra w klubie Sampdoria.
Kariera piłkarska.
W dorosłej piłce Francesco Caputo debiutował jako gracz nowo założonego klubu Leonessa Altamura. Potem przez sezon 2007/2008 grał w barwach Noicattaro. W 2008 roku trafił do Bari, z którym w Serie B rozegrał 29 meczów i strzelił 11 bramek, dzięki czemu przyczynił się do awansu drużyny do Serie A. Tutaj jednak nie miał szansy pograć, bowiem od kolejnego sezonu przebywał na wypożyczeniu w Salernitanie, która grała na zapleczu włoskiej ekstraklasy. Po zakończeniu ligi Salernitana nie zdołała utrzymać się w Serie B, a Caputo powrócił do Bari, w którym ma szansę na debiut w Serie A.

</doc>
<doc id="2082840" url="https://pl.wikipedia.org/wiki?curid=2082840" title="Parafia św. Klemensa w Nadarzynie">
Parafia św. Klemensa w Nadarzynie

Parafia pw. Świętego Klemensa w Nadarzynie – parafia rzymskokatolicka należąca do dekanatu raszyńskiego, archidiecezji warszawskiej, metropolii warszawskiej Kościoła katolickiego. Siedziba parafii mieści się przy ulicy Kościelnej w Nadarzynie. Obsługiwana przez księży archidiecezjalnych. 
Parafia została erygowana w 1453. Obecny kościół parafialny pochodzi z roku 1806. Patronem parafii jest św. Klemens, papież.

</doc>
<doc id="2082855" url="https://pl.wikipedia.org/wiki?curid=2082855" title="Parafia św. Mikołaja w Niedzborzu">
Parafia św. Mikołaja w Niedzborzu

Parafia pw. Świętego Mikołaja w Niedzborzu - parafia należąca do dekanatu strzegowskiego, diecezji płockiej, metropolii warszawskiej. Parafia została erygowana w 1502. Mieści się pod numerem 1. Duszpasterstwo w niej prowadzą księża diecezjalni. 
Obszar parafii.
W granicach parafii znajdują się miejscowości:

</doc>
<doc id="2082857" url="https://pl.wikipedia.org/wiki?curid=2082857" title="Odylon">
Odylon



</doc>
<doc id="2082861" url="https://pl.wikipedia.org/wiki?curid=2082861" title="Dama z Szanghaju">
Dama z Szanghaju

Dama z Szanghaju (org. "The Lady from Shanghai") – amerykański film noir z 1947, w reżyserii Orsona Wellesa na podstawie powieści "If I Die Before Before I Wake" Sherwooda Kinga. Główne role zagrali Rita Hayworth, Orson Welles, Everett Sloane i Ted de Corsia.
Fabuła.
Główna bohaterka Elsa (Rita Hayworth) zostaje napadnięta przez młodych złodziejaszków podczas spaceru po parku. Z pomocą przychodzi jej marynarz Mike O’Hara (Orson Welles). Elsa proponuje Mike’owi, by zaciągnął się na jacht jej męża, Artura Bannistera (Everett Sloane).
Na pokładzie przebywają także: Grisby (Glenn Anders) i wynajęty przez Bannistera detektyw Sidney Broome (Ted de Corsia). Grisby proponuje Mike’owi 5000 dolarów za sfingowanie jego śmierci.
Wpływ na inne filmy.
Reżyser Robert Clouse, zainspirowany finałową sceną "Damy z Szanghaju", użył w swoim filmie "Wejście smoka" podobnego układu końcowego. Skonfrontował bohaterów swojego filmu, Lee i Hana (Bruce Lee i Shih Kien), w sali z lustrami.

</doc>
<doc id="2082862" url="https://pl.wikipedia.org/wiki?curid=2082862" title="Parafia Niepokalanego Poczęcia Najświętszej Maryi Panny w Nieporęcie">
Parafia Niepokalanego Poczęcia Najświętszej Maryi Panny w Nieporęcie

Parafia Niepokalanego Poczęcia Najświętszej Maryi Panny w Nieporęcie – parafia rzymskokatolicka w dekanacie tarchomińskim diecezji warszawsko-praskiej. Erygowana w 1668. Mieści się przy Placu Wolności. Prowadzą ją księża diecezjalni. Swoim zasięgiem obejmuje miejscowości: Nieporęt, Wolę Aleksandra i Wólkę Radzymińską.
Kościół w stylu barokowym ufundował król Jan II Kazimierz Waza, podpisując 8 kwietnia 1668 roku akt fundacyjny. W XVIII w. dobudowano przypory zabezpieczające niszczejące mury. Wewnątrz świątyni znajdują się trzy neobarokowe ołtarze. Z prawej strony ołtarza znajduje się marmurowa chrzcielnica z 1881 r. Organy kościelne pochodzą z 1964 r. Przed kościołem znajduje się figura Matki Boskiej Pocieszycielki Strapionych z 1863 r. W dzwonnicy, (pełniącej jednocześnie funkcję bramy) wybudowanej w XVIII w., znajdują się dwa dzwony. Kościół wpisano na listę zabytków w 1962 r.
W kościele wisi wiele obrazów, m.in.:

</doc>
<doc id="2082864" url="https://pl.wikipedia.org/wiki?curid=2082864" title="Mercedes-Benz R170">
Mercedes-Benz R170



</doc>
<doc id="2082865" url="https://pl.wikipedia.org/wiki?curid=2082865" title="Mistrzostwa Europy Juniorek w Piłce Siatkowej 2002">
Mistrzostwa Europy Juniorek w Piłce Siatkowej 2002

Mistrzostwa Europy Juniorek w Piłce Siatkowej 2002 odbyły się w Chorwacji w Zagrzebiu w dniach od 17 sierpnia do 25 sierpnia 2002 roku. Uczestniczyło w nich 12 drużyn. Po raz pierwszy w historii reprezentantki Polski zostały Mistrzyniami Europy Juniorek.
Faza grupowa.
Grupa I.
Tabela
Wyniki
Grupa II.
Tabela
Wyniki

</doc>
<doc id="2082866" url="https://pl.wikipedia.org/wiki?curid=2082866" title="Dyskografia Madonny (single)">
Dyskografia Madonny (single)

Artykuł przedstawia dyskografię amerykańskiej piosenkarki Madonny w zakresie singli. Obejmuje ona osiemdziesiąt pięć singli i dwadzieścia singli promocyjnych. Artykuł zawiera informacje o datach premiery, wytwórniach muzycznych, pozycjach na listach przebojów, liczbach sprzedanych egzemplarzy, certyfikatach sprzedaży oraz albumach, z których pochodzą dane utwory.

</doc>
<doc id="2082869" url="https://pl.wikipedia.org/wiki?curid=2082869" title="Parafia św. Anny w Nowym Mieście">
Parafia św. Anny w Nowym Mieście

Parafia pw. św. Anny w Nowym Mieście – parafia rzymskokatolicka należąca do dekanatu nasielskiego, diecezji płockiej, metropolii warszawskiej.
Została erygowana w 1388 roku. Kościołem parafialnym jest kościół pw. Świętej Trójcy został zbudowany około 1471.

</doc>
<doc id="2082873" url="https://pl.wikipedia.org/wiki?curid=2082873" title="Phil Hughes">
Phil Hughes

Philip Anthony Hughes (ur. 19 listopada 1964 w Belfaście) – północnoirlandzki piłkarz występujący na pozycji bramkarza.
Kariera klubowa.
Hughes zawodową karierę rozpoczynał w 1983 roku w angielskim klubie Leeds United z Second Division. W ciągu dwóch lat rozegrał tam 6 spotkań. W 1985 roku odszedł do zespołu Bury, grającego w Third Division. Spędził tam 2 lata. W sumie zagrał tam w 80 meczach.
W październiku 1987 roku Hughes przeszedł do Wigan Athletic, również występującego w Thurd Division. Barwy Wigan reprezentował przez cztery lata. W tym czasie wystąpił tam w 99 ligowych pojedynkach. W sezonie 1991/1992 grał dla zespołów Fourth Divison, Rochdale oraz Scarborough. W 1992 roku zakończył karierę.
Kariera reprezentacyjna.
W 1986 roku Hughes został powołany do reprezentacji Irlandii Północnej na Mistrzostwa Świata. Nie zagrał jednak na nich w żadnym pojedynku. Tamten mundial Irlandia Północna zakończyła na fazie grupowej. W drużynie narodowej Hughes zadebiutował po Mistrzostwach Świata, 15 października 1986 roku w przegranym 0:3 meczu eliminacji Mistrzostw Europy 1988 z Anglią. W latach 1986–1987 w kadrze narodowej Hughes rozegrał w sumie 3 spotkania.

</doc>
<doc id="2082876" url="https://pl.wikipedia.org/wiki?curid=2082876" title="PC-FX">
PC-FX

PC-FX – konsola gier wideo wydana przez NEC Corporation. Miała to być 32-bitowa następca konsoli TurboGrafx-16. Wydana wyłącznie w Japonii.
Swoim wyglądem przypomina typowy komputer osobisty.
Historia.
PC-FX został oparty na podstawie 32-bitowego prototypu, "Iron Man". Został on stworzony w 1992, podczas dalszej popularności PC Engine w Japonii.
W 1993 roku zostało wydane 3DO Interactive Multiplayer, będącą jedną z najmocniejszych konsol gier video w tym czasie. Na końcówkę 1994 Sega i Sony planowały też wydać swoje konsole - kolejno Segę Saturn jako następcę Segi Genesis i Playstation. Widząc rozpoczynanie się piątej generacji konsol, a także zwracając uwagę na sukces PC-Engine, NEC postanowiło stworzyć nową konsolę opartą na "Iron Manie"
Wydanie konsoli przez NEC, 23 grudnia 1994 w Japonii, zbiegło się z premierą PlayStation. PC-FX z miejsca stał się konsolą niszową, nie odnoszącą większych sukcesów. Miała problemy z generowaniem 3D. Na konsolę wydawano głównie symulatory randek i przygodówki, rzadziej gry RPG, strategie czy gry sportowe.
Konsola ostatecznie nie została wydana poza Japonią, w której przetrwała do I kwartału 1998 roku.
Gry.
Razem na PC-FX wydano 62 gry, w tym 8 gier oznaczonych tylko dla dorosłych.

</doc>
<doc id="2082878" url="https://pl.wikipedia.org/wiki?curid=2082878" title="Mercedes-Benz R171">
Mercedes-Benz R171



</doc>
<doc id="2082881" url="https://pl.wikipedia.org/wiki?curid=2082881" title="Kościół św. Józefa Oblubieńca Najświętszej Maryi Panny w Prusicach">
Kościół św. Józefa Oblubieńca Najświętszej Maryi Panny w Prusicach

Kościół św. Józefa Oblubieńca Najświętszej Maryi Panny w Prusicach – kościół w Prusicach wybudowany w stylu neoromańskim z cegły licówki.
Kościół wybudowano w 1911 roku jako świątynię protestancką pod wezwaniem Chrystusa Króla. Wnętrze zdobił portal piaskowcowy, oraz duże witraże. W latach 1922 i 1929 został strawiony przez pożar. W 1930 roku został odbudowany. Podczas II wojny światowej był wykorzystywany przez wojska niemieckie jako garnizon. Od 1945 do 1949 roku stał opuszczony aż w został przekazany kościelnym władzom katolickim i erygowany jako kościół Pomocniczy pw. Św. Józefa oblubieńca.

</doc>
<doc id="2082882" url="https://pl.wikipedia.org/wiki?curid=2082882" title="Masakra paryska">
Masakra paryska

Masakra paryska – wydarzenia z dnia 17 października 1961 w Paryżu, kiedy to policja na rozkaz Maurice'a Papona krwawo stłumiła pokojową demonstrację około 25 tysięcy Algierczyków, zwolenników Frontu Wyzwolenia Narodowego.
Szacuje się, że w czasie akcji zginęło od 50 do 200 demonstrantów. Aresztowano 11 538 osób. Część aresztowanych została zwolniona, część deportowano do Algierii. Demonstranci protestowali przeciwko godzinie policyjnej wprowadzonej przez prefekta paryskiej policji Maurice'a Papona. 
Osoby zamordowane zostały pochowane w anonimowych grobach, a ich tożsamość nie została do dziś ustalona. Wiadomości na temat morderstw były cenzurowane i ukrywane przez władze. Oficjalnie ogłoszono, że zginęły jedynie 3 osoby na skutek zamieszek wywołanych przez Algierczyków. Od lat 70. organizacje antyrasistowskie naciskały na władzę, organizując demonstracje i domagając się ujawnienia informacji na temat masakry. W 1991 roku, w 30. rocznicę wydarzeń, zorganizowano dużą 10 tysięczną demonstrację upamiętniającą ofiary i sprzeciwiającą się rasizmowi. 
Francuskie władze w 1999 roku powołały komisję, która zbadała wydarzenia z 17 października i stwierdziła, że 48 osób zostało zabitych. Winnych krwawych zajść nie ukarano.

</doc>
<doc id="2082906" url="https://pl.wikipedia.org/wiki?curid=2082906" title="Franciszek Wichert">
Franciszek Wichert

Franciszek Wichert (ur. 9 października 1885 w Grodzisku, zm. 14 grudnia 1931 w Warszawie) – polski lekarz psychiatra i neuropatolog.
Życiorys.
Syn Franciszka i Marii z Bajkowskich. Ukończył IV Gimnazjum w Warszawie. Studia medyczne odbył na Uniwersytecie Warszawskim, Uniwersytecie Jagiellońskim i Uniwersytecie Moskiewskim, tam w 1910 roku otrzymał dyplom lekarski. Od 19 kwietnia 1911 był asystentem w Szpitalu św. Jana Bożego. W 1928 został doktorem medycyny, w 1930 roku habilitował się pod kierunkiem Jana Mazurkiewicza.
Żonaty z Zofią z Grzybowskich, mieli syna Stanisława (zm. 1931).
Dorobek naukowy.
Opisał odmianę porażenia postępującego, określaną w literaturze medycznej jako postać Wicherta porażenia postępującego.

</doc>
<doc id="2082948" url="https://pl.wikipedia.org/wiki?curid=2082948" title="Parafia św. Jana Apostoła w Nurze">
Parafia św. Jana Apostoła w Nurze

Parafia pw. Świętego Jana Apostoła w Nurze – rzymskokatolicka parafia należąca do dekanatu Czyżew, diecezji łomżyńskiej, metropolii białostockiej. Siedziba parafii mieści się w Nurze, przy ulicy Małkińskiej.
Historia.
Parafia została erygowana w 1401. Obecny kościół został odbudowany w latach 1948-1966, po zniszczeniu w 1944 murowanego kościoła wybudowanego w 1870.
Obszar parafii.
W granicach parafii znajdują się miejscowości:

</doc>
<doc id="2083031" url="https://pl.wikipedia.org/wiki?curid=2083031" title="Hongkong na zimowych igrzyskach olimpijskich">
Hongkong na zimowych igrzyskach olimpijskich

Reprezentanci Hongkongu występują na zimowych igrzyskach olimpijskich nieprzerwanie od 2002 roku. 
Na razie Hongkong nie zdobył żadnego medalu podczas zimowych igrzysk olimpijskich.
Jak do tej pory na ZIO Hongkong reprezentują wyłącznie zawodnicy specjalizujący się w short tracku.

</doc>
<doc id="2083032" url="https://pl.wikipedia.org/wiki?curid=2083032" title="Pimetiksen">
Pimetiksen

Pimetiksen () – organiczny związek chemiczny, pochodna tioksantenu o działaniu przeciwhistaminowym i uspokajającym. .
Preparaty.
W Polsce preparat nie jest zarejestrowany. Dostępny w wyłącznie w trybie importu docelowego.

</doc>
<doc id="2083034" url="https://pl.wikipedia.org/wiki?curid=2083034" title="Masakra 17 października 1961">
Masakra 17 października 1961



</doc>
<doc id="2083037" url="https://pl.wikipedia.org/wiki?curid=2083037" title="Parafia Zwiastowania Najświętszej Maryi Panny w Odechowie">
Parafia Zwiastowania Najświętszej Maryi Panny w Odechowie

Parafia rzymskokatolicka pod wezwaniem Zwiastowania Najświętszej Maryi Panny w Odechowie – jedna z 12 parafii dekanatu Radom-Wschód diecezji radomskiej. Erygowana w XV wieku. 
Historia.
Odechów był wzmiankowany w 1228 jako wieś stanowiąca własność kapituły sandomierskiej. Miasto lokowane było przez Andrzeja Ciołka z Żelechowa przywilejem Zygmunta I Starego w 1537 jako Nowy Targ, a potem Miasteczko Odechowskie. Wobec konkurencji sąsiedniego Skaryszewa utraciło prawa miejskie w XVII w. Pierwotny drewniany kościół był wzniesiony w latach 1404 - 1411. Ufundował go i utworzył parafię Mikołaj Trąba, jako uposażenia prebendy w kolegiacie sandomierskiej. Jan Długosz, prebendarz odechowski, ufundował nowy murowany kościół pw. Zwiastowania NMP wzniesiony w latach 1459 - 1460. Został on znacznie rozbudowany według projektu arch. Zygmunta Słomińskiego z Radomia w latach 1911 - 1913 staraniem ks. Józefa Matulewicza. Konsekrował świątynię 16 sierpnia 1921 bp. Paweł Kubicki. Dawny gotycki kościół stanowi obecnie ramiona transeptu neogotyckiej świątyni w stylu bazylikowym, wzniesionej z czerwonej cegły. Kościół jest budowlą trójnawową, orientowaną. 
Terytorium.
Do parafii należą wierni z miejscowości: Grabina, Kłonowiec-Koracz, Kłonowiec-Kurek, Kopiec, Miasteczko, Niedarczów Dolny-Kolonia, Niedarczów Dolny-Wieś, Niedarczów Górny-Kolonia, Niedarczów Górny-Wieś, Niwa, Odechowiec, Odechów, Ruda (część), Tynica, Zakrzówek-Kolonia i Zakrzówek-Wieś.

</doc>
<doc id="2083074" url="https://pl.wikipedia.org/wiki?curid=2083074" title="Bezbronne nagietki">
Bezbronne nagietki

Bezbronne nagietki – amerykański dramat filmowy z 1972 roku wyprodukowany i wyreżyserowany przez Paula Newmana. Scenariusz napisał Alvin Sargent na podstawie sztuki Paula Zindela pod tym samym tytułem. Sztukę wyróżniono Nagrodą Pulitzera.

</doc>
<doc id="2083076" url="https://pl.wikipedia.org/wiki?curid=2083076" title="Fluprotiksen">
Fluprotiksen

Fluprotiksen – organiczny związek chemiczny, pochodna tioksantenu o silnych właściwościach przeciwpsychotycznych. W porównaniu z innymi neuroleptykami z tej grupy wykazuje słabe działania uboczne ze strony układu pozapiramidowego. Związek obecnie nie jest wykorzystywany w lecznictwie.

</doc>
<doc id="2083077" url="https://pl.wikipedia.org/wiki?curid=2083077" title="Parafia św. Jadwigi w Odrzywole">
Parafia św. Jadwigi w Odrzywole

Parafia św. Jadwigi Śląskiej w Odrzywole – jedna z 11 parafii dekanatu drzewickiego diecezji radomskiej. 

</doc>
<doc id="2083080" url="https://pl.wikipedia.org/wiki?curid=2083080" title="Jerzy Niewodniczański">
Jerzy Niewodniczański

Jerzy Wiktor Niewodniczański (ur. 20 stycznia 1936 w Wilnie) – fizyk i geofizyk. Pracownik i profesor Instytutu Fizyki i Techniki Jądrowej AGH. Dziekan Wydziału Fizyki i Techniki Jądrowej AGH (1990–1993), prorektor AGH (1985–1987), prezes Państwowej Agencji Atomistyki (1992–2009). 
Życiorys.
Do IV klasy (1944/1945) uczęszczał do szkoły litewskiej. W 1945 wyjechał do Łodzi, a następnie Puław, gdzie uczęszczał do szkoły we Włostowicach. Po roku jego rodzina przeniosła się do Krakowa, gdzie w 1952 zdał maturę w Gimnazjum im. Augusta Witkowskiego w Krakowie. Podjął studia geofizyczne na Wydziale Geologiczno-Poszukiwawczym Akademii Górniczo-Hutniczej w Krakowie. W grudniu 1956, w czasie studiów, rozpoczął pracę jako zastępca asystenta w Katerze Fizyki II AGH. Pod kierunkiem Leopolda Jurkiewicza napisał pracę magisterską na temat profilowania jądrowego kierunkowych otworów wiertniczych w kopalni soli w Kłodawie (1957). Po 1959 brał udział w opracowywaniu metod i przyrządów do oznaczania własności fizycznych (wilgotności i ciężaru objętościowego) gruntów niespoistych z wykorzystaniem oddziaływania promieniowania gamma i neutronów z materią. Efektem było zaprojektowanie, opatentowanie, wyprodukowanie przez zakłady przemysłowe i wdrożenie w praktyce serii zestawów sond izotopowych. Później badał zastosowanie metod jądrowych w odkrytych w tym czasie złożach rud miedzi w monoklinie przedsudeckiej. Przedmiotem jego pracy doktorskiej z fizyki technicznej obronionej w 1965 na Wydziale Elektrycznym AGH było zastosowanie metod jądrowych – neutronowej i fotonowej analizy aktywacyjnej oraz radioizotopowej rentgenowskiej analizy fluorescencyjnej dla oceny zawartości metali w rudzie, również w warunkach kopalnianych na ociosie wyrobiska. Spędził 10 miesięcy na stażu w National Institute of Standards and Technology. Od końca lat 60. zajmował się także zagadnieniami narażenia na promieniowanie jonizujące, zarówno organizacyjnie (był m.in. Inspektorem Ochrony Radiologicznej Instytutu), jak i dydaktycznie oraz naukowo. W latach 60. i 70. był sekretarzem naukowym Instytutu Techniki Jądrowej oraz kierownikiem Zakładu Geofizyki Jądrowej ITJ. Działał w Związku Nauczycielstwa Polskiego, będąc między innymi przewodniczącym krakowskiej Sekcji Nauki ZNP. W 1970 habilitował się na Wydziale Geologiczno-Poszukiwaczym AGH na podstawie dzieła „Analiza Radiometryczna Rud Niepromieniotwórczych”. Od połowy lat 70. zaczął się również zajmować składem izotopowym (izotopy stabilne wodoru i tlenu oraz tryt) śniegu i lodu lodowcowego w górach wysokich. Wykładał na Uniwersytecie w Dżos w Nigerii. Od 1985 do 1988 prorektor ds. kształcenia AGH. W 1986 otrzymał tytuł naukowy profesora. Od 1988 dyrektor zreorganizowanego Instytutu Fizyki i Techniki Jądrowej, a po jego dalszym przekształceniu - dziekan Wydziału Fizyki i Techniki Jądrowej AGH. Był ekspertem Międzynarodowej Agencji Energii Atomowej (MAEA) w Tanzanii, Jordanii i Rumunii. Od 21 sierpnia 1992 do 20 lutego 2009 pełnił funkcję prezesa Państwowej Agencji Atomistyki. W ramach stanowiska reprezentował Polskę wobec MAEA i jądrowych instytucji naukowych (CERN w Genewie, ZIBJ w Dubnej), a do 2002 nadzorował także instytucje naukowe atomistyki w Polsce. Do lutego 2006 był jednocześnie nadal profesorem AGH. W październiku 2009 powrócił na stanowisko profesora na Wydziale Energetyki i Paliw AGH.
Odznaczony Krzyżem Oficerskim Orderu Odrodzenia Polski (1995), Złotym Krzyżem Zasługi, Medalem Komisji Edukacji Narodowej. Profesor honorowy AGH (2009). Wyróżniony nagrodą im. prof. Antoniego Hoborskiego – Diamentową Kulą – w zakresie fizyki (2016).
Syn Henryka oraz Ireny z Prawocheńskich, pracowników Uniwersytetu Stefana Batorego. Brat Tomasza i Justyny. Mąż Zofii, geolożki, ojciec Katarzyny, geolożki i Anny, informatyczki, obie ukończyły AGH. Z zamiłowania podróżnik i przewodnik górski. Organizował wyprawy w Hindukusz afgański, Andy, Himalaje.

</doc>
<doc id="2083081" url="https://pl.wikipedia.org/wiki?curid=2083081" title="Distributed coordination function">
Distributed coordination function

Distributed coordination function - podstawowa technika dostępu do medium transmisyjnego stosowana w standardzie IEEE 802.11, wykorzystująca protokół CSMA/CA. Stosowany jest w celu uniknięcia kolizji podczas nadawania, czyli sytuacji w której nadaje kilka stacji jednocześnie.
Zasada działania.
Zanim stacja rozpocznie nadawanie danych nasłuchuje czy medium transmisyjne jest wolne. Jeżeli nie jest to odwleka transmisję na później. Jeżeli medium jest wolne to zanim zacznie nadawać, oczekuje jeszcze przez pewien określony czas, nazwany DIFS. Po upłynięciu tego czasu nadaje ramkę i zaczyna oczekiwać na potwierdzenie od odbiorcy - jeżeli potwierdzenie zostanie otrzymane oznacza to, że transmisja była poprawna.
Istnieją cztery rodzaje długości opóźnienia stosowane w standardzie:

</doc>
<doc id="2083082" url="https://pl.wikipedia.org/wiki?curid=2083082" title="Limuzyna (radioodbiornik)">
Limuzyna (radioodbiornik)



</doc>
<doc id="2083083" url="https://pl.wikipedia.org/wiki?curid=2083083" title="Alan Rough">
Alan Rough

Alan Roderick Rough (ur. 25 listopada 1951 w Glasgow) – szkocki piłkarz występujący na pozycji bramkarza.
Kariera klubowa.
Rough zawodową karierę rozpoczynał w 1969 roku w klubie Partick Thistle ze Scottish First Division. W 1970 roku spadł z nim do Scottish Second Division. Po roku powrócił z zespołem do Scottish First Divison. W 1972 roku zdobył z nim Puchar Ligi Szkockiej. W 1975 roku spadł z klubem do nowo utworzonej Division One, a w 1976 roku awansował z nim do Premier Division. Przez 13 lat w barwach Partick Tihstle Rough rozegrał 410 spotkań.
W 1982 roku odszedł do Hibernianu, również grającego w Premier Division. W 1985 roku dotarł z zespołem do finału Pucharu Ligi Szkockiej, jednak Hibernian przegrał tam 0:3 z Aberdeen. W Hibernianie Rough spędził 6 lat. W sumie zagrał tam w 175 meczach.
W 1988 roku przeniósł się do amerykańskiego Orlando Lions. W tym samym roku powrócił do Szkocji, gdzie został graczem Celtiku. Potem grał w zespołach Hamilton Academical oraz Ayr United, gdzie w 1990 roku zakończył karierę.
Kariera reprezentacyjna.
W reprezentacji Szkocji Rough zadebiutował 7 kwietnia 1976 roku w wygranym 1:0 towarzyskim meczu ze Szwajcarią. W 1978 roku został powołany do kadry narodowej na Mistrzostwa Świata. Zagrał na nich w pojedynkach z Peru (1:3), Iranem (1:1) oraz Holandią (3:2). Z tamtego turnieju Szkocja odpadła po fazie grupowej.
W 1982 roku Rough ponownie znalazł się w kadrze na Mistrzostwa Świata. Wystąpił tam w meczach z Nową Zelandią (5:2), Brazylią (1:4) oraz Związkiem Radzieckim (2:2). Tamten mundial Szkocja ponownie zakończyła na fazie grupowej.
W 1986 roku Rough po raz trzeci pojechał na Mistrzostwa Świata. Nie zaliczył tam jednak żadnego pojedynku, a Szkocja po raz kolejny odpadła z turnieju po fazie grupowej. W latach 1976–1986 w drużynie narodowej Rough rozegrał w sumie 53 spotkania.

</doc>
<doc id="2083085" url="https://pl.wikipedia.org/wiki?curid=2083085" title="Piflutyksol">
Piflutyksol

Piflutyksol, piflutiksol – organiczny związek chemiczny, pochodna tioksantenu, zsyntetyzowana w laboratoriach firmy farmaceutycznej H. Lundbeck. 
Jego działanie przeciwpsychotyczne jest długotrwałe (20 razy dłuższe w porównaniu z flufenazyną) i występuje po przyjęciu małych dawek. Wykazuje silny antagonizm wobec dopaminy i noradrenaliny oraz zdolność silnego hamowania sztucznie wywołanej hipertermii. Potencjalny neuroleptyk, dotychczas nie został wprowadzony do lecznictwa. 

</doc>
<doc id="2083086" url="https://pl.wikipedia.org/wiki?curid=2083086" title="Parafia św. Stanisława Kostki w Okuniewie">
Parafia św. Stanisława Kostki w Okuniewie

Parafia św. Stanisława Kostki w Okuniewie – parafia rzymskokatolicka w dekanacie Sulejówek diecezji warszawsko-praskiej.
Od 2021 proboszczem parafii jest ks. Leszek Bieńkowski.
Historia.
Parafia została erygowana w 1540 r. przez biskupa płockiego Jakuba Buczackiego. Obecny kościół murowany wzniesiono w latach 1828–1835 ze środków Jana Łubieńskiego, właściciela majątku Okuniew. Kościół zaprojektował architekt Jakub Kubicki, uczeń Dominika Merliniego. Niektóre źródła za projektanta uznają jednak Chrystiana Piotra Aignera. Do parafii należy miejscowy cmentarz parafialny.
Kościół oraz plebania były miejscem akcji serialu „Plebania”, emitowanego przez TVP1.

</doc>
<doc id="2083088" url="https://pl.wikipedia.org/wiki?curid=2083088" title="Teflutyksol">
Teflutyksol

Teflutyksol, teflutiksol – organiczny związek chemiczny, pochodna tioksantenu zsyntetyzowana w laboratoriach firmy farmaceutycznej H. Lundbeck. 
Wykazuje aktywność neuroleptyczną. Właściwościami farmakologicznymi zbliżony do flupentyksolu. Dotychczas nie został wprowadzony do lecznictwa (poza badaniami klinicznymi prowadzonymi w latach osiemdziesiątych).

</doc>
<doc id="2083091" url="https://pl.wikipedia.org/wiki?curid=2083091" title="John R. Pierce">
John R. Pierce

John Robinson Pierce (ur. 27 marca 1910 w Des Moines, zm. 2 kwietnia 2002 w Sunnyvale) – amerykański inżynier.
Życiorys.
Około 1930 roku jego rodzina przeniosła się ze stanu Iowa do Kalifornii. John Pierce podjął tam studia na California Institute of Technology, które zakończył w 1936 roku uzyskaniem stopnia doktora. Wkrótce po doktoracie podjął pracę w Bell Labs. Początkowo pracował tam nad lampami elektronowymi różnego rodzaju. W czasie II wojny światowej zajmował się technikami mikrofalowymi, wykorzystywanymi w konstruowaniu radarów.
Po wojnie zaprosił do Bell Labs Rudolfa Kompfnera, z którym współpracował nad lampami o fali bieżącej oraz ich wykorzystaniem w łączności satelitarnej. Brał udział w konstruowaniu satelity Telstar 1, który został wyniesiony na orbitę w 1962 roku.
Interesował się też wykorzystaniem elektroniki w akustyce i muzyce. Opisał skalę muzyczną, którą na jego cześć nazwano skalą Bohlena-Pierce'a.
Po odejściu z Bell Labs, w 1971 roku, wykładał na Caltech oraz Stanford University.
Pracował też w Jet Propulsion Laboratory.
Napisał kilka książek popularnonaukowych, dotyczących telekomunikacji oraz akustyki. Tworzył też opowiadania fantastyczno-naukowe, publikując je pod pseudonimem J.J. Coupling.

</doc>
<doc id="2083093" url="https://pl.wikipedia.org/wiki?curid=2083093" title="Parafia św. Aleksego w Oleksinie">
Parafia św. Aleksego w Oleksinie

Parafia Świętego Aleksego w Oleksinie – parafia rzymskokatolicka w Oleksinie.
Parafia erygowana w 1547. Obecny kościół parafialny drewniany, wybudowany w 1945 roku. Mieści się pod numerem 21.
Zasięg parafii.
Do parafii należą wierni z miejscowości: Albinów, Bojmie, Choszcze, Jagodne, Kępa, Mingosy, Oleksin, Pieńki, Piotrowina, Ryczyca, Sionna, Skruda, Sosnowe, Wilczonek i Żdżar.

</doc>
<doc id="2083094" url="https://pl.wikipedia.org/wiki?curid=2083094" title="DiTePer">
DiTePer



</doc>
<doc id="2083095" url="https://pl.wikipedia.org/wiki?curid=2083095" title="Dominic Olejniczak">
Dominic Olejniczak

Dominic Olejniczak (ur. 18 sierpnia 1908 w Green Bay, zm. 15 kwietnia 1989 tamże), w latach 1945-1955 burmistrz Green Bay, w latach 1958-1981 pełnił także funkcję prezydenta drużyny futbolu amerykańskiego, Green Bay Packers.

</doc>
<doc id="2083097" url="https://pl.wikipedia.org/wiki?curid=2083097" title="Klotiksamid">
Klotiksamid

Klotiksamid – organiczny związek chemiczny, pochodna tioksantenu, zsyntetyzowana w laboratoriach firmy "Pfizer". Potencjalny neuroleptyk, wykazujący umiarkowane działanie przeciwpsychotyczne. Obecnie nie jest stosowany w lecznictwie.

</doc>
<doc id="2083098" url="https://pl.wikipedia.org/wiki?curid=2083098" title="Olof Stahre">
Olof Stahre

Olof Stahre (ur. 19 kwietnia 1909, zm. 7 marca 1988) - szwedzki jeździec sportowy. Dwukrotny medalista olimpijski. 
Specjalizował się we Wszechstronnym Konkursie Konia Wierzchowego. Brał udział w dwóch igrzyskach (IO 48, IO 52), na obu zdobywał medale w drużynie. W 1948 Szwedzi zajęli drugie miejsce, cztery lata później triumfowali. Stahre partnerowali Hans von Blixen-Finecke i Folke Frölén. Startował na koniu Komet.

</doc>
<doc id="2083099" url="https://pl.wikipedia.org/wiki?curid=2083099" title="Parafia św. Marcina w Osmolinie">
Parafia św. Marcina w Osmolinie

Parafia św. Marcina w Osmolinie – parafia należąca do dekanatu Sanniki diecezji łowickiej. Erygowana w 1441. Mieści się przy ulicy Kościelnej. Duszpasterstwo w niej prowadzą księża diecezjalni.
Proboszczowie parafii.
"Źródło": 
Proboszczami parafii św. Marcina w Osmolinie po 1900 r. byli kolejno:
Zasięg parafii.
Terytorium parafii obejmuje wsie: Działy, Lubików, Lwówek, Osmolin, Osmólsk, Witusza.

</doc>
<doc id="2083102" url="https://pl.wikipedia.org/wiki?curid=2083102" title="Folke Frölén">
Folke Frölén

Karl Folke Frölén (ur. 25 lutego 1908, zm. 6 listopada 2002) - szwedzki jeździec sportowy. Złoty medalista olimpijski z Helsinek. 
Specjalizował się we Wszechstronnym Konkursie Konia Wierzchowego. Igrzyska w 1952 były jego jedyną olimpiadą. W konkursie indywidualnym zajął piętnaste miejsce, w drużynie Szwedzi triumfowali. Partnerowali mu Hans von Blixen-Finecke i Olof Stahre. Startował na koniu Fair.

</doc>
<doc id="2083104" url="https://pl.wikipedia.org/wiki?curid=2083104" title="Chika Sakamoto">
Chika Sakamoto

 – japońska seiyū i aktorka dubbingowa związana ze studiem Arts Vision.

</doc>
<doc id="2083107" url="https://pl.wikipedia.org/wiki?curid=2083107" title="David Narey">
David Narey

David Alan Narey (ur. 12 czerwca 1956 w Dundee) – szkocki piłkarz występujący na pozycji obrońcy. Kawaler Orderu Imperium Brytyjskiego (MBE).
Kariera klubowa.
Narey zawodową karierę rozpoczynał w 1973 roku w klubie Dundee United ze Scottish First Division. W 1974 roku dotarł z nim do finału Pucharu Szkocji, jednak Dundee przegrało tam 0:3 z Celtikiem. W 1980 roku oraz w 1981 roku Narey wygrał z Dundee rozgrywki Pucharu Ligi Szkockiej. W 1983 roku zdobył z nim mistrzostwo Szkocji. W 1987 roku dotarł z klubem do finału Pucharu UEFA, ale Dundee uległo tam w dwumeczu drużynie IFK Göteborg. W 1994 roku Narey zdobył z zespołem Puchar Szkocji. W Dundee spędził 20 lat. Rozegrał tam w sumie 612 spotkań i zdobył 22 bramek.
W 1994 roku odszedł również do Raith Rovers z Division One. W 1995 roku awansował z nim do Premier Division, a także zdobył z klubem Puchar Ligi Szkockiej. W tym samym roku zakończył karierę.
Kariera reprezentacyjna.
W reprezentacji Szkocji Narey zadebiutował 27 kwietnia 1977 roku w wygranym 3:1 towarzyskim meczu ze Szwecją. W 1982 roku został powołany do kadry narodowej na Mistrzostwa Świata. Zagrał na nich w pojedynkach z Nową Zelandią (5:2), Brazylii (1:4) oraz Związkiem Radzieckim (2:2). W meczu z Brazylią strzelił także gola. Z tamtego turnieju Szkocja odpadła po fazie grupowej.
W 1986 roku Narey ponownie znalazł się w kadrze na Mistrzostwa Świata. Wystąpił tam w meczach z RFN (1:2) oraz Urugwajem (0:0). Tamten mundial Szkocja ponownie zakończyła na fazie grupowej. W latach 1977–1989 w drużynie narodowej Narey rozegrał w sumie 35 spotkań i zdobył 1 bramkę.

</doc>
<doc id="2083111" url="https://pl.wikipedia.org/wiki?curid=2083111" title="Drzewiec (Marcjanki)">
Drzewiec (Marcjanki)

Drzewiec – część wsi Marcjanki w Polsce, położona w województwie wielkopolskim, w powiecie konińskim, w gminie Sompolno.
W latach 1975–1998 Drzewiec administracyjnie należał do województwa konińskiego.

</doc>
<doc id="2083112" url="https://pl.wikipedia.org/wiki?curid=2083112" title="Ulica Gliwicka w Tarnowskich Górach">
Ulica Gliwicka w Tarnowskich Górach

Ulica Gliwicka w Tarnowskich Górach – jedna z głównych ulic w Tarnowskich Górach, która rozpoczyna swój bieg w centrum miasta, łączy je z dzielnicą Repty Śląskie i prowadzi aż do granicy Tarnowskich Gór z Bytomiem.
Ulica odchodzi od południowo-zachodniego naroża tarnogórskiego Rynku i do skrzyżowania z ulicami Kardynała Wyszyńskiego i Legionów przebiega przez zabytkowe śródmieście Tarnowskich Gór jako droga gminna. Jej dalsze odcinki mają status drogi powiatowej oraz drogi krajowej i przebieg w kierunku południowo-zachodnim.
Jest to jedna z najstarszych ulic miasta; powstała wraz z jego założeniem w XVI wieku. Wznoszą się przy niej najstarsze budynki w mieście, które współcześnie wpisane są do rejestru zabytków (m.in. część kamienic podcieniowych, Dom Florczaka, Dom Gwarka oraz kościoły: św. Piotra i Pawła i św. Anny), jak również inne obiekty, które figurują w gminnej ewidencji zabytków.
Ulicą kursują autobusy komunikacji miejskiej organizowane przez Zarząd Transportu Metropolitalnego.
Przebieg.
Ulica rozpoczyna się w centrum miasta i odchodzi od południowo-zachodniego naroża tarnogórskiego Rynku. Z tego miejsca droga biegnie w kierunku południowym, by po 40 metrach skręcić w stronę zachodnią. Po kolejnych 60 metrach, na skrzyżowaniu z ulicami Dolną i Ratuszową, ponownie kieruje się na południe. Przecina plac Gwarków, krzyżuje się z ulicą Teofila Królika, a następnie – na oddanym do użytku w 2010 roku rondzie NSZZ „Solidarność” – z ulicami: Legionów i Kardynała Stefana Wyszyńskiego. Na tym odcinku stanowi drogę gminną klasy Z nr 270 049 S.
Przez następne 814 metrów jako droga powiatowa klasy G nr 3274 S przyjmuje ostatecznie kierunek południowo-zachodni. Mija m.in. kościół i cmentarz parafii św. Anny oraz cmentarz żydowski, po czym przecina ulicę Obwodnicę i staje się częścią drogi krajowej nr 78 (drogi jednojezdniowej klasy GP na odcinku Gliwice – Tarnowskie Góry). Mija dawną kolonię dla bezrobotnych przy ul. Szczęść Boże oraz Kolonię Staszica, a dalej przebiega przez położoną w dzielnicy Repty Śląskie miejscowość Nowe Repty. Tam ulica Gliwicka krzyżuje się m.in. z biegnącą w kierunku zachodnim ulicą Wincentego Witosa (droga powiatowa nr 3221 S, łącząca Tarnowskie Góry z Ptakowicami) oraz kierującą się na wschód ulicą Stefana Żeromskiego (droga powiatowa nr 3305 S). Swój bieg kończy na granicy administracyjnej miasta, a jej kontynuacją jest ul. Żołnierska w Bytomiu-Górnikach.
Kręty przebieg początkowego odcinka ulicy wynika z powstawania szybów wydobywczych w XVI wieku, w pierwszych latach istnienia miasta, w samym jego centrum; gdy podczas budowy domu natrafiano na nowe złoże kruszcu, stawiano tam szyb, a dom oraz zabudowania gospodarcze i przylegającą ulicę przenoszono kilkanaście metrów dalej.
Nazwa.
Droga łącząca powstałe w XVI wieku Tarnowskie Góry z Gliwicami od początku istnienia miasta nazywana była „ulicą gliwicką” bądź „drogą gliwicką”. Swoją oficjalną nazwę "Gleiwitzerstraße" zyskała dopiero w drugiej połowie XIX wieku, kiedy to urzędowo nadano nazwy wszystkim ulicom w mieście.
25 maja 1925 roku – trzy lata po przyłączeniu Tarnowskich Gór do II Rzeczypospolitej – w ramach akcji zmieniania niemieckich nazw ulic i placów na polskie – ulicy oficjalnie nadano nazwę "ulica Gliwicka". W latach II wojny światowej przywrócono nazwę "Gleiwitzerstraße". Od 1945 ponownie jest ona pod nazwą "ulica Gliwicka".
Do 1990 roku fragment ulicy na terenie dzielnicy Repty Śląskie nosił nazwę "ul. Manifestu Lipcowego".
Historia.
Ulica Gliwicka to jedna z najstarszych ulic Tarnowskich Gór. Powstała wraz z założeniem miasta w 1526 roku i odchodziła od pierwszego tarnogórskiego rynku (obecnie plac Gwarków), biegnąc w kierunku południowo-zachodnim ku Bramie Gliwickiej (zwanej również Bramą Wrocławską) – jednej z trzech bram miejskich służących głównie do celów fiskalnych (pozostałymi były Brama Krakowska u wylotu ul. Krakowskiej oraz Brama Lubliniecka w miejscu obecnego zbiegu ulic Opolskiej i Sobieskiego).
Najprawdopodobniej w latach 1523–1525 na jednej z działek między tym placem a ul. Gliwicką wybudowano niewielką katolicką kaplicę, na fundamentach której w 1529 roku luteranie zbudowali pierwszy kościół drewniany, wokół którego założono cmentarz, po drugiej stronie ul. Gliwickiej powstała zaś plebania. Już dwa lata później, po wielkim pożarze miasta w 1531 roku, drewnianą świątynię zastąpiono nową, murowaną (obecny kościół św. Ap. Piotra i Pawła), którą w kolejnych latach rozbudowywano (w 1545 roku powiększono prezbiterium, a w latach 1560–1563 dobudowano wieżę, która w stanie niemal niezmienionym zachowała się do dziś). Z powodu przechowywania materiałów budowlanych niezbędnych do rozbudowy kościoła na niewielkim starym cmentarzu, jak również ze względu na jego przepełnienie oraz istniejące zagrożenie epidemiczne, w 1559 roku po zachodniej stronie ul. Gliwickiej, za Bramą Gliwicką ("extra muros" – za miastem) założono nowy cmentarz.
Jednocześnie, ze względu na zwartą zabudowę placu obok kościoła, po 1531 roku ulicę przedłużono o ok. 200 metrów w kierunku północnym, aby wybudować przy niej m.in. siedzibę urzędu górniczego – tzw. Dom Florczaka (ul. Gliwicka 6), który był pierwszym murowanym budynkiem w mieście. W następnych latach ulicę wydłużono o kolejne 150 metrów w kierunku północno-wschodnim, wytyczając na jej końcu nowy, obszerny rynek. W drugiej połowie XVI wieku w jego zachodniej pierzei oraz na odchodzącym od niego odcinku ulicy Gliwickiej powstawać zaczęły okazałe piętrowe kamienice z otwartymi arkadami sklepionych podcieni (ul. Gliwicka 1, 3 i 5 oraz Rynek 17 i 18). W 1598 roku wzniesiono tzw. Dom Gwarka (ul. Gliwicka 2). Według ustaleń dr Danuty Szlachcic-Dudzicz na podstawie danych z aktów własności z lat 1570–1580, przy ul. Gliwickiej w tym okresie znajdowało się ogółem 25 domów, z czego 3 należały do „bardzo bogatych mieszczan”, 4 do „bogatych mieszczan”, 7 do „średnio zamożnych mieszczan”, a 1 był własnością miasta.
Systematyczny wzrost liczby protestantów w mieście i jego okolicy w kolejnych dziesięcioleciach spowodował konieczność budowy drugiego kościoła; powstał on w latach 1617–1619 na nowym cmentarzu z fundacji burmistrza Jakuba Gruzełki oraz mieszczki Goske jako kościół pogrzebowy św. Jakuba (od 1630 roku kościół św. Anny). W 1707 roku dobudowano do niego zakrystię, a kolejne jego przebudowy miały miejsce w latach 1846–1847 oraz w roku 1928.
Od 1538 roku w mieście funkcjonował również szpital. Znajdował się on w budynku położonym tuż za Bramą Gliwicką i działał do lat 60. XIX wieku. Po 1907 roku budynek ten rozebrano, a w jego miejscu wybudowano Willę Piestraka (ul. Gliwicka 24).
Oficjalnie w 1629, a faktycznie w 1634 (kościół parafialny) i 1653 roku (kościół cmentarny) świątynie przejęte zostały przez katolików. W latach 1723–1724 do kościoła parafialnego dobudowano kaplicę św. Barbary, ostatecznie wykończoną w 1730 roku. W 1798 roku na wieży umieszczono nowy hełm, w latach 1848–1851 świątynię gruntownie przebudowano, a w 1873 roku wybudowano nową plebanię (ul. Gliwicka 14); wcześniej – w 1818 roku – zbudowana została również wikarówka (ul. Gliwicka 16).
Z 1736 roku pochodzi jedna z najstarszych zachowanych map, na których pojawia się droga łącząca Tarnowskie Góry z Gliwicami, której częścią jest obecna ulica Gliwicka – mapa księstwa opolskiego autorstwa Iohannesa Wolfganga Wielanda. Natomiast najstarszy zachowany plan obejmujący fragment obecnego tarnogórskiego śródmieścia, wraz z początkowym odcinkiem ul. Gliwickiej, pochodzi z 1797 roku. Jest to projekt budowy pierwszego w mieście wodociągu prowadzącego od 40-calowej maszyny parowej ustawionej na szybie „Reden” (rejon obecnej ul. Skośnej), wzdłuż ul. Gliwickiej, aż do zbiornika wody na rynku. Wodociąg ten uruchomiono 19 października 1797 roku i działał on przez 11 lat.
W 1754 roku na potrzeby szkoły ewangelickiej przeznaczono budynek przy obecnej ulicy Gliwickiej 2 (tzw. Dom Gwarka); działalność szkolna była w nim prowadzona przez równe 100 lat – do 1854 roku. W 1856 roku dom stał się własnością Josepha Lukaschika i został włączony do kompleksu zabudowań założonej przez niego w 1845 roku fabryki mydła. Szkoła katolicka natomiast funkcjonowała przy kościele św. Piotra i Pawła, w budynku przy obecnej ulicy Gliwickiej 18.
W 1818 roku ulica została utwardzona i wybrukowana, a w 1832 roku rozebrano stojącą od XVI wieku u zbiegu ulic Gliwickiej i Wyszyńskiego Bramę Gliwicką – ostatnią z trzech dawnych bram miasta. Na jej miejscu pozostawiono jedynie rogatkę do poboru myta. W latach 1837–1838 przebudowano i utwardzono całą szosę prowadzącą do Gliwic, której śladem biegnie współczesna ul. Gliwicka. Również w 1837 roku, u zbiegu ulicy Gliwickiej i Ratuszowej założono pierwszą w mieście drukarnię ("Robert Reimann Buchdruckerei", następnie "Charlotte Reimann Buchdruckerei") której nakładem aż do czasu I wojny światowej wydawany był tygodnik „Tarnowitzer Wochenblatt”.
W 1822 roku, daleko poza granicami ówczesnego miasta, po wschodniej stronie szosy do Gliwic założono cmentarz żydowski. W 1859 roku nekropolia została powiększona, zaś w 1874 roku wzniesiono dom przedpogrzebowy, który rozbudowano w 1894 roku.
W latach 1857–1892 w budynku przy ul. Gliwickiej 25 mieściła się siedziba szkoły górniczej przeniesionej z tzw. Domu Cochlera przy rynku, a w latach 1870–1874 w tym samym gmachu działała szkoła realna, której dyrektorem był przyrodnik, dr Paul Wossidlo. W 1870 roku do miasta przybyły siostry boromeuszki z Trzebnicy. W 1878 roku ich Zgromadzenie nabyło od mistrza górniczego Edwarda Capella dom przy obecnej ul. Gliwickiej 22, który po rozbudowie zaadaptowany został na Zakład św. Józefa (niem. "Joseph-Stift"; obecnie Dom Pomocy Społecznej dla Dorosłych).
W XIX wieku po obu stronach obecnej ulicy Gliwickiej, między Reptami a Stolarzowicami działała kopalnia galmanu „Planeta” (niem. "Planet-Grube") uwieczniona na jednej z filiżanek słynnego Serwisu Carnalla.
Po I wojnie światowej i przyłączeniu Tarnowskich Gór do Polski w 1922 roku, kościół św. Anny stał się kościołem garnizonowym (według innych źródeł był on jedynie tzw. kapelanią pomocniczą podporządkowaną parafii garnizonowej w Lublińcu). W 1932 roku przeorganizowano przylegający do świątyni cmentarz, zmieniając układ grobów i ścieżek oraz burząc barokową kaplicę rodziny Ehr. W 1938 roku tarnogórski magistrat podjął decyzję o budowie ogródka jordanowskiego na pogórniczym terenie o powierzchni 10,5 ha po wschodniej stronie szosy gliwickiej. Budowa kompleksu wielokrotnie była przerywana, aż została całkowicie wstrzymana przez wybuch II wojny światowej. Inwestycję dokończono i oddano do użytku pod koniec 1945 roku; w budynku od tego czasu działa młodzieżowy dom kultury.
W latach 1952–1996 narożna kamienica podcieniowa przy ul. Gliwickiej 5 była siedzibą Archiwum Państwowego w Tarnowskich Górach podlegającego Wojewódzkiemu Archiwum Państwowemu w Katowicach.
W styczniu 2018 roku w ramach projektu tzw. Srebrnej Drogi, na gminnym odcinku ulicy Gliwickiej zostało wymienione oświetlenie. Stare sodowe lampy jarzeniowe zastąpiono latarniami LED-owymi o świetle białym, mającym symbolizować wielowiekowy związek miasta z górnictwem rud srebronośnych.
Zabytki.
Do najstarszych zabytków znajdujących się przy ul. Gliwickiej należą domy wzniesione obok szybów wydobywczych w początkowym okresie powstawania miasta w XVI wieku. Pomimo częściowych przebudów budynki te zachowały swe pierwotne mury, sklepione kolebkowo pomieszczenia i piwnice. Budynki pod numerami 1, 3 i 5 wchodzą w skład zabudowy podcieniowej; w piwnicy domu przy ul. Gliwickiej 3 zachowały się odrzwia z gmerkiem budowniczego, zaś narożna kamienica pod numerem 5 – przebudowana w XIX wieku – ma klasycystyczną elewację południową, z trójkątnym szczytem z wolim okiem pośrodku, poniżej znajduje się okrągły medalion ze sceną zabawy dwojga dzieci, a w dwóch niszach po jego bokach ustawione są figury Hebe i Demeter lub Persefony.
Budynki stojące naprzeciwko – pod numerami 2 (tzw. Dom Gwarka) i 4 (tzw. Dom Kopackiego) – zrujnowane po II wojnie światowej i przeznaczone do rozbiórki, przetrwały do czasów współczesnych dzięki zaangażowaniu Stowarzyszenia Miłośników Ziemi Tarnogórskiej, które obrało je za swoją siedzibę. W drugim z budynków w 2021 roku założono hostel „Młotek i Perlik” nawiązujący nazwą do mydła będącego sztandarowym produktem wytwarzanym niegdyś w zakładzie Josepha Lukaschika.
Narożny budynek pod numerem 6 – Dom Florczaka – według tradycji stać ma w miejscu odkrycia przez Chłopa Rybkę pierwszej bryły srebronośnego kruszcu, co miało nastąpić w 1490 lub 1519 roku. Po licznych przebudowach na przestrzeni lat budynek zatracił swój pierwotny wygląd, zachowała się jednak część piwnic, a w sieni na stropie z rozetą widoczna jest data 1664 – prawdopodobnie jednej z przebudów.
Wszystkie te obiekty 15 kwietnia 1966 roku zostały wpisane do rejestru zabytków: ul. Gliwicka 1 – nr rej. 616/66, ul. Gliwicka 2 – nr rej. 617/66, ul. Gliwicka 3 – nr rej. 618/66, ul. Gliwicka 4 – nr rej. 619/66, ul. Gliwicka 5 – nr rej. 620/66, ul. Gliwicka 6 – nr rej. 621/66.
W rejestrze zabytków figurują również zabytki sakralne:
Ponadto cały początkowy odcinek ul. Gliwickiej od Rynku aż do ronda NSZZ „Solidarność” znajduje w granicach układu urbanistycznego obecnego śródmieścia Tarnowskich Gór wpisanego do rejestru zabytków (nr rej. 610/66 z 27 kwietnia 1966 roku). Ulica ma na tym odcinku zachowaną historyczną nawierzchnię z kocich łbów oraz granitowej kostki brukowej z XIX wieku.
W gminnej ewidencji zabytków figurują inne kamienice znajdujące się w ścisłym centrum miasta przy ul. Gliwickiej, m.in. pod numerami 7, 8, 10, 13, 17, 19, 21, 27 i 33. Były one budowane w okresie od XVII wieku (w przypadku kamienicy przy ul. Gliwickiej 7) aż do początku XX wieku (np. wybudowana w 1924 roku kamienica Jana Nowaka, tarnogórskiego kronikarza i działacza narodowego, przy ul. Gliwickiej 13). W elewacji wzniesionej w 1914 roku kamienicy przy ul. Gliwickiej 27 wmurowana jest renesansowa płyta nagrobna dziecka – zmarłego w 1614 roku Georga Schomanna. Przedstawia ona postać dziecięcą w długiej sukience, z rękoma trzymającymi bukiecik kwiatków złożonymi na piersi. Najprawdopodobniej została ona przypadkowo zakopana podczas któregoś z remontów kościoła, a znaleziono ją podczas kopania fundamentów nowej kamienicy.
Obiektami wpisanymi do gminnej ewidencji zabytków znajdującymi się w bezpośrednim sąsiedztwie kościoła św. Apostołów Piotra i Pawła są:
natomiast w przypadku kościoła św. Anny w gminnej ewidencji figurują: krzyż misyjny z 1985 roku stojący przy kościele oraz otaczający świątynię cmentarz.
Innymi obiektami znajdującymi się w tej ewidencji są:
Jednocześnie u zbiegu ulic Gliwickiej i Kamiennej znajduje się hałda szybu „Pomoc Szczęściu” (niem. "Glückhilf-Schacht") Sztolni Głębokiej Fryderyk o głębokości 67 metrów, który jest jednym z dwudziestu ośmiu obiektów wpisanych na Listę światowego dziedzictwa UNESCO pod wspólną nazwą "Kopalnia rud ołowiu, srebra i cynku wraz z systemem gospodarowania wodami podziemnymi w Tarnowskich Górach". Sama sztolnia rozgałęzia się w tym miejscu na dwa chodniki, w związku z czym przebiega pod ulicą Gliwicką w dwóch miejscach.
Komunikacja.
Według stanu z lutego 2023 roku ulicą Gliwicką kursują autobusy organizowane przez Zarząd Transportu Metropolitalnego, obsługujące następujące linie:
Przy ulicy zlokalizowane są przystanki autobusowe "Tarnowskie Góry Gliwicka", "Tarnowskie Góry Kolonia Staszica", "Tarnowskie Góry Torowa", "Repty Śląskie Długa" oraz "Repty Śląskie Skowronków".
Mieszkalnictwo.
Według danych Urzędu Stanu Cywilnego na dzień 31 grudnia 2022 roku przy ulicy Gliwickiej zameldowanych na pobyt stały było 579 osób.

</doc>
<doc id="2083113" url="https://pl.wikipedia.org/wiki?curid=2083113" title="Dejan Vojnović">
Dejan Vojnović

Dejan Vojnović (ur. 23 marca 1975 w Splicie) – chorwacki lekkoatleta specjalizujący się w biegach sprinterskich i bobsleista. Dwukrotny olimpijczyk. Rekordzista Chorwacji w biegu na 100 metrów. Uczestnik Igrzysk Olimpijskich w Turynie, na których razem z Ivanem Šolą, Slavenem Krajačiciem, Juricą Grabušić i Alekiem Osmanoviciem zajęli 23. miejsce w konkurencji czwórek.

</doc>
<doc id="2083118" url="https://pl.wikipedia.org/wiki?curid=2083118" title="Taiki Matsuno">
Taiki Matsuno

 – japoński seiyū związany ze studiem Aoni Production. Jego prawdziwe imię to Tatsuya Matsuno (松野 達也 "Matsuno Tatsuya").

</doc>
<doc id="2083119" url="https://pl.wikipedia.org/wiki?curid=2083119" title="Seven Doors Hotel">
Seven Doors Hotel

Seven Doors Hotel – pierwszy singel zespołu Europe, wydany w 1983 roku. Singel zajął miejsce w pierwszej 10. japońskiej listy przebojów.
W 1985 roku wydano nową wersję utworu, która znalazła się na stronie B singla "Rock the Night".

</doc>
<doc id="2083121" url="https://pl.wikipedia.org/wiki?curid=2083121" title="Perseo Miranda">
Perseo Miranda

Perseo Miranda (ur. 10 marca 1970 w Genova we Włoszech) – wokalista muzyk, pisarz, kompozytor i tekściarz.

</doc>
<doc id="2083125" url="https://pl.wikipedia.org/wiki?curid=2083125" title="Željko Vincek">
Željko Vincek

Željko Vincek (ur. 16 czerwca 1986 w Varaždinie) – chorwacki lekkoatleta specjalizujący się w biegach sprinterskich, a w szczególności w biegu na 400 metrów.
Zdobywał medale międzynarodowych imprez jako junior młodszy oraz junior. W 2005 sięgnął po srebrny medal igrzysk śródziemnomorskich. Rekordzista Chorwacji w biegu na 300 metrów ustanawiał także juniorskie rekordy kraju w biegach na 200 i 400 metrów. Reprezentant Chorwacji w pucharze Europy oraz drużynowym czempionacie Starego Kontynentu.

</doc>
<doc id="2083126" url="https://pl.wikipedia.org/wiki?curid=2083126" title="Jarząbcza Rówień">
Jarząbcza Rówień

Jarząbcza Rówień – położone na wysokości ok. 1530–1600 m n.p.m. dno kotła lodowcowego górnej części Doliny Jarząbczej.
Opis ogólny.
Jest to zawalona rumowiskiem kamiennym i zarośnięta kosodrzewiną rówień otoczona z trzech stron stokami Czerwonego Wierchu, Łopaty, Jarząbczego Wierchu i Kończystego Wierchu. Z Czerwonego Wierchu opadają do niej żleby Dwojaki i Trojaki, wznoszące się od północy ściany grani głównej Tatr Zachodnich noszą nazwę Koryciska i Niskie Turnie. Dawniej Jarząbcza Rówień i jej okolice były terenem wypasowym Hali Jarząbczej.
Przez Jarząbczą Rówień i Jarząbczą Przełęcz można bez specjalnych trudności przejść do Doliny Zadniej Raczkowej z Raczkowymi Stawami, nie prowadzi tędy jednak żaden szlak turystyczny.

</doc>
<doc id="2083128" url="https://pl.wikipedia.org/wiki?curid=2083128" title="O! Ela">
O! Ela

O! Ela – debiutancki album zespołu Chłopcy z Placu Broni wydany w 1990 roku nakładem wytwórni Polton.
Nagrań dokonano w dniach 3 stycznia – 17 lutego 1990 w Studiu Andrzeja Puczyńskiego w Izabelinie. Reżyser dźwięku Andrzej Puczyński. Muzykę i teksty napisał Bogdan Łyszkiewicz z wyjątkiem „Chory kraj” muz. Paweł Nazimek i Marek Siegmund, „Chwalcie potęgę pieniądza” tekst Wiesław Dymny.
Lista utworów.
źródło:
Twórcy.
źródło:.

</doc>
<doc id="2083130" url="https://pl.wikipedia.org/wiki?curid=2083130" title="Port lotniczy Kete-Krachi">
Port lotniczy Kete-Krachi

Port lotniczy Kete-Krachi – port lotniczy zlokalizowany w ghańskim mieście Kete-Krachi. Obsługuje połączenia lotnicze ze stolicą – Akrą.

</doc>
<doc id="2083132" url="https://pl.wikipedia.org/wiki?curid=2083132" title="Port lotniczy Yendi">
Port lotniczy Yendi

Port lotniczy Yendi – port lotniczy zlokalizowany w ghańskim mieście Yendi. Obsługuje połączenia lotnicze ze stolicą – Akrą.

</doc>
<doc id="2083135" url="https://pl.wikipedia.org/wiki?curid=2083135" title="Hans von Blixen-Finecke">
Hans von Blixen-Finecke



</doc>
<doc id="2083136" url="https://pl.wikipedia.org/wiki?curid=2083136" title="Port lotniczy Siguiri">
Port lotniczy Siguiri

Port lotniczy Siguiri (IATA: GII, ICAO: GUSI) – port lotniczy położony w Siguiri. Jest jednym z największych portów lotniczych w Gwinei.

</doc>
<doc id="2083137" url="https://pl.wikipedia.org/wiki?curid=2083137" title="Port lotniczy Kawass">
Port lotniczy Kawass

Port lotniczy Kawass (ICAO: GUKR) – port lotniczy położony w Port Kamsar. Jest jednym z największych portów lotniczych w Gwinei.

</doc>
<doc id="2083139" url="https://pl.wikipedia.org/wiki?curid=2083139" title="Tom Fahn">
Tom Fahn

Tom Fahn (ur. 30 kwietnia 1962) – aktor głosowy amerykańskiego pochodzenia, urodzony w dzielnicy Queens w Nowym Jorku. Jego siostra Melissa Fahn, brat Jonathan Fahn oraz żona, Dorothy Elias-Fahn również są aktorami głosowymi. Tom Fahn jest czasami przedstawiany pod nazwiskiem Tom Charles.

</doc>
<doc id="2083140" url="https://pl.wikipedia.org/wiki?curid=2083140" title="Shakiyla (JRH)">
Shakiyla (JRH)

Shakiyla (JRH) - czwarty singel amerykańskiej grupy hip-hopowej Poor Righteous Teachers wydany w 1991 roku nakładem wytwórni Profile Records. Wydawnictwo zostało wyprodukowane przez Tony'ego D i zadebiutowało na 61. miejscu notowania Hot R&amp;B/Hip-Hop Songs i 9. miejscu listy Hot Rap Tracks.

</doc>
<doc id="2083141" url="https://pl.wikipedia.org/wiki?curid=2083141" title="Vanuatu na Letnich Igrzyskach Paraolimpijskich 2008">
Vanuatu na Letnich Igrzyskach Paraolimpijskich 2008

Vanuatu na Letnich Igrzyskach Paraolimpijskich 2008 w Pekinie reprezentował jeden sztangista, który nie zdobył medalu. Był to drugi występ reprezentacji Vanuatu na igrzyskach paraolimpijskich (po starcie w roku 2000).

</doc>
<doc id="2083142" url="https://pl.wikipedia.org/wiki?curid=2083142" title="Tonga na Letnich Igrzyskach Paraolimpijskich 2008">
Tonga na Letnich Igrzyskach Paraolimpijskich 2008

Tonga na Letnich Igrzyskach Paraolimpijskich 2008 w Pekinie reprezentował jeden lekkoatleta, który nie zdobył żadnego medalu. Był to trzeci start reprezentacji Tonga na igrzyskach paraolimpijskich (po występie w latach 2000 i 2004).

</doc>
<doc id="2083143" url="https://pl.wikipedia.org/wiki?curid=2083143" title="Pipofezyna">
Pipofezyna

Pipofezyna ("pipofenazyna", , "") – organiczny związek chemiczny z grupy trójpierścieniowych leków przeciwdepresyjnych.
Działanie.
Wykazuje średnio silne działanie przeciwdepresyjne i uspokajające oraz słabe pobudzające napęd. Pozbawiony działania cholinolitycznego. W porównaniu z innymi TLPD odznacza się stosunkowo małą toksycznością. Oryginalny rosyjski lek wprowadzony do lecznictwa w 1970 roku. Był stosowany w Polsce. Obecnie stosowany wyłącznie w Rosji i krajach byłego ZSRR.
Preparaty dostępne na świecie.
W Polsce preparat dostępny wyłącznie w ramach importu docelowego.

</doc>
<doc id="2083144" url="https://pl.wikipedia.org/wiki?curid=2083144" title="Hanžeković Memorial">
Hanžeković Memorial

Hanžeković Memorial (pl. "Memoriał Hanžekovicia") – rozgrywane rokrocznie, od 1951 roku, zawody lekkoatletyczne poświęcone pamięci byłego chorwackiego sprintera Borisa Hanžekovicia. Memoriał odbywa się na stadionie Mladost w stolicy Chorwacji – Zagrzebiu (do 1997 roku gospodarzem zawodów był stadion Maksimir).
Pierwszy memoriał został rozegrany w 1951 roku. Od 1958 w zawodach mogą brać udział także obcokrajowcy. W 1998 "Hanžeković Memorial" dołączył do cyklu mityngów lekkoatletycznych o nazwie Grand Prix IAAF, organizowanych przez Międzynarodowe Stowarzyszenie Federacji Lekkoatletycznych. W latach 2003-2009 zawody te należały do kategorii Grand Prix cyklu World Athletics Tour, a od 2010 należą do cyklu World Challenge Meetings.

</doc>
<doc id="2083146" url="https://pl.wikipedia.org/wiki?curid=2083146" title="Gitara elektro-akustyczna">
Gitara elektro-akustyczna



</doc>
<doc id="2083147" url="https://pl.wikipedia.org/wiki?curid=2083147" title="Zielony szlak turystyczny Rączki – Wojciechów">
Zielony szlak turystyczny Rączki – Wojciechów

 Zielony szlak turystyczny Rączki – Wojciechów – szlak turystyczny okolic Włoszczowy i Przedborza.

</doc>
<doc id="2083148" url="https://pl.wikipedia.org/wiki?curid=2083148" title="Easy Star">
Easy Star

Easy Star - piąty singel amerykańskiej grupy hip-hopowej Poor Righteous Teachers wydany w 1992 roku nakładem wytwórni Profile Records. Wydawnictwo zostało wyprodukowane przez Tony'ego D i znalazło się na wydanym rok wcześniej albumie "Pure Poverty".

</doc>
<doc id="2083150" url="https://pl.wikipedia.org/wiki?curid=2083150" title="Papua-Nowa Gwinea na Letnich Igrzyskach Paraolimpijskich 2008">
Papua-Nowa Gwinea na Letnich Igrzyskach Paraolimpijskich 2008

Papua-Nowa Gwinea na Letnich Igrzyskach Paraolimpijskich reprezentowało 2 zawodników.

</doc>
<doc id="2083151" url="https://pl.wikipedia.org/wiki?curid=2083151" title="Sobór św. Bazylego w Owruczu">
Sobór św. Bazylego w Owruczu

Sobór św. Bazylego – prawosławny sobór w Owruczu, w eparchii owruckiej Ukraińskiego Kościoła Prawosławnego Patriarchatu Moskiewskiego.
Pierwszą cerkiew w Owruczu miał wznieść Włodzimierz Wielki. Dwieście lat później kniaź Ruryk Rościsławowicz zainicjował budowę na jej miejscu nowej, murowanej świątyni. Obiekt ten popadł w ruinę po najeździe mongolskim w 1241. Ze względu na krążące legendy o cudownych wydarzeniach na ruinach świątyni (w tym objawieniach Matki Bożej i św. Mikołaja), na miejscu tym wzniesiono nową drewnianą cerkiew, a po jej spłonięciu w pożarze – kolejną tego typu budowlę. Została ona zniszczona w czasie jednego z powstań kozackich, gdyż po podpisaniu aktu unii brzeskiej znalazła się w rękach unitów. Trzecia drewniana cerkiew na tym miejscu została rozebrana w 1784 w związku z odkryciem fundamentów pierwotnej, staroruskiej świątyni.
W XIX wieku podejmowana była kilkakrotnie próba zabezpieczenia odnalezionych śladów po pierwszym soborze w Owruczu, w 1860 doszło do zbiórki pieniędzy na ten cel. Ostatecznie jednak w 1876 na miejscu cerkwi wzniesiono jedynie kaplicę, zaś resztki fundamentów i murów soboru wzniesionego przez Włodzimierza Wielkiego prowizorycznie osłonięto. Dopiero w 1903 Imperatorska Komisja Archeologiczna ponownie zainteresowała się obiektem, zaś w roku następnym arcybiskup wołyński i żytomierski Antoni (Chrapowicki) wystąpił z koncepcją odbudowy soboru w jego pierwotnym kształcie. Projekt nowej cerkwi, w której mury włączono zachowane fragmenty, przygotowali architekci Szczusiew i Pokryszkin. Budynek wzniesiono z cegły wykonanej na wzór tej używanej w czasach Rusi Kijowskiej. W jego wnętrzu wykonane zostały freski wzorowane na tych zachowanych w cerkwiach Nowogrodu Wielkiego – ich autorem był malarz Błaznow. Również ikonostas i panikadiło naśladowały stylistycznie sztukę staroruską. Uroczyste poświęcenie gotowego soboru miało miejsce 3 września 1911.
W tym samym roku powołany do życia został żeński monaster św. Bazylego, dla którego wzniesiono budynek mieszkalny przy soborze. Klasztor był czynny do 1935, gdy władze stalinowskie nakazały jego zamknięcie. Mniszki wróciły do Owrucza w 1944, jednak po piętnastu latach monaster ponownie zlikwidowano. Sobór był nadal czynny jako siedziba prawosławnej parafii, zaś w czasie przygotowań do tysiąclecia chrztu Rusi został odnowiony. Od 1989 przy soborze nadal działa monaster – powrót mniszek był możliwy dzięki staraniom ówczesnego proboszcza parafii przy cerkwi, obecnego biskupa owruckiego Wissariona (Stretowycza).

</doc>
<doc id="2083152" url="https://pl.wikipedia.org/wiki?curid=2083152" title="Hans von Blixen-Finecke (1916–2005)">
Hans von Blixen-Finecke (1916–2005)

Hans "Moppe" Gustaf Nils Fredrik Bror von Blixen-Finecke (ur. 20 lipca 1916, zm. 16 lutego 2005) – szwedzki jeździec sportowy. Dwukrotny złoty medalista olimpijski z Helsinek.
Specjalizował się we Wszechstronnym Konkursie Konia Wierzchowego. Igrzyska w 1952 były jego pierwszą olimpiadą. Triumfował zarówno w konkursie indywidualnym, jak i w drużynie. Partnerowali mu Folke Frölén i Olof Stahre. Startował na koniu Jubal. Brał też udział w IO 56.
Pochodził z arystokratycznej rodziny. Jego ojciec, także medalista olimpijski, był bratem Brora, męża Karen Blixen. Umarł w Wielkiej Brytanii.

</doc>
<doc id="2083153" url="https://pl.wikipedia.org/wiki?curid=2083153" title="Fidżi na Letnich Igrzyskach Paraolimpijskich 2008">
Fidżi na Letnich Igrzyskach Paraolimpijskich 2008

Fidżi na Letnich Igrzyskach Paraolimpijskich 2008 w Pekinie reprezentował jeden sportowiec, który nie zdobył żadnego medalu. Był to szósty start reprezentacji tego kraju na igrzyskach paraolimpijskich (po występach w latach 1964, 1976, 1996, 2000 i 2004).

</doc>
<doc id="2083154" url="https://pl.wikipedia.org/wiki?curid=2083154" title="Folke Frolen">
Folke Frolen



</doc>
<doc id="2083157" url="https://pl.wikipedia.org/wiki?curid=2083157" title="Kaszyrskaja">
Kaszyrskaja

Kaszyrskaja ( – "Kaszyrska") – stacja linii Zamoskworieckiej i Kachowskiej metra moskiewskiego, otwarta 11 sierpnia 1969 roku. Posiada ona dwa perony przy czterech torach, w czym dwa tory, przy różnych peronach są dla linii Zamoskworieckiej i dwa dla Kachowskiej.

</doc>
<doc id="2083158" url="https://pl.wikipedia.org/wiki?curid=2083158" title="Wyspy Owcze na Letnich Igrzyskach Paraolimpijskich 2008">
Wyspy Owcze na Letnich Igrzyskach Paraolimpijskich 2008

Wyspy Owcze na Letnich Igrzyskach Paraolimpijskich reprezentowała 1 zawodniczka.

</doc>
<doc id="2083159" url="https://pl.wikipedia.org/wiki?curid=2083159" title="Nobody Move">
Nobody Move

Nobody Move – piąty singel amerykańskiej grupy hip-hopowej Poor Righteous Teachers wydany w 1993 roku nakładem wytwórni Profile Records. Wydawnictwo zostało wyprodukowane przez Culture Freedoma, Father Shaheeda oraz Wise Intelligenta i zadebiutowało na 98. miejscu notowania Hot R&amp;B/Hip-Hop Songs. Utwory z single znalazły się na trzecim albumie grupy zatytułowanym "Black Business".

</doc>
<doc id="2083162" url="https://pl.wikipedia.org/wiki?curid=2083162" title="Malta na Letnich Igrzyskach Paraolimpijskich 2008">
Malta na Letnich Igrzyskach Paraolimpijskich 2008

Malta na Letnich Igrzyskach Paraolimpijskich reprezentował 1 zawodnik.

</doc>
<doc id="2083163" url="https://pl.wikipedia.org/wiki?curid=2083163" title="Rudolf Kompfner">
Rudolf Kompfner

Rudolf Kompfner (ur. 16 maja 1909 w Wiedniu, zm. 3 grudnia 1977 w Stanford) – architekt i fizyk pochodzenia austriackiego.
Życiorys.
Studiował architekturę na Wyższej Szkole Technicznej w Wiedniu, ukończył ją w 1933 roku. Ze względu na nasilające się nastroje antysemickie wyjechał do Anglii, gdzie początkowo pracował jako architekt. Interesował się amatorsko fizyką oraz elektroniką. Po wybuchu II wojny światowej został początkowo internowany jako przedstawiciel wrogiego państwa. Po zwolnieniu został włączony do zespołu realizującego, na University of Birmingham, projekt dotyczący lamp elektronowych dla Admiralicji. Zajmował się m.in. rozwijaniem niskoszumowych klistronów. W 1943 roku wynalazł lampę o fali bieżącej (TWT - ang. "traveling wave tube").
W 1951 roku uzyskał stopień doktora fizyki na University of Oxford. W tym samym roku wyjechał, na zaproszenie Johna R. Pierce'a do Bell Labs. Tam razem pracowali nad rozwojem TWT. Wyniki jego badań zostały wykorzystane w pierwszych satelitach komunikacyjnych (Echo 1 i Telstar 1).
Po przejściu na emeryturę, w 1973 roku, wykładał fizykę stosowaną na Stanford University oraz inżynierię na Oxford University.

</doc>
<doc id="2083164" url="https://pl.wikipedia.org/wiki?curid=2083164" title="Kantiemirowskaja">
Kantiemirowskaja

Kantiemirowskaja () – stacja linii Zamoskworieckiej metra moskiewskiego, otwarta 30 grudnia 1984 roku.

</doc>
<doc id="2083166" url="https://pl.wikipedia.org/wiki?curid=2083166" title="Waldo Machado da Silva">
Waldo Machado da Silva

Waldo, właśc. Waldo Machado da Silva (ur. 9 września 1934 w Niterói, zm. 25 lutego 2019) – brazylijski piłkarz, który występował na pozycji napastnika.
Kariera klubowa.
Karierę piłkarską Waldo rozpoczął w Madureirze EC w 1953 roku. Później miał epizod w Canto do Rio FC, z którego przeszedł do Fluminense FC w 1954 roku. Z Fluminense zdobył mistrzostwo stanu Rio de Janeiro – Campeonato Carioca w 1959 oraz dwukrotnie wygrał Torneio Rio – São Paulo w 1957 i 1960 roku. W 1956 został królem strzelców ligi stanowej Rio de Janeiro. W latach 1954–1961 wystąpił w barwach Fluminense w 403 meczach i strzelił 314 bramek, co jest rekordem klubu z Rio.
W 1961 roku wyjechał do Hiszpanii do Valencii CF, gdzie grał w latach 1961–1970. Z Valencią dwukrotnie zdobył Puchar Miast Targowych w 1962 i 1963 (zdobył bramkę w pierwszym meczu finałowym) oraz Puchar Króla w 1967 roku. Indywidualnie został królem strzelców Primera División w 1967 roku. Karierę piłkarską Waldo zakończył w drugoligowym Hérculesie CF w 1971 roku.
Kariera reprezentacyjna.
W reprezentacji Brazylii Waldo zadebiutował 10 maja 1960 w wygranym 4:3 towarzyskim meczu z reprezentacją Danii. Ostatni raz w reprezentacji wystąpił 12 lipca 1960 w przegranym 5–1 meczu z reprezentacją Argentyny, którego stawką była Copa del Atlantico 1960. Ogółem w reprezentacji Waldo wystąpił 4 razy i strzelił 2 bramki.

</doc>
<doc id="2083171" url="https://pl.wikipedia.org/wiki?curid=2083171" title="Conscious Style">
Conscious Style

Conscious Style - siódmy singel amerykańskiej grupy hip-hopowej Poor Righteous Teachers z gościnnym udziałem KRS-One'a wydany w 1996 roku nakładem wytwórni Profile Records. Wydawnictwo zostało wyprodukowane przez KRS-One'a i znalazło się na czwartym albumie grupy zatytułowanym "The New World Order".

</doc>
<doc id="2083172" url="https://pl.wikipedia.org/wiki?curid=2083172" title="Litwa na Letnich Igrzyskach Paraolimpijskich 2008">
Litwa na Letnich Igrzyskach Paraolimpijskich 2008

Litwa na Letnich Igrzyskach Paraolimpijskich reprezentowała 1 zawodniczka oraz drużyna Litwy.

</doc>
<doc id="2083173" url="https://pl.wikipedia.org/wiki?curid=2083173" title="Jan Słupski">
Jan Słupski

Jan Stanisław Słupski (ur. 6 września 1869 w Mezőhegyes, zm. 1948) – tytularny generał brygady Wojska Polskiego.
Życiorys.
W 1889 zdał maturę w Wyższej Szkole Realnej w Krakowie. Od 1 września 1889 pełnił służbę w cesarskiej i królewskiej Armii. W 1905 został przeniesiony do cesarsko-królewskiej Obrony Krajowej, awansując w niej, w 1917 roku, do stopnia podpułkownika.
Z dniem 1 listopada 1918 przyjęty został do Wojska Polskiego z zatwierdzeniem posiadanego stopnia podpułkownika i przydzielony do Dowództwa Okręgu Generalnego „Kraków”. W kwietniu 1919 został dowódcą Okręgu Etapowego „Przemyśl”. 1 czerwca 1919 roku objął dowództwo 32 pułku piechoty. 1 października 1919 roku powołany został na stanowisko sztabowego oficera inspekcyjnego piechoty przy Dowództwie Okręgu Generalnego „Warszawa” w Warszawie. 1 maja 1920 mianowany został dowódcą XXXII Brygady Piechoty, a 22 maja tego roku zatwierdzony z 1 dniem kwietnia 1920 w stopniu pułkownika piechoty, w grupie oficerów byłej armii austriacko-węgierskiej. 26 sierpnia 1920 roku mianowany został dowódcą Obozu Warownego „Dęblin”. 16 grudnia 1920 roku został kierownikiem wyszkolenia dywizyjnego w Dowództwie Okręgu Generalnego „Kraków”.
20 kwietnia 1922 roku wyznaczony został na stanowisko komendanta Obozu Warownego „Przemyśl” w Przemyślu. 3 maja 1922 roku zweryfikowany został w stopniu pułkownika ze starszeństwem z dniem 1 czerwca 1919 roku i 7. lokatą w korpusie oficerów piechoty. Z dniem 1 sierpnia 1925 roku zastąpił płk. SG Kazimierza Ścibora-Rylskiego na stanowisku dowódcy piechoty dywizyjnej 24 Dywizji Piechoty w Jarosławiu. Pełniąc służbę w Przemyślu, a następnie w Jarosławiu pozostawał na ewidencji 38 pułku piechoty Strzelców Lwowskich jako oficer nadetatowy. Mieszkał w Jarosławiu przy ulicy Jezuickiej 8.
8 października 1926 roku Prezydent RP Ignacy Mościcki nadał mu tytuł generała brygady z dniem przeniesienia w stan spoczynku – 31 grudnia 1926 roku.

</doc>
<doc id="2083178" url="https://pl.wikipedia.org/wiki?curid=2083178" title="NACAC">
NACAC



</doc>
<doc id="2083179" url="https://pl.wikipedia.org/wiki?curid=2083179" title="Hans von Blixen-Finecke (1886–1917)">
Hans von Blixen-Finecke (1886–1917)

Hans Gustaf von Blixen-Finecke (ur. 25 lipca 1886 w Trelleborgu, zm. 26 września 1917 w Malmslätt) - szwedzki jeździec sportowy. Brązowy medalista olimpijski ze Sztokholmu.
Specjalizował się we ujeżdżeniu. Igrzyska w 1912 były jego jedyną olimpiadą, zajął trzecie miejsce w konkursie indywidualnym, wyprzedzili go rodacy Carl Bonde i Gustaf Adolf Boltenstern. Startował na koniu Maggie.
Pochodził z arystokratycznej rodziny. Był bliźniaczym bratem Brora, męża Karen Blixen. Zginął w katastrofie lotniczej. Jego syn został mistrzem olimpijskim w 1952.

</doc>
<doc id="2083181" url="https://pl.wikipedia.org/wiki?curid=2083181" title="Sezon 2010/2011 w curlingu">
Sezon 2010/2011 w curlingu

Zestawienie rozgrywek curlingowych w sezonie 2010/2011. 

</doc>
<doc id="2083182" url="https://pl.wikipedia.org/wiki?curid=2083182" title="Orsini">
Orsini

Ród Orsini – jeden z największych rodów arystokratycznych średniowiecznej i renesansowej Italii. Członkami rodu było wiele znaczących postaci polityki i religii, między innymi papieże Celestyn III, Mikołaj III i Benedykt XIII, 34 kardynałów Kościoła rzymskiego oraz wielu kondotierów. Ród rządził także w Despotacie Epiru, w latach 1318-1359 (z przerwami), i w Hrabstwie Kefalenii, w latach 1194-1324.
Orsini głosili swe pochodzenie od cesarskiego rodu julijsko-klaudyjskiego. Pierwszym historycznym przedstawicielem rodu był Bobone, XI-wieczny włoski arystokrata osiadły w Rzymie, jego wnuk Giacinto Bobone został wybrany na papieża, jako Celestyn III. Potęga rodu została zbudowana na popieraniu papieskiej polityki i przewodzeniu antycesarskiemu stronnictwu gwelfów.
Wraz z upływem czasu ród podzielił się na kilka gałęzi: hrabiów Pitigliano, San Savino, Anguillara, Tagliacozzo, Oppido, książąt Bracciano i da Gravina, margrabiów Mentany oraz Strozzich. Do dziś przetrwała tylko linia da Gravina.

</doc>
<doc id="2083185" url="https://pl.wikipedia.org/wiki?curid=2083185" title="Caricyno">
Caricyno

Caricyno (), do 5 listopada 1990 Lenino (ros. Ленино) – stacja linii Zamoskworieckiej metra moskiewskiego, otwarta 30 grudnia 1984 roku.

</doc>
<doc id="2083186" url="https://pl.wikipedia.org/wiki?curid=2083186" title="Gerd Elze">
Gerd Elze

Gerd Elze (ur. 8 stycznia 1954) – wschodnioniemiecki lekkoatleta, który specjalizował się w rzucie oszczepem.
W 1973 roku odniósł największy sukces w karierze zdobywając tytuł mistrza Europy juniorów. Rekord życiowy: 84,40 (27 maja 1978, Erfurt).

</doc>
<doc id="2083188" url="https://pl.wikipedia.org/wiki?curid=2083188" title="Word Iz Life">
Word Iz Life

Word Iz Life - ósmy singel amerykańskiej grupy hip-hopowej Poor Righteous Teachers wydany 29 października 1996 nakładem wytwórni Profile Records. Wydawnictwo zostało wyprodukowane przez Ezo Brown (""Word Iz Life") oraz DJ Clark Kenta ("Dreadful Day"") i zadebiutowało na 50. miejscu notowania Hot Rap Tracks. Utwory z singla znalazły się na czwartym albumie grupy zatytułowanym "The New World Order".

</doc>
<doc id="2083189" url="https://pl.wikipedia.org/wiki?curid=2083189" title="Układ wegetatywny">
Układ wegetatywny



</doc>
<doc id="2083190" url="https://pl.wikipedia.org/wiki?curid=2083190" title="Tião Macalé">
Tião Macalé

Tião Macalé, właśc. Sebiastião dos Santos (ur. 23 września 1936 w Niterói, zm. 22 sierpnia 1972 w Jundiaí) - piłkarz brazylijski, występujący na pozycji pomocnika.
Kariera klubowa.
Karierę piłkarską Tião Macalé rozpoczął w Portuguesie São Paulo w 1955 roku. Z Portuguesą wygrał Torneio Rio - São Paulo w 1955 roku. W latach 1959–1962 występował w Botafogo FR. Z Botafogo dwukrotnie zdobył mistrzostwo stanu Rio de Janeiro - Campeonato Carioca w 1961 i 1962 roku. Potem występował jeszcze w Guarani FC (1962–1966 i 1968), Ferroviárii Araraquara (1967), Pauliście Jundiaí (1967–1968) i Caldense Poços de Caldas, w którym zakończył karierę w 1970 roku.
Kariera reprezentacyjna.
W reprezentacji Brazylii Tião Macalé zadebiutował 3 marca 1963 w zremisowanym 2-2 towarzyskim meczu z reprezentacją Paragwaju. Kilka dni później uczestniczył w Copa América 1963, na której Brazylia zajęła czwarte miejsce. Na tym turnieju wystąpił w czterech meczach z Peru, Kolumbią, Paragwajem i Boliwią.

</doc>
<doc id="2083191" url="https://pl.wikipedia.org/wiki?curid=2083191" title="Gęstość ładunku">
Gęstość ładunku



</doc>
<doc id="2083192" url="https://pl.wikipedia.org/wiki?curid=2083192" title="Semafory w Austrii">
Semafory w Austrii

"Sygnały na semaforach w Austrii"
Semafory kształtowe ("Formsignal").
Semafory kształtowe w Austrii są identyczne jak te stosowane w Polsce. Jedyną różnicą jest sygnał ograniczający prędkość – w Austrii prędkość jest ustalona na stałe 40 km/h, nie jak w Polsce ograniczona do wartości zależnej od przewidzianej w danym miejscu.
Semafory świetlne ("Lichtsignal").
Koleje austriackie korzystają z czterech rodzajów sygnalizatorów świetlnych: Hauptsignal, Schutzsignal, Vorsignal, i Verschubsignal.
"Hauptsignal".
Hauptsignal jest podstawowym rodzajem sygnalizatora. Są na nim dwie kolumny lamp.
Na tarczy zaporowej świetlnej ("Schutzsignal") natomiast występują tylko lampy lewej kolumny 1, 4 i 7.
Lampy semafora świetlnego podające sygnały „Stop”, „Wolna droga”, „Wolna droga ze zmniejszoną szybkością 40 km/h [ewent. 60 km/h]” (2, 6, 7 i 8) są dwukrotnie większe od pozostałych (1, 3, 4 i 5), podających „Sygnał zastępczy”, „Jazda na semafor wyjazdowy dozwolona”, „Jazda manewrowa dozwolona” oraz „Zezwolenie na wyjazd”.
Przepisy uwzględniają następujące rodzaje sygnału:
"Vorsignal".
Sygnalizator "Vorsignal" pokazuje sygnał który wyświetla następny sygnalizator "Hauptsignal". Przepisy uwzględniają 4 rodzaje sygnału:
Sygnalizatory obu typów występują również razem na jednym słupie – wówczas "Hauptsignal" wisi wyżej, a "Vorsignal" niżej.
"Verschubsignal".
Sygnalizator "Verschubsignal" przekazuje informacje dla manewrujących. Jest podobny do środkowego fragmentu "Hauptsignal" lub "Schutzsignal".
Pokazuje dwa rodzaje sygnałów

</doc>
<doc id="2083193" url="https://pl.wikipedia.org/wiki?curid=2083193" title="Paul Sturrock">
Paul Sturrock

Paul Whitehead Sturrock (ur. 10 października 1956 w Ellon) – były szkocki piłkarz występujący na pozycji napastnika. Pracujący jako trener.
Kariera klubowa.
Sturrock zawodową karierę rozpoczynał w 1974 roku w klubie Dundee United ze Scottish First Division. W 1980 roku oraz w 1981 roku wygrał z zespołem rozgrywki Pucharu Ligi Szkockiej. W 1983 roku zdobył z nim mistrzostwo Szkocji. W 1987 roku dotarł z klubem do finału Pucharu UEFA, ale Dundee uległo tam w dwumeczu drużynie IFK Göteborg. W 1989 roku Sturrock zakończył karierę. W barwach Dundee w ciągu 15 lat rozegrał w sumie 385 spotkań i zdobył 109 bramek.
Kariera reprezentacyjna.
W reprezentacji Szkocji Sturrock zadebiutował 16 maja 1981 roku w przegranym 0:2 meczu British Home Championship z Walią. W 1982 roku został powołany do kadry narodowej na Mistrzostwa Świata. Nie zagrał jednak na nich w żadnym meczu. Z tamtego turnieju Szkocja odpadła po fazie grupowej.
W 1986 roku Sturrock ponownie znalazł się w kadrze na Mistrzostwa Świata. Wystąpił tam w meczach z Danią (0:1) oraz Urugwajem (0:0). Tamten mundial Szkocja ponownie zakończyła na fazie grupowej. W latach 1981–1987 w drużynie narodowej Sturrock rozegrał w sumie 20 spotkań i zdobył 3 bramki.

</doc>
<doc id="2083194" url="https://pl.wikipedia.org/wiki?curid=2083194" title="Anna Burdówna">
Anna Burdówna

Anna Burdówna (ur. 5 lipca 1911 roku w Łodzi, zm. 1 listopada 2010 roku w Łodzi) – nauczycielka w Polskiej Macierzy Szkolnej, harcerka. W latach 1940–1945 więźniarka obozu koncentracyjnego Ravensbrück, nazywana „Aniołem z Ravensbrück”.
Życiorys.
Dzieciństwo i młodość.
Przyszła na świat 5 lipca 1911 roku w Łodzi jako córka Karola i Marianny. Ukończyła elitarne łódzkie gimnazjum im. Sczanieckiej. W wieku 12 lat wstąpiła do gimnazjalnej drużyny Związku Harcerstwa Polskiego (ZHP) im. Baśki Wołodyjowskiej. W 1932 roku założyła I Drużynę Harcerską w Konstantynowie (obecnie Konstantynów Łódzki). Po ukończeniu Szkoły Instruktorskiej otrzymała stopień podharcmistrzyni. Współpracowała z Referatem Zagranicznym Chorągwi Łódzkiej ZHP, a w latach 1937–1938 uczestniczyła w obozach letnich nad morzem dla dzieci Polonii Belgijskiej. Skończyła również Seminarium Nauczycielskie z wykładowym językiem francuskim. Pierwszą posadę nauczycielki otrzymała w Szkole Powszechnej w Konstantynowie.
Praca w Polskiej Macierzy Szkolnej.
W 1938 roku podjęła pracę w Macierzy Szkolnej w Wolnym Mieście Gdańsku. Początkowo uczyła w Szymankowie, następnie, kilka miesięcy przed wybuchem wojny, została kierowniczką szkoły w Ełganowie. Pracę rozpoczęła od wyprawy z dziećmi do Poznania (wspólnie z polskimi szkołami w Szymankowie i Trąbkach Wielkich). 3 maja 1939 roku uczestniczyła wraz z nimi w uroczystości, podczas której Przysposobienie Wojskowe Kobiet podarowało szkole sztandar z napisem „Szkoła Polska Gdańskiej Macierzy Szkolnej w Ełganowie”. Na sztandarze widniał Orzeł Biały w koronie, a na rewersie wizerunek Matki Boskiej wraz z suplikacją: „Mario, Królowo Korony Polskiej, módl się za nami!”. Podczas wojny sztandar ten był przechowywany w niewyjaśnionych do końca okolicznościach i przetrwał do wyzwolenia. Niektórzy mieszkańcy Ełganowa twierdzą, że był on ukrywany przez jedną z niemieckich rodzin na znak solidarności z Polakami.
28 sierpnia 1939 roku Zygmunt Kurek, kierownik szkoły w Trąbkach, otrzymał za pośrednictwem kierownictwa Macierzy Szkolnej polecenie Komisariatu Generalnego RP, aby zamknąć polskie szkoły. O godzinie 14:00 tego samego biuro Macierzy Szkolnej telefonicznie nakazało Annie Burdównie natychmiast przerwać naukę i opuścić szkołę. Po skontaktowaniu się z Kunegundą Pawłowską (nauczycielką z Macierzy Szkolnej) i z komitetem rodzicielskim postanowiła jednak zostać. 30 i 31 sierpnia lekcje nie odbywały się, a dzieci przychodziły jedynie na boisko.
II wojna światowa.
1 września 1939 roku wraz z Kunegundą Pawłowską udały się na poranną Mszę Świętą do Trąbek Wielkich. W połowie drogi usłyszały huk ostrzału Westerplatte.
Po powrocie czekał na nią miejscowy sołtys w towarzystwie żandarma i kilku SS-manów, którzy zrewidowali ją, odebrali klucze od polskiej szkoły i odprowadzili do szkoły niemieckiej, gdzie stały dwie ciężarówki z najbardziej aktywnymi Polakami z Ełganowa, Czerniewa i Postołowa. Samochody udały się do Trąbek, skąd zabrano Kunegundę Pawłowską. Po drodze zatrzymano również proboszcza z Kłodawy – ks. Roberta Wohlfeila. Zabrano ich do Pruszcza, po czym samochód pojechał po resztę aresztowanych z Gołębiewa, Kleszczewa i Trąbek. Polaków przesłuchiwano i bito przez wiele godzin. Po kilku godzinach zwolniono wszystkie kobiety z wyjątkiem Anny Burdówny i Kunegundy Pawłowskiej, które były przetrzymywane w ciasnej komórce. Dopiero 3 września otrzymały posiłek i pozwolono im wyjść na podwórko. 4 września nauczycielki zostały przewiezione do gdańskiego więzienia przy ul. Schießstange (obecnie ul. Kurkowa). Stamtąd skierowano je na kilka tygodni do przymusowych prac polowych (kopanie ziemniaków) w majątku Wyszecino pod Wejherowem. Po wykopkach wróciły do gdańskiego więzienia.
KL Ravensbrück.
10 kwietnia 1940 obie nauczycielki trafiły do obozu koncentracyjnego dla kobiet w Ravensbrück. Annie nadano numer 3048. Była jedną z pierwszych Polek w obozie.
Włączyła się w działalność konspiracyjną, wspierając między innym tajną drużynę harcerek starszych o kryptonimie „Mury”, powołaną do życia w listopadzie 1941 r., gdzie była funkcyjną w zastępie „Cegieł”. Pracując w obozowej kuchni przemycała razem z koleżankami dodatkową żywność i lekarstwa chorym ze szpitala obozowego. Co najmniej raz została za to ukarana pobytem w karcerze. W konspiracji prowadziła z więźniarkami lekcje historii, przekazywała informacje podsłuchane z niemieckiego radia. Podczas ewakuacji większości więźniarek, na polecenie konspiracyjnej organizacji Polek, została w obozie, opiekując się chorymi.
Okres powojenny.
W sierpniu 1945 wróciła do rodzinnej Łodzi, gdzie opiekowała się rodzicami. Za niezłomną postawę w czasie wojny otrzymała od władz oświatowych mieszkanie na ul. Emilii Plater. Pracowała jako nauczycielka języka polskiego w łódzkich szkołach średnich, będąc również instruktorką ZHP. W 1976 roku przeszła na emeryturę. Uczestniczyła w pielgrzymkach byłych więźniarek Ravensbrück do Częstochowy.
W 2006 roku otrzymała tytuł Honorowego Obywatela Gminy Trąbki Wielkie. 13 maja 2009 roku Prezydent Miasta Łodzi Jerzy Kropiwnicki w imieniu Prezydenta Rzeczypospolitej Polskiej Lecha Kaczyńskiego wręczył Annie Burdównie Krzyż Komandorski Orderu Odrodzenia Polski „za wybitne zasługi dla niepodległości Rzeczypospolitej Polskiej, za bohaterską postawę w walce o zachowanie tożsamości narodowej, za działalność na rzecz kształtowania moralności i patriotycznej postawy polskiej młodzieży”.
Zmarła w dniu 1 listopada 2010 roku. Uroczystości pogrzebowe odbyły się 5 listopada 2010 roku na cmentarzu rzymskokatolickim Doły przy ul. Smutnej w Łodzi.

</doc>
<doc id="2083195" url="https://pl.wikipedia.org/wiki?curid=2083195" title="Przetwornik piezoelektryczny">
Przetwornik piezoelektryczny



</doc>
<doc id="2083197" url="https://pl.wikipedia.org/wiki?curid=2083197" title="I kowbojki mogą marzyć">
I kowbojki mogą marzyć

I kowbojki mogą marzyć - amerykański komediodramat z 1993 oparty na powieści Toma Robbinsa z 1976 roku pod tym samym tytułem.
Film był kasową i artystyczną klapą. Po światowej premierze we wrześniu 1993 na Festiwalu Filmowym w Toronto i negatywnym przyjęciu jego premiera została opóźniona a sam film poddany przeróbkom montażowym.

</doc>
<doc id="2083198" url="https://pl.wikipedia.org/wiki?curid=2083198" title="Edwin Santibáñez">
Edwin Santibáñez

Edwin Santibáñez Noé (ur. 1 lutego 1980 w Torreón) – meksykański piłkarz występujący na pozycji ofensywnego pomocnika, obecnie zawodnik Leónu.
Kariera klubowa.
Santibáñez jest wychowankiem stołecznego zespołu Club América z siedzibą w stołecznym mieście Meksyk, jednak nigdy nie potrafił przebić się do seniorskiej drużyny i profesjonalną karierę piłkarską rozpoczynał w ekipie San Luis FC. W meksykańskiej Primera División zadebiutował za kadencji szkoleniowca Juana Antonio Luny, 18 sierpnia 2002 w przegranym 1:2 meczu z Américą, natomiast premierowego gola w najwyższej klasie rozgrywkowej strzelił 11 września tego samego roku w wygranej 4:0 konfrontacji z Tigres UANL. Szybko wywalczył sobie pewne miejsce w wyjściowej jedenastce i był jednym z jaśniejszych punktów San Luis, jednak po sezonie 2003/2004 spadł z nim do drugiej ligi. Ostatecznie pozostał jednak na pierwszym szczeblu rozgrywek, podpisując umowę z CF Pachuca, gdzie przez rok pobytu był jedynie głębokim rezerwowym i nie odniósł z tą drużyną żadnych sukcesów.
Latem 2005 Santibáñez został zawodnikiem innego drugoligowego klubu zależnego od Pachuki, Indios de Ciudad Juárez. Także tam od razu został kluczowym zawodnikiem drużyny i w sezonie Clausura 2006 dotarł z nią do dwumeczu finałowego drugiej ligi meksykańskiej. W listopadzie 2006 na zasadzie krótkoterminowego, kilkutygodniowego wypożyczenia zasilił swój macierzysty klub CF Pachuca, skąd po występie w jednym meczu powrócił do Indios. W jesiennych rozgrywkach Apertura 2007 zwyciężył z ekipą prowadzoną przez trenera Sergio Orduñę w rozgrywkach drugoligowych, co na koniec sezonu 2007/2008 zaowocowało awansem drużyny do najwyższej klasy rozgrywkowej. Tam wciąż miał zagwarantowane miejsce w wyjściowej jedenastce, pełniąc przez większość czasu rolę kapitana ekipy. Po rozgrywkach 2009/2010 zanotował z Indios już drugi w karierze spadek na zaplecze najwyższej klasy rozgrywkowej.
W lipcu 2010 Santibáñez podpisał umowę z drugoligowym zespołem Club León, gdzie mimo początkowej regularnej gry już po kilkunastu miesiącach został relegowany do funkcji głębokiego rezerwowego. W tej roli wygrał ze swoją drużyną rozgrywki Liga de Ascenso w sezonie Clausura 2012, dzięki czemu na koniec rozgrywek 2011/2012 awansował z nią do najwyższej klasy rozgrywkowej.
Kariera reprezentacyjna.
W 1997 roku Santibáñez został powołany przez selekcjonera Jorge Vantolrę do reprezentacji Meksyku U-17 na Młodzieżowe Mistrzostwa Świata w Egipcie. Tam był podstawowym piłkarzem swojej drużyny, wystąpił we wszystkich trzech spotkaniach i zdobył dwie bramki; w meczach z Hiszpanią (2:3, w bramce rywali stał wówczas Iker Casillas) oraz z Nową Zelandią (5:0). Jego kadra zanotowała wówczas zwycięstwo i dwie porażki, przez co zakończyła swój udział w światowym czempionacie już w fazie grupowej.

</doc>
<doc id="2083199" url="https://pl.wikipedia.org/wiki?curid=2083199" title="Russ Buller">
Russ Buller

Russ Buller (ur. 10 września 1978 w Westlake, koło Lake Charles) – amerykański lekkoatleta, tyczkarz.
Życiorys.
Nie odnosił sukcesów lekkoatletycznych w kategoriach młodzików i kadetów, w 1997 poprawił swój rekord życiowy o 42 centymetry w stosunku do poprzedniego sezonu. Zajął 9. miejsce w mistrzostwach NCAA, a w juniorskich mistrzostwach kraju nie zaliczył żadnej wysokości i nie został sklasyfikowany. W 1999 został halowym wicemistrzem NCAA. Rok później zdobył złote medale mistrzostw NCAA zarówno w hali, jak i na stadionie, ale nie zaliczył żadnej wysokości w finale krajowych olimpijskich kwalifikacji i nie znalazł się w składzie Stanów Zjednoczonych na igrzyska olimpijskie w Sydney. 5 sierpnia 2000 został złoty medalistą pierwszych w historii młodzieżowych (do lat 25) mistrzostw NACAC w lekkoatletyce. W 2001 zajął 4. miejsca w mistrzostwach kraju w hali i na stadionie, zakwalifikował się do mistrzostw świata w Edmonton, gdzie z wynikiem 5,60 zajął 18. miejsce w eliminacjach i nie awansował do finału. Sezon zakończył 4. lokatą na uniwersjadzie w Pekinie. W 2003 zdobył srebrny medal igrzysk panamerykańskich. Rok później został brązowym medalistą halowych mistrzostw USA, w olimpijskich kwalifikacjach zajął 8. miejsce, które nie dało mu miejsca w reprezentacji na igrzyska w Atenach. W 2006 zdobył jedyny w karierze złoty medal mistrzostw USA (srebrny medalista Toby Stevenson miał więcej nieudanych prób na niższych wysokościach, co okazało się decydujące, gdyż Buller i Stevenson zaliczyli 5,80 w pierwszych próbach), tytuł ten zadedykował zmarłemu bratu. Dzięki temu osiągnięciu reprezentował Stany Zjednoczone podczas pucharu świata w Atenach, gdzie zajął 5. miejsce w konkursie tyczkarzy, m.in. dzięki punktom Bullera męska reprezentacja USA została sklasyfikowana na 2. miejscu tych zawodów. W 2007 został halowym wicemistrzem kraju, był to ostatni medal mistrzostw USA zdobyty przez Bullera. Sezon 2008 był ostatnim w karierze Amerykanina, któremu po raz trzeci nie udało się wywalczyć kwalifikacji do reprezentacji kraju na igrzyska olimpijskie – zajął 4. miejsce w mistrzostwach USA będących jednocześnie krajowymi eliminacjami do igrzysk w Pekinie, w Chinach wystąpiło trzech medalistów tych mistrzostw (Derek Miles, Jeff Hartwig oraz Brad Walker).
Absolwent kinezjologii na Louisiana State University, podjął pracę na McNeese State University, jego zadaniem jest opieka nad zawodnikami specjalizującymi się w skokach (o tyczce, wzwyż, w dal oraz trójskoku).
Mąż kanadyjskiej tyczkarki Dany Ellis.

</doc>
<doc id="2083213" url="https://pl.wikipedia.org/wiki?curid=2083213" title="Szymon Starkiewicz">
Szymon Starkiewicz

Szymon Tadeusz Starkiewicz (ur. 22 sierpnia 1877 w Warszawie, zm. 1 stycznia 1962 w Busku-Zdroju) – lekarz pediatra, a także wolnomularz i społecznik, pionier kompleksowej rehabilitacji dzieci w Polsce – twórca Sanatorium „Górka” w Busku-Zdroju.
Życiorys.
Dzieciństwo i młodość.
Szymon był pierworodnym synem Antoniego (zm. 1926) i Leonii z Jundziłłów (zm. 1927). Rodzice byli nauczycielami w szkołach powszechnych Kongresówki (Piotrkowskie). Ojciec był Litwinem; w domu dziadków rozmawiano po litewsku i w tym języku prowadzono rodzinną korespondencję. Matka pochodziła z polskich Kresów Wschodnich i była unitką. Narodziny pierworodnego syna były przez ponad rok ukrywane. Miało to na celu uniknięcie przymusowego prawosławia, co carskie prawo przewidywało dla dzieci z mieszanych małżeństw (wiązało się z tym uznanie dziecka za Rosjanina). Dla pewności rodzina przeniosła się do Będzina, gdzie dziecko zostało wpisane do ksiąg metrykalnych. Szymon został z opóźnieniem ochrzczony w Kościele Mariackim w Krakowie.
Szymon Starkiewicz (wraz z trzema braćmi) uczęszczał do szkoły powszechnej prowadzonej przez ojca, a następnie do gimnazjum filologicznego w Kielcach, które skończył w 1898 roku (w kieleckim gimnazjum uczył Jan Starkiewicz, brat Antoniego i ojciec Władysława i Szczęsnego). Był zafascynowany książkami Żeromskiego (które były wówczas zakazane) za co był, wraz z kolegami, zatrzymany przez żandarmerię i przez noc przetrzymywany w karcerze i przesłuchiwany.
Studia medyczne rozpoczął na Wydziale Medycznym Uniwersytetu Moskiewskiego, gdzie istniała wówczas jedyna w Rosji katedra chorób dziecięcych, którą prowadził prof. Nił Fiedorowicz Fiłatow. W następnych latach studiował w Uniwersytecie Warszawskim, który ukończył w 1904 roku "eximia cum laude".
Po odbyciu kilkumiesięcznej praktyki w klinice internistycznej, instytucie położnictwa i prywatnej lecznicy pediatrycznej, dr Starkiewicz prowadził praktykę lekarską w Siewierzu i Myszkowie k. Częstochowy.
Zagłębie.
Główny okres pracy Szymona Starkiewicza jest związany z Zagłębiem. Pracę rozpoczynał na stanowisku lekarza w ambulatorium kopalni Towarzystwa Franko-Włoskiego „Paryż” i „Koszelew” w Dąbrowie Górniczej. W kopalni przyjmował do 200 pacjentów dziennie. Poza pracą ambulatoryjną pisał prace naukowo-lekarskie, publikowane w „Przeglądzie Pediatrycznym”, „Przeglądzie Lekarskim”, „Gazecie Lekarskiej” i „Nowinach Lekarskich”. Zachęcony przez prof. Józefa Brudzińskiego tłumaczył z niemieckiego podręcznik Salgego "Einführung in die moderne Kinderheilkunde". Po pięciu latach pracy podręcznik został wydany jako „Zarys pediatrii współczesnej” (1918). Przez długi okres był jedynym polskojęzycznym akademickim podręcznikiem pediatrii. Był to dla niego trudny czas, gdyż kierując się dobrem swoich niezamożnych pacjentów, sprowadził i rozpowszechnił broszurkę informującą o tym, w jaki sposób obniżyć koszty lekarstw i samego leczenia, przez co popadł w konflikt z miejscowym aptekarzem i felczerem, gdyż swoim działaniem w istotnym stopniu ograniczył ich dochody. Ci zaś podjęli z nim bezpardonową walkę, sięgając nawet do chuligańskich metod, takich jak zrywanie i niszczenie szyldu lekarskiego oraz stosując szeptaną propagandę szkalującą i dyskwalifikującą Starkiewicza jako lekarza. Doktor nie wytrzymał presji i po upływie roku przeniósł się do Myszkowa niedaleko Częstochowy, gdzie poznał doktora medycyny Władysława Biegańskiego, będącego założycielem i prezesem Częstochowskiego Towarzystwa Lekarskiego
Okres pracy w Dąbrowie Górniczej był przerywany wyjazdami szkoleniowymi, m.in. do łódzkiego szpitala pediatrycznego, kierowanego przez J. Brudzińskiego, oraz do kliniki pediatrycznej prof. Antoine’a Marfana w Paryżu. Po pobycie w Paryżu dr Szymon Starkiewicz zorganizował w Dąbrowie Górniczej placówkę „Kropla Mleka”, trzecią z takich placówek w Polsce. Podobne placówki istniały już wówczas w Łodzi i w Krakowie. Krakowską „Kroplę mleka” założył w Szpitalu św. Ludwika w Krakowie (przy ul. Strzeleckiej) literat i pediatra, Tadeusz Boy-Żeleński. Powstanie „Kropli Mleka” w Dąbrowie Górniczej zapoczątkowało rozwój akcji społeczno-leczniczej „Stacja Opieki nad Matką i Dzieckiem” przy Szpitalu Miejskim w Dąbrowie Górniczej.
Po odzyskaniu niepodległości dr Szymon Starkiewicz był dwukrotnie kandydatem do Sejmu, jednak nie został wybrany. W kampanii wyborczej jego przeciwnicy operowali argumentem:
Górka.
W 1917 roku, w czasie zdrowotnego urlopu po tyfusie plamistym, dr Starkiewicz poznał Zakład Zdrojowy w Busku, gdzie zrodziła się myśl o stworzeniu tu specjalistycznej placówki pediatrycznej. Tego okresu dotyczy cytat:
Dr Starkiewicz rozpoczął długotrwałą akcję propagandową na rzecz sanatorium i poszukiwania sponsorów. Nie przerwał jej krótkotrwały epizod, związany z powołaniem w 1920 roku, przez ówczesnego ministra zdrowia, Witolda Chodźko, na stanowisko dyrektora Departamentu Opieki nad Dziećmi i Młodzieżą.
Jednym z pierwszych hojnych ofiarodawców był inżynier górniczy z Sosnowca, Stanisław Knothe, którego imieniem nazwano po latach pierwszą salę nowego sanatorium. Darowizna ta umożliwiła nabycie ziemi pod budowę budynku kolonii dla 30 dzieci z Zagłębia. Głównymi pomocnikami dr Starkiewicza byli wówczas Adam Ficek i Jakub Nizioł (m.in. jako „minister komunikacji”, który m.in. „zarządzał wynajmowanemi furmankami”), dwaj chłopi z pobliskich wiosek, których poznał w Dąbrowie Górniczej jako pracowników kopalni. Wspólnie z nimi dokonał zakupu kilkudziesięciu morgów na „Żwirowej Górce” – pustym wzniesieniu koło Zbludowic, bogatym w glinę – i rozpoczął prace budowlane. Ich początkiem było uruchomienie cegielni w szopie z kieratem.
Komitet Budowy Kolonii, w którego skład wchodzili Starkiewicz, Nizioł, Ficek i kilka innych osób z Buska, Ministerstwo Spraw Wewnętrznych zalegalizowało w 1919 roku. Sposoby zdobywania środków na budowę tak opisuje Zygmunt Kisielewski w swojej książce "Czyn nie łza" (1928):
W 1920 roku Komitet Budowy otrzymał 200 tys. marek od Ministra Zdrowia na wykończenie pierwszego domku, murowanego z własnej cegły. W tym czasie leczenie dzieci prowadzono w Busku, w wynajętych pokojach willi „Wiktoria” (30 miejsc). Od roku 1921 dr Starkiewicz organizował również, dla dzieci z Zagłębia, sezonowe kolonie letnie. Początkowo dzieci zajmowały sześć „namiotów bessemerowskich” (każdy na 30 łóżeczek), otrzymanych od Amerykańskiego Czerwonego Krzyża wraz z wyposażeniem 150 szpitalnych łóżeczek. W kolejnych latach wybudowano oszklone pawilony, zaprojektowane bezpłatnie przez architekta Jana Witkiewicza.
W lipcu 1922 roku odbyło się uroczyste Walne Zgromadzenie członków nowego Stowarzyszenia pod nazwą Kolonia Lecznicza Dziecięca im. Rektora dra med. Józefa Brudzińskiego przy Zdroju w Busku. Do Stowarzyszenia przystąpili tacy udziałowcy, jak Kasy Chorych i ZUS. Zarząd Stowarzyszenia przejął od Komitetu Budowy majątek Górki i część organizacyjnych obowiązków, związanych z realizacją programu jej dalszego rozwoju.
Sanatorium oficjalnie rozpoczęło działalność w roku 1927. Dr Starkiewiczowi powierzono stanowisko dyrektora. Od 1929 roku z Górką związał się Eustachy Kuroczko, który, wraz z drugą żoną Szymona Starkiewicza, Wandą, zorganizował i prowadził sanatoryjną szkołę, wzorowaną na podobnych ośrodkach niemieckich, dostosowaną do możliwości i potrzeb chorych dzieci.
Sanatorium dziecięce w Busku-Zdroju funkcjonuje obecnie jako Szpital Dziecięcy Kompleksowej Rehabilitacji „Górka”.
Upamiętnienie.
Jego imieniem jest nazwana ulica w Busku-Zdroju (wcześniej ul. Wiślicka), sanatorium „Górka” oraz Szpital Specjalistyczny w Dąbrowie Górniczej. W lipcu 1962 roku, aby upamiętnić dokonania tego wielkiego społecznika, na południowej ścianie budynku sanatorium „Górka” wmurowano płytę wykonaną z białego piaskowca.
Opinie.
Z okazji 75-lecia działalności „Górki” w czasopiśmie „Ortopedia, traumatologia, rehabilitacja” (2002) napisano o jej powstaniu:
W „Eskulapie Świętokrzyskim” (pismo Świętokrzyskiej Izby Lekarskiej) wydrukowano, w artykule pt „Dr Szymon Starkiewicz – Judym z Górki (w 40 rocznicę śmierci)” następujący apel:
W czasopiśmie „Służba Zdrowia” (2003) ukazał się artykuł pt. „Górka ze snów Żeromskiego”, a w nim m.in. opinia o Szymonie Starkiewiczu:
Życie prywatne.
Szymon Starkiewicz był dwukrotnie żonaty. Z pierwszą żoną, Kazimierą "de domo" Starkiewicz, miał dwóch synów, Jerzego (fizyk, ur. 1904) i Witolda (okulista, ur. 1906). W roku 1946 zawarł drugie małżeństwo z Wandą z Przybysławskich (1903–1985), która pomagała w realizacji idei Górki jako dr filozofii i pedagog (pedagogika specjalna).
Zmarł w roku 1962. Jest pochowany na cmentarzu parafialnym w Busku-Zdroju w rodzinnym grobowcu, wraz z rodzicami, bratem Leonem i żoną Wandą (sektor III).
Działalność wolnomularska.
Będąc wzorem lekarza społecznika, człowiekiem czynu, osobą o nieposzlakowanej przeszłości Starkiewicz został w pierwszej połowie lat dwudziestych ubiegłego wieku inicjowany do jednej z siedmiu lóż Wielkiej Loży Narodowej „Polacy Zjednoczeni”, przyjmując imię zakonne „Szymon Górka”.
Niestety nie zachowały się jakiekolwiek dokumenty mówiące o tym, kto rekomendował Starkiewicza do wolnomularstwa. Niewykluczone i wielce prawdopodobne, że tą osobą był jego szef w Ministerstwie Zdrowia, również lekarz, dr med. Witold Chodźko. Przyjmując „światło” wolnomularskie, Starkiewicz nawiązał do swego rodzaju tradycji, gdyż polskich lekarzy, którzy przystąpili do tego etycznego i filozoficznego ruchu, obejmującego swoim zasięgiem różne stany i zawody, odnajdujemy w jego początkach na ziemiach polskich. Profesor Edward Towpik tak pisze o tym okresie:
„Lekarze pojawili się wśród inicjatorów ruchu wolnomularskiego w Polsce wcześnie – w drugiej połowie XVIII wieku. Na dokumencie założycielskim loży »Cnotliwy Sarmata« powstałej w Warszawie 18 stycznia 1767 r. widnieją nazwiska Jana Boecklera, konsyliarza króla Stanisława Augusta, i Andrzeja Ludwika Sauve. [...] Wśród 5748 członków lóż odnaleziono 157 lekarzy (ok. 2,7%). Może to być liczba nieco zaniżona – w wykazie Małachowskiego-Łempickiego nie zawsze podany jest zawód, co w przypadku lekarzy mało lub zupełnie obecnie nieznanych może prowadzić do nieścisłości”.
Podobnie wygląda sytuacja z przynależnością do wolnomularstwa lekarzy polskich w okresie drugiej niepodległości. Zdecydowana większość dokumentów sporządzonych w lożach zaginęła w latach zawieruchy wojennej lub została zniszczona przez samych wolnomularzy po ogłoszeniu dekretu prezydenta Mościckiego w 1938 roku, likwidującego loże wolnomularskie na obszarze Polski.
Z pozostałych nielicznych dokumentów stanowiących obecnie dość skromny zasób archiwalny wiemy, że obok Chodźki i Starkiewicza wolnomularzami byli wybitni lekarze psychiatrzy: doc. Witold Łuniewski, prof. Jan Mazurkiewicz, prof. Rafał Radziwiłłowicz oraz znany warszawski neurolog dr Wacław Męczkowski.

</doc>
<doc id="2083217" url="https://pl.wikipedia.org/wiki?curid=2083217" title="Rana macrocnemis pseudodalmatina">
Rana macrocnemis pseudodalmatina



</doc>
<doc id="2083219" url="https://pl.wikipedia.org/wiki?curid=2083219" title="Podnoszenie ciężarów na Letnich Igrzyskach Olimpijskich 1984">
Podnoszenie ciężarów na Letnich Igrzyskach Olimpijskich 1984

Podnoszenie ciężarów na Letnich Igrzyskach Olimpijskich 1984 w Los Angeles odbyło się w dniach 29 lipca - 8 sierpnia w hali Gersten Pavilion. W zawodach wzięło udział 186 sztangistów (tylko mężczyzn) z 48 krajów. W tabeli medalowej najlepsi okazali się reprezentanci Chin z czterema złotymi i dwoma srebrnymi medalami. Zawody olimpijskie były jednocześnie 58. Mistrzostwami Świata w Podnoszeniu Ciężarów.

</doc>
<doc id="2083220" url="https://pl.wikipedia.org/wiki?curid=2083220" title="Brian Shenton">
Brian Shenton

Brian Shenton (ur. 15 marca 1927 w Doncasterze, zm. 9 maja 1987 w Yeovil) – brytyjski lekkoatleta sprinter, mistrz Europy.
Kariera zawodnicza.
Na igrzyskach Imperium Brytyjskiego w 1950 w Auckland odpadł w półfinałach biegów na 100 jardów i na 220 jardów, ale angielska sztafeta 4 × 110 jardów z jego udziałem (biegli w niej również John Archer, Leslie Lewis i Nick Stacey) zdobyła srebrny medal.
Shenton zwyciężył w biegu na 200 metrów na mistrzostwach Europy w 1950 w Brukseli, a brytyjska sztafeta 4 × 100 metrów (w składzie: Jack Gregory, Alan Grieve, Shenton i Austin Pinnington) zajęła 4. miejsce. Na igrzyskach olimpijskich w 1952 w Helsinkach Shenton odpadł w ćwierćfinale biegu na 200 m, a w sztafecie zajął 4. miejsce (biegli w niej Emmanuel McDonald Bailey, William Jack, Gregory i Shenton). Podczas igrzysk Imperium Brytyjskiego i Wspólnoty Brytyjskiej w 1954 w Vancouver zdobył srebrny medal w biegu na 220 jardów. W sztafecie 4 × 110 jardów drużyna angielska zajęła 4. miejsce (biegli w niej Kenneth Box, George Ellis, Alan Lillington i Shenton). W biegu na 100 jardów Shenton odpadł w półfinale.
Na mistrzostwach Europy w 1954 w Bernie zdobył srebrny medal w sztafecie 4 × 100 m (biegła w składzie: Box, Ellis, Kenneth Jones i Shenton). W finale biegu na 200 m zajął 4. miejsce. Na igrzyskach olimpijskich w 1956 w Melbourne odpadł w półfinale na 200 m, a w sztafecie 4 × 100 m Brytyjczycy w składzie: Box, Roy Sandstrom, David Segal i Shenton zajęli 5. miejsce.
Shenton był kilkakrotnie rekordzistą Wielkiej Brytanii w sztafecie 4 × 100 m (aż do wyniku 40,6 s podczas igrzysk olimpijskich w Helsinkach, wyrównanego potem na igrzyskach w Melbourne.
Shenton był mistrzem Wielkiej Brytanii (AAA) na 220 jardów w 1954 i 1956.
Zginął w wypadku samochodowym.

</doc>
<doc id="2083221" url="https://pl.wikipedia.org/wiki?curid=2083221" title="Władcy Esseksu">
Władcy Esseksu



</doc>
<doc id="2083222" url="https://pl.wikipedia.org/wiki?curid=2083222" title="Ławica (locja)">
Ławica (locja)



</doc>
<doc id="2083224" url="https://pl.wikipedia.org/wiki?curid=2083224" title="Shawn Christian">
Shawn Christian

Shawn Patrick Christian (ur. 18 grudnia 1965 w Grand Rapids) – amerykański aktor telewizyjny i filmowy.
Życiorys.
Wczesne lata.
Urodził się w Grand Rapids w stanie Michigan. W 1984 ukończył Rogers High School w Wyoming w Michigan. W 1989 ukończył studia na wydziale marketingu Ferris St. University w Grand Rapids w Michigan.
Kariera.
Po przeprowadzce do Chicago, rozpoczął karierę aktorską. Zagrał w licznych produkcjach teatralnych i zaczął występować w reklamach. Pracował na scenie z "ImprovOlympic". W 1994 był rzecznikiem programu CBS "Star Search". W operze mydlanej CBS "As the World Turns" (1994−'97) wystąpił w roli Michaela "Mike’a" Kasnoffa, za którą był nominowany do nagrody magazynu Soap Opera Digest jako "najgorętszy gwiazdor". W międzyczasie przeniósł się do Los Angeles. W serialu fantasy WB "Czarodziejki" ("Charmed", 1998−'99) pojawił się jako Josh, chłopak Piper Halliwell (Holly Marie Combs). Następnie powierzono mu rolę Winka Hendricksa w komediodramacie "Piękna" ("Beautiful", 2000), reżyserowanym przez Sally Field. W monster movie "" ("Tremors 3: Back to Perfection", 2001) pojawił się jako główny bohater, dezerter Jack Sawyer. W serialu obyczajowym WB "Summerland" (2004−2005) zagrał postać Johnny’ego Duranta − właściciela restauracji, a w ósmym sezonie "Willa &amp; Grace" (2006) gościnnie wystąpił jako Travis, homoseksualny kowboj. W lutym 2008 został obsadzony w operze mydlanej NBC "Dni naszego życia" ("Days of Our Lives") w roli lekarza Daniela Jonasa, który zginął w tragicznym wypadku samochodowym w styczniu 2016.
W sezonie 2007/2008 grał w Miami Heat National Basketball Association w drużynie Jaya Harringtona i Taye'a Diggsa. Wystąpił w filmach "Mów mi Dave" ("Meet Dave", 2008), "Small Town Saturday Night" (2010) i "Last Seen in Idaho" (2018).
Życie prywatne.
18 maja 1996 r. poślubił Deborah Quinn, z którą miał syna Kamerona (ur. 2000) i stał się ojczymem dla Taylor Cole. Jednak w 2013 roku doszło do rozwodu. Od stycznia 2014 związał się z Arianne Zucker.

</doc>
<doc id="2083226" url="https://pl.wikipedia.org/wiki?curid=2083226" title="Antonín Strnad">
Antonín Strnad

Antonín Strnad (ur. 10 sierpnia 1746 w Náchodzie, zm. 23 września 1799 w Sazenie) – czeski naukowiec, meteorolog, matematyk, rektor uniwersytetu w Pradze i dyrektor obserwatorium astronomicznego w Clementinum.
Życiorys.
Młodość.
Antonín Strnad urodził się w Náchodzie w kraju hradeckim. Uczęszczał do gimnazjum w Hradcu Králové, a następnie w 1763 wstąpił do zakonu jezuitów, gdzie zainteresował się meteorologią i zaczął prowadzić własne pomiary. Nie przyjął jednak święceń. W 1773 doszło do kasaty jezuitów i Strnad przeniósł się do Pragi. Tam rozpoczął studia z zakresu matematyki, astronomii i fizyki na Uniwersytecie Karola.
Kariera.
W trakcie studiów Strnad poznał astronoma Josepha Steplinga, co zaowocowało jego szybką karierą. Po śmierci Steplinga w roku 1778 Antonín Strnad objął jego katedrę jako profesor nadzwyczajny geografii fizycznej i matematyki. Już w 1781 Strnad został też dyrektorem obserwatorium astronomicznego w Clementinum, które założył Stepling. Strnad brał także w tym czasie udział w powołaniu Królewskiego Czeskiego Towarzystwa Naukowego, które w 1784 zastąpiło dotychczasowe Prywatne Towarzystwo Naukowe. W tej instytucji Antonín Strnad brał czynny udział, co zaowocowało sprawowaniem przez niego funkcji przewodniczącego w latach 1787-1788. W tym czasie, w roku 1784 poślubił Katarzynę Marsanovą, z którą doczekał się czwórki dzieci. W roku 1792 Strnad otrzymał z kolei urząd dziekana Wydziału Filozofii, a już w 1795 wybrano go rektorem całego Uniwersytetu Karola.
Badania naukowe.
Meteorologia.
Wraz ze Steplingiem, Strnad prowadził regularne obserwacje meteorologiczne, co zaowocowało pozyskaniem większego doświadczenia z tego zakresu. Do dziś zachowały się zapiski naukowca od roku 1775, świadczące o tym, że rozpoczął w Clementinum prowadzenie systematycznych pomiarów (temperatury powietrza, ciśnienia, kierunku i prędkości wiatru oraz sumy opadów), kontynuowanych do dziś. Zajął się także rozbudową sieci stacji meteorologicznych, m.in. w Žatecu, Choceňiu i Telču, zgodnie z postulatami wysuwanymi przez świeżo powołane w Mannheim Societas Meteorologica Palatina, które swym zasięgiem objęło większość Europy.
Inne dziedziny.
Strnad nie zaniedbywał także innych zainteresowań. Zajmował się pomiarami pola magnetycznego Ziemi, obserwował meteoryty. W samej Pradze Strnad doprowadził do uratowania XV-wiecznego zegara astronomicznego, który magistrat miał zezłomować ze względu na bardzo zły stan techniczny urządzenia. Ostatecznie jednak udało się zebrać wymaganą na renowację kwotę i w latach 1787-1791 zegar wyremontowano, dzięki czemu do dziś jest dużą atrakcją turystyczną.
Śmierć.
W 1799 Strnad zachorował na gruźlicę, a jego stan szybko się pogarszał. W tej sytuacji wyjechał na zaproszenie młodego księcia Ferdynanda Kinskýego do jego zamku w Sazenie pod Kladnem, aby tam dojść do zdrowia. Choroba była jednak zbyt rozwinięta i naukowiec zmarł w książęcym majątku 23 września. Został pochowany na cmentarzu kościoła św. Klemensa w Chržínie.

</doc>
<doc id="2083228" url="https://pl.wikipedia.org/wiki?curid=2083228" title="Primera División de México (1949/1950)">
Primera División de México (1949/1950)

Rozgrywki 1949/1950 były 47 sezonem w historii ligi meksykańskiej, a 7 sezonem w historii profesjonalnej ligi meksykańskiej. Tytułu mistrzowskiego bronił León.
Zespoły.
Zmiana drużyn po sezonie 1948/1949:
 A.D.O.
W sezonie 1949/1950 występowało 14 drużyn – po ostatnim sezonie wycofało się A.D.O.
Mistrzem Meksyku został zespół CD Veracruz, który skompletował 39 punktów. Królem strzelców został Peruwiańczyk Julio Ayllón z 30 bramkami w 26 meczach (1.15 gola na mecz).
Tabela.
MISTRZ MEKSYKU – 1949/1950
VERACRUZ 2. TYTUŁ MISTRZOWSKI

</doc>
<doc id="2083230" url="https://pl.wikipedia.org/wiki?curid=2083230" title="Robert Wohlfeil">
Robert Wohlfeil

Robert Wohlfeil (ur. 8 stycznia 1889 w Kuczwałach, zm. 13 czerwca 1940 w Sachsenhausen) – polski ksiądz rzymskokatolicki, więzień niemieckich obozów koncentracyjnych.
Życiorys.
Pochodzenie i młodość.
Urodził się 8 stycznia 1889 roku w Kuczwałach (w powiecie suskim), w rodzinie o holenderskim pochodzeniu. W 1912 roku ukończył gimnazjum i rozpoczął naukę w Seminarium Duchownym w Pelplinie. W 1913 jako stypendysta rozpoczął studia doktoranckie we Fryburgu Bryzgowijskim, które przerwał z powodów zdrowotnych. W 1917 roku ukończył seminarium i otrzymał święcenia kapłańskie. Pracował jako wikariusz w różnych parafiach diecezji pelplińskiej i na terenie Wolnego Miasta Gdańska. W 1932 został mianowany przez biskupa gdańskiego Edwarda O’Rourke proboszczem parafii pw. św. Jakuba w Kłodawie. Wygłaszał kazania po polsku. Kontynuował swoje studia teologiczne, planował również dokończenie studiów doktoranckich. Nie krył swojego oburzenia wobec postępowania hitlerowców.
Pobyty w obozach koncentracyjnych i męczeńska śmierć.
1 września 1939 roku został aresztowany i przewieziony wraz z grupą miejscowych Polaków (m.in. nauczycielkami polskiej szkoły w Ełganowie – Anną Burdówną i Kunegundą Pawłowską) do tymczasowego więzienia w Pruszczu Gdańskim. Więźniowie byli bici i przesłuchiwani. Księdza Wohlfeila fałszywie oskarżono o ukrycie karabinu maszynowego, nie zgodził się on jednak podpisać sfałszowanych zeznań. Prawdopodobnie 25 września 1939 roku ksiądz Wohlfeil został przewieziony do Zivilgefangenenlager Neufahrwasser w Nowym Porcie, którego więźniowie porządkowali teren Westerplatte. Księża osadzeni w obozie byli wielokrotnie katowani. 
11 lutego 1940 roku ks. Wohlfeil został przeniesiony do obozu Stutthof. Wcześniej w Piaśnicy zginął brat księdza, również duchowny diecezji gdańskiej, Edmund. Komendant obozu Oswald Pohl kilkakrotnie bezskutecznie oferował ks. Wohlfeilowi zwolnienie z obozu w zamian za podpisanie volkslisty i porzucenie stanu duchownego. 
19 kwietnia 1940 roku został wysłany do obozu koncentracyjnego Sachsenhausen. Zaraz po przybyciu do obozu oberscharführer SS Otto Bugdalle zauważył księdza, wyjął pistolet i nakazał mu odmówienie ostatniego w życiu „Ojcze nasz”. Jak wspomina więzień Brunon Zwarra: „Ksiądz się nie spieszył. Mówił wolno i głośno, a wypowiadał słowa modlitwy z takim namaszczeniem, jakby się nad sensem każdego wyrazu zastanawiał”. Ponieważ wydarzenie miało miejsce w dzień urodzin Adolfa Hitlera (20 kwietnia) SS-mann nie zabił księdza, gdyż w takim dniu „się nie pracuje”.
Ksiądz Wohlfeil zmarł 13 czerwca 1940 roku na drodze przed blokiem nr 61, w którym przebywali polscy księża. Według Józefa Ganowiaka z Sopotu został zrzucony przez ss-manna z dachu w czasie pokrywania smołą.

</doc>
<doc id="2083231" url="https://pl.wikipedia.org/wiki?curid=2083231" title="Dyskografia Poor Righteous Teachers">
Dyskografia Poor Righteous Teachers

Dyskografia Poor Righteous Teachers zespołu hip-hopowego powstałego w 1989 roku w Trenton w stanie New Jersey, obejmuje cztery albumy studyjne, jeden minialbum, dwanaście singli i trzy kompilacje.
Zespół zadebiutował wydanym w 1990 roku albumem "Holy Intellect", który uplasował się na 142. miejscu notowania Billboard 200, i 17. miejscu listy Top R&amp;B/Hip-Hop Albums. Drugi album zespołu "Pure Poverty" został w całości wyprodukowany przez producenta Tony’ego D i zadebiutował na 155. miejscu listy Billboard 200 oraz 23. miejscu Top R&amp;B/Hip-Hop Albums. Kolejny album zespołu ukazał się 14 września 1993 roku pod tytułem "Black Business". Promowany był singlem „Nobody Move“, który w notowaniu Hot R&amp;B/Hip-Hop Songs zajął 98. miejsce. Na płycie po raz pierwszy również gościnnie pojawili się inni muzycy między innymi Power Israel, Omar Superstar czy Rahzii Hi-Power. Czwarty i ostatni album ukazał się w 1996 roku zatytułowany "The New World Order" uplasował się na 57. miejscu notowania Top R&amp;B/Hip-Hop Albums. Na albumie gościnnie pojawili się KRS-One, Nine, Wyclef Jean, Pras z zespołu The Fugees oraz Junior Reid. Singlami promującymi album były „Conscious Style“ z gościnnym udziałem KRS-One'a i utwór „Word Iz Life“ który, znalazł się na 50. miejscu listy Hot Rap Tracks.
W następnych latach zespół wydał kilka singli, które nie zostały jednak dostrzeżone. W 1999 roku premierę miał miejsce minialbum zespołu "That Shit", który został wytłoczony w niewielkim nakładzie oraz kompilacja "Righteous Groove's" zawierająca najlepsze utwory zespołu. Od tego czasu zespół zawiesił działalność, lecz nie został oficjalnie rozwiązany. W 2005 roku ukazała się druga kompilacja zespołu zatytułowana "Rare and Unreleased", a w lipcu 2015 roku Sony Music Entertainment wypuściło trzecią składankę zespołu zatytułowaną "The Essential Poor Righteous Teachers".

</doc>
<doc id="2083235" url="https://pl.wikipedia.org/wiki?curid=2083235" title="Puchar Świata w łyżwiarstwie szybkim 2010/2011">
Puchar Świata w łyżwiarstwie szybkim 2010/2011

Puchar Świata w łyżwiarstwie szybkim 2010/2011 był 26 edycją tej imprezy. Cykl rozpoczął się w Heerenveen 12 listopada 2010 roku, a zakończył 6 marca 2011 w tym samym holenderskim mieście.
Puchar Świata rozegrany został w 7 miastach, w 7 krajach, na 3 kontynentach. Dwukrotnie łyżwiarzy gościło Heerenveen.

</doc>
<doc id="2083238" url="https://pl.wikipedia.org/wiki?curid=2083238" title="Mistrzostwa Europy Kadetów w Piłce Siatkowej 2005">
Mistrzostwa Europy Kadetów w Piłce Siatkowej 2005

Mistrzostwa Europy Kadetów w Piłce Siatkowej 2005 - VI. edycja mistrzostw, które odbyły się na Łotwie w Rydze w dniach od 29 marca do 3 kwietnia 2005 roku. Uczestniczyło w nich 12 drużyn.
Po raz pierwszy w historii reprezentanci Polski zostali Mistrzami Europy Kadetów. Ponadto najbardziej wartościowym graczem rozgrywek został wybrany Jakub Jarosz. Z kolei Bartosz Kurek został najlepszym atakującym, a Adrian Stańczak najlepszym libero.
Faza grupowa.
Grupa A.
Tabela
Wyniki
Grupa B.
Tabela
Wyniki
Grupa C.
Tabela
Wyniki
Grupa D.
Tabela
Wyniki
Faza pucharowa.
Mecze o miejsca 9-12.
Mecz o 11. miejsce
Mecz o 9. miejsce
Mecze o miejsca 5-8.
Mecz o 7. miejsce
Mecz o 5. miejsce
Mecze o miejsca 1-4.
Ćwierfinały
Półfinały
Mecz o 3. miejsce
Finał

</doc>
<doc id="2083239" url="https://pl.wikipedia.org/wiki?curid=2083239" title="Estadio 10 de Diciembre">
Estadio 10 de Diciembre

Estadio 10 de Diciembre – wielofunkcyjny meksykański stadion, wykorzystywany głównie do rozgrywania meczów piłkarskich, zlokalizowany w mieście Jasso, w stanie Hidalgo. Może pomieścić 17,000 widzów. Arena została otwarta w 1963 roku i obecnie jest domowym stadionem drugoligowego zespołu Cruz Azul Hidalgo, filii pierwszoligowego Cruz Azul.

</doc>
<doc id="2083241" url="https://pl.wikipedia.org/wiki?curid=2083241" title="Chinedu Ogbuke">
Chinedu Ogbuke



</doc>
<doc id="2083244" url="https://pl.wikipedia.org/wiki?curid=2083244" title="Chinedu Obasi">
Chinedu Obasi

Chinedu Obasi Ogbuke (ur. 1 czerwca 1986 w Enugu) – piłkarz nigeryjski występujący na pozycji prawego pomocnika w szwedzkim klubie AIK Fotboll. Nosi przydomek "Edu".
Kariera klubowa.
Swoją karierę piłkarską Ogbuke zaczynał w szkółce piłkarskiej o nazwie Shell Academy. Natomiast jego pierwszym klubem był JC Raiders FC z miasta Jos i w barwach tego klubu Chinedu zadebiutował w 2004 roku w drugiej lidze Nigerii. W 2005 roku Ogbuke wyjechał do Norwegii i przeszedł do tamtejszego Lyn Fotball. W tym samym czasie z kontrakty z Lyn podpisali dwaj jego rodacy, John Obi Mikel oraz Ezekiel Bala. Cała trójka jednak nie mogła grać jednocześnie z powodu limitu ilości graczy spoza Unii Europejskiej. Łącznie w lidze w roku 2005 Chinedu rozegrał 5 meczów i zdobył 1 gola w wygranym meczu z SK Brann. Z Lyn zajął 4. miejsce w lidze. W 2006 roku grał już dużo częściej i ma za sobą całkiem udany sezon. W 13 meczach zdobył 8 goli będąc jednym z najskuteczniejszych graczy w Lyn, które zakończyło sezon w Tippeligaen na 7. pozycji. W sierpniu 2006 został uznany piłkarzem miesiąca w lidze, a po sezonie przyznano mu nagrodę dla najlepszego gracza młodego pokolenia w lidze norweskiej.
Zimą 2007 roku Ogbuke miał podpisać kontrakt z Lokomotiwem Moskwa do 2011 roku, a moskiewski klub miał zapłacić za niego około 3,6 miliona euro. Ostatecznie zawodnik przeszedł do TSG 1899 Hoffenheim, grającego w 2. Bundeslidze. W nowym klubie zadebiutował 3 września 2007 w przegranym 2:3 wyjazdowym spotkaniu z Freiburgiem. W 2008 roku wywalczył z Hoffenheim historyczny awans do pierwszej ligi niemieckiej. W Hoffenheim był podstawowym zawodnikiem. W 2012 roku za 4 mln euro przeszedł do FC Schalke 04 z którego w 2015 roku odszedł na wolny transfer. Po ponad rocznej przerwie trafił do szwedzkiego AIK Fotboll. Grał tam przez pół roku po czym trafił do Chin a konkretnie do Shenzhen FC. 26 lipca 2017 roku wrócił do AIK Fotboll z którym 1 stycznia 2018 roku ponownie rozwiązał kontrakt. Na nowego pracodawce czekał około miesiąca. Jego nowym klubem okazał się być Bolton Wanderers F.C. Z końcem sezonu jego kontrakt dobiegł końca, a zawodnik powrócił do Szwecji i związał się z klubem IF Elfsborg. Przed rozpoczęciem sezonu 2019 ligi szwedzkiej po raz trzeci w karierze został zawodnikiem AIK Fotboll.
Kariera reprezentacyjna.
W 2005 roku Ogbuke był członkiem młodzieżowej reprezentacji Nigerii, która brała udział w Młodzieżowych Mistrzostwach Świata w Holandii. Tam obok Mikela był jednym z najlepszych zawodników nie tylko Nigerii, ale i całego turnieju. Zagrał we wszystkich meczach i zdobył w nich 3 gole, w tym jednego w półfinale a drugiego w przegranym 1:2 finale z Argentyną (popisał się wówczas ładnym "szczupakiem"). W tym samym roku zadebiutował w pierwszej reprezentacji kraju, 17 sierpnia w wygranym 1:0 towarzyskim meczu z Libią, rozegranym w Trypolisie.
W 2006 roku Ogbuke dostał po raz pierwszy okazję gry w pierwszej jedenastce Nigerii. W meczu kwalifikacyjnym do Pucharu Narodów Afryki 2008 z Nigrem na pozycji prawego pomocnika zastąpił kontuzjowanego wówczas Johna Utakę. Chinedu zagrał udany mecz, a piłka po jednym z jego strzałów trafiła w słupek. Nigeryjczycy wygrali ten mecz 2:0.
W 2008 roku został powołany do reprezentacji U-23 na Igrzyska Olimpijskie w Pekinie, gdzie Nigeria zdobyła srebrny medal.
W 2010 roku Obasi został powołany przez selekcjonera Larsa Lagerbäcka do kadry na Mistrzostwa Świata w RPA. Tam zagrał we wszystkich 3 spotkaniach swojej drużyny: z Argentyną (0:1), z Grecją (1:2) oraz z Koreą Południową (2:2).

</doc>
<doc id="2083249" url="https://pl.wikipedia.org/wiki?curid=2083249" title="Sretenskij Bulwar">
Sretenskij Bulwar

Sretenskij Bulwar () – stacja linii Lublinsko-Dmitrowskiej metra moskiewskiego, otwarta 29 grudnia 2007.
Stacja jest połączona ze stacją Czistyje prudy na linii Sokolniczeskiej i stacją Turgieniewskaja na linii Kałużsko-Ryżskiej.

</doc>
<doc id="2083251" url="https://pl.wikipedia.org/wiki?curid=2083251" title="Yo Yogi">
Yo Yogi



</doc>
<doc id="2083252" url="https://pl.wikipedia.org/wiki?curid=2083252" title="Estadio Marte R. Gómez">
Estadio Marte R. Gómez

Estadio Marte R. Gómez - wielofunkcyjny meksykański stadion, wykorzystywany głównie do rozgrywania meczów piłkarskich, zlokalizowany w mieście Ciudad Victoria, w stanie Tamaulipas. Może pomieścić 11,000 widzów. Arena została otwarta w 1939 roku i obecnie jest domowym stadionem drugoligowego zespołu Correcaminos UAT.

</doc>
<doc id="2083255" url="https://pl.wikipedia.org/wiki?curid=2083255" title="Schallaburg">
Schallaburg

Schallaburg – renesansowy zamek w gminie Schollach w centralnej części Dolnej Austrii. 
Historia.
Pierwszym właścicielem zamku był Sieghard von Schala, którego zamordowano w 1104 roku w Ratyzbonie. Wkrótce ród von Schala wymarł. Od XIII do XV wieku zamek był w posiadaniu rodu von Zelking. W latach 1450–1614 zamek należał do rodu panów von Losenstein. W tym czasie miała miejsce rozbudowa zamku, który nabrał renesansowego wyglądu. 
Czasy współczesne.
Od roku 1967 Schallaburg należy do landu Dolna Austria i pełni w dużej mierze rolę centrum wystawowego, w którym organizowane są corocznie duże wystawy tematyczne. W roku 2005, w 50 rocznicę podpisania układu o niezależności Austrii (niem. "Österreichischer Staatsvertrag") miała tu miejsce szczególna wystawa tematyczna o latach okupacji alianckiej Austrii tj. od 1945 do 1955 roku. 
W roku 2010 zorganizowano na zamku wystawę o latach sześćdziesiątych zatytułowaną: Beatles, narkotyki i rewolucja. 
&lt;br&gt;

</doc>
<doc id="2083256" url="https://pl.wikipedia.org/wiki?curid=2083256" title="Czkałowskaja (stacja metra w Moskwie)">
Czkałowskaja (stacja metra w Moskwie)

Czkałowskaja () – stacja linii Lublinsko-Dmitrowskiej metra moskiewskiego, otwarta 28 grudnia 1995, wraz z otwarciem linii Lublinsko-Dmitrowskiej.
Stacja jest połączona ze stacją Kurskaja na linii Arbacko-Pokrowskiej i stacją o tej samej nazwie na linii Kolcewej.

</doc>
<doc id="2083261" url="https://pl.wikipedia.org/wiki?curid=2083261" title="Playhouse Disney (Polska)">
Playhouse Disney (Polska)



</doc>
<doc id="2083269" url="https://pl.wikipedia.org/wiki?curid=2083269" title="Rocznik Instytutu Europy Środkowo-Wschodniej w Lublinie">
Rocznik Instytutu Europy Środkowo-Wschodniej w Lublinie

Rocznik Instytutu Europy Środkowo-Wschodniej w Lublinie (Rocznik IESW) – periodyk naukowy wydawany przez Instytut Europy Środkowo-Wschodniej w Lublinie od 2003 roku. Zamieszczane w nim są: artykuły naukowe, recenzje, sprawozdania, nekrologi zmarłych uczonych.

</doc>
<doc id="2083271" url="https://pl.wikipedia.org/wiki?curid=2083271" title="Puchar Interkontynentalny w Lekkoatletyce 2010 – bieg na 100 m mężczyzn">
Puchar Interkontynentalny w Lekkoatletyce 2010 – bieg na 100 m mężczyzn

Bieg na 100 metrów mężczyzn – jedna z konkurencji rozegranych podczas pucharu interkontynentalnego w Splicie. Sprinterzy rywalizowali 4 września – pierwszego dnia zawodów.

</doc>
<doc id="2083274" url="https://pl.wikipedia.org/wiki?curid=2083274" title="Łacha (hydrologia)">
Łacha (hydrologia)

Łacha – ramię boczne rzeki lub jej dawne koryto (starorzecze) wypełnione wodą stojącą i tworzące płytkie jezioro. Łachy często są zarośnięte i przeobrażają się w mokradło.

</doc>
<doc id="2083276" url="https://pl.wikipedia.org/wiki?curid=2083276" title="Aescwine z Esseksu">
Aescwine z Esseksu

Aescwine z Esseksu (znany również jako Erkenwine, Æscwine lub Erchenwine) (ur. ?, zm. 587) – półlegendarny osadnik ze Starej Saksonii, który w 527 założył Królestwo Essex (terytorium pokrywające się ze współczesnym hrabstwem Essex w Anglii), stając się jego pierwszym królem.
Niewiele jest informacji o jego pochodzeniu i dokonaniach. Po raz pierwszy jego imię pojawia się w genealogii rodu królewskiego Essex, sporządzonego w IX wieku w Wesseksie. Jest tam napisane, że pochodził z rodu, którego założycielem był Saxnot – legendarny przywódca Anglosasów.
Panował w nowym królestwie aż do śmierci w 587, kiedy to na tronie zastąpił go syn – Sledda.

</doc>
<doc id="2083278" url="https://pl.wikipedia.org/wiki?curid=2083278" title="Australian Open 2000 (gra pojedyncza mężczyzn)">
Australian Open 2000 (gra pojedyncza mężczyzn)

Eliminacje.
Drabinka eliminacji 

</doc>
<doc id="2083281" url="https://pl.wikipedia.org/wiki?curid=2083281" title="Puchar Interkontynentalny w Lekkoatletyce 2010 – rzut młotem mężczyzn">
Puchar Interkontynentalny w Lekkoatletyce 2010 – rzut młotem mężczyzn

Rzut młotem mężczyzn – jedna z konkurencji rozegranych podczas pucharu interkontynentalnego w Splicie. Młociarze rywalizowali 4 września – pierwszego dnia zawodów.

</doc>
<doc id="2083283" url="https://pl.wikipedia.org/wiki?curid=2083283" title="Podnoszenie ciężarów na Letnich Igrzyskach Olimpijskich 1980">
Podnoszenie ciężarów na Letnich Igrzyskach Olimpijskich 1980

Podnoszenie ciężarów na Letnich Igrzyskach Olimpijskich 1980 w Moskwie odbyło się w dniach 20 - 30 lipca w hali Pałac Sportu Izmajłowo. W zawodach wzięło udział 172 sztangistów (tylko mężczyzn) z 39 krajów. W tabeli medalowej najlepsi okazali się reprezentanci ZSRR z pięcioma złotymi i trzema srebrnymi medalami. W programie olimpijskim po raz pierwszy pojawiła się dwie wagi ciężkie: I (do 100 kg) i II (do 110 kg). Zawody olimpijskie były jednocześnie 54. Mistrzostwami Świata w Podnoszeniu Ciężarów.

</doc>
<doc id="2083291" url="https://pl.wikipedia.org/wiki?curid=2083291" title="Sidewise Award for Alternate History">
Sidewise Award for Alternate History



</doc>
<doc id="2083299" url="https://pl.wikipedia.org/wiki?curid=2083299" title="Schiller">
Schiller



</doc>
<doc id="2083300" url="https://pl.wikipedia.org/wiki?curid=2083300" title="Puchar Interkontynentalny w Lekkoatletyce 2010 – bieg na 100 m kobiet">
Puchar Interkontynentalny w Lekkoatletyce 2010 – bieg na 100 m kobiet

Bieg na 100 metrów kobiet – jedna z konkurencji rozegranych podczas pucharu interkontynentalnego w Splicie. Sprinterki rywalizowały 4 września – pierwszego dnia zawodów.

</doc>
<doc id="2083303" url="https://pl.wikipedia.org/wiki?curid=2083303" title="Owe Jonsson">
Owe Jonsson

Owe Jonsson (ur. 23 listopada 1940 w Växjö, zm. 29 września 1962 między Växjö a Alvesta) – szwedzki lekkoatleta sprinter, mistrz Europy.
Na mistrzostwach Europy w 1962 w Belgradzie Jonsson zwyciężył w biegu na 200 m przed Marianem Foikiem. Startował również na tych mistrzostwach w biegu na 100 m i w sztafecie 4 x 100 m, ale odpadł w przedbiegach.
Poprawiał rekord Szwecji na 200 m od 21,1 s w 1961 do 20,7 s w finałowym biegu na ME w Belgradzie.
Jonsson był mistrzem Szwecji na 100 m w 1961 i 1962 oraz na 200 w latach 1960-1962.
13 dni po zdobyciu złotego medalu na ME w 1962 zginął w wypadku samochodowym.

</doc>
<doc id="2083306" url="https://pl.wikipedia.org/wiki?curid=2083306" title="Machaczkale">
Machaczkale



</doc>
<doc id="2083309" url="https://pl.wikipedia.org/wiki?curid=2083309" title="Byzantina Lodziensia">
Byzantina Lodziensia

Byzantina Lodziensia – seria prac łódzkich bizantynologów wydawana od 1997 roku w Łodzi. Jej inicjatorem i pierwszym redaktorem był Waldemar Ceran.

</doc>
<doc id="2083320" url="https://pl.wikipedia.org/wiki?curid=2083320" title="Parafia Kościoła Katolickiego Mariawitów w Łowiczu">
Parafia Kościoła Katolickiego Mariawitów w Łowiczu

Parafia Przenajświętszego Sakramentu w Łowiczu – mariawicka parafia kustodii płockiej, Kościoła Katolickiego Mariawitów w RP.
Proboszczem parafii jest siostra kapłanka Walentyna Maria Bożenna Chabowska.
Historia.
Parafia mariawicka w Łowiczu została założona w 1908, wtedy liczyła 250 wiernych, a przewodniczył jej ks. Stanisław Siedlecki. 4 września 1910, w nowo zbudowanym kościele odbyła się konsekracja biskupia kapłanów: Romana Marii Jakuba Próchniewskiego i Leona Marii Andrzeja Gołębiowskiego. Sakry udzielił biskup Jan Maria Michał Kowalski przy współudziale biskupów Gerarda Gula i Jakuba van Thiela, w czasie konsekracji obecna była także s. Maria Franciszka Kozłowska. W 1935 część parafian, wraz z proboszczem kapł. Stanisławem Marią Tytusem Siedleckim, opowiedziała się za reformami abp Michała Kowalskiego i utworzyła parafię Kościoła Katolickiego Mariawitów. Kaplica parafialna znajduje się w budynku mieszkalnym przy ul. Browarnej 9A, w całości należącym do Kościoła; do nieruchomości przylega ogród.

</doc>
<doc id="2083324" url="https://pl.wikipedia.org/wiki?curid=2083324" title="Kristine Kathryn Rusch">
Kristine Kathryn Rusch

Kristine Kathryn Rusch (ur. 4 czerwca 1960) – amerykańska pisarka, znana głównie z twórczości literackiej oraz edytorstwa na polu fantastyki. Laureatka nagród Hugo, Endeavour oraz Sidewise. 
Jedyna w historii laureatka nagrody Hugo zarówno za twórczość literacką ("Millennium Babies" w 2001 r. w kategorii "Najlepsza nowela") oraz za profesjonalne edytorstwo (1994 jako wydawca F&amp;SF). Publikuje pod licznymi pseudonimami (Kris Rusch, Kris Nelscott, Kristine Grayson, Sandy Schofield, Kathryn Wesley).
W latach 1988-1996 wraz z mężem, Deanem Wesleyem Smithem, prowadziła w Eugene "Pulphouse Publishing", niewielkie wydawnictwo specjalizujące się w wydawaniu fantastyki, zdobywając w 1989 r. Nagrodę World Fantasy. W latach 1991-1997 była wydawcą magazynu "The Magazine of Fantasy and Science Fiction", za co była kilkakrotnie nominowana do nagrody Hugo (nagroda w 1994).
Oprócz nagrody Hugo w 2001 otrzymała także Nagrodę Endeavour w 2003 r. za "The Disappeared", a także w 2008 r. Nagrodę Sidewise za "Recovering Apollo 8".
Mieszka i pracuje w stanie Oregon.

</doc>
<doc id="2083325" url="https://pl.wikipedia.org/wiki?curid=2083325" title="Frank Soden">
Frank Soden

Frank Ormond Soden (ur. 3 listopada 1895 w Petitcodiac, zm. 12 lutego 1961 w Londynie) – angielski as myśliwski okresu I wojny światowej. Odniósł 27 zwycięstw powietrznych.
Jako dziecko razem z rodzicami przybył do Wielkiej Brytanii w 1904 roku. Do armii brytyjskiej wstąpił przed wybuchem wojny. W 1914 roku służył w South Staffordshire Regiment. 14 lipca 1915 roku przeszedł chrzest bojowy na froncie zachodnim. Do Royal Flying Corps został przeniesiony w 1916 roku, ale do czynnej służby w RFC dopiero 27 kwietnia 1917 roku.
Czynną służbę rozpoczął w dywizjonie No. 60 Squadron RAF. W jednostce odniósł 16 potwierdzonych zwycięstw powietrznych. Pierwsze na samolocie Nieuport 17 zestrzeliwując samolot Albatros D.III, zwycięstwo to zaliczono mu łącznie z innymi asami 60 dywizjonu – Williamem Rutherfordem i Grahamem Youngiem. Tytuł asa myśliwskiego uzyskał rano 21 września 1917 roku w okolicach Langemarck. 9 stycznia 1918 roku odniósł swoje 13 zwycięstwo powietrzne. Ofiarą Sodena był jeden z największych asów Niemiec Max Ritter von Müller. Od sierpnia 1918 roku Soden został przeniesiony na stanowisku dowódcy eskadry w dywizjonie No. 41 Squadron RAF. W jednostce służył do końca działań wojennych odnosząc kolejne 11 zwycięstw.
Po zakończeniu działań w Niemczech Soden brał udział w walkach z bolszewikami w okolicach Murmańska w 1919 roku po stronie Białych. Został dwukrotnie odznaczony Distinguished Flying Cross.
W okresie międzywojennym pozostał w służbie w RAF. W latach 1919–1920 roku brał udział w walkach z plemionami w Iraku, tzw. "Waziristan campaign 1919–1920". W 1921 roku służył w Kurdystanie w dowództwie RAF Iraq Command. Za udział w walkach na Bliskim Wschodzie powtórnie został odznaczony Distinguished Flying Cross. Na przełomie lat dwudziestych i trzydziestych pełnił obowiązki dowódcy w kilku jednostkach RAF, m.in. No. 111 Squadron RAF, No. 14 Squadron RAF, No. 65 Squadron RAF, No. 7 Squadron RAF.
1 kwietnia 1939 roku został mianowany na stopień "Group Captain", odpowiednik pułkownika w wojskach lądowych. Po wybuchu II wojny światowej Soden pełnił funkcję dowódcy kilku ważnych baz wojskowych RAF Fighter Command. M.in. od grudnia 1940 do czerwca 1941 roku był dowódcą RAF Biggin Hill. Następnie służył jako dowódca RAF Castel Benito w Libii.
Przeszedł na emeryturę 21 maja 1945 roku i wyemigrował do Kenii. Zmarł w szpitalu w Londynie 12 lutego 1961 roku.

</doc>
<doc id="2083331" url="https://pl.wikipedia.org/wiki?curid=2083331" title="Puchar Interkontynentalny w Lekkoatletyce 2010 – pchnięcie kulą mężczyzn">
Puchar Interkontynentalny w Lekkoatletyce 2010 – pchnięcie kulą mężczyzn

Pchnięcie kulą mężczyzn – jedna z konkurencji rozegranych podczas pucharu interkontynentalnego w Splicie. Kulomioci rywalizowali 4 września – pierwszego dnia zawodów.

</doc>
<doc id="2083338" url="https://pl.wikipedia.org/wiki?curid=2083338" title="RAF Biggin Hill">
RAF Biggin Hill



</doc>
<doc id="2083341" url="https://pl.wikipedia.org/wiki?curid=2083341" title="Atoposauridae">
Atoposauridae

Atoposauridae – rodzina niewielkich krokodylomorfów z grupy Neosuchia. Została nazwana w 1871 roku przez Paula Gervaisa, który umieścił w niej rodzaje "Atoposaurus", "Alligatorium" i "Alligatorellus". Późniejsi autorzy zaliczali do niej również rodzaje "Hoplosuchus", "Karatausuchus", "Shantungosuchus" i "Theriosuchus", jednak tylko "Theriosuchus" nadal uważa się za przedstawiciela Atoposauridae. "Hoplosuchus" i "Shantungosuchus" w rzeczywistości należą do Protosuchia, a "Karatausuchus" nie wykazuje żadnych cech świadczących o jego przynależności do Atoposauridae. Clark (1986) oraz Benton i Clark (1988) do tej rodziny włączali tylko "Alligatorium" i "Theriosuchus" (w 1988 stwierdzili, że należy do niej prawdopodobnie również "Montsecosuchus"), a Clark zsynonimizował rodzaje "Alligatorellus" i "Atoposaurus" z "Alligatorium", jednak z taką interpretacją nie zgodzili się Buscalioni i Sanz (1988), którzy rodzaj "Alligatorellus" uznali za ważny. W ich ocenie "Atoposaurus" jest problematycznym taksonem, gdyż nie ma on żadnych autapomorfii, a wykazuje wiele cech, które można uznawać za juwenilne. Ostatecznie stwierdzili, że może on być "nomen dubium", a jego juwenilności nie można ani potwierdzić, ani jej zaprzeczyć. W niektórych nowszych analizach do Atoposauridae włączane były jedynie "Alligatorium", "Alligatorellus", "Montsecosuchus" i "Theriosuchus", podczas gdy w innych rodzina ta obejmowała również "Atoposaurus" i "Brillanceausuchus". "Pachycheilosuchus" został opisany jako takson siostrzany dla Atoposauridae. Charakteryzował się on przodowklęsłymi kręgami – cecha ta łączy go z "Theriosuchus" i "Brillanceausuchus" oraz kladem Eusuchia. Analiza przeprowadzona przez Pola i współpracowników (2009) również zasugerowała bliskie pokrewieństwo pomiędzy "Pachycheilosuchus" a Atoposauridae, jednak taka pozycja filogenetyczna tego rodzaju jest stosunkowo słabo wspierana. Z kolei z analizy kladystycznej Buscalioni i współpracowników (2011) wynika przynależność "Pachycheilosuchus" do rodziny Hylaeochampsidae.
Z analizy filogenetycznej przeprowadzonej przez Tennanta, Manniona i Upchurcha (2016) wynika przynależność do rodziny Atoposauridae jedynie rodzajów "Atoposaurus", "Alligatorellus" i najprawdopodobniej "Alligatorium". Według tej analizy rodzaje "Sabresuchus" (obejmujący gatunki "S. ibericus" i "S. sympiestodon", we wcześniejszych publikacjach zaliczane do rodzaju "Theriosuchus") i "Brillanceausuchus" należą do rodziny Paralligatoridae, "Theriosuchus" jest bliżej spokrewniony z Paralligatoridae niż z Atoposauridae a "Montsecosuchus" jest przedstawicielem Neosuchia o niepewnej pozycji filogenetycznej, być może bliżej spokrewnionym z Hylaeochampsidae niż z Atoposauridae.
Jedyną definicją filogenetyczną nazwy Atoposauridae jest ta przedstawiona nieoficjalnie przez Sereno. Według niej do Atoposauridae należą wszystkie zwierzęta bliżej spokrewnione z "Atoposaurus jourdani" niż z "Peirosaurus torminni", "Araripesuchus gomesii", "Notosuchus terrestris", "Baurusuchus pachecoi" lub krokodylem nilowym. Do tak definiowanych Atoposauridae należałby również "Pachycheilosuchus" – przynajmniej dopóki w analizach zajmowałby na kladogramie pozycję taką, jak w analizach Rogersa oraz Pola i współpracowników.
Niektóre analizy sugerują, że Atoposauridae są dość blisko spokrewnione z Eusuchia – choć nie jako takson siostrzany tego kladu – jednak większość autorów uznaje je za stosunkowo bazalnych przedstawicieli Neosuchia.
Najstarsza znana możliwa skamieniałość przedstawiciela Atoposauridae (niekompletna prawa kość zębowa oznaczona NMS G. 2014.52.1) jest znana ze środkowojurajskich (późny bajos lub baton) osadów w Szkocji. Za najmłodszych przedstawicieli tego kladu długo uznawano europejskie formy wczesnokredowe (barrem), jednak odkrycie skamieniałości "Sabresuchus sympiestodon" w osadach datowanych na mastrycht sugeruje, że Atoposauridae mogły dotrwać do końca ery mezozoicznej. Stevens i współpracownicy (2013) opisali ząb i kilka kości szkieletu pozaczaszkowego żyjącego w środkowym eocenie możliwego przedstawiciela Atoposauridae, odkryte w osadach formacji Kaninah w Jemenie; potwierdzenie takiej pozycji filogenetycznej tego krokodylomorfa dowodziłoby przetrwania Atoposauridae do paleogenu. Jeśli jednak, jak wskazują badania Tennanta, Manniona i Upchurcha (2016), do Atoposauridae należą tylko rodzaje "Atoposaurus", "Alligatorellus" i "Alligatorium" to w takim wypadku rodzina obejmowałaby wyłącznie taksony późnojurajskie.
Atoposauridae osiągały niewielkie rozmiary – "Atoposaurus" mierzył około 17 cm, "Alligatorellus" około 30 cm, "Montsecosuchus" – nieco ponad 50 cm, a gatunki z rodzaju "Theriosuchus" – poniżej 1 m długości. Cechowały się krótkim rostrum, parą nozdrzy zewnętrznych, stosunkowo niewielkim oknem nadskroniowym, smukłymi kończynami o nietypowych proporcjach i redukcją lub całkowitą utratą skórnego pancerza. Buscalioni i Sanz zaproponowali, że ze względu na zbliżone rozmiary Atoposauridae współzawodniczyły z jaszczurkami, których skamieniałości odkryto w pobliżu szczątków tych krokodylomorfów. Rogers zasugerował, że "Pachycheilosuchus" żył w ekosystemach morskich o zmiennym poziomie zasolenia.

</doc>
<doc id="2083350" url="https://pl.wikipedia.org/wiki?curid=2083350" title="Ludwig von Reuter">
Ludwig von Reuter

Ludwig von Reuter (ur. 9 lutego 1869 w Guben, zm. 18 grudnia 1943 w Poczdamie) − niemiecki oficer marynarki z okresu I wojny światowej, tytularny admirał, znany jako dowódca okrętów Hochseeflotte internowanych w Scapa Flow. 21 czerwca 1919 roku wydał rozkaz samozatopienia podległych sobie jednostek.
Życiorys.
Ludwig von Reuter urodził się w rodzinie o dużych tradycjach służby wojskowej. Na początku I wojny światowej dowodził, w stopniu komandora (niem.: "Kapitän zur See"), krążownikiem liniowym „Derfflinger”. W tej roli wziął udział w bombardowaniu Scarborough 16 grudnia 1914 i bitwie na Dogger Bank 24 stycznia 1915 roku. We wrześniu 1915 roku został dowódcą 4. Grupy Rozpoznawczej ("4. Aufklärungsgruppe"), w stopniu komodora ("Kommodore"). W jej skład wchodziło pięć krążowników lekkich. Dowodząc nimi uczestniczył w bitwie jutlandzkiej w dniach 31 maja i 1 czerwca 1916 roku.
We wrześniu 1916 roku Ludwig von Reuter objął dowództwo 2. Grupy Rozpoznawczej, z którą został w drugiej połowie 1917 roku przeniesiony na Morze Bałtyckie celem wzięcia udziału w operacji Albion. W 1917 roku otrzymał awans do stopnia kontradmirała ("Konteradmiral"). Dowodził 2. Grupą Rozpoznawczą oraz drednotami „Kaiser” i „Kaiserin” w II bitwie koło Helgolandu 17 listopada 1917 roku.
W sierpniu 1918 roku zastąpił admirała Franza von Hippera na stanowisku dowódcy sił rozpoznawczych Hochseeflotte. Po rozejmie w Compiègne został wyznaczony na dowódcę zespołu internowanych okrętów, płynących do Scapa Flow. Aby zapobiec przejęciu podległych mu jednostek przez zwycięskich aliantów, przygotował rozkaz o samozatopieniu floty. Wydał go 21 czerwca 1919 roku: bezpowrotnie zatopionych zostało 10 pancerników, 5 krążowników liniowych, 5 krążowników lekkich i 32 niszczyciele. Dziewięciu niemieckich marynarzy opuszczających swoje okręty poległo w wyniku ostrzału prowadzonego przez brytyjskich strażników. Były to ostatnie ofiary śmiertelne I wojny światowej.
Ludwig von Reuter, jak podlegli mu marynarze, został uznany za jeńca wojennego i zatrzymany w Wielkiej Brytanii. Do Niemiec powrócił w styczniu 1920 roku, fetowany jako ten, który obronił honor cesarskiej bandery. Promowano go do stopnia wiceadmirała ("Vizeadmiral"). Nie wstąpił do organizującej się Reichsmarine i wycofał się z życia publicznego. W 1921 roku opublikowano jego wspomnienia zatytułowane "Scapa Flow − Das Grab der deutschen Flotte". W 1939 roku został mianowany tytularnym admirałem. Zmarł 18 grudnia 1943 roku w Poczdamie.

</doc>
<doc id="2083355" url="https://pl.wikipedia.org/wiki?curid=2083355" title="Jewgienija Krawcowa">
Jewgienija Krawcowa

Jewgienija Aleksandrowna Krawcowa (rus. Евгения Александровна Кравцова; ur. 5 stycznia 1982 w miejscowości Ocha) – rosyjska biathlonistka i biegaczka narciarska.
Kariera.
Krawcowa po raz pierwszy w zawodach międzynarodowych wystąpiła w Pucharze Europy 2006/2007 w Obertilliach, gdzie zajęła 22. miejsce w sprincie oraz dziesiąte w biegu pościgowym. W tym sam sezonie zadebiutowała w Pucharze Świata zajmując 48. miejsce w biegu indywidualnym oraz 66 w sprincie. Na mistrzostwach Europy w Bańsku zajęła 28. miejsce w sprincie, 22 w biegu pościgowym oraz 5 w sztafecie. W sezonie 2008/2009 podczas zawodów 2008/2009 w Cesanie San Sicario dwukrotnie stanęła na najniższym stopniu podium, zajmując trzecie miejsce w sprincie oraz biegu pościgowym. W tej samej edycji Pucharu IBU uplasowała się na piątym miejscu w klasyfikacji generalnej oraz na drugim w klasyfikacji biegu na dochodzenie.

</doc>
<doc id="2083356" url="https://pl.wikipedia.org/wiki?curid=2083356" title="Wielki Projekt">
Wielki Projekt

Wielki Projekt (ang. "The Grand Design") – popularnonaukowa książka Stephena Hawkinga i Leonarda Mlodinowa wydana w 2010 w Nowym Jorku w wydawnictwie Bantam Books.
Jest to druga ich wspólna książka, po "Jeszcze krótszej historii czasu". Autorzy wskazują, że być może nie uda się stworzyć teorii unifikującej oddziaływania podstawowe i przedstawiają historię rozwoju wiedzy o wszechświecie oraz M-teorię. Wywołała sensację z powodu stwierdzenia, iż przywoływanie boga nie jest konieczne, by wyjaśnić pochodzenie wszechświata, a Wielki Wybuch był wyłącznie efektem działania praw fizyki. Odpowiadając na krytykę wywołaną tym stwierdzeniem Hawking powiedział: „Nie da się udowodnić, że boga nie ma, ale nauka uczyniła go niepotrzebnym”.
Treść.
Autorzy wskazują, że jednolita teoria pola prawdopodobnie nie powstanie. Od czasów Einsteina próbowano skonstruować teorię przedstawiającą trójwymiarowy wszechświat z dodatkowym wymiarem w postaci czasu. Ale model wszechświata uległ znacznym zmianom, obecnie proponowana teoria strun zakłada, że wszechświat ma 10 lub 11 wymiarów.
Książka zawiera przegląd historii rozwoju koncepcji filozoficznych i naukowych dotyczących wszechświata. Zaczyna od jońskiej filozofii przyrody, która zakładała, że natura rządzona jest przez prawa, a nie przez wolę bogów. Później przechodzi do Kopernika, który odkrywając, iż Ziemia nie jest środkiem wszechświata, zakończył tradycję ptolemejską i otworzył możliwość naukowego badania kosmosu. Autorzy językiem łatwym do zrozumienia dla laików opisują teorię mechaniki kwantowej, używając jako przykładu ruch elektronu. Później wyjaśniają, jak teorie mechaniki kwantowej i względności pomagają nam zrozumieć, jak wszechświat mógł powstać z niczego. I w taki sam sposób, jak Ziemia jest tylko jedną z planet Układu Słonecznego, a galaktyka, w której się nasz układ słoneczny znajduje – Mleczna Droga – jest tylko jedną z wielu galaktyk, zgodnie z M-teorią i nasz wszechświat może być tylko jednym z wielu wszechświatów. W konkluzji wyjaśniają, że tylko niektóre z tych wszechświatów mogą umożliwiać powstanie i rozwój życia. Nasz jest jednym z nich, zgodnie z zasadą antropiczną.
Kontrowersje.
Jeszcze przed jej wydaniem sensację wywołał opublikowany w The Times fragment mówiący, iż przywoływanie Boga nie jest potrzebne, by wyjaśnić powstanie wszechświata, które wynika z praw fizyki:
Naczelny Rabin Kongregacji Hebrajskich Commonwealthu Jonathan Sacks, Arcybiskup Canterbury, najwyższy duchowny Kościoła Anglikańskiego dr. Rowan Williams, Arcybiskup Westminsteru Vincent Nichols – przywódca kościoła rzymskokatolickiego Anglii i Walii oraz imam Ibrahim Mogra, przewodniczący Muslim Council of Britain skrytykowali przedstawione fragmenty książki. Na przykład Ks. prof. Michał Heller polemizuje z Hawkingiem i Mlodinowem twierdząc, że ich wyjaśnienie nie tłumaczy, skąd się wzięły prawa fizyki. Biskup sufragan, dr. Lee Rayfield powiedział: „nauka nigdy nie dowiedzie nieistnienia Boga, tak samo jak nigdy nie dowiedzie jego istnienia”. Ksiądz anglikański, teolog i psycholog z Cambridge, wielebny dr Fraser N. Watts powiedział: „Bóg stworzyciel zapewnia rozsądne i wiarygodne wyjaśnienie istnienia wszechświata, i [...] jest bardziej prawdopodobne, że istnieje Bóg, niż że nie istnieje. Stwierdzenia Hawkinga tego nie podważają”.
Baronessa Greenfield, była szefowa Royal Institution, w wywiadzie dla BBC Radio 4 Today powiedziała, że czuje się nieswojo, widząc jak naukowcy na podobieństwo Talibów zakładają, że mają odpowiedzi na wszystkie pytania i nie sądzi, by służyło to nauce. Później za to porównanie przeprosiła.
Leonard Mlodinow 9 września wystąpił w programie telewizji MSNBC „Countdown with Keith Olbermann” i w wywiadzie z Keithem Olbermannem wyjaśnił, że, wbrew prasowym doniesieniom, razem z Hawkingiem nie twierdzą wcale, iż wiedzą wszystko. Książka, którą napisali odpowiada na dwa podstawowe pytania: skąd się wziął wszechświat i dlaczego jest rządzony takimi, a nie innymi prawami natury. Znajdując naukowe odpowiedzi na te pytania doszli do wniosku, że bóg nie jest potrzebny, by na nie odpowiedzieć. Nie twierdzą, że nie ma boga, że dowiedli, że go nie ma, lub że nie powinno się w niego wierzyć. Nie napisali nawet, że bóg nie stworzył wszechświata. Napisali tylko, że bóg nie jest potrzebny, by na te pytania odpowiedzieć.
Odbiór.
Richard Dawkins z satysfakcją przyjął stwierdzenie Hawkinga i powiedział, że „Darwinizm wyrzucił boga z biologii, ale stanowisko fizyki pozostało niepewne. Hawking obecnie zadaje cios łaski”.
Dwight Garner z The New York Times napisał krytyczną recenzję: „W przypadku »The Grand Design« istotne jest nie to, że Hawking wyrzucił boga, co nie powinno dziwić nikogo znającego bliżej jego prace, ale to jak bardzo ta książka jest rozczarowująco pusta i nieelegancka. Oszczędny i poważny głos użyty z takim wdziękiem w »Krótkiej historii czasu« został zamieniony przez ton na przemian protekcjonalny – stosowny raczej wobec małych dzieci – i niezgłębiony”.
Piszący dla Los Angeles Times, Michael Moorcock chwalił autorów, pisząc: „ich argumenty rzeczywiście przybliżają nas do ujrzenia naszego świata, wszechświata i wielu wszechświatów w kategoriach, które kiedyś mogłyby zostać odrzucone jako nadnaturalne. Ta zwięzła, przystępna książka mogłaby zawierać mniej suchych naukowych stwierdzeń, ale Hawking i Mlodinow przedstawili w niej bogactwo idei i umożliwili nam lepsze zrozumienie nowoczesnej fizyki w całej jej ożywczej złożoności”.
Paul Davies w The Guardian napisał: „Koncepcja wielości wszechświatów składa się z wielu koncepcji, przede wszystkim takiej, że czas i przestrzeń zawiera te wszystkie wybuchy, tworzący wszechświaty mechanizm i różnego rodzaju oddziaływania, które je wypełniają materią. Kosmolodzy zajmując się tymi koncepcjami zakładają istnienie nadrzędnych praw, obowiązujących w całym multiwersum, z których wynikają prawa poszczególnych wszechświatów. Te nadrzędne prawa – meta-prawa – same w sobie pozostają niewyjaśnione: wieczne, niezmienne, transcendentalne byty, które po prostu istnieją i muszą być przyjęte jako takie. W ten sposób meta-prawa multiwersum uzyskują podobny status do niewyjaśnionego, transcendentalnego boga [...] Nie ma istotnej potrzeby przywoływania nadnaturalnej istoty lub pierwszego poruszyciela, który zaczął istnienie naszego wszechświata, ale kiedy przychodzi do wyjaśnienia praw wyjaśniających wielki wybuch, jesteśmy wciąż w mętnych wodach”.
Craig Callender z New Scientist nie jest przekonany do teorii przedstawionej w książce. „M-teoria [...] jest niekompletna. Ale nie powstrzymuje to autorów od zapewnienia, że wyjaśnia tajemnicę naszego istnienia [...] Z braku teorii, jednak, jest to nic więcej jak tylko przeczucie, niesprawdzone aż do momentu, kiedy zaczniemy obserwować powstające wszechświaty. Rzecz nie w dylemacie pomiędzy Bogiem a wielością wszechświatów, ale w tym, że nie powinniśmy ulegać pochopnym wnioskom”.
Dr. Marcelo Gleiser w artykule 'Hawking And God: An Intimate Relationship' twierdzi, że „zadowolenie z ostatecznej teorii jest sprzeczne z zasadniczą esencja fizyki. Nauki empiryczne są oparte na stopniowym zbieraniu danych. Ponieważ nie mamy instrumentów zdolnych do pomiarów całości natury, nie możemy być pewni, że mamy teorię ostateczną. Zawsze będzie, jak to wielokrotnie pokazywała historia fizyki, miejsce na niespodzianki. Wyobrażanie sobie, że my, ludzie możemy osiągnąć taką rzecz wydaje mi się pretensjonalne [...] Może Hawking powinien zostawić Boga w spokoju”.
Publikacje.
Wydana w USA 7 września już kilka dni później stała się bestsellerem numer 1 na Amazon.com. 9 września została wydana w Wielkiej Brytanii i jeszcze tego dnia stała się bestsellerem numer 2 w brytyjskiej wersji serwisu.

</doc>
<doc id="2083358" url="https://pl.wikipedia.org/wiki?curid=2083358" title="Oxford Dictionary of Byzantium">
Oxford Dictionary of Byzantium

Oxford Dictionary of Byzantium – trzytomowy specjalistyczny słownik (łącznie 2232 strony) dotyczący dziejów i kultury Bizancjum. Praca nad nim była zbiorowym dziełem bizantynologów z całego świata. Redaktorem naczelnym tej publikacji był Alexander Kazhdan. Oprócz haseł obejmujących niemal wszystkie aspekty Bizancjum (biografie, religia, społeczeństwo, kultura, prawo, muzyka, teologia, sztuka i sztuki, wojskowość, demografia, edukacja, rolnictwo, handel, nauka, filozofia, medycyna itp) zawiera ponad 200 ilustracji, tabele, mapy i tablice genealogiczne.

</doc>
<doc id="2083361" url="https://pl.wikipedia.org/wiki?curid=2083361" title="Allen Steele">
Allen Steele

Allen Mulherin Steele, Jr. (ur. 19 stycznia 1958 w Nashville) – amerykański pisarz science-fiction. Laureat nagród Hugo i Locusa.
Życiorys.
Steele zdobył licencjat na New England College, a następnie ukończył University of Missouri. Potem pracował przez kilka lat jako dziennikarz.
Zadebiutował krótkimi formami w 1988 r. Za pierwszą powieść, "Orbital Decay" z 1989 r., dostał nagrodę Locusa za debiut powieściowy. W 1996 jego nowela "The Death of Captain Future" zdobyła nagrodę Hugo oraz japońską Seiun Award. Dwa lata później nagrodami Hugo oraz Locusa nagrodzono nowelę "...Where Angels Fear to Tread". Oprócz tego pisarz zdobył w 2002 nagrodę Phoenixa. Inne jego utwory były kilkakrotnie nominowane do Hugo, Nebuli i nagrody Philipa Dicka.
Steele udziela się w panelu doradców Space Frontier Foundation oraz Science Fiction and Fantasy Writers of America, był także członkiem Rady Dyrektorów SFWA. W 2001 r. zeznawał przed Podkomisją Kosmosu i Aeronautyki amerykańskiej Izby Reprezentantów w sprawach dotyczących eksploracji przestrzeni kosmicznej w XXI wieku.
W Polsce ukazała się jego powieść "Skycan" oraz opowiadania: "List z St. Louis" (w: "Echa Wojny światów" 1997), "Dobry szczur" (Nowa Fantastyka 7/1997) i "Agape wśród robotów" (Nowa Fantastyka 5/2006).

</doc>
<doc id="2083364" url="https://pl.wikipedia.org/wiki?curid=2083364" title="Chronopsychologia">
Chronopsychologia

Chronopsychologia (gr. "" = czas) – nowa i wciąż relatywnie mało znana dyscyplina naukowa, zajmująca się zależnościami między czasem a umysłem. Poszukuje prawidłowości i przejawów istnienia u człowieka cyklicznie powtarzających się zmian w procesach psychicznych i psychofizjologicznych. Większość badań z tej dziedziny skupia się na analizie rytmu dobowego, pracy w systemie zmianowym i efekcie zwanym "jet lag".

</doc>
<doc id="2083365" url="https://pl.wikipedia.org/wiki?curid=2083365" title="Działko B-20">
Działko B-20

B-20 (ros. "Б-20" od Березин) – radzieckie automatyczne działko lotnicze skonstruowane przez Michaiła Berezina w 1944 roku. 
Historia.
Przyjęte do uzbrojenia w 1945. Działko powstało jako przekonstruowanie wcześniejszego modelu karabinu UB. Działko od pierwowzoru różniło się większym kalibrem i przystosowaniem do amunicji używanej w działkach SzWAK. Wyprodukowano około 15350 sztuk działka B-20. Produkowano je w kilku odmianach. Działka zsynchronizowane posiadały oznaczenie BS, odmiana skrzydłowa KB, na obrotnicy BT, oraz o zwiększonej szybkostrzelności B-20E i BS-20.
Stanowiło uzbrojenie późniejszych serii samolotów szturmowych Ił-10 i samolotów myśliwskich Tu-1 (ANT-63P).

</doc>
<doc id="2083366" url="https://pl.wikipedia.org/wiki?curid=2083366" title="Geraldo Cleofas Dias Alves">
Geraldo Cleofas Dias Alves

Geraldo, właśc. Geraldo Cleofas Dias Alves (ur. 16 kwietnia 1954 w Barão do Cocais – zm. 26 sierpnia 1976 w Rio de Janeiro) – piłkarz brazylijski, występujący podczas kariery na pozycji pomocnika.
Kariera klubowa.
Geraldo całą karierę piłkarską spędził we CR Flamengo. We Flamengo zadebiutował 25 czerwca 1973 w wygranym 1-0 meczu z Goiás EC. W lidze brazylijskiej Geraldo zadebiutował 5 września 1973 w wygranym 1-0 meczu z Olarią Rio de Janeiro. W następnym roku zdobył z Flamengo mistrzostwo stanu Rio de Janeiro – Campeonato Carioca. Ostatni raz w lidze Geraldo zagrał 30 listopada 1975 w zremisowanym 1-1 meczu z SC Internacional. Ogółem w lidze brazylijskiej wystąpił 58 razy i strzelił bramkę. Ostatni raz w barwach Flamengo wystąpił 25 sierpnia 1976 w meczu z Cearą Fortaleza. Ogółem we Flamengo wystąpił 168 razy i strzelił 13 bramek.
Kariera reprezentacyjna.
Geraldo ma za sobą powołania do reprezentacji Brazylii, w której zadebiutował 30 września 1975 w przegranym 1-3 meczu z reprezentacją Peru w Copa América 1975. Na turnieju wystąpił w dwóch meczach Brazylii z Peru. Ostatni raz w reprezentacji wystąpił 9 czerwca 1976 w wygranym 3-1 z reprezentacją Paragwaju w Copa del Atlantico 1976.
Śmierć.
Wspaniale zapowiadającą karierę przerwała przedwczesna śmierć. Dzień po meczu z Cearą Gerlado trafił do szpitala w celu usunięcia migdałków. Niestety podczas zabiegu Geraldo doznał wtsrząsu anafilaktycznego, w wyniku którego zmarł w wieku zaledwie 22 lat.

</doc>
<doc id="2083369" url="https://pl.wikipedia.org/wiki?curid=2083369" title="Linie Szybkiej Kolei Miejskiej w Warszawie">
Linie Szybkiej Kolei Miejskiej w Warszawie

Linie Szybkiej Kolei Miejskiej w Warszawie – trzy linie Szybkiej Kolei Miejskiej w Warszawie.
Linia S1.
Historia.
Pierwsza linia SKM ruszyła 3 października 2005 na trasie Warszawa Falenica — Warszawa Zachodnia (linia S1). Do grudnia 2005 roku przewóz pasażerów odbywał się na zasadach promocyjnych – bez opłat. Od 11 grudnia 2005 r. SKM Warszawa zaczęła funkcjonować pod nadzorem i według taryf Zarządu Transportu Miejskiego, prowadząc kursy między Falenicą a Warszawą Zachodnią, przy czym istniały też skrócone kursy do stacji Warszawa Wschodnia (oznaczone jako linia S10).
Początkowo, według wielu oceniających, linia nie spełniła pokładanych w niej nadziei, co spowodowane było m.in. tym, że pociągi SKM rzadko pojawiały się na stacjach, nawet w godzinach szczytu, a czas ich przejazdu nie odbiegał od parametrów poruszających się na tej samej linii pociągów Kolei Mazowieckich. Ponadto na tej samej trasie działa wielu prywatnych przewoźników autobusowych oraz często kursująca linia przyspieszona 521. Linia S1 została zawieszona od dnia 1 lipca 2006. Spowodowane to było przez niemożność ułożenia dobrego rozkładu jazdy dla nowego przedsiębiorstwa kolejowego, co wynikało z przepisów.
Linia została przywrócona tymczasowo w czerwcu 2010 r. jako S10 z powodu zamknięcia Wału Miedzeszyńskiego na skutek zagrożenia powodziowego. Linia cieszyła się w tym czasie zaskakująco dużym powodzeniem, co skłoniło władze miasta do trwałego przywrócenia połączeń SKM na trasie między Otwockiem i Śródmieściem, jeszcze w tym samym roku.
Linia S2.
Historia.
1 lipca 2006 linia S1 kursująca z Falenicy do Dworca Zachodniego zmieniła kursowanie na trasę ze stacji Warszawa Rembertów (później od Sulejówka-Miłosnej przez Warszawę Śródmieście do Pruszkowa) i swoją nazwę na linię S2. Dzięki tej zmianie korzystało z przewozów znacznie więcej osób. Oceniający zwracali uwagę na stałą w ciągu dnia wysoką frekwencję i przepełnienie w godzinach szczytu. Linia ta pozwalała szybko przejechać całą aglomerację w kierunku prostopadłym do linii metra (bardzo je uzupełniając), gdzie bardzo trudno poruszać się samochodem.
Ze względu na remont tunelu średnicowego pociągi przez pierwsze pół roku kursowały przez stację Warszawa Centralna. 15 stycznia 2007 wróciły na tory lokalne linii średnicowej (Warszawa Stadion – Warszawa Powiśle – Warszawa Śródmieście – Warszawa Ochota).
Od 6 listopada 2006 w wybranych kursach pociągi SKM kursowały na wydłużonej trasie do stacji Warszawa Wola Grzybowska. Od 18 grudnia 2006 pociągi SKM kursowały na trasie Sulejówek Miłosna – Pruszków. Na odcinku Pruszków – Warszawa Ursus i Warszawa Wola Grzybowska– Sulejówek Miłosna obowiązywała 2 strefa biletowa ZTM, natomiast pomiędzy przystankami Warszawa Ursus – Warszawa Wola Grzybowska, 1 strefa biletowa ZTM.
Od 15 stycznia 2007 w skład komunikacji miejskiej wchodzą również pociągi regionalne Kolei Mazowieckich i Warszawskiej Kolei Dojazdowej poruszające się w strefie miejskiej. Posiadacze biletów okresowych (z wyłączeniem biletów na jedną linię) ładowanych na Warszawskiej Karcie Miejskiej ZTM mają możliwość korzystania z kolei średnicowej na podobnych zasadach jak z linii metra. Pociągi w godzinach szczytu jeżdżą z podobną częstotliwością. Od 16 czerwca 2007 możliwość podróży pociągami Kolei Mazowieckich i WKD mają także posiadacze aktywnego biletu dobowego.
Od 12 grudnia 2010 linia S2 została (tymczasowo w oczekiwaniu na wydłużenie trasy do lotniska Chopina) skrócona do przystanku Warszawa Zachodnia. Ruch do Pruszkowa przejęła linia S1. Od 1 czerwca 2012 linia S2 kursowała na trasie Warszawa Lotnisko Chopina - Sulejówek Miłosna.
Od 10 marca 2023 linia S2 kursuje na trasie: Warszawa Aleje Jerozolimskie - Sulejówek Miłosna. Kursy na Lotnisko Chopina przejęła linia S3
Linia S3.
Historia.
Linia rozpoczęła kursowanie 1 czerwca 2012 łącząc Legionowo z Lotniskiem Chopina.
Linia jest obsługiwana przez SKM Warszawa.
Do 9 grudnia 2012 linia podzielona była na dwa warianty:
Od 9 grudnia 2012 przebieg linii został ujednolicony, a nazwa została skrócona do S3.
Od 5 września 2016, w związku z remontem linii tramwajowej na Służewiec, zostały uruchomione dodatkowe pociągi na skróconej trasie Warszawa Służewiec - Warszawa Zachodnia.
Od 2 stycznia 2020 siedem par pociągów (trzy w szczycie porannym i cztery w popołudniowym) linii S3 zostało wydłużonych przez Nieporęt do Radzymina.
Stan obecny.
Obecnie (stan na marzec 2023), pociągi linii S3 kursują na trasie Warszawa Lotnisko Chopina - Legionowo Piaski (wybrane kursy do Wieliszewa oraz Radzymina) przez stację Warszawa Młynów (Metro M2) oraz stację Warszawa Gdańska (Metro M1) z niektórymi porannymi i popołudniowymi kursami wydłużonymi do Wieliszewa i Radzymina. 
Częstotliwość kursowania.
Linia kursuje całą dobę z 6 godzinną przerwą nocną. Kursuje cyklicznie, co godzinę (z ewentualnym kilkuminutowym odchyleniem) w każdym kierunku.
Linia S4/S40.
Linia S4 i S40 została uruchomiona 12 marca 2023 roku. Kursuje na trasie Piaseczno - Legionowo/Wieliszew (linia S4) oraz Piaseczno - Warszawa Główna (linia S40).
Linia S4 od stacji Warszawa Zachodnia kursuje linią obwodową przez stację Warszawa Młynów (przesiadka do linii metra M2) oraz Warszawa Gdańska (przesiadka do linii metra M1).
Linia S9 i S90 (historyczne).
Linia S9 rozpoczęła kursowanie w marcu 2010 między Dworcem Gdańskim i Legionowem
W maju 2010 r., po uzyskaniu porozumienia z władzami gminy Wieliszew, linia została przedłużona do Wieliszewa. Część kursów kończy bieg na stacji Legionowo Piaski.
Od momentu powstania do grudnia 2011 roku linia była obsługiwana przez Koleje Mazowieckie.
3 września 2012 roku linia została przedłużona do Warszawy Zachodniej ("d. Warszawa Wola").
Od 5 września 2016, w związku z remontem odcinka Warszawa Gdańska - Warszawa ZOO, część połączeń została skrócona do trasy Warszawa ZOO - Legionowo.
Linia S90 wróciła 2 listopada 2020 roku. Jeździła na trasie Warszawa Zachodnia (peron 8) - Warszawa Gdańska. Przejazd całą trasą trwa 11 minut. Linia ta była odgałęzieniem od linii S9 i kursowała tylko w dni robocze. Wszystkie kursy linii S90 odbywały się w godzinach szczytu, sześć razy dziennie.
Linie S9 i S90 nie są już wykorzystywane.

</doc>
<doc id="2083371" url="https://pl.wikipedia.org/wiki?curid=2083371" title="Puchar Interkontynentalny w Lekkoatletyce 2010 – rzut oszczepem kobiet">
Puchar Interkontynentalny w Lekkoatletyce 2010 – rzut oszczepem kobiet

Rzut oszczepem kobiet – jedna z konkurencji rozegranych podczas pucharu interkontynentalnego w Splicie. Oszczepniczki rywalizowały 4 września – pierwszego dnia zawodów.

</doc>
<doc id="2083374" url="https://pl.wikipedia.org/wiki?curid=2083374" title="Éric Raoult">
Éric Raoult

Éric Raoult (ur. 19 czerwca 1955 w Paryżu, zm. 16 kwietnia 2021 w Saint-Denis) – francuski polityk i samorządowiec, były minister i parlamentarzysta.
Życiorys.
Ukończył w 1976 studia z zakresu nauk politycznych i ekonomicznych. Pod koniec lat 70. zaangażował się w działalność gaullistowskiego Zgromadzenia na rzecz Republiki. Był współpracownikiem posłów tego ugrupowania.
W 1981 bez powodzenia wystartował w wyborach parlamentarnych. Dwa lata później został zastępcą mera Le Raincy, stanowisko to zajmował do 1995. Od 1986 do 1995 sprawował mandat posła do Zgromadzenia Narodowego. Od 1993 był wiceprzewodniczącym niższej izby parlamentu. W latach 1992–1998 zasiadał w radzie regionu Île-de-France. Od czerwca 1995 do kwietnia 2014 nieprzerwanie pełnił funkcję burmistrza Le Raincy.
Od maja do listopada 1995 sprawował urząd ministra ds. integracji i przeciwdziałania wykluczeniom w rządzie Alaina Juppé. Następnie do 2 czerwca 1997 był ministrem delegowanym ds. rozwoju terytoriów i integracji w drugim gabinecie tego samego premiera.
W 2002 powrócił do Zgromadzenia Narodowego. W XII kadencji do 2007 pełnił funkcję wiceprzewodniczącego izby. Przystąpił też wraz z RPR do Unii na rzecz Ruchu Ludowego. W 2005 w związku z zamieszkami w zarządzanej przez niego miejscowości wprowadzono godzinę policyjną (pierwszą w kraju w związku z tymi zamieszkami). W 2007 Éric Raoult po raz kolejny został deputowanym, w 2008 uzyskał też reelekcję w wyborach miejskich. W wyborach parlamentarnych w 2012 nie został ponownie wybrany do parlamentu.

</doc>
<doc id="2083376" url="https://pl.wikipedia.org/wiki?curid=2083376" title="Susann König">
Susann König

Susanna König (ur. 16 maja 1987 w Dippoldiswalde) – niemiecka biathlonistka, dwukrotna mistrzyni świata juniorów, mistrzyni Europy.
König karierę biathlonową rozpoczęła w 1995. Dziesięć lat później po raz pierwszy wystąpiła w międzynarodowych zawodach najwyższej rangi. Na mistrzostwach świata juniorów w Kontiolahti zajęła szóste miejsce w sprincie oraz piąte w biegu pościgowym. Rok później na mistrzostwach Europy w Langdorf była dziewiąta w biegu indywidualnym, 23 w sprincie, 13 w biegu pościgowym oraz wywalczyła złoty medal w sztafecie. W 2008 na mistrzostwach świata juniorów zdobyła dwa złote medale (bieg indywidualny oraz sztafeta), a także wywalczyła tytuł wicemistrzyni świata w sprincie.

</doc>
<doc id="2083378" url="https://pl.wikipedia.org/wiki?curid=2083378" title="Krnov-Cvilín">
Krnov-Cvilín

Krnov-Cvilín – przystanek kolejowy w Karniowie, w kraju morawsko-śląskim, w Czechach. Znajduje się na wysokości 315 m n.p.m. i leży na linii kolejowej nr 310 przy ulicy Hlubčická 157/50.

</doc>
<doc id="2083379" url="https://pl.wikipedia.org/wiki?curid=2083379" title="Witold Karpowicz">
Witold Karpowicz

Witold Karpowicz (ur. 11 lipca 1905 w Rydze, zm. 5 stycznia 1975 w Warszawie) – kapitan saperów inżynier Wojska Polskiego.
Życiorys.
Był synem Bronisława Karpowicza (oficera armii rosyjskiej, właściciela majątku w miejscowości Lenkorań na Kaukazie) i Wandy z Tędziagolskich. Dzieciństwo spędził w majątku swego ojca. Do szkoły powszechnej uczęszczał w Baku. W 1923 rodzina przyjechała do Polski. W 1927 Karpowicz ukończył Państwowe Gimnazjum im. Tadeusza Reytana w Warszawie.
W latach 1928–1931 był podchorążym Szkoły Podchorążych Inżynierii w Warszawie. 15 sierpnia 1931 Prezydent RP mianował go podporucznikiem ze starszeństwem z dniem 15 sierpnia 1930 i pierwszą lokatą w korpusie oficerów inżynierii i saperów, a Minister Spraw Wojskowych wcielił do 2 batalionu mostów kolejowych w Legionowie. W nagrodę za zajęcie pierwszej lokaty otrzymał szablę od Prezydenta RP, którą wręczył mu gen. dyw. Leon Berbecki. W 1932 zdał egzaminy na Politechnikę Warszawską na Wydział Inżynierii Lądowej. Studiował w Wyższej Szkole Inżynierii w Wersalu (franc. "École Supérieure de Genie"), którą ukończył w 1937.
Na stopień kapitana został awansowany ze starszeństwem z dniem 19 marca 1939 i 47. lokatą w korpusie oficerów saperów, grupa liniowa. W tym czasie pełnił służbę w 2 batalionie mostów kolejowych na stanowisku oficera sztabowego do spraw wyszkolenia.
W czasie kampanii wrześniowej był dowódcą Grupy Wojsk Kolejowych Nr 11, która została zmobilizowana przez 2 batalion mostów kolejowych i przydzielona do Armii „Pomorze”. 18 września w Iłowie dostał się do niewoli niemieckiej. Przez sześć lat był więziony w kilku oflagach na terenie III Rzeszy.
W 1945 wrócił do Polski. Nostryfikował dyplom na Politechnice Warszawskiej. W latach 1945–1947 był kierownikiem odbudowy mostu przez Bugonarew w Zegrzu. W latach 1947–1955 pracował w Mostostalu jako kierownik robót przy budowie trasy W-Z i Mostu Śląsko Dąbrowskiego.
Był głównym projektantem organizacji montażu kombinatu Oświęcim. Dla Mazowieckich Zakładów Rafinerii i Petrochemii w Płocku opracował projekty organizacji montażu reformingu i komorowego koksowania. Był autorem projektów organizacji montażu na licznych budowach mostów, zakładów przemysłowych jak np. cementowni i Zakładów Azotowych w Puławach.
W 1966 został odznaczony Krzyżem Kawalerskim Orderu Odrodzenia Polski.

</doc>
<doc id="2083381" url="https://pl.wikipedia.org/wiki?curid=2083381" title="Hermann Balk">
Hermann Balk



</doc>
<doc id="2083383" url="https://pl.wikipedia.org/wiki?curid=2083383" title="Puchar Interkontynentalny w Lekkoatletyce 2010 – bieg na 400 m kobiet">
Puchar Interkontynentalny w Lekkoatletyce 2010 – bieg na 400 m kobiet

Bieg na 400 metrów kobiet – jedna z konkurencji rozegranych podczas pucharu interkontynentalnego w Splicie. Sprinterki rywalizowały 4 września – pierwszego dnia zawodów.

</doc>
<doc id="2083387" url="https://pl.wikipedia.org/wiki?curid=2083387" title="Úvalno (przystanek kolejowy)">
Úvalno (przystanek kolejowy)

Úvalno – przystanek kolejowy w Úvalnie, w kraju morawsko-śląskim, w Czechach. Znajduje się na wysokości 295 m n.p.m. i leży na linii kolejowej nr 310.

</doc>
<doc id="2083389" url="https://pl.wikipedia.org/wiki?curid=2083389" title="Rogi szatana">
Rogi szatana



</doc>
<doc id="2083390" url="https://pl.wikipedia.org/wiki?curid=2083390" title="George Francis Eaton">
George Francis Eaton

George Francis Eaton (ur. 30 maja 1872, zm. 6 listopada 1949) – amerykański osteolog, w latach 1902–1920 kustosz działu osteologii w, należącym do Uniwersytetu Yale, Peabody Museum of Natural History.
W 1911 był członkiem słynnej, kierowanej przez Hirama Binghama III ekspedycji) do Peru, podczas której na nowo odkryto ruiny Machu Picchu. Eaton wśród ludzkich szkieletów w odkrytych grobowcach odnalazł, przeanalizował pochodzenie i opisał czaszki nieznanego, wymarłego przed stuleciami, kuskoszczura inkaskiego (gatunku gryzonia z rodziny szynszyloszczurowatych).

</doc>
<doc id="2083391" url="https://pl.wikipedia.org/wiki?curid=2083391" title="Skrochovice (stacja kolejowa)">
Skrochovice (stacja kolejowa)

Skrochovice – stacja kolejowa w Skrochovicach w gminie Brumovice, w kraju morawsko-śląskim, w Czechach przy ulicy Opavská 47/10. Znajduje się na wysokości 285 m n.p.m. i leży na linii kolejowej nr 310.

</doc>
<doc id="2083393" url="https://pl.wikipedia.org/wiki?curid=2083393" title="Puchar Interkontynentalny w Lekkoatletyce 2010 – bieg na 800 m kobiet">
Puchar Interkontynentalny w Lekkoatletyce 2010 – bieg na 800 m kobiet

Bieg na 800 metrów kobiet – jedna z konkurencji rozegranych podczas pucharu interkontynentalnego w Splicie. Biegaczki rywalizowały 4 września – pierwszego dnia zawodów.

</doc>
<doc id="2083395" url="https://pl.wikipedia.org/wiki?curid=2083395" title="Notosuchia">
Notosuchia

Notosuchia – wymarły klad krokodylomorfów z grupy Mesoeucrocodylia. Wyróżniony i nazwany w 1971 roku przez Zulmę Gasparini, która nadała mu rangę infrarzędu w obrębie podrzędu Mesosuchia (obecnie niewyróżnianego, gdyż był to takson parafiletyczny); Gasparini zaliczyła do Notosuchia rodzinę Notosuchidae z rodzajem "Notosuchus" i rodzinę Uruguaysuchidae z rodzajami "Uruguaysuchus" i "Araripesuchus". Paul Sereno i współpracownicy (2001) zdefiniowali Notosuchia jako klad obejmujący wszystkich przedstawicieli Crocodyliformes bliżej spokrewnionych z gatunkiem "Notosuchus terrestris" niż z krokodylem nilowym; tak definiowane Notosuchia są taksonem siostrzanym do kladu Neosuchia. Inną definicję filogenetyczną tego kladu zaproponowali Ismar de Souza Carvalho i współpracownicy (2004), którzy zdefiniowali Notosuchia jako klad obejmujący ostatniego wspólnego przodka grup Ziphosuchia i Peirosaurimorpha oraz wszystkich jego potomków. Nie jest jednak pewne, czy do tak definiowanych Notosuchia nie należałby również klad Neosuchia; definicja ta nie jest używana przez innych autorów. Ziphosuchia to grupa wyróżniona i nazwana przez Ortegę i współpracowników (2000), którzy zaliczyli do niej rodzaje "Notosuchus" i "Libycosuchus" oraz grupę Sebecosuchia (obejmującą rodziny Sebecidae i Baurusuchidae); Carvalho i współpracownicy (2004) zdefiniowali Ziphosuchia jako klad obejmujący ostatniego wspólnego przodka rodzajów "Notosuchus" i "Libycosuchus" oraz grupy Baurusuchoidea (= Sebecosuchia) i wszystkich jego potomków. W zależności od pozycji filogenetycznej "Notosuchus", "Libycosuchus" i rodzajów tradycyjnie zaliczanych do Sebecosuchia/Baurusuchoidea, tak rozumiane Ziphosuchia mogą być synonimem Notosuchia "sensu" Sereno "et al.", 2001, być kladem obejmującym większość, lecz nie wszystkie Notosuchia, lub też – jeśli Sebecidae należały do Neosuchia – być kladem obejmującym Notosuchia i Neosuchia.
Nie jest pewne, jakie rodzaje krokodylomorfów (poza samym "Notosuchus") można zaliczyć do Notosuchia. Analizy kladystyczne sugerują, że bliżej spokrewniony z "N. terrestris" niż z krokodylem nilowym był szereg rodzajów krokodylomorfów żyjących w kredzie na obszarach dzisiejszego Madagaskaru ("Simosuchus"), kontynentalnej Afryki ("Malawisuchus") i Ameryki Południowej ("Uruguaysuchus", "Comahuesuchus", "Mariliasuchus" i rodzaje zaliczane do rodziny Sphagesauridae); poza wczesnokredowym "Malawisuchus" wszystkie te rodzaje żyły w późnej kredzie. Bardziej kontrowersyjna jest kwestia przynależności do Notosuchia:
Większość krokodylomorfów należących lub mogących należeć do Notosuchia żyła na lądach powstałych w wyniku rozpadu Gondwany; wyjątkami mogły być europejskie rodzaje "Iberosuchus", "Bergisuchus" i "Doratodon" (być może blisko spokrewnione z Sebecidae i/lub Baurusuchidae), a także azjatycki "Chimaerasuchus". Do Notosuchia należały małe lub średniej wielkości krokodylomorfy (oraz bardzo duży "Razanandrongobe"), które w odróżnieniu od współczesnych krokodyli były zwierzętami lądowymi; zachowane kości kończyn sugerują, że przynajmniej niektóre z nich (jak "Iberosuchus" czy "Baurusuchus") poruszały się na wyprostowanych kończynach. U wielu przedstawicieli tej grupy występowało uzębienie heterodontyczne; u niektórych tylne zęby, podobnie jak zęby trzonowe ssaków, były wieloguzkowe, z jednym lub kilkoma rzędami guzków (dotyczy to rodzajów "Chimaerasuchus", "Simosuchus", "Candidodon", "Malawisuchus", "Uruguaysuchus", "Yacarerani" i "Pakasuchus". Wydaje się, że do Notosuchia należały zarówno duże drapieżniki, jak "Razanandrongobe" i Baurusuchidae (o bocznie spłaszczonych zębach z ząbkowanymi krawędziami, podobnymi do zębów teropodów), jak i formy wszystkożerne ("Notosuchus", Sphagesauridae), a być może nawet roślinożerne ("Chimaerasuchus"). Według O'Connora i współpracowników (2010) Notosuchia mogły w okresie kredowym zajmować na kontynentach południowych nisze ekologiczne, które na kontynentach północnych należały do ssaków.
Kladogram Notosuchia według Fiorelliego i Calvo (2008):
Alternatywny kladogram Notosuchia według Fiorelliego i Calvo (2008), powstały w wyniku dodania do macierzy danych rodzajów "Terminonaris" i "Sarcosuchus" oraz usunięcia z niej rodzaju "Sillosuchus" (rodzaje "Anatosuchus", "Lomasuchus", "Mahajangasuchus", "Peirosaurus" i "Uberabasuchus" należą tu do Neosuchia):

</doc>
<doc id="2083397" url="https://pl.wikipedia.org/wiki?curid=2083397" title="Pomnik Solidarności w Nowej Hucie">
Pomnik Solidarności w Nowej Hucie

Pomnik Solidarności "Bądź wierny, idź" – pomnik w Krakowie, w centrum Nowej Huty, po południowej stronie pl. Centralnego.
Pomnik postawiono w 1999 r. przed halą walcowni zgniatacz Huty im. Tadeusza Sendzimira, wydziału w którym powstała najsilniejsza organizacja NSZZ Solidarność na kombinacie, gdzie w 1988 r. miał siedzibę komitet strajkowy, a potem znajdowała się Izba Pamięci poświęcona hutniczej „Solidarności”.
W 2005 r., po prywatyzacji HTS, w związku z planami zburzenia zgniatacza, przeniesiono go na Plac Centralny gdzie został ponownie uroczyście odsłonięty. Pomnik odsłonili: jeden z przywódców pierwszych strajków w hucie Kazimierz Fugiel, przewodniczący Komisji Robotniczej Hutników Władysław Kielian i Zdzisław Siudak pracownik zgniatacza. Monument poświęcili metropolita gdański abp Tadeusz Gocłowski i metropolita krakowski abp Stanisław Dziwisz.
Pomnik ma formę stalowej litery V, osadzonej na cokole (pierwotnie z cegieł). Ta litera to tzw. zajączek, dwa palce dłoni ułożone w literę V oznaczającą zwycięstwo (ang. "victory"), gest Winstona Churchilla, premiera Wielkiej Brytanii, z lat drugiej wojny światowej. Umieszczono na niej jedenaście tablic z ważnymi w dziejach Nowej Huty datami, poczynając od 1960 r. i obrony krzyża, data wyboru Karola Wojtyły i daty jego pobytów w Nowej Hucie, data powstania Solidarności i inne. U podstawy umieszczono orła w koronie. Poniżej, na cokole znajdują się cztery tablice upamiętniające: obronę krzyża nowohuckiego, wybór Karola Wojtyły na papieża, wydarzenia grudniowe w Gdańsku w 1970 i powstanie Solidarności w 1980 oraz czwarta upamiętniająca powstanie NSZZ Solidarność w Nowej Hucie. Pod tablicami napis "SOLIDARNOŚĆ" pisany „solidarycą”. U podstawy pomnika znajduje się tablica informująca, że jest on poświęcony „pamięci uczestników pierwszych zrywów solidarnościowych i wszystkich tych bezimiennych, którzy jako pierwsi w okresie powojennym stanęli do walki w obronie wiary, praw pracowniczych i godności ludzkiej”.
Tekst umieszczony na tablicy:
"Pomnik poświęcony pamięci" "uczestników pierwszych zrywów solidarnościowych i wszystkich tych bezimiennych, którzy jako pierwsi" 
"w okresie powojennym stanęli do walki w obronie wiary, praw pracowniczych i godności ludzkiej."
"Swoim kształtem nawiązuje do litery V - symbolu zwycięstwa."
"Umieszczone na pomniku daty upamiętniają przełomowe dla nowohuckiej Solidarności wydarzenia,"
"takie jak: walka o krzyż/1960/" 
"wybór Karola Wojtyły na papieża /1978/" 
"i jego pierwsze pielgrzymki do Ojczyzny, w tym te podczas których odwiedzał Nową Hutę /1978/1983/"
"hutnicze strajki /1980/1981/1988/" 
"oraz reaktywowanie Solidarności /1989/."
"Pomnik wybudowano staraniem Komisji Robotniczej Hutników NSZZ Solidarność huty im. Sendzimira"
"z inicjatywy członków Solidarności z Walcowni" "Zgniatacz z pieniędzy wpłaconych przez sponsorów"
"i zebranych w społecznej zbiórce."
"Odsłonięto 10 listopada 1999 roku" "w przeddzień rocznicy odzyskania niepodległości."
"Pierwotnie stanął na terenie nowohuckiego Kombinatu, gdzie w 1980,1988 wybuchły robotnicze strajki" 
"wpisujące się w ogólnopolski protest przeciwko komunistycznej władzy i obcej Polakom ideologii."
"Chwała ludziom, którzy poświeceniem i wytrwałością zmienili oblicze Polski i Europy." 
"Bądź wierny. Idź. wiersz", którego fragment umieszczono na tablicy umieszczonej z boku pomnika to przesłanie Pana Cogito, postaci z cyklu wierszy Zbigniewa Herberta.

</doc>
<doc id="2083398" url="https://pl.wikipedia.org/wiki?curid=2083398" title="Leucothoe fontanesiana">
Leucothoe fontanesiana



</doc>
<doc id="2083400" url="https://pl.wikipedia.org/wiki?curid=2083400" title="Holasovice (przystanek kolejowy)">
Holasovice (przystanek kolejowy)

Holasovice – przystanek kolejowy w Holasovicach, w kraju morawsko-śląskim, w Czechach. Znajduje się na wysokości 290 m n.p.m. i leży na linii kolejowej nr 310.

</doc>
<doc id="2083402" url="https://pl.wikipedia.org/wiki?curid=2083402" title="Puchar Interkontynentalny w Lekkoatletyce 2010 – bieg na 3000 m kobiet">
Puchar Interkontynentalny w Lekkoatletyce 2010 – bieg na 3000 m kobiet

Bieg na 3000 metrów kobiet – jedna z konkurencji rozegranych podczas pucharu interkontynentalnego w Splicie. Biegaczki rywalizowały 4 września – pierwszego dnia zawodów.

</doc>
<doc id="2083408" url="https://pl.wikipedia.org/wiki?curid=2083408" title="Steve Burton (aktor)">
Steve Burton (aktor)

Jack Stephen „Steve” Burton (ur. 28 czerwca 1970 w Indianapolis, w stanie Indiana) − amerykański aktor telewizyjny i filmowy.

</doc>
<doc id="2083409" url="https://pl.wikipedia.org/wiki?curid=2083409" title="RB ONZ">
RB ONZ



</doc>
<doc id="2083410" url="https://pl.wikipedia.org/wiki?curid=2083410" title="Kościół Opatrzności Bożej w Bydgoszczy">
Kościół Opatrzności Bożej w Bydgoszczy



</doc>
<doc id="2083414" url="https://pl.wikipedia.org/wiki?curid=2083414" title="Lomami">
Lomami



</doc>
<doc id="2083415" url="https://pl.wikipedia.org/wiki?curid=2083415" title="Lualaba">
Lualaba



</doc>
<doc id="2083416" url="https://pl.wikipedia.org/wiki?curid=2083416" title="Puchar Interkontynentalny w Lekkoatletyce 2010 – bieg na 400 m przez płotki kobiet">
Puchar Interkontynentalny w Lekkoatletyce 2010 – bieg na 400 m przez płotki kobiet

Bieg na 400 metrów przez płotki kobiet – jedna z konkurencji rozegranych podczas pucharu interkontynentalnego w Splicie. Płotkarki rywalizowały 4 września – pierwszego dnia zawodów.

</doc>
<doc id="2083419" url="https://pl.wikipedia.org/wiki?curid=2083419" title="Steve Barton (aktor)">
Steve Barton (aktor)



</doc>
<doc id="2083421" url="https://pl.wikipedia.org/wiki?curid=2083421" title="Puchar Interkontynentalny w Lekkoatletyce 2010 – rzut dyskiem kobiet">
Puchar Interkontynentalny w Lekkoatletyce 2010 – rzut dyskiem kobiet

Rzut dyskiem kobiet – jedna z konkurencji rozegranych podczas pucharu interkontynentalnego w Splicie. Dyskobolki rywalizowały 4 września – pierwszego dnia zawodów.

</doc>
<doc id="2083423" url="https://pl.wikipedia.org/wiki?curid=2083423" title="Operacja Unthinkable">
Operacja Unthinkable

 
Operacja Unthinkable (z ang. „operacja Nie Do Pomyślenia”) – brytyjski plan ataku na ZSRR. Plan został stworzony w drugiej połowie kwietnia 1945 na polecenie premiera Winstona Churchilla przez British Armed Forces' Joint Planning Staff.
Cel planu.
Podstawowym celem operacji miało być „wyrwanie Europy Środkowej spod okupacji rosyjskiej”, a szczególnie zapewnienie „uczciwego ładu dla Polski”. W planach „operacji Nie Do Pomyślenia” jest mowa o ataku na Rosję, nie na ZSRR (chociaż oficjalnie takie państwo jak Rosja nie istniało). Ustalono datę ataku na 1 lipca 1945 roku. W misji oswobodzenia Europy Środkowej miały wziąć udział także Stany Zjednoczone (w raporcie zaznaczano, że istnieje możliwość, że Rosja przystąpi do wojny po stronie Japonii przeciw USA). Większość operacji ofensywnych miały przeprowadzić siły amerykańskie i brytyjskie, a także polskie siły zbrojne i do 100 000 żołnierzy niemieckich byłego Wehrmachtu. Jednak faktycznie szefowie sztabu uznali ofensywę przeciw ZSRR, która miała na celu wyzwolenie Polski, za nierealną (głównie ze względu na przewagę liczebną sił radzieckich w Europie). 22 maja 1945, dowództwo brytyjskie stwierdziło, że operacja jest „wysoce ryzykowna”. W odpowiedzi Winston Churchill 10 czerwca 1945 przesłał depeszę z poleceniem, aby przygotować plan na wypadek agresji Rosji na Wyspy Brytyjskie.
Dalsze losy planu.
Pomimo odrzucenia planu ataku na Rosję w 1945 roku, plan nadal był rozważany. 30 sierpnia 1946 odbyło się nieformalne spotkanie między brytyjskim i amerykańskim Szefem Sztabu na temat tego, jak może wyglądać konflikt w Europie i najlepszej strategii prowadzenia wojny w Europie.

</doc>
<doc id="2083430" url="https://pl.wikipedia.org/wiki?curid=2083430" title="Geoffrey Hilton Bowman">
Geoffrey Hilton Bowman

Geoffrey Hilton Bowman (ur. 2 maja 1891, zm. 25 marca 1970) – angielski as myśliwski okresu I wojny światowej. Odniósł 32 zwycięstw powietrznych.
Geoffrey Hilton Bowman urodził się w Manchester jako syn George'a i Mary Bowmanów. Przed wstąpieniem do wojska ukończył studia i był lekarzem.
Na początku I wojny światowej służył w 6 Pułku Piechoty.
Do RFC został przeniesiony w marcu 1916 roku i po przejściu kursu pilotażu został przydzielony do dywizjonu No. 29 Squadron RAF. W jednostce odniósł 2 potwierdzone zwycięstwa powietrznych. Pierwsze na samolocie Airco DH.2 zestrzeliwując samolot LFG Roland C.II. 27 września zestrzelił niemiecki balon obserwacyjny.
W maju 1917 roku został skierowany do No. 56 Squadron RAF jako dowódca eskadry. W jednostce służył do lutego 1918 roku odnosząc 22 zwycięstwa powietrzne w tym trzy podwójne: 6 czerwca, 14 czerwca i 27 lipca 1917 roku.
2 lutego 1918 roku został przeniesiony do No. 41 Squadron RAF na stanowisko dowódcy jednostki, które pełnił do momentu jej rozwiązania w końcu 1919 roku. W jednostce odniósł kolejne 8 zwycięstw. Do końca wojny miał ich potwierdzonych 32, co stawiało go w szeregu największych asów I wojny światowej. Po zakończeniu wojny służył w wojskach interwencyjnych w Rosji.
Bowman pozostał w RAF do 1934 roku, kiedy to przeszedł na emeryturę. Następnie pracował w Royal Aircraft Establishment.

</doc>
<doc id="2083431" url="https://pl.wikipedia.org/wiki?curid=2083431" title="Julianne Koepcke">
Julianne Koepcke



</doc>
<doc id="2083433" url="https://pl.wikipedia.org/wiki?curid=2083433" title="Julianne Köpcke">
Julianne Köpcke



</doc>
<doc id="2083439" url="https://pl.wikipedia.org/wiki?curid=2083439" title="Hieronim Łoski">
Hieronim Łoski

Hieronim (Jarosz) Łoski (ur. ok. 1487, zm. po 21 kwietnia 1527) – nieślubny syn księcia mazowieckiego Konrada III Rudego ze związku z Anną Łoską, najprawdopodobniej szlacheckiego pochodzenia.
Życiorys.
Od 1512 pełnił funkcję kapłana i altarzysty w kolegiacie św. Jana w Warszawie. Przed 13 czerwca 1520 otrzymał po swej babce Zofii z Kuczborka dobra ziemskie w Kuczborku, które wraz z zapisanymi mu przez księcia Konrada Rudego stoma dukatami przekazał swojej matce Annie. Prawdopodobnie po 1520 przeniósł się do Makowa, gdyż w dokumencie z 28 czerwca 1521 występuje jako altarzysta w tamtejszej parafii.
Przed 28 czerwca 1521 siostra Hieronima zapisała mu w testamencie ogród. Przed 4 marca 1526 książę mazowiecki Janusz III zapisał Hieronimowi w testamencie pięć kop groszy z cła mostowego różańskiego. W Różanie Hieronim pełnił również funkcję prowizora tamtejszego szpitala. 24 maja 1526 córka Konrada Rudego Anna mazowiecka potwierdziła nadanie księcia Janusza, zaś 21 kwietnia 1527 po wcieleniu Mazowsza w skład Korony Królestwa Polskiego, potwierdził je również król Polski Zygmunt I Stary. Jest to ostatnia wzmianka na temat Hieronima (Jarosza) Łoskiego. Dalsze losy nieślubnego syna księcia Konrada nie są znane.

</doc>
<doc id="2083440" url="https://pl.wikipedia.org/wiki?curid=2083440" title="Puchar Interkontynentalny w Lekkoatletyce 2010 – bieg na 400 m mężczyzn">
Puchar Interkontynentalny w Lekkoatletyce 2010 – bieg na 400 m mężczyzn

Bieg na 400 metrów mężczyzn – jedna z konkurencji rozegranych podczas pucharu interkontynentalnego w Splicie. Sprinterzy rywalizowali 4 września – pierwszego dnia zawodów.

</doc>
<doc id="2083443" url="https://pl.wikipedia.org/wiki?curid=2083443" title="Szelf Lodowy Getza">
Szelf Lodowy Getza



</doc>
<doc id="2083445" url="https://pl.wikipedia.org/wiki?curid=2083445" title="Charles Beresford">
Charles Beresford

Charles William de la Poer Beresford, 1. baron Beresford GCB, GCVO (ur. 10 lutego 1846 w Dundalk w Irlandii, zm. 6 września 1919 w hrabstwie Caithness w Szkocji) − brytyjski oficer marynarki, admirał i polityk. Podczas służby w Royal Navy dowodził między innymi Flotą Śródziemnomorską i Flotą Kanału. Był wieloletnim członkiem Parlamentu.
Życiorys.
Był drugim synem Johna Beresforda, markiza Waterford. Służbę w Royal Navy rozpoczął jako kadet w grudniu 1859 roku. W 1874 roku, będąc młodym stażem i stopniem oficerem marynarki, został wybrany członkiem Izby Gmin z okręgu Waterford, z ramienia rządzących konserwatystów, powodując w ten sposób konsternację wśród lordów Admiralicji. Obowiązki parlamentarne pełnił do końca kadencji w 1880 roku, nie przerywając służby wojskowej. W 1875 roku został awansowany do stopnia komandora porucznika ("Commander").
Charles Beresford wsławił się odwagą jako dowódca kanonierki „Condor” podczas bombardowania Aleksandrii w lipcu 1882 roku. W latach 1884−1885 dowodził oddziałem marynarzy wchodzącym w skład ekspedycji generała Garneta Wolseleya, wysłanej do Chartumu na pomoc generałowi Charlesowi Gordonowi podczas powstania Mahdiego.
W 1885 roku Charles Beresford został ponownie wybrany członkiem Parlamentu, powtarzając sukces w wyborach w roku następnym. Zrezygnował z pełnienia mandatu w 1888 roku. W latach 1886−1888 pracował również w Admiralicji, współdziałając między innymi w tworzeniu podstaw brytyjskiego wywiadu morskiego. Od 1889 roku powrócił do służby na morzu. W 1898 roku został promowany do stopnia kontradmirała ("Rear Admiral") i ponownie wybrany do Izby Gmin, gdzie pracował do 1900 roku. Został wówczas mianowany zastępcą dowódcy Floty Śródziemnomorskiej. Jej dowódcą był John Arbuthnot Fisher. Obaj oficerowie czuli do siebie wzajemną niechęć, która powodowała nieustanny konflikt pomiędzy nimi i wkrótce urosła do poważnych rozmiarów.
Charles Beresford został ponownie członkiem Izby Gmin w 1902 roku, jednak zrezygnował z mandatu rok później, gdy został mianowany dowódcą Floty Kanału ("Channel Fleet") i promowany na admirała. W latach 1905−1907 dowodził Flotą Śródziemnomorską, zaś przez kolejne dwa lata ponownie Flotą Kanału. Tu znów skonfliktował się z admirałem Fisherem, wówczas Pierwszym Lordem Morskim Admiralicji, przeprowadzającym reformę organizacyjną Royal Navy. W efekcie w marcu 1909 roku admirał Beresford został pozbawiony dowództwa i usunięty ze służby czynnej, jego adwersarz zaś ustąpił ze stanowiska dwa lata później w następstwie publicznych oskarżeń i prowadzonego na zlecenie rządu postępowania. W 1910 roku Charles Beresford został na kolejne sześć lat wybrany do Izby Gmin, zaś w 1916 roku wyniesiony do godności barona ("Lord Charles Beresford, Baron Beresford of Metemmeh and Curraghmore in the County of Waterford") i członka Izby Lordów. Pogarszający się stan zdrowia nie pozwolił mu jednak na nazbyt czynne uczestnictwo w życiu publicznym. Zmarł 6 września 1919 roku w posiadłości w hrabstwie Caithness w północnej Szkocji.

</doc>
<doc id="2083446" url="https://pl.wikipedia.org/wiki?curid=2083446" title="Gustaf Adolf Boltenstern">
Gustaf Adolf Boltenstern



</doc>
<doc id="2083447" url="https://pl.wikipedia.org/wiki?curid=2083447" title="Hrabstwo Adams (Waszyngton)">
Hrabstwo Adams (Waszyngton)

Hrabstwo Adams (ang. "Adams County") – hrabstwo w stanie Waszyngton w Stanach Zjednoczonych. Hrabstwo zajmuje powierzchnię całkowitą 1929,69 mil² (4997,87 km²). Według szacunków United States Census Bureau w roku 2009 miało 17 732 mieszkańców. Siedzibą hrabstwa jest Ritzville.
Hrabstwo powstało 28 listopada 1883 r., nazwę nadano na cześć 2. prezydenta USA Johna Adamsa.

</doc>
<doc id="2083448" url="https://pl.wikipedia.org/wiki?curid=2083448" title="Anna Łoska">
Anna Łoska

Anna Łoska (zm. po 13 czerwca 1520) – nałożnica księcia mazowieckiego Konrada III Rudego.
Życiorys.
Istnieją różne teorie dotyczące pochodzenia Anny Łoskiej. Według pierwszej z nich, pochodziła ona z rodziny ziemiańskiej herbu Rogala ze wsi Łoś. Ostatnio pojawiła się jednak hipoteza, jakoby była ona identyczna z Anną Czyszkowską herbu Ogończyk, która została przed 1505 żoną szlachcica Wawrzyńca Chynowskiego (Łoskiego). Zgodnie z dokumentem jej syna Hieronima, matką Anny była Zofia z Kuczborka. 
Przypuszcza się, iż Anna Łoska mogła należeć do dworu księżnej mazowieckiej Barbary Olelkówny. Najprawdopodobniej ok. 1486 została nałożnicą syna księżnej Konrada Rudego, któremu urodziła syna Hieronima, kapłana w kolegiacie św. Jana w Warszawie oraz prawdopodobnie nieznaną z imienia córkę, zmarłą przed 28 czerwca 1521. Badacze utożsamiający Annę z żoną Wawrzyńca Chynowskiego wysunęli hipotezę, jakoby córką jej i księcia Konrada była również Anna Dorota Chynowska, żona podsędka czerskiego Jana Warszewieckiego. Konrad III Rudy podarował najprawdopodobniej swojej metresie ogród, nazwany od jej nazwiska Łoska. Związek Anny z królem zakończył się prawdopodobnie przed 1496, gdy książę poślubił Annę Radziwiłłównę. 
Według jednej z hipotez, po rozstaniu z Konradem Anna została przez niego umieszczona w klasztorze bernardynek w Warszawie i była identyczna z tamtejszą zakonnicą Anną Łoską. Teoria ta została jednak zakwestionowana. 13 czerwca 1520 jej syn Hieronim zapisał swej matce dobra w Kuczborku, odziedziczone po matce Anny Zofii z Kuczborka oraz sto dukatów zapisanych mu przez ojca Konrada Rudego na ogrodzie i sadzie. Jej ostatnia wzmianka źródłowa na temat Anny Łoskiej.

</doc>
<doc id="2083449" url="https://pl.wikipedia.org/wiki?curid=2083449" title="Mąż idealny (dramat)">
Mąż idealny (dramat)

Mąż idealny (ang. "An Ideal Husband") – dramat komediowy w czterech aktach Oscara Wilde’a z 1895 roku. Fabuła oparta jest na motywie szantażowanego polityka, który ma do wyboru ulec szantażowi i stracić miłość swojej ukochanej, lecz pryncypialnej żony, lub nie ulec, ryzykując skandal.

</doc>
<doc id="2083450" url="https://pl.wikipedia.org/wiki?curid=2083450" title="Getto w Kołkach">
Getto w Kołkach

Getto w Kołkach – getto dla ludności żydowskiej zorganizowane przez okupacyjne władze hitlerowskie w czasach II wojny światowej w Kołkach. 
W 1937 roku w Kołkach mieszkało 860 Żydów. Od początku okupacji niemieckiej w 1941 roku zostali oni poddani różnym represjom – nakazano im nosić opaski Gwiazdą Dawida, zdać posiadane złoto i kosztowności, zmuszano do nieodpłatnego wykonywania ciężkich prac. Byli systematycznie bici i okradani przez policjantów ukraińskich z miejscowego posterunku.
Getto w Kołkach utworzono w październiku 1941 roku. Umieszczono w nim 2,5 tysiąca Żydów – miejscowych, z okolicznych wsi oraz uciekinierów z centralnej Polski. Ciasnota i fatalne warunki sanitarne panujące w getcie doprowadziły do epidemii i wysokiej śmiertelności.
Do likwidacji getta przystąpiono w kwietniu 1942 roku. SD z Łucka przy pomocy niemieckiej żandarmerii i ukraińskiej policji rozstrzelało niemal wszystkich Żydów 6 km na wschód od Kołek, w miejscu zwanym Biały Brzeg (Białe Brzegi) nad rzeką Styr. Niewielkiej grupie osób udało się zbiec i uniknąć egzekucji.
Po likwidacji getta szczególną aktywność w wyłapywaniu i zabijaniu zbiegów wykazywał komendant posterunku policji w Kołkach o nazwisku Saczko (Saczkowski), który publicznie chwalił się swoimi zbrodniami.
W 1991 roku w miejscu zbiorowej mogiły zamordowanych postawiono pomnik.

</doc>
<doc id="2083453" url="https://pl.wikipedia.org/wiki?curid=2083453" title="Vittorio Grigolo">
Vittorio Grigolo

Vittorio Grigolo (ur. 19 lutego 1977 w Arezzo) – włoski tenor.
Śpiewa od 4. roku życia, jest wychowankiem Kapeli Sykstyńskiej, w której był solistą. W wieku 13 lat debiutował na scenie w "Tosce" Pucciniego u boku Luciana Pavarottiego, a w wieku 18 lat dołączył do zespołu Opery Wiedeńskiej. Mając 23 lata wystąpił na scenie La Scala w Mediolanie.
Ostatnio święcił triumfy w operze "Manon" w Royal Opera House w Londynie u boku Anny Netrebko. Okrzyknięty został przez krytyków sensacyjnym odkryciem światowej wokalistyki na miarę Pavarottiego.

</doc>
<doc id="2083455" url="https://pl.wikipedia.org/wiki?curid=2083455" title="Nosorożec włochaty ze Staruni">
Nosorożec włochaty ze Staruni

Nosorożec włochaty ze Staruni – jedyny na świecie kompletny (tzn. z zachowanym nie tylko szkieletem, ale i częściami miękkimi: częścią wnętrzności, mięśniami, skórą) egzemplarz wymarłego gatunku nosorożca ("Coelodonta antiquitatis") z epoki plejstocenu. Odkryty w kopalni głębinowej ozokerytu na terenie wsi Starunia koło Stanisławowa. W nauce znany jako tzw. "drugi nosorożec ze Staruni". Unikalna fosylizacja tego okazu była możliwa dzięki konserwującym właściwościom wosku ziemnego i soli kamiennej, które obficie występują w iłach otaczających skamieniałość.
Pierwsze znaleziska dużych kręgowców plejstocenu w Staruni.
Na początku XX wieku w Staruni działała kopalnia wosku ziemnego, założona przez Niemca, Kampego, z Hamburga. Kopalnia w Staruni była znana jako miejsce występowania dobrze zachowanych fragmentów kręgowców kopalnych od października 1907, kiedy to w trakcie drążenia szybu nowej kopalni w celu eksploatacji ozokerytu wydobyto duże fragmenty szkieletu i części miękkich jednego osobnika mamuta z ciosami (leżał na głębokości 12–14 m), a 6 listopada tegoż roku także przednią część ciała nosorożca włochatego (później nazwanego pierwszym nosorożcem staruńskim) (leżał na głębokości 16–17 m). Pierwszy z okazów był zatopiony w warstwie wosku pod warstwą mioceńskiego iłu. Oba okazy trafiły w 1908 do Muzeum Przyrodniczego im. Dzieduszyckich w pobliskim Lwowie, gdzie znajdują się do dziś. Znaleziono też wówczas jedną kość jelenia olbrzymiego, a prof. Marian Łomnicki wymienił także szczątki płazów, ptaków, owadów, ślimaków lądowych i słodkowodnych oraz małży, a także liście i inne szczątki dębu, jesionu, klonu, wiązu, roślin bagiennych oraz artefakty drewniane. W późniejszych opracowaniach zakwestionowano równowiekowość z nosorożcem i mamutem fauny i flory podanej przez Łomnickiego, uznając ją za młodszą i redeponowaną.
Mamut był w złym stanie, gdyż pracownicy kopalni uznali, iż jest to zwierzę współczesne (wół z rogami), bez wartości naukowej i uszkodzili okaz w trakcie wydobywania, a następnie wyrzucili na hałdę przykopalnianą, gdzie doznał dalszych uszkodzeń, m.in. miejscowa ludność wycinała kawałki skóry m.in. na buty (część z nich odzyskano później wyrokiem sądu). Również w pierwszych dniach po ustaleniu, że okaz jest zwierzęciem kopalnym nie zabezpieczono znaleziska dostatecznie i dewastowali je łowcy „pamiątek”. Poza tym oba zwierzęta nie były kompletne. Niejasna była także geneza obu tych znalezisk, gdyż choć okazy reprezentowały zwierzęta kopalne, to spoczywały w osadzie bogatym w szczątki współcześnie żyjących roślin i owadów, z których część nie była znana z plejstocenu. Dopiero w 1929 roku ostatecznie udowodniono, że i mamut i nosorożec nie znajdowały się w skałach macierzystych, a w wypełnieniu starego wyrobiska prawdopodobnie z XIX wieku. Najwidoczniej oba okazy wydobyto właśnie w czasie eksploatacji w XIX (?) wieku, uznano za bezwartościowe i wrzucono do pustego korytarza, który potem zasypano częściowo współczesnym materiałem. W odróżnieniu od drugiego nosorożca staruńskiego, okaz z 1907 miał zachowane rogi. W trakcie opracowywania znaleziska, okazało się, że szczątki dużych kręgowców wydobywano w okolicznych kopalniach ozokerytu już w XIX wieku, jednak nie trafiły one w ręce badaczy. Znaleziska z 1907. zostały jeszcze w tymże roku opisane w licznych dziennikach i pismach popularnonaukowych (np. kilka artykułów w „Kosmosie”) krajowych i zagranicznych, a w 1914 roku wyszła monografia i atlas: "Wykopaliska staruńskie". Wyd. Muzeum im. Dzieduszyckich we Lwowie, druk w Krakowie.
Odkrycie kompletnego nosorożca (drugiego nosorożca ze Staruni) w 1929 i jego badania.
Odkrycia z 1907 wskazywały, że kopalnia w Staruni może być perspektywicznym obszarem dla pozyskania dobrze zachowanych zwierząt plejstocenu, a jednocześnie odkrycia te pozostawiły szereg niewyjaśnionych kwestii co do geologicznej pozycji znalezisk. Z obu powodów uznano, że należy przeprowadzić poszukiwania i badania na duża skalę. Projekt ten udało się urzeczywistnić dopiero w 1929, gdy krakowski oddział PAU zdobył pokaźne środki finansowe z Funduszu Kultury Narodowej na zorganizowanie prac wydobywczych, w ramach których reaktywowano opuszczony szyb z 1907 i zbudowano nowy szyb badawczy wraz ze sztolnią łączącą oba te szyby. Kierownikiem zespołu poszukiwawczego był Eugeniusz Panow. 23 października 1929 w sztolni napotkano na głębokości 12,5 m prawie nieuszkodzony okaz nosorożca włochatego, w pozycji odwróconej, tzn. zwierzę leżało na grzbiecie. Zwłoki miały nieliczne uszkodzenia, z których największym był otwór w brzuchu, przez który na zewnątrz ciała wydostały się wnętrzności, częściowo zachowane w osadzie otaczającym ciało. Później stwierdzono, że jest to młoda, trzyletnia samica. Nie zachowała się jej okrywa włosowa (poza paroma kępkami), kopyta oraz rogi. W celu wydobycia okazu wydrążono specjalny szyb transportowy, co było możliwe dzięki pomocy Wojska Polskiego. Nosorożca wydobyto 17 grudnia 1929, a 22 grudnia przewieziono go do Krakowa, gdzie znajduje się do dziś i jest wystawiony w tamtejszym Muzeum Przyrodniczym. Ostatecznej preparacji i konserwacji dokonał rzeźbiarz z wykształcenia, a preparator z zawodu, Franciszek Kalkus. Skórę zdjęto, a następnie założono na przygotowany model nosorożca, a szkielet oddzielono od mięśni i części miękkich, które zakonserwowano oddzielnie. Sporządzono także formę do wykonywania gipsowych odlewów nosorożca. Kierownikiem tych prac od strony naukowej był Jan Stach. Wypchany okaz z oryginalną skórą, słoje z częściami miękkimi, model gipsowy w pozycji znalezienia oraz skamieniałości towarzyszące zostały udostępnione do zwiedzania w Muzeum Fizjograficznym PAU w czerwcu 1930. Natomiast szkielet tego nosorożca został zaprezentowany w tamtejszym muzeum dopiero w 1948. Cały proces odkrywania, wydobycia i preparacji zwierzęcia był opisywany w licznych dziennikach krajowych i zagranicznych. W czasie okupacji władze niemieckie zarządziły sporządzenie odlewów nosorożca w pozycji przyżyciowej (tzn. stojącego na nogach) i tak sporządzony model trafił do muzeum Haus der Natur w Salzburgu w Austrii, gdzie wystawiany jest do dziś. Kolejne odlewy wykonano w latach 80. XX wieku.
W trakcie poszukiwań naukowych w 1929, oprócz wspomnianego nosorożca nr 2, odkryto tuż po nim duże fragmenty jeszcze dwóch nosorożców włochatych, tzw. trzeciego i czwartego nosorożców staruńskich, oba jednak były reprezentowane przez części szkieletowe, bez części miękkich. Okaz nr 3 obejmował kręgosłup, fragment czaszki, fragment jednej kończyny przedniej i kawałki żeber, zaś okaz nr 4 był najbardziej niekompletny ze wszystkich dużych kręgowców Staruni i reprezentowany był przez łopatkę i nieliczne inne kości. Oprócz tego w ozokerycie udokumentowano inne skamieniałości, zarówno roślinne, jak i zwierzęce (ślimaki, bogaty taksonomicznie i ilościowo zespół owadów, drobne kręgowce). Wszystkie znaleziska z 1929 trafiły do Krakowa. Prace terenowe z lat późniejszych (do 1932 włącznie) prowadzone były na mniejszą skalę i w ich trakcie nie odkryto nowych ciał dużych kręgowców.
Jednocześnie prowadzono intensywne badania naukowe, zarówno samego nosorożca, jak i skamieniałości towarzyszących oraz geologicznego kontekstu. Wstępne wyniki wydano w 1930 roku w monografii "Drugi nosorożec z warstw dyluwjalnych Staruni oraz charakter jego otoczenia" w serii wydawniczej Rozprawy Wydziału III PAU, tom 70, Kraków. W tym samym roku opublikowano także wyniki tych prac po angielsku. Między innymi celem dalszych publikacji materiałów ze Staruni, założono pierwsze w Polsce czasopismo stricte paleontologiczne pt. "Starunia". Pismo zawierało także artykuły niezwiązane ze Starunią. Pierwszy numer, wydany w 1934 w Krakowie, omawiał faunę (14 gatunków szarańczaków, w tym 10 pewnych, 15 rodzajów muchówek, omówiono też rolę tych owadów jako wskaźnika paleoklimatycznego; oddzielny artykuł poświęcono szczątkom drobnych ssaków: żbika, lisa, zająca, szczekuszki, puchacza śnieżnego (w oryginale: sowy białej, która współcześnie została uznana za puchacza) i gryzoni) oraz florę (28 gatunków mchów i ich rolę jako wskaźnika paleoklimatycznego i typu roślinności) znalezioną w otoczeniu nosorożca i w sąsiednich odkrywkach. W latach 70. XX w. przeprowadzono liczne badania drugiego nosorożca staruńskiego (datowania radiowęglowe, analizy histopatologiczne, także skaningowe) i chrząszczy "Helophorus" z osadów otaczających nosorożca. Badania nad materiałami ze Staruni wznowiono na początku XXI w., czego efektem jest monografia Kotarba M.J. (red.), 2005: "Polish and Ukrainian geological studies (2004–2005) at Starunia – the area of discoveries of woolly rhinoceroses". Państwowy Instytut Geologiczny, Warszawa. .
Chociaż wszystkie okazy staruńskie pochodzą z jednej lokalizacji (szyb nr 4 i jego bezpośrednia okolica, w sumie pole 8x3 m), a większość z nich leżała na podobnej głębokości (nosorożce: okaz nr 1 – 17,5 m; okaz nr 2 – 12,5 m; okaz nr 3 – 11 m, okaz nr 4 tuż przy nr 3; mamut – 17,5 m do 12,5 m), to datowania radiowęglowe pokazują, że są to zwierzęta padłe w różnym czasie, w interwale 36 tys. lat BP – 14,5 tys. lat BP (okaz nr 1 ma 14,5 tys. lat, okaz nr 3 ma 18,5 tys. lat, mamut ma 25 tys. lat BP lub 35 tys. BP). Wiek nosorożca nr 2, ustalony metodą radiowęglową nie jest pewny, podaje się 23 tys. lat BP albo 36 tys. lat BP.

</doc>
<doc id="2083456" url="https://pl.wikipedia.org/wiki?curid=2083456" title="Hrabstwo Asotin">
Hrabstwo Asotin

Hrabstwo Asotin (ang. "Asotin County") – hrabstwo w stanie Waszyngton w Stanach Zjednoczonych. Hrabstwo zajmuje powierzchnię całkowitą 640,69 mil² (1659,38 km²). Według szacunków United States Census Bureau w roku 2009 miało 21 432 mieszkańców. Siedzibą hrabstwa jest Asotin.
Słowo "asotin" pochodzi z języka Indian Nez Percé i oznacza „węgorzy strumień”. Hrabstwo Asotin wydzielono z hrabstwa Garfield 27 października 1883 r.

</doc>
<doc id="2083457" url="https://pl.wikipedia.org/wiki?curid=2083457" title="Puchar Interkontynentalny w Lekkoatletyce 2010 – bieg na 1500 m mężczyzn">
Puchar Interkontynentalny w Lekkoatletyce 2010 – bieg na 1500 m mężczyzn

Bieg na 1500 metrów mężczyzn – jedna z konkurencji rozegranych podczas pucharu interkontynentalnego w Splicie. Biegacze rywalizowali 4 września – pierwszego dnia zawodów.

</doc>
<doc id="2083459" url="https://pl.wikipedia.org/wiki?curid=2083459" title="Michael Komisarek">
Michael Komisarek



</doc>
<doc id="2083460" url="https://pl.wikipedia.org/wiki?curid=2083460" title="Astraeus">
Astraeus



</doc>
<doc id="2083463" url="https://pl.wikipedia.org/wiki?curid=2083463" title="Gustaf Adolf Boltenstern (1861–1935)">
Gustaf Adolf Boltenstern (1861–1935)

Gustaf Adolf Boltenstern (ur. 1 kwietnia 1861 w Helsingborgu, zm. 9 października 1935 w Sztokholmie) - szwedzki jeździec sportowy. Srebrny medalista olimpijski ze Sztokholmu.
Życiorys.
Specjalizował się we ujeżdżeniu. Igrzyska w 1912 były jego pierwszą olimpiadą, zajął drugie miejsce w konkursie indywidualnym. Na podium stanęli również jego rodacy Carl Bonde i Hans von Blixen-Finecke. Startował na koniu Neptun. Brał także udział w IO 20.
Był wojskowym. Jego syn był wielokrotnym medalistą olimpijskim.

</doc>
<doc id="2083464" url="https://pl.wikipedia.org/wiki?curid=2083464" title="Astraios">
Astraios



</doc>
<doc id="2083471" url="https://pl.wikipedia.org/wiki?curid=2083471" title="Disney Channel na świecie">
Disney Channel na świecie



</doc>
<doc id="2083473" url="https://pl.wikipedia.org/wiki?curid=2083473" title="Rimskaja">
Rimskaja

Rimskaja ( – "Rzymska") – stacja linii Liublińsko-Dmitrowskiej metra moskiewskiego, otwarta 28 grudnia 1995, wraz z otwarciem linii Liublińsko-Dmitrowskiej.
Stacja jest połączona ze stacją Płoszczad' Ilicza na linii Kalinińskiej.

</doc>
<doc id="2083474" url="https://pl.wikipedia.org/wiki?curid=2083474" title="Władysław Czapliński">
Władysław Czapliński



</doc>
<doc id="2083476" url="https://pl.wikipedia.org/wiki?curid=2083476" title="Olivia (serial animowany)">
Olivia (serial animowany)

Olivia (2009–2011) – amerykańsko-brytyjski serial animowany, który miał swoją premierę 6 listopada 2010 roku na kanale Nickelodeon Polska. Ostatni raz odcinek został wyemitowany 29 grudnia 2013 roku.
Opis fabuły.
Kreskówka opowiada o 6-letniej śwince zwanej Olivia oraz jej rodzinie i grupie przyjaciół. W niesamowitych przygodach pomaga jej 4-letni brat Ian, który jest miłośnikiem robotów, dinozaurów, kosmosu oraz spaghetti.
Wersja polska.
Wersja polska: na zlecenie Nickelodeon Polska – START INTERNATIONAL POLSKA
Udział wzięli:
i inni
Lektor: Marek Lelek
Premiera w Polsce.
Serial pojawił się po raz pierwszy w Polsce 6 listopada 2010 roku. Był początkowo planowany na 11 września 2010 roku w Polsce, ale z powodów technicznych Nickelodeon Polska odwołał jego premierę, opóźniając ją o dwa miesiące.

</doc>
<doc id="2083477" url="https://pl.wikipedia.org/wiki?curid=2083477" title="Hrabstwo Benton (Waszyngton)">
Hrabstwo Benton (Waszyngton)

Hrabstwo Benton (ang. "Benton County") – hrabstwo w stanie Waszyngton w Stanach Zjednoczonych. Hrabstwo zajmuje powierzchnię całkowitą 1760,12 mil² (4558,69 km²). Według szacunków United States Census Bureau w roku 2009 miało 168 294 mieszkańców. Siedzibą hrabstwa jest Prosser.
Hrabstwo otrzymało nazwę na cześć senatora Missouri Thomasa Harta Bentona. Zostało wydzielone z hrabstwa Klickitat 8 marca 1905 roku.

</doc>
<doc id="2083478" url="https://pl.wikipedia.org/wiki?curid=2083478" title="Witalij Hoszkoderia">
Witalij Hoszkoderia

Witalij Wałerijowycz Hoszkoderia, ukr. Віталій Валерійович Гошкодеря (ur. 8 stycznia 1988 w Doniecku) – ukraiński piłkarz, grający na pozycji obrońcy.
Kariera piłkarska.
Kariera klubowa.
Syn znanego piłkarza Wałerija Hoszkoderii. Wychowanek Akademii Piłkarskiej Szachtar Donieck, barw którego bronił w juniorskich mistrzostwach Ukrainy (DJuFL). Karierę piłkarską rozpoczął 31 października 2004 w trzeciej drużynie Szachtara. Potem występował w drużynie rezerw. Na początku 2009 został wypożyczony do farm-klubu Olimpik Donieck, a latem do Wołyni Łuck. W czerwcu 2010 wrócił z wypożyczenia do Szachtara, ale już 30 sierpnia ponownie został wypożyczony do Wołyni Łuck. Latem 2011 został piłkarzem Krywbasa Krzywy Róg. Nie potrafił przebić się do podstawowego składu, dlatego w lutym 2012 został wypożyczony do Naftowyk-Ukrnafty Ochtyrka. 25 czerwca 2013 powrócił do Wołyni Łuck. Po zakończeniu sezonu 2013/14 opuścił wołyński klub. Podczas przerwy zimowej sezonu 2014/15 powrócił do Olimpika Donieck. Latem 2017 przeszedł do kazachskiego Okżetpesu Kokczetaw, w którym grał do końca 2018 roku. 9 lutego 2019 został piłkarzem Czornomorca Odessa, w którym grał do grudnia 2019 roku.
Kariera reprezentacyjna.
Występował w juniorskich reprezentacjach U-17 oraz U-19.

</doc>
<doc id="2083481" url="https://pl.wikipedia.org/wiki?curid=2083481" title="Serghei Clescenco">
Serghei Clescenco



</doc>
<doc id="2083483" url="https://pl.wikipedia.org/wiki?curid=2083483" title="Krestjanskaja zastawa">
Krestjanskaja zastawa

Krestinskaja zastawa ( – "Chłopska zastawa") – stacja linii Liublińsko-Dmitrowskiej metra moskiewskiego, otwarta 28 grudnia 1995, wraz z otwarciem linii Liublińsko-Dmitrowskiej.
Stacja jest połączona ze stacją Proletarskaja na linii Tagańsko-Krasnopriesnieńskiej.

</doc>
<doc id="2083484" url="https://pl.wikipedia.org/wiki?curid=2083484" title="Bojan Pečar">
Bojan Pečar

Bojan Pečar, cyr. Бојан Печар (ur. 22 marca 1960 w Belgradzie, zm. 13 października 1998 w Londynie) – serbski muzyk słoweńskiego pochodzenia, basista jugosłowiańskiego zespołu Ekatarina Velika.
Życiorys.
Ukończył belgradzką szkołę muzyczną. W latach 1981–1982 grał w zespole VIA Talas. W 1982 roku przeszedł do grupy Ekatarina Velika. EKV opuścił w 1990 roku. Wyemigrował do Wielkiej Brytanii, gdzie grywał na fortepianie. W wolnym czasie poświęcał się malarstwu. Zmarł 13 października 1998 roku w Londynie w wyniku zawału serca.

</doc>
<doc id="2083486" url="https://pl.wikipedia.org/wiki?curid=2083486" title="Jamal Mayers">
Jamal Mayers

Jamal David Mayers (ur. 24 października 1974 w Toronto) – były kanadyjski hokeista. Reprezentant Kanady.
Od lipca 2011 roku zawodnik Chicago Blackhawks. W maju 2012 roku przedłużył kontrakt z klubem. 13 grudnia 2013 ogłosił zakończenie kariery.
Uczestniczył w turniejach Mistrzostw Świata w 2000, 2007, 2008.

</doc>
<doc id="2083490" url="https://pl.wikipedia.org/wiki?curid=2083490" title="Parafia Narodzenia Najświętszej Maryi Panny w Kamionnej">
Parafia Narodzenia Najświętszej Maryi Panny w Kamionnej



</doc>
<doc id="2083491" url="https://pl.wikipedia.org/wiki?curid=2083491" title="Tippeligaen (2010)/Wyniki spotkań">
Tippeligaen (2010)/Wyniki spotkań

W sezonie norweskiej Tippeligaen rozrywanych jest 30 kolejek, a na każdą składa się 8 meczów. W roku 2010 odbywa się 66. edycja tej imprezy. Wyniki spotkań przedstawiały się następująco:

</doc>
<doc id="2083494" url="https://pl.wikipedia.org/wiki?curid=2083494" title="Donald Adamson">
Donald Adamson

Donald Adamson (ur. 30 marca 1939 w Culcheth, Lancashire) – brytyjski historyk, biograf, krytyk literacki i tłumacz literatury francuskiej. Jest autorem m.in. publikacji "Blaise Pascal: Mathematician, Physicist and Thinker about God".
Życiorys.
W 1971 Adamson roku uzyskał stopień doktora filozofii w Magdalen College na Uniwersytecie Oksfordzkim.
Spędził większą część swojej kariery wykładając na uniwersytetach, chociaż w latach 1962-1964 nauczał w swojej macierzystej szkole, Manchester Grammar School oraz, w latach 1964-1965 w Lycée Louis-le-Grand. W latach 1983–1986 przewodniczył Komisji Egzaminacyjnej na Uniwersytecie Londyńskim.
W 1989 Adamson został członkiem wizytującym Wolfson College w Cambridge.
W 1986 został odznaczony tytułem kawalera francuskiego Orderu Palm akademickich, w 1998 kawalera brytyjskiego Orderu świętegu Jana z Jerozolimy w 2013 krzyżem maltańskiego Orderu "pro Merito Melitensi", a w 2022 został awansowany przez rząd francuski na oficera Orderu Sztuki i Literatury.
Adamson jest członkiem Królewskiego Towarzystwa Literackiego ("Royal Society of Literature"), Królewskiego Towarzystwa Historycznego ("Royal Historical Society"), Towarzystwa Antykwariuszy w Londynie ("Society of Antiquaries of London") oraz członkiem honorowym brytyjskiego Dyplomowany Instytut Lingwistów ("Chartered Institute of Linguists").

</doc>
<doc id="2083495" url="https://pl.wikipedia.org/wiki?curid=2083495" title="McGregor Mathers">
McGregor Mathers



</doc>
<doc id="2083496" url="https://pl.wikipedia.org/wiki?curid=2083496" title="Primaderma">
Primaderma

Primaderma – rodzaj żyjącej w późnej kredzie jaszczurki z grupy Monstersauria. Został opisany w 2000 roku przez Randalla Nydama w oparciu o niekompletną kość szczękową zawierającą cztery zęby i puste miejsca po czterech kolejnych. Zachowany fragment mierzy około 2 cm długości, co wskazuje na stosunkowo duże rozmiary zwierzęcia. Jest on zakrzywiony dośrodkowo w przednim odcinku, podobnie jak u rodzajów "Paraderma" i "Heloderma", co dowodzi, że pysk primadermy był tępy i zaokrąglony. Zewnętrzną powierzchnię kości pokrywają złączone z nią osteodermy – nie tak grube, jak występujące u heloderm, i bardziej przypominające osteodermy "Paraderma". Nad trzecim zębem szczęki znajduje się płytkie zagłębienie, w którym rozpoczynał się narząd Jacobsona. Zęby primadermy były zbudowane w sposób typowy dla Platynota, kształtem przypominające ostrze i ząbkowane, jednak nie miały kanalików jadowych.
Według analizy filogenetycznej przeprowadzonej przez Nydama "Primaderma" należy do kladu Monstersauria, obejmującego m.in. współczesne helodermy. Zarówno analiza Nydama, jak i ta przeprowadzona przez Conrada i współpracowników, sugerują, że "Primaderma" jest bardziej bazalna od kladu obejmującego rodzaje "Estesia", "Eurheloderma", "Lowesaurus" i "Heloderma" (u Conrada i in. również od rodzajów "Gobiderma" i "Palaeosaniwa").
"Primaderma" prawdopodobnie polowała na stosunkowo duże zwierzęta, w tym kręgowce, lokalizując zdobycz głównie za pomocą chemoreceptorów. Cifelli i Nydam zasugerowali, że zajmowała nisze ekologiczne zbliżone do tych, które należą obecnie do heloderm. Żyła prawdopodobnie w umiarkowanie wilgotnych ekosystemach.
Szczątki primadermy odnaleziono na terenie hrabstwa Emery w stanie Utah, w osadach formacji Cedar Mountain datowanych na przełom albu i cenomanu, około 98,4 mln lat. Okaz OMNH 26742 został wstępnie opisany w 1995 roku przez Cifelliego i Nydama, jednak nie ustanowili oni dla niego nowego taksonu, licząc na wydobycie bardziej kompletnych skamieniałości. Ostatecznie w 2000 roku Nydam nazwał nowy rodzaj "Primaderma", którego gatunkiem typowym jest "P. nessovi". Nazwa rodzajowa pochodzi od łacińskiego słowa "primus" („pierwszy” lub „wczesny”) oraz greckiego "derma" („skóra”), będącego częstym składnikiem nazw systematycznych jaszczurek blisko spokrewnionych z Helodermatidae. Nazwa gatunkowa "nessovi" honoruje Lwa Nessowa, który badał wymarłe gady. Holotyp stanowi okaz OMNH 26742. "Primaderma" jest najstarszym znanym przedstawicielem Monstersauria, a jej odkrycie dowodzi, że jaszczurki należące do tego kladu stosunkowo niewiele zmieniły się od niemal 100 mln lat.

</doc>
<doc id="2083497" url="https://pl.wikipedia.org/wiki?curid=2083497" title="Primaderma nessovi">
Primaderma nessovi



</doc>
