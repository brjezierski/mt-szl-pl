<doc id="2083498" url="https://pl.wikipedia.org/wiki?curid=2083498" title="Vilayanur S. Ramachandran">
Vilayanur S. Ramachandran

Vilayanur Subramanian „Rama” Ramachandran (ur. 1951 w Tamilnadu) – amerykański neurolog, najbardziej znany ze swoich odkryć w dziedzinie neurologii behawioralnej i psychofizyki. Obecnie kieruje Center for Brain and Cognition. Jest profesorem na Wydziale Psychologii oraz Programie Neuronauki na Uniwersytecie Kalifornijskim w San Diego oraz profesorem biologii w Instytucie Salka.
Jego wczesne prace dotyczyły percepcji wzrokowej, ale najbardziej jest znany z badań i eksperymentów w dziedzinie neurologii behawioralnej, które pomimo swojej prostoty wywarły istotny wpływ na wiedzę o działaniu mózgu. Dotyczyły głównie czucia fantomowego, synestezji i percepcji wzrokowej.
Ramachandran został wybrany na członka All Souls College w Oksfordzie oraz Royal Institution w Londynie (który odznaczył go także Henry Dale Medal). W 2003 udzielił dla BBC wykładów im. Reitha (założyciela BBC), a w 2007 otrzymał od prezydenta Indii Order Padma Bhushan. Richard Dawkins określił go „Marco Polo neuronauki”, a Eric Kandel – „współczesnym Paulem Broką”. Newsweek zaliczył go w poczet „The Century Club” (100 najbardziej prominentnych osób w XXI wieku).
Dzieciństwo i edukacja.
Urodził się w 1951 w Tamilnadu w Indiach. Ponieważ jego ojciec był indyjskim dyplomatą, spędził dużą część dzieciństwa na różnych placówkach w Indiach i innych częściach Azji. W dzieciństwie amatorsko zajmował się różnymi dziedzinami nauki, m.in. konchologią. W 1974 otrzymał tytuł doktora medycyny w Stanley Medical College w Madrasie i przeniósł się na Trinity College na University of Cambridge, gdzie doktoryzował się w neurobiologii i psychologii eksperymentalnej. Staż podoktorski odbył na Wydziale Fizjologii University of Oxford. Jego opiekunami naukowymi byli: Oliver Braddick, Fergus Campbell, Horace Barlow, Colin Blakemore oraz (w Oxfordzie) David Whitteridge. Później spędził dwa lata w Caltech, jako pracownik naukowy razem z Jackiem Pettigrew. W 1983 został mianowany adiunktem psychologii na Uniwersytecie Kalifornijskim w San Diego, gdzie w 1998 został profesorem. W Anglii współpracował z Richardem Gregorym.
Działalność naukowa.
Kariera naukowa Ramachandrana rozwijała się dwiema równoległymi ścieżkami: jedna dotyczyła badania percepcji wzrokowej przy użyciu metod psychofizyki, a druga – związana z neurologią – dotyczyła głównie badania niektórych zespołów neurologicznych. Wprowadził zastosowanie wizualnego sprzężenia zwrotnego do leczenia bólu kończyn fantomatycznych (pudełko ze zwierciadłem), rehabilitacji poudarowej i zespołu algodystroficznego. Jest także znany z powodu swoich eksperymentów i teorii (przeprowadzanych wspólnie z Edwardem Hubbardem i Davidem Brangiem) w dziedzinie synestezji. Ostatnio zajmuje się także autyzmem. Jest jednym z pionierów: .
Opublikował ponad 180 prac w czasopismach naukowych. Dwadzieścia z nich pojawiło się w „Nature”, a inne w „Science”, „Nature Neuroscience”, „Perception and Vision Research”. Jest autorem bardzo dobrze przyjętej książki "Phantoms in the Brain", przetłumaczonej na 9 języków. Na treściach w niej zawartych oparto dwuczęściowy film BBC Four oraz jednogodzinny program PBS Special w USA. Jest redaktorem "Encyklopedii Ludzkiego Mózgu" (2002) i współautorem ukazującej się co dwa miesiące rubryki w „Scientific American Mind” pt. „Illusions”.
Interesuje się także kryptologią, językami starożytnymi i paleontologią. W 2009 kupił czaszkę dinozaura znalezioną na pustyni Gobi, który został nazwany na jego cześć "Minotaurasaurus ramachandrani".
Psychologia religii.
Według Ramachandrana doświadczenia mistyczne, wizje religijne wielu przywódców duchowych takich jak Święty Paweł, Mojżesz czy hinduscy mistycy mogły mieć przyczyny neurologiczne. Używając pomiaru reakcji skórno-galwanicznej wykazał, że pacjenci cierpiący na padaczkę skroniową, czyli mający zaburzenia płata skroniowego, reagują na słowa o znaczeniu religijnym silniej niż na słowa odnoszące się do seksualności. U badanych niemających padaczki jest na odwrót.
Percepcja wzrokowa.
Wczesne badania dotyczyły percepcji wzrokowej przy użyciu metod psychofizycznych. Pozwoliły wyjaśnić sposób przetwarzania sygnałów na drogach wzrokowych. Odkrył nowe efekty i złudzenia optyczne. Wynalazł także klasę bodźców, które selektywnie aktywują drogi wzrokowe w ludzkim wzroku i są obecnie używane do diagnozowania dysleksji. Wiele z jego złudzeń optycznych razem z krótkimi wyjaśnieniami znajduje się na jego stronie.
Zapoczątkował (wspólnie z wieloma innymi, m.in. Patrickiem Cavanaghem, Kenem Nakayamą i Alanem Gilchristem) rewolucję neo-Gestalt w badaniu wzroku. Te badania miały istotne znaczenie w eksperymentach fizjologicznych i modelowaniu przetwarzania obrazu przez sztuczną inteligencję.
Neuronauka poznawcza.
Badał zespoły neurologiczne, by odkryć mechanizmy nerwowe tworzące ludzkie funkcje umysłowe. Znany jest z prostoty i elegancji swoich eksperymentów – zwykle używa prostego sprzętu, dzięki któremu bada i odkrywa podstawowe kwestie dotyczące działania ludzkiego mózgu. Najbardziej jest znany ze swojej pracy dotyczącej zespołów neurologicznych takich jak bóle fantomowe, autyzm, zespół nieuwagi stronnej, jego odkrycie pudełka ze zwierciadłem i obecne prace dotyczące synestezji.
Kończyny fantomowe.
Czasem zdarza się, że po amputacji kończyny pacjent wciąż doświadcza jej obecności jako tzw. kończyny fantomowej (fantomatycznej). We wczesnych latach 90. Ramachandran zaczął badać to zjawisko jako przykład neuroplastyczności w dorosłym ludzkim mózgu. Uważał, iż zjawisko kończyn fantomowych może wynikać ze zmian w mózgu, a nie w obwodowym układzie nerwowym. Wrażenia z powierzchni skóry są mapowane na korę somatosensoryczną w określonym porządku, tworząc reprezentację części ciała znaną jako homunkulus somatosensoryczny. Wrażenia z dłoni są lokowane obok wrażeń z ramienia, wrażenia ze stopy są lokowane obok wrażeń z dłoni itd. Pewną osobliwością jest fakt, że wrażenia z twarzy są lokowane obok wrażeń z ręki. Jeśli przypuszczenie, że po utracie kończyny nie tylko obwodowy układ nerwowy, ale także mózg podlega zmianom, to biorąc pod uwagę, jak wygląda korowa reprezentacja ciała, stymulacja policzka powinno wywołać wrażenie fantomowej kończyny. Podczas eksperymentów Ramachandran i jego współpracownicy dowiedli nie tylko, że pacjent ma wrażenie kończyny fantomowej po tej samej stronie ciała, ale odkryli uporządkowane mapowanie różnych części twarzy na części fantomowej kończyny. Dowiedli więc, że wrażenia zmysłowe takie jak dotyk, temperatura, wibracja itp. są odnoszone z twarzy do fantomu w zorganizowany sposób (uporządkowanie somatopiczne).
Ramachadran używając magnetoencefalografii (MEG) udowodnił, że kiedy amputowane jest ramię zwolniony obszar korowy jest zajmowany przez neurony odpowiadające za stymulację twarzy, które normalnie dotyczyłyby tylko twarzy. Impulsy nerwowe z powierzchni twarzy mogą wtedy aktywować pierwotny obszar kory dłoni, co wyższe ośrodki mózgu interpretują jako aktywację fantomowej kończyny. Oznacza to, że mózg jest w wysokim stopniu elastyczny, a nie, jak dotąd wierzono, uformowany ostatecznie po urodzeniu.
Większość pacjentów z fantomatyczną kończyną ma wrażenie, że mogą nimi poruszać. Ale w niektórych przypadkach kończyna jest odczuwana jako sztywna lub „sparaliżowana”, często w skurczu powodującym ból. Ramachandran uważał, że takie wrażenie paraliżu może wynikać, z tego że za każdym razem, kiedy pacjenci usiłowali poruszyć kończyną fantomową, otrzymywali informację zwrotną (wzrokowo lub przez propriocepcję), że kończyna nie porusza się. Ta informacja utrwaliła się zgodnie z regułą Hebba w neuronach odpowiedzialnych za czucie kończyny. W wyniku tego, choć kończyna nie istniała, mózg odczuwał ją, ale jako sparaliżowaną. W celu przezwyciężenia tego wyuczonego paraliżu Ramachandran opracował tzw. terapię lustrzaną. Pudełko do butów przedzielił wzdłuż pionowym lustrem, przez otwory z przodu pudełka pacjent wkładał zdrową rękę i kikut, przy czym ten drugi był zasłaniany. Pacjent patrząc z góry miał wrażenie, że widzi w jego miejscu zdrową rękę. Choć miał świadomość, że to tylko lustrzane odbicie, normalna kończyna w zwierciadle mogła zastąpić odczucie kończyny fantomowej, tworząc jej wizualną reprezentację. Kiedy pacjent porusza swoją normalną ręką nie tylko ujrzy – jak można oczekiwać – ruch fantomatycznej kończyny, ale także ten ruch poczuje. U niektórych pacjentów udało się wyprzeć w ten sposób ból fantomatyczny. U innych fantom całkiem zniknął, razem z bólem. Kliniczna użyteczność tej metody wizualnej informacji zwrotnej (MVF) została potwierdzona przez wiele zespołów używających podwójnie ślepych prób. W tej samej serii badań Ramachandran odkrył także (również używając luster), że tylko tworząc wizualną iluzję dotykania fantomu udaje się wywołać wrażenie dotyku fantomatycznej kończyny.
Ramachandran użył także kończyn fantomatycznych do zbadania czuciowych odpowiedników neuronów lustrzanych u ludzi. Neurony zmysłowe w mózgu są pobudzane w odpowiedzi na dotyk a pewna liczba tych samych neuronów jest pobudzona na widok innej osoby, która jest dotykana. Wygląda to tak, jakby neurony lustrzane empatią czytały umysł innej osoby. Ale samo oglądanie innej osoby, która jest dotykana, nie wywołuje wrażenia dotyku, ponieważ skóra na dłoni nie wysyła żadnego sygnału (do niezwierciadlanego neuronu zmysłowego), co blokuje neurony lustrzane. To zjawisko nie ma miejsca w przypadku kończyny fantomowej. Zgodnie ze swoją teorią Ramachandran odkrył, że kiedy pacjent z fantomową kończyną widzi dotykaną zdrową rękę innego pacjenta, doznaje realnego wrażenia, że sam jest dotykany. Masowanie ręki innego pacjenta przynosi ulgę w ręce fantomatycznej. Jest to kliniczne potwierdzenie teorii.
Rehabilitacja poudarowa.
W 1994 Ramachandran zasugerował, że wizualne sprzężenie zwrotne może także przyspieszyć rehabilitację kończyny po paraliżu wywołanym udarem. W 1998 razem z Erikiem Altschulerem badał MFV na dziewięciu pacjentach z udarem i w wielu przypadkach uzyskali znaczną poprawę. Skuteczność tej metody została udowodniona w wielu przypadkach, także w grupach, które zamiast luster używały rzeczywistości wirtualnej. Ostatnio metoda MVF została także zastosowana do rehabilitacji zespołu algodystroficznego.
Wyniki tych badań i eksperymentów (razem z pracami Michaela Merzenicha, Jona Kaasa, Paula Bach-y-Rita, Alvaro Pascal-Leone i innych) doprowadziły do nowej wizji działania mózgu i rehabilitacji neurologicznej. Utrwalony w nauce obraz mózgu jako zestawu autonomicznych modułów skonfigurowanych na sztywno zaraz po urodzeniu został zastąpiony koncepcją, w której moduły te są w stanie dynamicznej równowagi z pozostałymi oraz z receptorami zmysłowymi. Wiele zaburzeń neurologicznych – choć nie wszystkie – może doprowadzić raczej do zaburzenia tej równowagi niż trwałego zniszczenia tkanki nerwowej. Ma to nie tylko duże znaczenie teoretyczne, ale ma także zastosowanie klinicznie, ponieważ wynika z tego, że relatywnie proste procedury mogą mieć olbrzymi wpływ na rehabilitację pracy mózgu.
Synestezja.
Ostatnio Ramachandran zajmował się mechanizmami synestezji typu grafem-kolor, w której obraz danego znaku przywołuje wrażenie skojarzonego z nim koloru. Razem ze swoim doktorantem Edwardem Hubbardem wykazał, że doznający jej ludzie skuteczniej wykrywali znaki ukryte w Embedded Figures Test (np. trójkąt złożony z dwóch „2”) na tle złożonym z innego numeru (np „5”). Jest to trudne zadanie dla ludzi, którzy nie doświadczają synestezji. Jednakże niektórzy synestetycy mówią iż dostrzegane przez nich kolory pomagają w znalezieniu i zidentyfikowaniu ukrytych kształtów. Ich wyniki w zadaniach behawioralnych pokazują, że czasem są lepsi w tego typu zadaniach od innych.
Bazując na swoich poprzednich pracach dotyczących kończyn fantomowych wysnuł przypuszczenie, że synestezja może mieć przyczynę w podobnym procesie pobudzania sąsiednich neuronów, ale w tym przypadku dotyczyłoby to strumieni danych zmysłowych i miałoby podłoże genetyczne, a nie wynikało z pourazowej reorganizacji układu nerwowego. W badaniach z zastosowaniem fMRI został wykryty u synestetyków wzrost aktywności w obszarze rozpoznającym kolory (hV4) podczas oglądania obrazów wywołujących wrażenie kolorów w porównaniu z obrazami, które takich wrażeń nie wywoływały i w porównaniu z ludźmi, którzy nie doświadczają synestezji.
Podofilia.
Podobnie jak w przypadku zjawiska kończyny fantomowej sąsiedztwo reprezentacji organów w korze somatosensorycznej ma znaczenie w podofilii, czyli fetyszyzmie stóp. Obszar reprezentujący stopy znajduje się obok reprezentacji genitaliów, dlatego stopy mogą stać się seksualnym fetyszem.
Urojenie Capgrasa.
We współpracy z Williamem Hirsteinem Ramachandran badał mechanizmy nerwowe powodujące urojenie Capgrasa, w którym uważa się, że członkowie rodziny i inni bliscy zostali zastąpieni przez sobowtóry. Zdarza się to czasem w wyniku urazów mózgu. Opierając się na klasycznych obserwacjach, że ma to miejsce tylko w przypadku ludzi bliskich pacjentom i urojenie to jest nieobecne, jeśli się tylko rozmawia z tą osobą (np. przez telefon) podejrzewali, że może być to wynikiem uszkodzenia w obszarze rozpoznawania twarzy (ang. fusiform face area, FFA); zakłócenia komunikacji pomiędzy zakrętem wrzecionowatym odpowiedzialnym za rozpoznawanie twarzy i ciałem migdałowatym, gdzie następuje emocjonalna reakcja na znane twarze. Ponieważ struktura nerwowa odpowiedzialna za rozpoznawanie twarzy jest nietknięta, pacjent rozpoznaje twarz osoby bliskiej. Jednakże ponieważ nie ma połączenia pomiędzy rozpoznaniem twarzy a ośrodkami emocji w ciele migdałowatym, brak jest reakcji emocjonalnej co prowadzi do odczucia, że widziany bliski jest sobowtórem. W celu zbadania tej teorii zastosowali metodę pomiaru reakcji skórno galwanicznej i wykazali, że cierpiący na urojenie Capgrasa nie wykazują właściwych wyników tego pomiaru na znajome twarze. Później prowadzone badania dowiodły, że w tego typu przypadkach muszą zaistnieć także dodatkowe uszkodzenia w innych obszarach.
Patofizjologia autyzmu.
Grupa Ramachandrana pierwsza zasugerowała i wykazała eksperymentalnie w 1999, że utrata neuronów zwierciadlanych może być kluczowym deficytem w autyzmie, co wyjaśnia wiele z objawów zaburzeń. Te obserwacje zostały później potwierdzone w innych badaniach.
Wykłady gościnne.
Ramachandran udzielił wielu plenarnych wykładów na całym świecie: m.in. na inauguracyjnej konferencji Cognitive Neuroscience Society, mowę wstępną na inauguracyjnym dorocznym Dementia Congress, wykłady im. Alfreda Deakina dla rządu Australii, mowę wstępną prezydenckiego wykładu dla American Academy of Neurology, mowę inauguracyjną na nowo otwartym Wydziale Neuronauki na University of Bristol i w Getty Museum of Art. W 1995 wystąpił z okazji Dekady Mózgu na 25. rocznicę (srebrny jubileusz) Society for Neuroscience oraz w National Institute of Mental Health i Bibliotece Kongresowej. Wygłosił także wykłady im. Dorcas Cummings w Cold Spring Harbor oraz Fred Attneave memorial na University of Oregon, wykład im. Oliver-Sharpey dla Royal College of Physicians w Londynie, wykład z okazji Jonas Salk Memorial na Instytucie Salka i wykład im. Rabindranath Tagore w Center for the foundations of science w Nowym Delhi. W 2003 wygłosił dla BBC coroczny wykład im. Reitha pt. „The Emerging Mind” (założyciela BBC; był pierwszym lekarzem/psychologiem, który wystąpił od czasu, kiedy tradycja ta została zapoczątkowana przez Bertranda Russella w 1949). W 2007 udzielił wykładu publicznego dla Royal Society w Londynie, a w 2008 wykład im. Miller Fisher Lecturer w Massachusetts General Hospital. 14 lipca 2008 wygłosił inauguracyjny wykład na Asian College of Journalism w Ćennaju, Indie.
Nagrody i odznaczenia.
W 2005 został odznaczony medalem Henry'ego Dale'a. Został wybrany na honorowego, dożywotniego członka Royal Institution of Great Britain. Inne nagrody to członkostwo w All Souls College, Oxford, Center for Advanced Study in the Behavioral Sciences na Stanford University, Neurosciences Institute, La Jolla w Kalifornii i the Athenaeum Club, London. Otrzymał także Doctor honoris causa, przyznawaną corocznie nagrodę im. Santiago Ramón y Cajal od International Neuropsychiatry Society oraz Ariens-Kappers medal od Royal Netherlands Academy of Sciences za przełomowe odkrycia w dziedzinie neuronauki. W 2007 prezydent Indii odznaczył go trzecią najwyższą nagrodą cywilną i honorowym tytułem Padma Bhushan.
Gościnne profesury:
Życie osobiste.
Jest wnukiem Sir Alladiego Krishnaswamy Iyera, gubernatora generalnego Madrasu oraz współtwórcy konstytucji indyjskiej. Jego żoną jest Diane Rogers-Ramachandran, mają dwóch synów Mani i Jaya.
Media.
Odkrycia Ramachandrana w neurologii behawioralnej były szeroko relacjonowane w mediach, Pojawiał się w licznych programach dokumentalnych Channel 4 i PBS. Także występował w BBC, Discovery Science, Newsweek, Radio Lab oraz This American Life, TED Talks, i Charlie Rose. W 2003 został zaproszony do BBC Reith Lectures.
W odcinku „Tyran” serialu Dr House doktor Gregory House leczy ból ręki fantomowej przy użyciu pudełka z lustrem.

</doc>
<doc id="2083499" url="https://pl.wikipedia.org/wiki?curid=2083499" title="Dušan Kojić">
Dušan Kojić

Dušan Kojić, cyr. Душан Којић (ur. 14 czerwca 1961 w Belgradzie) – serbski muzyk, kompozytor, wokalista zespołu Disciplina Kičme / Disciplin A Kitschme.
Życiorys.
W 1980 roku dołączył do zespołu Limunovo drvo założonego przez Milana Nladenovicia i Dragomira Mihajlovicia. W tym samym roku, po kilku zmianach składu, grupa przekształciła się w zespół Šarlo Akrobata. W wyniku wewnętrznych napięć i konfliktów na linii Kojić – Mladenović zespół rozpadł się rok później. Pod koniec 1981 roku Kojić założył nowy zespół Disciplina Kičme. Od 1995 roku zespół występuje pod nazwą Disciplin A Kitschme.

</doc>
<doc id="2083501" url="https://pl.wikipedia.org/wiki?curid=2083501" title="Oddział braci Mašínów">
Oddział braci Mašínów

Oddział braci Mašínów – antykomunistyczna grupa zbrojna w Czechosłowacji w okresie powojennym.
Bracia Ctirad i Josef Mašín byli synami ppłk. Josefa Mašína, który podczas okupacji niemieckiej działał w konspiracji, zaś w 1941 roku został aresztowany i rok później zamordowany. Po przejęciu władzy w Czechosłowacji przez komunistów w lutym 1948 r., rozpoczęli działalność konspiracyjną, wierząc, że pomiędzy USA i ZSRR wybuchnie wojna. W poł. 1951 r. utworzyli grupę zbrojną. Nie miała ona swojej nazwy. W jej skład wszedł też wujek braci, Ctibor Novák, który w okresie międzywojennym służył w służbach specjalnych, a także Milan Paumer, Zbyněk Janata i Václav Švéda. Do pierwszej akcji doszło 13 września tego roku, kiedy w miejscowości Chlumec nad Cidlinou został zabity funkcjonariusz Korpusu Bezpieczeństwa Narodowego (SNB) Oldřich Kašík. 28 września w Čelákovicach C. Mašín pozbawił przytomności i związał funkcjonariusza SNB Jaroslava Honzátkę. W obu przypadkach chodziło o zdobycie broni i amunicji. 2 sierpnia pomiędzy Čáslavem i Hedvikovem bracia Mašínowie zastrzelili kasjera z huty aluminium Josefa Rošický'ego, rabując mu pieniądze na wypłaty. Po przeprowadzeniu tych akcji grupa podjęła decyzję przedostania się na Zachód. Chcieli, aby Amerykanie przeszkolili ich w technikach walki partyzanckiej, aby powrócić do kraju w momencie wybuchu III wojny światowej. Pierwsza próba nie udała się, gdyż czechosłowackie służby bezpieczeństwa StB aresztowały agenta CIC, który miał zorganizować przerzut członków grupy. Podczas przesłuchania wydał Ctirada Mašína. Wkrótce funkcjonariusze StB zatrzymali jego brata i C. Nováka. Po kilku miesiącach zostali oni wypuszczeni na wolność, gdyż nie powiązano ich z przeprowadzonymi akcjami. Natomiast C. Mašína skazano na karę 2 lat obozu pracy, którą odbył w kopalni uranu koło Jáchymova. W tym czasie pozostali członkowie grupy zrabowali z konwoju 846 tys. koron. Jeden z konwojentów został zastrzelony. Za skradzione pieniądze kupili motocykle, buty, kanapę i naprawili wodociągi w domu jednego z członków grupy. Następnie ukradli 100 kg materiałów wybuchowych, ponoć zamierzając wysadzić pociąg z uranem, a nawet pociąg wiozący prezydenta Klementa Gottwalda. Pomysły te pozostały jednak jedynie w sferze planowania. Ostatnią akcją było odpalenie rac świetlnych w nocy w kilku wioskach morawskich w proteście przeciwko kolektywizacji. Po wypuszczeniu na wolność Ctirada Mašína podjęto na początku października 1953 r. kolejną decyzję o ucieczce na Zachód. W nocy z 3 na 4 października tego roku grupa przekroczyła zieloną granicę z NRD w rejonie Deutschkatharinenbergu. Celem był Berlin Zachodni. Po 3 dniach marszu grupa próbowała bezskutecznie ukraść samochód. Doprowadziło to do rozpoczęcia poszukiwań przez wschodnioniemiecką Volkspolizei. Kolejnym błędem uciekinierów była podróż pociągiem, aby szybciej dostać się do Berlina. Okazało się jednak, że pociąg jechał w przeciwnym kierunku. Podczas podróży bileterka poinformowała milicję o "podejrzanych cudzoziemcach". Czechosłowacy wysiedli na stacji kolejowej Uckro, ale wpadli w zasadzkę. Doszło do strzelaniny, podczas której 1 milicjant został zabity, a 2 rannych. Udało im się uciec, ale od grupy oddzielił się Z. Janata, którego schwytano. Po przesłuchaniu NRD-owskie służby bezpieczeństwa skontaktowały się z czechosłowackim StB, dowiadując się o dokonaniach grupy braci Mašínów. Zorganizowano wielką obławę z udziałem funkcjonariuszy Volkspolizei i służb bezpieczeństwa, a nawet oddziałów Armii Czerwonej, gdyż NRD nie miała jeszcze własnych sił zbrojnych. Gazety z RFN podawały, że obławę prowadzi ok. 20 tys. ludzi. Najprawdopodobniej było w nią zaangażowanych ok. 5 tys. policjantów, bez funkcjonariuszy służb bezpieczeństwa i żołnierzy sowieckich. Po drodze w starciach Czechosłowacy zastrzelili 3 Niemców, zaś kolejni 3 zginęli w wyniku tzw. przyjacielskiego ognia. Około 100 km od Berlina grupa została otoczona. Po przeczekaniu nocy jej członkowie podjęli próbę przebicia się, podczas której ranny został V. Švéda. Dostał się w ręce Niemców, którzy przekazali go do Czechosłowacji, gdzie rozstrzelano go w 1955 r. Pozostałym udało się uciec. Ostatecznie 2 listopada przedostali się do Berlina Zachodniego, gdzie zgłosili się do Amerykanów. Przewieziono ich do USA. Tam wstąpili do oddziałów specjalnych armii amerykańskiej i po odsłużeniu pięcioletniego minimum potrzebnego do uzyskania obywatelstwa, opuścili szeregi armii. W latach 60. Josef Mašín przeniósł się do Kolonii. StB kilka razy próbowała go porwać lub zabić, ale bezskutecznie. Później powrócił do USA, zamieszkując razem z bratem. Po 1989 r. ani razu nie przyjechali oni do uwolnionej od reżimu komunistycznego Czechosłowacji, gdyż nie zostali zrehabilitowani. Poza tym u wielu Czechów nadal pokutuje ich "czarny" wizerunek, gdy część społeczeństwa ich uważa za zwykłych morderców. Natomiast w 2001 r. w Poděbradach osiedlił się Milan Paumer. 28 lutego 2008 r. w ambasadzie czeskiej w Waszyngtonie bracia Mašínowie zostali udekorowani przez premiera Mirka Topolánka. Na ich prośbę zostało to potraktowane jako prywatna uroczystość. 4 marca podobna uroczystość miała miejsce w Czechach w stosunku do M. Paumera.
Linki zewnętrzne.
Strona dotyczący działalności braci Mašínów (jęz. czeski)

</doc>
<doc id="2083502" url="https://pl.wikipedia.org/wiki?curid=2083502" title="Anita Buri">
Anita Buri

Anita Buri (ur. 3 lipca 1978 w Berg, Turgowia) – Miss Szwajcarii 1999/2000. Pracuje jako modelka i prezenterka.
Buri ma niebieskie oczy oraz jest ciemną brunetką. Mierzy 174 cm, a jej wymiary to 87-61-88. Od 2003 do 2007 roku jej mężem był piłkarz Marc Hodel. Mają syna, Jeremy‘iego.

</doc>
<doc id="2083505" url="https://pl.wikipedia.org/wiki?curid=2083505" title="Pióropusz">
Pióropusz

Pióropusz – nakrycie głowy, używane przez wybitnych wojowników indiańskich Ameryki Północnej regionu Wielkich Równin. Pióropusz miał znaczenie religijne (szamanizm), był uważany za magiczny talizman ochronny (za takowy uważał swój warbonnet znany wojownik Rzymski Nos). Pióra reprezentowały znaczące dokonania osoby, która nosiła pióropusz. Każde z plemion posiadało własne, wyróżniające się nakrycie głowy. Indianie z zalesionych, wschodnich obszarów dzisiejszych Stanów Zjednoczonych, nosili pióropusze mniejsze, a obok orlich używali piór jastrzębich, indyczych, czaplich i żurawich. Po zetknięciu się z białymi przybyszami Irokezi chętnie zakładali czapki i kapelusze, ale ozdabiali je pozatykanymi gdzie się dało małymi piórami i jednym orlim pośrodku. Takie nakrycia głowy nosiły nazwę "gustoweh" (prawdziwy kapelusz).
Pióra w pióropuszu Dakotów to pióra orle, bowiem ptak ten (konkretnie, bielik amerykański) miał specjalne znaczenie religijne. Każde z tych piór miało określone znaczenie, np. oznakowane na szczycie czerwonym punktem oznaczało zabicie nieprzyjaciela, a obcięty czubek oznaczał nieprzyjaciela, któremu poderżnięto gardło. Pióropusze te jednak nie były noszone na co dzień; najsłynniejszy wódz Dakotów, Siedzący Byk, występuje na zdjęciach nie w pióropuszu, a z wpiętym we włosy pojedynczym orlim piórem.
Pióropusze bardziej wyszukane, sporządzane z piór różnorakich ptaków tropikalnych, nosili Indianie plemion Ameryki Środkowej (Aztekowie, Majowie) i Południowej (Inkowie i różne plemiona brazylijskie).

</doc>
<doc id="2083507" url="https://pl.wikipedia.org/wiki?curid=2083507" title="Radio 200000">
Radio 200000

Radio 200000 – szwajcarski zespół rapowy, założony na początku 2003 r. W skład zespołu wchodzą: Redl (Steve Stöckli), Jet Domani (Trumpf Puur), Sgoing Erlöst (Okocha) oraz Krasseranz (Soulhund).
Historia zespołu.
Zespół Radio 200000 został założony z okazji organizowanej przez Jeta Domaniego imprezy Hallygallyfikation (HG-Party) w 2003 r. Po serii sukcesów na scenie zespół nagrał album "Installation". Niektórzy z członków grupy już mieli wcześniejsze doświadczenia na scenie rapowej: Redl i Jet Domani od 1991 do 1998 r. byli członkami grupy Primitive Lyrics, jednego z pierwszych zespołów rapowych w Szwajcarii, do fanów którego również należał późniejszy członek Radia 200000, Sgoing Erlöst.
Nazwa zespołu pochodzi ze środowiska kibiców miejscowego klubu piłki nożnej FC Zürich. 200 000 oznacza liczbę, zawołaną przez dowódcę, na co kibice odpowiadają „… bramek!”

</doc>
<doc id="2083508" url="https://pl.wikipedia.org/wiki?curid=2083508" title="Marina Diamandis">
Marina Diamandis

Marina Lambrini Diamandis, grec. Μαρίνα-Λαμπρινή Διαμάντη (ur. 10 października 1985 w Abergavenny), znana pod pseudonimem MARINA (wcześniej Marina and the Diamonds) – walijska piosenkarka indierockowa greckiego pochodzenia, kompozytorka i autorka tekstów.
Marina Diamandis zdobyła renomę 2. miejscem w corocznej gali "Sound of...", czyli "BBC Sound of 2010", plasując się na liście zwycięzców zaraz po Ellie Goulding. Po wydaniu prywatnej EP-ki "Mermaid Vs. Sailor EP" w 2007 roku, Diamandis wydała drugą, "The Crown Jewels EP", tym razem przez wytwórnię Neon Gold Records w 2009. Obecnie jest artystką wytwórni 679 Recordings, za której pomocą wydała swój debiutancki pełny album, "The Family Jewels", a następnie trzecią EP-kę, "The American Jewels EP", oba wydawnictwa w 2010 roku. W 2011 Marina Diamandis ogłosiła, że pracuje nad drugim pełnym albumem, podgrzewając atmosferą umieszczając wciąż nowe zdjęcia na swoim profilu na portalu tumblr.com oraz wydając dwa teledyski do utworów, które później zostały wydane na płycie – "Fear &amp; Loathing" i "Radioactive". "Electra Heart", została wydana 30 kwietnia 2012 roku w Wielkiej Brytanii, zaś pierwszy singel "Primadonna" – 16 kwietnia. Cały koncept albumu opiera się o archetyp blond diwy, która gubi się we własnej sławie oraz jest zepsuta do szpiku kości, ale także o jej osobistą fascynację Stanami Zjednoczonymi i tym jak łatwo zostać tam gwiazdą nie będąc tak naprawdę nikim. Aby bardziej uwiarygodnić całą otoczkę, ścięła swoje długie czarne włosy (co można zobaczyć w teledysku do "Fear &amp; Loathing") i rozjaśniła włosy na bardzo jasny platynowy blond, oraz kompletnie zmieniła styl ubierania, a nawet makijaż. Jej trzeci album Froot został wydany w 2015. Artystka pracowała nad płytą w studiu z Davidem Kostenem. Wydawnictwo znalazło się w pierwszej dziesiątce na liście Billboard 200. W pierwszej połowie 2016 roku Marina poinformowała o planowanej, dłuższej przerwie od przemysłu muzycznego. Skomentowała to kierując do fanów następującą wiadomość: "To jest jak sen. Przez ten czas osiągnęłam tak wiele. Potrzebuję trochę odpocząć i spróbować nowych rzeczy. To nie pożegnanie na zawsze, tylko na krótką chwilę." Na przełomie 2016 i 2017 roku artystka opublikowała pierwsze zdjęcia ze studia nagraniowego. W marcu 2017 roku oficjalnie oznajmiła, że pracuje nad nowym materiałem, jednak od dłuższego czasu zmaga się z przemęczeniem. Trzy miesiące później, w czerwcu, opublikowany został utwór "Disconnect" grupy Clean Bandit, z którym wystąpili na festiwalu Coachella w 2015 roku i na festiwalu Glastonbury w 2017 roku razem z Mariną. W sierpniu 2018 roku Diamandis ogłosiła, że prace nad jej czwartym albumem zmierzają ku końcowi, a w kwietniu 2019 roku ukazał się jej dwupłytowy album "Love + Fear". Inspiracją do jego powstania była koncepcja psycholożki Elisabeth Kübler-Ross zakładająca, że istnieją tylko dwie emocje: miłość i strach, a więc wszystkie pozytywne emocje pochodzą z miłości, a wszystkie negatywne emocje ze strachu. Album promują single "Handmade Heaven", "Superstar", "Orange Trees", "To Be Human" i "Karma". Ponadto na wydawnictwie znajduje się druga kolaboracja z grupą Clean Bandit zatytułowana "Baby". W piosence dodatkowo pojawia się Luis Fonsi. 
W lutym 2020 roku Marina wydała singiel "About Love" pochodzący ze ścieżki dźwiękowej do filmu "," natomiast jeszcze w listopadzie pojawił się pierwszy zwiastun piątego albumu artystki, piosenka "Man's World". "Ancient Dreams In A Modern Land" miał swoją premierę w czerwcu 2021 roku i promowany jest dodatkowo przez single "Purge the Poison", piosenkę tytułową i "Venus Fly Trap". Liryczna warstwa albumu dotyka polityki, zmian klimatycznych, feminizmu oraz złego traktowania kobiet czy osób LGBT+, z kolei muzycznie opisywany jest jako mieszanka indie rocka, electropopu i dance-popu. W styczniu 2022 roku pojawi się rozszerzona wersja krążka wzbogacona o kilka dodatkowych utworów w tym singiel "Happy Loner". 
Jej wcześniejszy pseudonim, „Marina and the Diamonds”, składał się z jej pierwszego imienia, spójnika „i”, oraz przekładu na angielski jej nazwiska, które oznacza po grecku „Diamenty”. Pomimo tego, że „the Diamonds” było czasami błędnie uważane za oznaczenie jej muzycznego wsparcia, tak naprawdę odnosiło się do jej fanów. Wyjaśniła ten fakt na swojej stronie w serwisie Myspace następująco: „Jestem Marina. A wy jesteście diamentami”. 
W drugiej połowie 2018 roku oficjalnie poinformowała o zmianie pseudonimu artystycznego na MARINA.
Marina często analizuje w swych utworach elementy ludzkiego zachowania. Jej styl muzyczny obejmuje nie tylko klawiszowo-akompaniowane ballady, ale także szybkie utwory pochodne od muzyki nowej fali z pełnym wsparciem muzycznym. Według niej, duże znaczenie dla jej twórczości mają tacy muzycy jak Daniel Johnston, Blondie, The Distillers, Patti Smith, Tom Waits, Nirvana, PJ Harvey, Kate Bush, Britney Spears, Yann Tiersen, Elliott Smith, Dolly Parton i Madonna.
Rys biograficzny.
Urodziła się w Abergavenny, w Walii. Jej ojciec jest Grekiem, matka Walijką. Marina jest młodszą z ich dwóch córek; starsza nazywa się Lafina. Rodzice poznali się na uniwersytecie w Newcastle i rozstali się kiedy obie dziewczynki były jeszcze małe – artystka miała cztery lata. Marina Diamandis wychowała się u matki w walijskiej wiosce Pandy, koło Abergavenny. Obecnie jej matka mieszka w Ross-on-Wye, Herefordshire a ojciec w Grecji. Marina uczęszczała do ekskluzywnej prywatnej szkoły dla dziewcząt, Haberdashers' Monmouth School for Girls. W wieku 16-18 lat przebywała w Grecji, uczęszczając do ostatnich klas liceum. Karierę muzyczną rozpoczęła natychmiast potem w Londynie, gdzie nadal mieszka.

</doc>
<doc id="2083509" url="https://pl.wikipedia.org/wiki?curid=2083509" title="Prisca Steinegger">
Prisca Steinegger

Prisca Steinegger (ur. 1 września 1977) – szwajcarska piłkarka.
Przebieg kariery.
W 1999 roku Steinegger otrzymała stypendium na edukację w USA, jednak z powodu kontuzji nie mogła jej kontynuować. Za to w późniejszym czasie przyjęła pracę w FIFA.
W latach 1996-2008 Steinegger grała w szwajcarskiej drużynie narodowej. W 2003 roku w Bernie została wybrana Szwajcarską Piłkarką Roku .

</doc>
<doc id="2083510" url="https://pl.wikipedia.org/wiki?curid=2083510" title="Glasi Hergiswil">
Glasi Hergiswil

Glasi Hergiswil – huta szkła, założona przez braci Siegwart w 1817 roku w Hergiswil w kantonie Nidwalden. Obecnie należą do niej muzeum, pierwszy szklany labirynt w Szwajcarii, park wodny oraz park z kolejką.
Historia.
W 1817 roku bracia Siegwart – szklarze z Flühli (Kanton Lucerna) – założyli hutę szkła w Hergiswil, gdyż ta lokalizacja nadawała się, z powodu lepszych możliwości transportu oraz zdobycia drewna, bardziej niż Flühli.
W 1975 roku tejże hucie groziło zamknięcie na skutek staromodnych metod produkcji oraz rosnącej konkurencji ze strony nowej techniki oraz automatycznej produkcji szkła.
Dzięki "Glasi-Lüüt", wspólnocie oraz przede wszystkim Roberto Niederer zamknięcie dało się jednak powstrzymać.
Dzisiaj.
Huta szkła jest zachowana do dzisiaj z cała swoją rzemieślniczą tradycją. Mimo to dobudowano do Glasi muzeum, pierwszy szklany labirynt w Szwajcarii, park wodny oraz park z kolejką. Oprócz tego goście mają możliwość przyglądnięcia się szklarzom przy pracy.

</doc>
<doc id="2083511" url="https://pl.wikipedia.org/wiki?curid=2083511" title="Vladivoj Tomek">
Vladivoj Tomek

Vladivoj Tomek (ur. 9 czerwca 1933 r. w Pradze, zm. 17 listopada 1960 r. w Pradze) – czechosłowacki skaut, przywódca antykomunistycznej grupy zbrojnej w okresie powojennym
Uczył się w gimnazjum w Pradze. Należał do skautów. Po przejęciu władzy przez komunistów w lutym 1948 r., zaangażował się w działalność przeciw ich rządom. Początkowo malował na budynkach i murach karykatury prominentnych komunistów i wypisywał hasła antykomunistyczne. Rozrzucał też ulotki. Następnie na pocz. 1951 r. utworzył grupę zbrojną, którą nazwał "Othello". Oprócz prowadzenia działań propagandowych miała ona napadać na funkcjonariuszy czechosłowackich służb bezpieczeństwa StB i działaczy partii komunistycznej, a także wysadzać budynki i obiekty użyteczności publicznej. Grupa planowała podłożyć ładunek wybuchowy pod wiadukt kolejowy, czy gmach partii komunistycznej w Pradze. Chciała nawet porwać ministra obrony narodowej gen. Ludvika Svobodę. Żaden z tych pomysłów nie został jednak wykonany. W celu zdobycia broni pod koniec grudnia 1951 r. urządzono jedynie zasadzkę na patrol wojskowy 4 żołnierzy, z których 1 został zabity, a drugi ciężko ranny. W 1956 r. większość członków grupy powróciła do normalnego życia. Do reszty dołączył natomiast oficer czechosłowackiej armii por. Ludvik T. Díky. Grupa uaktywniła się po wybuchu w Budapeszcie powstania antysowieckiego. Ograniczyła się jednak do działań propagandowych. Z powodu braku środków finansowych przeprawadzono napad na kasjera, który miał przewozić pieniądze, ale okazało się, że ich nie ma. 18 grudnia 1959 r. aresztowano członków grupy. Po procesie skazano ich na kary od 2,5 do 25 lat więzienia. Natomiast V. Tomek otrzymał karę śmierci. Był prawdopodobnie ostatnim rozstrzelanym z powodów politycznych. W 2001 r. w Pradze została odsłonięta tablica pamiątkowa upamiętniająca go.
Bibliografia.
Lukáš Babka,Václav Veber, Za svobodu a demokracii III: Třetí (protikomunistický) odboj, Hradec Králové 2002

</doc>
<doc id="2083512" url="https://pl.wikipedia.org/wiki?curid=2083512" title="Jewgienij Teliszew">
Jewgienij Teliszew

Jewgienij Teliszew (ros. Евгений Игоревич Телишев) (ur. 24 marca 1948 w Salechardzie w obwodzie tiumeńskim) – rosyjski grafik, malarz, dramaturg i oraz gawędziarz. Zajmuje się również tłumaczeniem poezji niemieckiej na język rosyjski. Teliszew ukończył studia na wydziale malarstwa i grafiki Państwowego Instytutu Pedagogicznego w Moskwie w 1972 r. 
Był wykładowcą w szkołach artystycznych Tiumeni oraz Norylska. Wyspecjalizował się w grafice użytkowej – ilustracjach do wydawnictw popularnonaukowych. Od roku 1980 uczestniczy jako grafik-dokumentalista na wykopaliskach archeologicznych.
Jego dzieła wystawiano kilkakrotnie w Moskwie oraz w Szwajcarii. Jego sztuka "Sans titre" w 2005 r. została wystawiona w Centrum Sztuki Współczesnej im. Anatola Zweriewa.

</doc>
<doc id="2083514" url="https://pl.wikipedia.org/wiki?curid=2083514" title="Fundacja Drosos">
Fundacja Drosos

Fundacja Drosos – organizacja charytatywna założona w 2003 roku w Zurychu. Fundacja działa na rzecz oświaty, odżywiania oraz opieki zdrowia w rejonach biednych świata. Dalej Fundacja zaangażowana jest w celach ochrony klimatu i środowiska. Założenie Fundacji Drosos zostało umożliwione dzięki inicjatywie prywatnej.
Główne decyzje strategiczne w kierownictwie Fundacji Drosos podejmuje rada fundacyjna w skład której wchodzą dr Stefan Kraft, Markus E. Knonauer, dr Franz von Däniken, Edith Kreis-Kolb, oraz dr Frank Schnewlin. Organem wykonawczym Fundacji jest zarząd, w skład którego wchodzą dr Franz von Däniken (delegowany Fundacji), Patrik Suter (sprawy finansowe i usługi), Angelika Lüthi (kierownik projektów), Severina Eggenspiller (pełnomocnik do spraw programów) oraz Tobias Lengsfeld (kierownik biura Fundacji w Kairze).
Nazwa.
Od gr. δρόσος - 'rosa'.

</doc>
<doc id="2083517" url="https://pl.wikipedia.org/wiki?curid=2083517" title="Miód gruszowy">
Miód gruszowy

Miód gruszowy (niem. "Birnenhonig", gwary schwyzertüütsch: "Birähung") – nieprzejrzysty, gęsty, brązowo-czarny sok zagęszczony z gruszek, który jest tradycyjnym wyrobem ze Szwajcarii. Istnieją podobne wyroby pod nazwą "vin cuit" lub "raisinée", w kantonach szwajcarskich Jura, Vaud lub Fryburg. W postaci przemysłowo-spożywczej, miód gruszowy został skomercjalizowany pod nazwą "Birnel", wyrobem firmy Unpektin w Eschenz (Szwajcaria).
Wytwarzanie.
W produkcji miodu gruszowego w Szwajcarii używany jest przeważnie tamtejszy gatunek gruszki tzw, Theilingsbirne lub Theilersbirne. Są to gatunki najbardziej przydające się do ugotowania. Grusze dojrzałe z charakterystycznym brązowym miąższem są wyciskane, a zatem sok jest gotowany w kociołku miedzianym w ciągu sześciu do siedmiu godzin. Zgęszczona masa jest rozlewana do słoików.
Spożycie.
Miodem gruszowym smaruje się chleb do śniadania. "Birähung" jest niezbędnym składnikiem "Luzerner Lebkuchen" – piernika z Lucerny. Starszym tradycyjnym sposobem spożycia miodu gruszowego jest dodawanie go do gotowanych ziemniaków ("Gschwellti") przy kolacji.

</doc>
<doc id="2083518" url="https://pl.wikipedia.org/wiki?curid=2083518" title="Yuzo Kanemaru">
Yuzo Kanemaru



</doc>
<doc id="2083523" url="https://pl.wikipedia.org/wiki?curid=2083523" title="Jaromír Nechanský">
Jaromír Nechanský

Jaromír Nechanský (ur. 4 grudnia 1916 w Pradze, zm. 16 czerwca 1950 r. w Pradze) – czechosłowacki wojskowy (major), szef sekcji wojskowej Czechosłowackiej Rady Narodowej pod koniec II wojny światowej, agent amerykańskich służb wywiadowczych w okresie powojennym
W 1935 r. ukończył gimnazjum w Pradze. Następnie wstąpił do armii czechosłowackiej. W 1936 r. przeszedł przeszkolenie konne, po czym odkomenderowano go do 1 Pułku Dragonów. Jeszcze w tym samym roku rozpoczął naukę w akademii wojskowej w Hranicach, którą zakończył w 1937 r. w stopniu porucznika. Następnie służył w 2 Pułku Dragonów jako dowódca kompanii. Po utworzeniu Protektoratu Czech i Moraw w marcu 1939 r., podjął pracę w firmie eksportowej w Pradze. Pod koniec grudnia tego roku przedostał się do Francji, ale nie wziął udziału w walkach. Po kapitulacji wojsk francuskich pod koniec czerwca 1940 r., był ewakuowany do Wielkiej Brytanii. Służył w kompanii karabinów maszynowych 1 Czechosłowackiej Brygadzie Mieszanej. W latach 1942-1943 przeszedł szereg kursów specjalistycznych. Doszedł do stopnia kapitana. W nocy z 16 na 17 lutego 1945 r. został w ramach operacji "Platinum-Pewter" zrzucony do kraju. Wszedł w skład organizacji konspiracyjnej Rada Trzech. Następnie stanął na czele sekcji wojskowej Czechosłowackiej Rady Narodowej. Uczestniczył w powstaniu praskim na pocz. maja tego roku. Po zakończeniu wojny pozostał w wojsku. Od sierpnia służył w dowództwie kompanii 1 Brygady Pancernej. We wrześniu został szefem sztabu 22 Brygady Pancernej. W 1947 r. awansował na majora. Odkomenderowano go do akademii wojskowej w Pradze, gdzie objął funkcję wykładowcy taktyki wyższych jednostek. Po przejęciu władzy przez komunistów w lutym 1948 r., nawiązał współpracę z amerykańskimi służbami wywiadowczymi. Według części źródeł był podwójnym agentem. 4 września 1949 r. został aresztowany. Po procesie skazano go 22 kwietnia 1950 r. na karę śmierci. W 1991 r. został zrehabilitowany i awansowany pośmiertnie do stopnia pułkownika.

</doc>
<doc id="2083524" url="https://pl.wikipedia.org/wiki?curid=2083524" title="Serena Daolio">
Serena Daolio

Serena Daolio (ur. 21 czerwca 1972 w Carpi) – włoska sopranistka.
Ukończyła Konserwatorium Arrigo Boito w Parmie w klasie Virginii Zeani. Jej debiut z rolą główną w operze "Traviata" był uhonorowany pierwszą nagrodą w konkursie Primo Palcoscenico konserwatorium w Cesena. W 2005 zdobyła pierwszą nagrodę w Concurso Francisco Viñas w Barcelonie. Daolio jest również laureatką nagród Zandonai, Danzuso, Cappelli, Alberto Pio oraz Renato Bruson.

</doc>
<doc id="2083526" url="https://pl.wikipedia.org/wiki?curid=2083526" title="Coenagrion australocaspicum">
Coenagrion australocaspicum

Coenagrion australocaspicum – słabo poznany gatunek azjatyckiej ważki z rodziny łątkowatych (Coenagrionidae).
Występuje na południowych wybrzeżach Morza Kaspijskiego na północnym wschodzie Kaukazu w Azerbejdżanie i Iranie. Dokładny zasięg zajmowany przez gatunku nie jest znany. Żyje na nizinach. Jego siedlisko obejmuje płykie, lecz stałe zbiorniki wodne, mokradła, niewielkie strumyki z obfitą roślinnością nadbrzeżną. Zagrożenie może stanowić dlań rozwój na terenach podmokłych.

</doc>
<doc id="2083529" url="https://pl.wikipedia.org/wiki?curid=2083529" title="Chris Woodruff">
Chris Woodruff

Christopher Massey Woodruff (ur. 2 stycznia 1973 w Knoxville) – amerykański tenisista, reprezentant w Pucharze Davisa.
Kariera tenisowa.
Karierę sportową Woodruff rozpoczął w 1993 roku, a zakończył w 2002 roku.
W grze pojedynczej odniósł 2 zwycięstwa w turniejach rangi ATP World Tour oraz był uczestnikiem 2 finałów. W 2000 roku awansował do ćwierćfinału wielkoszlemowego Australian Open. Wyeliminował m.in. w 4 rundzie po pięciosetowym meczu Tima Henmana, a został wyeliminowany w trzech setach przez Pete’a Samprasa.
W grze podwójnej Woodruff osiągnął 3 finały turniejowe.
Amerykanin w sezonie 2000 reprezentował Stany Zjednoczone w Pucharze Davisa. Rozegrał 1 przegrany pojedynek deblowy oraz odniósł 1 zwycięstwo i 1 porażkę z singlu.
Najwyżej sklasyfikowany w rankingu singlistów był na 29. miejscu w sierpniu 1997 roku, z kolei w zestawieniu deblistów w listopadzie 1996 roku zajmował 73. pozycję.

</doc>
<doc id="2083530" url="https://pl.wikipedia.org/wiki?curid=2083530" title="Edward Mleczko">
Edward Mleczko

Edward Mleczko (ur. 15 listopada 1948 w Radłowie) – polski naukowiec, profesor nauk o kulturze fizycznej, w młodości lekkoatleta.
W 2017 nagrodzony medalem Kalos Kagathos.
Kariera lekkoatletyczna.
Specjalizował się w biegach długich. Wystąpił na mistrzostwach Europy w 1971 w Helsinkach, gdzie zajął 22. miejsce w biegu na 10 000 m. W finale Pucharu Europy w 1970 w Sztokholmie zajął na tym dystansie 7. miejsce, a w finale Pucharu Europy w 1975 w Nicei – 4. miejsce.
Był trzykrotnym mistrzem Polski na 10 000 m w 1970, 1971 i 1975, wicemistrzem na 10 000 m w 1972 i w biegu przełajowym w 1970 i 1974, a także brązowym medalistą w biegu przełajowym w 1969, w 5000 m w 1973 i na 10 000 m w 1974. Jego wynik 28:27,2 z 1975 jest do tej pory rekordem mistrzostw Polski na 10 000 m.
W latach 1970-1975 dwanaście razy startował w meczach reprezentacji Polski, odnosząc 1 zwycięstwo indywidualne. Był zawodnikiem Cracovii.
Rekordy życiowe.
źródła:
Działalność naukowa.
Ukończył w 1971 studia w Instytucie Filologii Polskiej Uniwersytetu Jagiellońskiego oraz w 1980 na Wydziale Wychowania Fizycznego krakowskiej Akademii Wychowania Fizycznego. Od 1980 pracownik naukowy tej uczelni. Doktorat obronił w 1985, a habilitację uzyskał w 1992 na podstawie rozprawy "Przebieg i uwarunkowania rozwoju funkcjonalnego dzieci krakowskich między 7 a 14 rokiem życia". W 2002 uzyskał tytuł naukowy profesora nauk o kulturze fizycznej. Od 1994 kieruje Katedrą Teorii i Metodyki Lekkiej Atletyki AWF w Krakowie, a od 2008 pełni funkcję prorektora do spraw nauki tej uczelni. Związany jest również z Wszechnicą Świętokrzyską w Kielcach.

</doc>
<doc id="2083532" url="https://pl.wikipedia.org/wiki?curid=2083532" title="Almora (dystrykt)">
Almora (dystrykt)

Almora (dystrykt) – jeden z trzynastu dystryktów indyjskiego stanu Uttarakhand. Znajduje się w dywizji Kumaon. Powierzchnia tego dystryktu wynosi 3689 km². Stolicą dystryktu jest miasto Almora.
Położenie.
Na zachodzie graniczy z dystryktem Pauri Garhwal, od północy z Chamoli i Bageshwar, od wschodu z dystryktami Pithoragarh i Champawat, a południu z dystryktem Nainital.

</doc>
<doc id="2083534" url="https://pl.wikipedia.org/wiki?curid=2083534" title="AOU">
AOU



</doc>
<doc id="2083535" url="https://pl.wikipedia.org/wiki?curid=2083535" title="Mistrzostwa Świata w Kolarstwie Górskim 2010">
Mistrzostwa Świata w Kolarstwie Górskim 2010

21. Mistrzostwa świata w kolarstwie górskim 2010 odbyły się w Mont-Sainte-Anne (Kanada) w dniach 31 sierpnia - 5 września 2010.

</doc>
<doc id="2083536" url="https://pl.wikipedia.org/wiki?curid=2083536" title="Tadeusz Grabianka (1740–1807)">
Tadeusz Grabianka (1740–1807)

Tadeusz Grabianka, pseudonim "Comte Ostap", "Comte Polonais" (ur. 8 stycznia 1740 w Rajkowcach, zm. 6 października 1807 w Sankt Petersburgu) – polski alchemik i iluminat, starosta liwski w 1775 roku.
Mistyk, jeden z prekursorów mesjanizmu polskiego. Propagator nauk Emanuela Swedenborga. Jeden z założycieli i przywódca Stowarzyszenia Iluminatów Awiniońskich, stanowiących kontynuację działalności Iluminatów Bawarskich.
Życiorys.
Pochodził z zamożnej, polskiej rodziny szlacheckiej z Podola. Był synem podczaszego latyczowskiego, Józefa Kajetana Grabianki i Marianny z Kalinowskich. Dzięki staraniom i zabiegom matki od najmłodszych lat wychowywał się we Francji. Dzieciństwo i młodość spędził w Lotaryngii na dworze króla Stanisława Leszczyńskiego. Pobierał nauki w Paryżu. Tam zapewne po raz pierwszy zetknął się ze stowarzyszeniami ezoterycznymi i wolnomularstwem. 
Do Rzeczypospolitej powrócił po śmierci ojca w 1759. Odziedziczył wówczas znaczny majątek, w którego skład wchodziły trzy rezydencje szlacheckie (Ostapkowce, Rajkowce, Sutkowce), kamienice we Lwowie i Kamieńcu Podolskim oraz 14 wsi. W 1771 ożenił się z Teresą ze Stadnickich.
W latach 1760–1778 prowadził życie statecznego szlachcica. Odbywał podróże zagraniczne, głównie do Francji. Mieszkał w swoich posiadłościach podolskich, zimy spędzał w miastach. Podejmował i odwiedzał sąsiadów. W sposób umiarkowany interesował się polityką. Uczestniczył w sejmikach ziemskich. W 1770 został mianowany starostą liwskim. Ufundował wówczas budynek nowej kancelarii na zamku w Liwie. 
W 1778 bawiąc w Warszawie, spotkał się z opowieściami i plotkami o bawarskim zakonie iluminatów. Zapragnął poznać to stowarzyszenie. W 1779 podczas pobytu w Berlinie nawiązał kontakt z dwoma jego znaczącymi przedstawicielami Antonim Józefem Pernety i Ludwikiem Józefem Morveau. Szybko stał się wyznawcą głoszonych przez nich nauk, przystąpił do tego zakonu, przeszedł wszystkie szczeble inicjacji, a z czasem zaczął odgrywać w nim rolę lidera wnosząc oryginalny wkład w ideologię. Przez kilka lat spędzał czas podróżując pomiędzy Królestwem Prus i Rzecząpospolitą Obojga Narodów. W swoich podolskich posiadłościach gościł przedstawicieli nauk hermetycznych, filozofów, kabalistów, magów i alchemików. W Ostapkowcach założył laboratorium, w którym prowadził badania nad odkryciem kamienia filozoficznego.
Poświęcając część majątku na zakon iluminatów, alchemiczne eksperymenty oraz wykazując bezgraniczne posłuszeństwo wobec przyjętych ideologii poróżnił się z rodziną. W 1784 rozstał się z żoną. Opuścił Rzeczpospolitą całkowicie poświęcając się na rzecz sprawy zakonu iluminatów w Niemczech i we Francji.
Kierowany wskazówkami bliżej niezidentyfikowanej wyroczni zwanej "Świętym Słowem" wyjechał do hrabstwa Venaissin i osiadł w Awinionie, gdzie założył lożę "Nowego Izraela". W 1786 przekształciła się ona w Stowarzyszenie Iluminatów Awiniońskich i wybrała Tadeusza Grabiankę swoim najwyższym mistrzem z tytułem "Króla Nowego Izraela". Sekta pozyskała wielu znaczących arystokratów europejskich oraz przedstawicieli rodów panujących. Wśród jej członków byli między innymi: Maria Wirtemberska, Ludwik Wirtemberski, Karol Sudermański.
Stowarzyszenie Iluminatów Awiniońskich pod charyzmatycznym i autorytarnym zwierzchnictwem Tadeusza Grabianki przetrwało okres prześladowań ze strony inkwizycji papieskiej hrabstwa Venaissin i rządy terroru jakobinów w czasach rewolucji francuskiej. Największy jego rozkwit przypadł na czasy rządów Dyrektoriatu. W tym okresie została ustalona hierarchia wtajemniczeń, a także powstała świątynia obrządku iluminatów awiniońskich wzorowana na Świątyni Salomona.
W 1799 obawiając się represji ze strony napoleońskiego Konsulatu, a także wierzycieli, Tadeusz Grabianka opuścił Francję. Początkowo udał się na krótko do Galicji, a następnie do Rosji. Tam wszedł w kręgi arystokracji i szybko stał się osobą bardzo popularną. W 1806 otworzył w Sankt Petersburgu nową lożę. Jej członkami stała się elita Imperium Rosyjskiego.
Działania ruchu spotkały się z natychmiastową reakcją władz państwowych. Posądzono Tadeusza Grabiankę o przygotowywanie zamachu stanu i szpiegostwo na rzecz Francji. W 1807 został aresztowany i osadzony w twierdzy Pietropawłowskiej. Tam zmarł kilka miesięcy później nie doczekawszy procesu. 
Pochowany został w kościele św. Katarzyny w Sankt Petersburgu.

</doc>
<doc id="2083537" url="https://pl.wikipedia.org/wiki?curid=2083537" title="Bageshwar (dystrykt)">
Bageshwar (dystrykt)

Bageshwar (dystrykt) – jeden z trzynastu dystryktów indyjskiego stanu Uttarakhand. Znajduje się w dywizji Kumaon. Powierzchnia tego dystryktu wynosi 1696 km². Stolicą dystryktu jest miasto Bageshwar.
Położenie.
Od północnego zachodu graniczy z dystryktem Chamoli, od południowego zachodu z dystryktem Almora, a od wschodu z dystryktem Pithoragarh.

</doc>
<doc id="2083540" url="https://pl.wikipedia.org/wiki?curid=2083540" title="Michael Hill (tenisista)">
Michael Hill (tenisista)

Michael Robert Hill (ur. 30 czerwca 1974 w Sydney) – australijski tenisista.
Kariera tenisowa.
Jako zawodowy tenisista występował w latach 1997–2005.
W rozgrywkach rangi ATP World Tour odniósł 3 deblowe zwycięstwa oraz był uczestnikiem 6 finałów. W zawodach wielkoszlemowych najlepszym wynikiem Hilla jest półfinał French Open 2001, gdzie startował z Jeffem Tarangiem. Para Hill–Tarango wyeliminowała m.in. w ćwierćfinale najwyżej sklasyfikowany debel turnieju, Jonas Björkman–Todd Woodbridge. Spotkanie o udział w finale Hill i Tarango przegrali z Maheshem Bhupathim i Leanderem Paesem.
W rankingu gry pojedynczej Bolelli najwyżej był na 168. miejscu (19 lipca 1999), a w klasyfikacji gry podwójnej na 18. pozycji (30 lipca 2001).

</doc>
<doc id="2083541" url="https://pl.wikipedia.org/wiki?curid=2083541" title="Alfred Hemming">
Alfred Hemming

Alfred Stewart Hemming (ur. 7 sierpnia 1895, zm. ?) – angielski as myśliwski okresu I wojny światowej. Odniósł 8 zwycięstw powietrznych.
Alfred Stewart Hemming służył w RFC i po przejściu kursu pilotażu, w listopadzie 1917 roku, został przydzielony do dywizjonu No. 41 Squadron RAF. W jednostce odniósł 8 potwierdzonych zwycięstwa powietrznych, wszystkie na samolocie Royal Aircraft Factory S.E.5. Pierwsze zwycięstwo odniósł 8 stycznia 1918 roku, ostatnie 12 sierpnia. Był to Fokker D.VII. 

</doc>
<doc id="2083543" url="https://pl.wikipedia.org/wiki?curid=2083543" title="Paula Gorycka">
Paula Gorycka

Paula Gorycka (ur. 5 listopada 1990 w Krakowie) – polska zawodniczka kolarstwa górskiego i szosowego, dwukrotna medalistka mistrzostw świata MTB.
Życiorys.
Jest byłą zawodniczką CCC Polkowice. Od 2012 roku reprezentuje barwy nowego klubu – 4F e-vive Racing Team – stworzonego przez braci Andrzeja i Zbigniewa Piątków. Brązowa medalistka mistrzostw świata w konkurencji cross-country w kategorii do lat 23 w 2010 w Mont-Sainte-Anne, medalistka Mistrzostw Polski, Młodzieżowych Mistrzostw Polski i Mistrzostw Polski Juniorek. Szósta zawodniczka Młodzieżowych Mistrzostw Europy w jeździe na czas w kategorii orliczek. Na mistrzostwach świata w Leogang w 2012 roku zdobyła kolejny brązowy medal w cross country.

</doc>
<doc id="2083544" url="https://pl.wikipedia.org/wiki?curid=2083544" title="Théodule-Armand Ribot">
Théodule-Armand Ribot

Théodule Armand Ferdinand Constant Ribot (ur. 18 grudnia 1839 w Guingamp, zm. 9 grudnia 1916 w Paryżu) – francuski psycholog i filozof.
Życiorys.
Syn aptekarza Théodore′a Simona Ribota (1808–1870) i Marie Françoise Julienne Yvonne z domu Le Camus (1812–1847). Uczył się w Lycée de St Brieuc. Od 1856 pracował jako nauczyciel filozofii; od 1862 zatrudniony w École normale supérieure. Od 1885 prowadził kursy z psychologii eksperymentalnej na Sorbonie; ukuł i po raz pierwszy użył w monografii "La psychologie des sentiments" (1896) termin anhedonii. W 1888 został mianowany profesorem psychologii eksperymentalnej i porównawczej w Collège de France.
Pisał o filozofii Arthura Schopenhauera i o niemieckiej psychologii porównawczej; zajmował się też psychopatologią.

</doc>
<doc id="2083547" url="https://pl.wikipedia.org/wiki?curid=2083547" title="Maturka">
Maturka

Maturka – dawna kopalnia rudy żelaza w Tatrach Zachodnich. Znajdowała się w Dolinie Kościeliskiej w dolnej części stoków grzbietu Maturowych Stołów, na wysokości około 1225–1240 m. Rudę zwożono drogą przez żleb Żeleźniak do Polany Pisanej, a następnie w dół Doliną Kościeliską. Kopalnia działała w pierwszej połowie XIX wieku. Wydobywano tutaj dobrej jakości hematyt. Pozostałością po kopalni jest kilkanaście sztolni o łącznej długości 120 metrów i głębokości 18 metrów.
Nazwa kopalni pochodzi od spotykanego na Podhalu nazwiska czy też przezwiska Matura.

</doc>
<doc id="2083548" url="https://pl.wikipedia.org/wiki?curid=2083548" title="Rekordy pucharu interkontynentalnego w lekkoatletyce">
Rekordy pucharu interkontynentalnego w lekkoatletyce

Rekordy pucharu interkontynentalnego w lekkoatletyce – najlepsze rezultaty uzyskane w historii rywalizacji lekkoatletów w pucharze interkontynentalnym organizowanym w latach 1977–2006 pod nazwą Pucharu Świata.

</doc>
<doc id="2083549" url="https://pl.wikipedia.org/wiki?curid=2083549" title="Karolina Naja">
Karolina Naja

Karolina Elżbieta Naja (ur. 5 lutego 1990 w Tychach) – polska kajakarka, multimedalistka olimpijska, wicemistrzyni olimpijska oraz trzykrotna brązowa medalistka igrzysk olimpijskich, mistrzyni świata i sześciokrotna mistrzyni Europy, dwukrotna brązowa medalistka igrzysk europejskich. Od 2021 roku jest żołnierką zawodową Wojska Polskiego.
Kariera.
Swoją karierę zawodniczą zaczynała w rodzinnych Tychach, reprezentując w tym czasie MOSM Tychy.
Na igrzyskach zadebiutowała podczas letnich igrzysk olimpijskich w Londynie. Tam wystąpiła w dwóch konkurencjach, zdobywając brązowy medal w dwójce w parze z Beatą Mikołajczyk. W finale lepsze okazały się Niemki i Węgierki. W czwórce nie udało się stanąć na podium, tracąc do zajmujących trzecie miejsce Białorusinek 0,207 sekundy.
Na kolejnych igrzyskach w Rio de Janeiro ponownie sięgnęła w dwójce po brązowy medal wraz z Beatą Mikołajczyk. W czwórce natomiast nie powiodło się tak, jak przed czterema laty. Musiała pogodzić się ze zwycięstwem w finale B, zajmując ostatecznie dziewiąte miejsce.
W 2021 na letnich igrzyskach olimpijskich w Tokio wraz z Anną Puławską ponownie stanęła na podium, zdobywając srebrny medal. 7 sierpnia 2021 wraz z Anną Puławską, Justyną Iskrzycką oraz Heleną Wiśniewską zdobyła brązowy medal olimpijski w kajakarskiej czwórce na dystansie 500 metrów. Podczas ceremonii zamknięcia letnich igrzysk olimpijskich w Tokio była chorążą polskiej reprezentacji. Od 18 grudnia 2021 pozostaje żołnierzem zawodowym Wojska Polskiego. Wspólnie z Anną Puławską zajęła 9. miejsce w 87. Plebiscycie Przeglądu Sportowego na najlepszego sportowca 2021 roku. 
W 2022 została dwukrotną mistrzynią świata w konkurencjach: K-2 500 metrów i K-4 500 metrów, podczas mistrzostw świata rozgrywanych w kanadyjskim Dartmouth.
20 sierpnia 2022 r., na torze regatowym w Oberschleißheim koło Monachium, wspólnie z Anną Puławską, została mistrzynią Europy w konkurencji K-2 500 m. Następnego dnia, wraz z Anną Puławską, Adrianną Kąkol i Dominiką Putto, została mistrzynią Europy w konkurencji K-4 500 m. Dotychczas zdobyła 30 medali.
Wyniki.
Wyniki finałów igrzysk olimpijskich i europejskich oraz mistrzostw świata i Europy.

</doc>
<doc id="2083551" url="https://pl.wikipedia.org/wiki?curid=2083551" title="Sandra Pawełczak">
Sandra Pawełczak

Sandra Pawełczak (ur. 16 lipca 1987) – polska kajakarka, brązowa medalistka mistrzostw świata.
Jest zawodniczką UKS Dojlidy Białystok. Brązowa medalistka mistrzostw świata 2010 w Poznaniu w konkurencji kajaków w K-4 (razem z Anetą Konieczną, Karoliną Naja i Magdaleną Krukowską) na dystansie 500 m.
Osiągnięcia.
Mistrzostwa świata:
Mistrzostwa Europy:
Mistrzostwa Europy U23:
Puchar Świata:
Mistrzostwa Polski seniorów:
Młodzieżowe Mistrzostwa Polski do 23 lat:
Akademickie mistrzostwa świata:
Akademickie mistrzostwa świata:

</doc>
<doc id="2083553" url="https://pl.wikipedia.org/wiki?curid=2083553" title="Rana maoershanensis">
Rana maoershanensis

Rana maoershanensis – gatunek płaza bezogonowego z rodziny żabowatych. Płaz odkryty i opisany w 2007 roku. Holotyp SYNU 06020120 został znaleziony w regionie autonomicznym Kuangsi w Chinach na wysokości 1980 m n.p.m. Yan i współpracownicy (2011) uznali ten gatunek za młodszy synonim gatunku "Rana hanluica".

</doc>
<doc id="2083555" url="https://pl.wikipedia.org/wiki?curid=2083555" title="Magdalena Krukowska">
Magdalena Krukowska

Magdalena Krukowska (ur. 16 lipca 1987) – polska kajakarka, dwukrotna medalistka mistrzostw świata i dwukrotna medalistka mistrzostw Europy.
Kariera.
Jest zawodniczką UKS Dojlidy Białystok. Brązowa medalistka mistrzostw świata w Poznaniu w 2010 roku w konkurencji kajaków w K-4 (razem z Anetą Konieczną, Karoliną Nają i Sandrą Pawełczak) na dystansie 500 m. Rok później, na mistrzostwach świata w Segedynie zdobyła wicemistrzostwo świata w K-2 na dystansie 200 m (razem z Karoliną Nają). Zdobyła także dwa medale na mistrzostwach Europy: brązowy w czwórkach (razem z Martą Walczykiewicz, Eweliną Wojnarowską i Małgorzatą Chojnacką) na ME w Brandenburgu w 2009 roku oraz srebrny w dwójkach na 200 m (razem z Karoliną Nają) podczas ME w Montemor-o-Velho w 2013 roku.
Na Uniwersjadzie w Kazaniu zdobyła brązowy medal (K-4 500 m) z Agnieszką Kowalczyk, Edytą Dzieniszewską i Eweliną Wojnarowską.
Prowadzi spotkania z młodzieżą w klubie sportowym Hubertus Biały Bór. Jej rodzeństwem są: Robert, Adam i Paweł.

</doc>
<doc id="2083556" url="https://pl.wikipedia.org/wiki?curid=2083556" title="Chamoli (dystrykt)">
Chamoli (dystrykt)

Chamoli – jeden z trzynastu dystryktów indyjskiego stanu Uttarakhand. Znajduje się w dywizji Garhwal. Powierzchnia tego dystryktu wynosi 7520 km². Stolicą dystryktu jest miasto Gopeshwar.
Położenie.
Na zachodzie graniczy z dystryktem Rudraprayag, od północnego zachodu z Uttarkashi a na północy graniczy z Chinami. Od wschodu graniczy z dystryktem Pithoragarh, od południa z dystryktami: Bageshwar i Almora.

</doc>
<doc id="2083557" url="https://pl.wikipedia.org/wiki?curid=2083557" title="Ernst Salkowski">
Ernst Salkowski

Ernst Leopold Salkowski (ur. 11 października 1844 w Królewcu, zm. 8 marca 1923 w Berlinie) – niemiecki biochemik i fizjolog, tajny radca medyczny ("geheimer Medizinalrat"). 
Studiował medycynę i chemię na Uniwersytecie Albertyna w Królewcu. Ukończone w 1867 roku studia uzupełniał w Wiedniu i Tybindze. W 1872 został asystentem w laboratorium chemicznym w Instytucie Patologii Rudolfa Virchowa w Berlinie, rok później habilitował się. W 1874 został profesorem nadzwyczajnym fizjologii. Od 1880 kierował oddziałem chemicznym Instytutu.
Zajmował się biochemią fizjologiczną i patobiochemią. W 1890 opisał zjawisko autolizy, nazwane przez niego samostrawieniem. W 1892 opisał pentozurię. Przedstawił szereg metod, pozwalających na wykrycie obecności cholesterolu, kreatyniny, barwników żółciowych, tlenku węgla, indolu w badanych próbkach. Wspólnie z internistą Wilhelmem von Leubem prowadził badania nad metabolizmem mocznika. Opublikował podręcznik chemii medycznej ("Practicum der physiologischen und pathologischen Chemie") przetłumaczony potem na język angielski ("A Laboratory Manual of Physiological and Pathological Chemistry").

</doc>
<doc id="2083560" url="https://pl.wikipedia.org/wiki?curid=2083560" title="Champawat (dystrykt)">
Champawat (dystrykt)

Champawat – jeden z trzynastu dystryktów indyjskiego stanu Uttarakhand. Znajduje się w dywizji Kumaon. Powierzchnia tego dystryktu wynosi 2004 km². Stolicą dystryktu jest miasto Champawat.
Położenie.
Od południa graniczy z dystryktem Udham Singh Nagar, na zachodzie graniczy z dystryktem Nainital, od północy z dystryktami Almora i Pithoragarh. Natomiast od wschodu z Nepalem, a granica przebiega na rzece Mahakali.

</doc>
<doc id="2083561" url="https://pl.wikipedia.org/wiki?curid=2083561" title="Dehradun (dystrykt)">
Dehradun (dystrykt)

Dehradun – jeden z trzynastu dystryktów indyjskiego stanu Uttarakhand. Znajduje się w dywizji Garhwal. Powierzchnia tego dystryktu wynosi 3088 km². Stolicą dystryktu jest miasto Dehradun. 
Położenie.
Na zachodzie graniczy ze stanem Uttar Pradesh, od północy z Uttarkashi, od wschodu z dystryktem Tehri Garhwal a południu z dystryktami Pauri Garhwal i Haridwar.

</doc>
<doc id="2083562" url="https://pl.wikipedia.org/wiki?curid=2083562" title="Haridwar (dystrykt)">
Haridwar (dystrykt)

Haridwar – jeden z trzynastu dystryktów indyjskiego stanu Uttarakhand. Znajduje się w dywizji Garhwal. Powierzchnia tego dystryktu wynosi 2360 km². Stolicą dystryktu jest miasto Haridwar.
Położenie.
Od południa i zachodu graniczy ze stanem Uttar Pradesh, od północnego wschodu z dystryktem Dehradun, od wschodu z dystryktem Pauri Garhwal.
Bibliografia.
Haridwar

</doc>
<doc id="2083563" url="https://pl.wikipedia.org/wiki?curid=2083563" title="Desi Sława">
Desi Sława

Desisława Iwanowa Donewa (buł. Десислава Иванова Донева, ur. 7 marca 1979), znana także jako Desi Slava (Деси Слава) jest bułgarską piosenkarką muzyki pop.
W 2000 roku Slava urodziła syna, którego nazwała Майки (Majki). W 2007 Slava wzięła udział w bułgarskiej edycji programu Big Brother VIP. W tym samym roku ogłosiła, że planuje adoptować dziewczynkę.

</doc>
<doc id="2083565" url="https://pl.wikipedia.org/wiki?curid=2083565" title="William Gordon Claxton">
William Gordon Claxton

William Gordon Claxton (ur. 1 czerwca 1899 w Gladstone, zm. 28 września 1967 w Toronto) – as lotnictwa kanadyjskiego Royal Flying Corps z 37 potwierdzonymi zwycięstwami w I wojnie światowej. Szósty na liście asów kanadyjskich.
William Gordon Claxton urodził się w Kanadzie. Po ukończeniu 18 lat wstąpił do Royal Flying Corps w Kanadzie. Od marca 1918 roku został przydzielony do eskadry No. 41 Squadron RAF, w której służył do końca wojny. Pierwsze zwycięstwo powietrzne odniósł 27 maja 1918 nad samolotem niemieckim Fokker Dr.I. W całym okresie służby latał na samolocie myśliwskim Royal Aircraft Factory S.E.5, na którym odniósł razem 37 potwierdzone zwycięstwa. 17 sierpnia, w czasie walki z kilkoma samolotami niemieckim. wspomagając Fredericka McCalla, Claxton został zestrzelony przez niemieckiego pilota Johannes Gildemeister z Jasta 20. Udało mu się wylądować, ale odniósł ciężkie rany, w tym ranę głowy. Przeżył tylko dzięki opiece niemieckich lekarzy. W niewoli przebywał do dnia 1 grudnia 1918 roku.
Po wojnie wrócił do Kanady i pracował jako dziennikarz ekonomiczny.

</doc>
<doc id="2083567" url="https://pl.wikipedia.org/wiki?curid=2083567" title="Nainital (dystrykt)">
Nainital (dystrykt)

Nainital – jeden z trzynastu dystryktów indyjskiego stanu Uttarakhand. Znajduje się w dywizji Kumaon. Powierzchnia tego dystryktu wynosi 3422 km². Stolicą dystryktu jest miasto Nainital. 
Położenie.
Od południa i zachodu graniczy z dystryktem Udham Singh Nagar, od zachodu graniczy również ze stanem Uttar Pradesh, na północy sąsiaduje z dystryktami: Pauri Garhwal i Almora a od wschodu z dystryktem Champawat.

</doc>
<doc id="2083569" url="https://pl.wikipedia.org/wiki?curid=2083569" title="Pauri Garhwal">
Pauri Garhwal

Pauri Garhwal – jeden z trzynastu dystryktów indyjskiego stanu Uttarakhand. Znajduje się w dywizji Garhwal. Powierzchnia tego dystryktu wynosi 3689 km². Stolicą dystryktu jest miasto Pauri. 
Położenie.
Na zachodzie graniczy stanem Uttar Pradesh oraz z dystryktami Haridwar, Dehradun, od północy z Tehri Garhwal i Rudraprayag, od wschodu z dystryktami Chamoli i Almora.

</doc>
<doc id="2083570" url="https://pl.wikipedia.org/wiki?curid=2083570" title="Superstitious">
Superstitious

Superstitious – singel zespołu Europe, wydany w 1988 roku. Pierwszy singel grupy promujący album "Out of This World". Zajął 31 miejsce na liście Billboard Hot 100, dziewiąte na liście Mainstream Rock Tracks i 34 na liście UK Singles Chart.
Teledysk do piosenki był kręcony w zamku w Long Island.

</doc>
<doc id="2083571" url="https://pl.wikipedia.org/wiki?curid=2083571" title="Keikaisen">
Keikaisen

 – w Japonii specjalnie wyposażone łodzie, które ostrzegają przepływające statki o trwających pracach konstrukcyjnych lub naprawczych na wodzie. Odpowiedzialne za ich zorganizowanie, usytuowanie i opłacanie są firmy budowlane. Podobny system informowania i ostrzegania istnieje również na drogach lądowych i ulicach miast.
Koordynacja i kontrola pracy łodzi ostrzegających należy do Straży Wybrzeża Japonii. Data pierwszego użycia "keikaisen" nie jest znana.
W latach osiemdziesiątych XX wieku Straż Wybrzeża Japonii, z powodu wzmożonych prac konstrukcyjnych nad rzekami (np. tamy, mosty) i wzdłuż wybrzeży (wzmacnianie, betonowanie brzegów) utworzyła i znormalizowała dyrektywy dotyczące wykorzystania "keikaisen".

</doc>
<doc id="2083574" url="https://pl.wikipedia.org/wiki?curid=2083574" title="Pałątka podobna">
Pałątka podobna



</doc>
<doc id="2083575" url="https://pl.wikipedia.org/wiki?curid=2083575" title="Magdalena Stawrotówna">
Magdalena Stawrotówna

Magdalena Stawrotówna (zm. przed 1476) – mieszczka krakowska, pierwsza żona księcia mazowieckiego Konrada III Rudego.
Była córką mieszczanina krakowskiego Stanisława Stawrota, być może identycznego ze Stanisławem ze Stawiszyna, słodownikiem i piwowarem występującym w źródłach w połowie XV wieku. Poślubiła nieznanego bliżej Szymona, prawdopodobnie mieszczanina krakowskiego i słodownika wspomnianego w aktach miejskich w 1476. Około 1470 w Magdalenie zakochał się książę mazowiecki Konrad III Rudy, który poślubił ją za życia jej pierwszego męża. Dawniej uważano, że małżeństwo miało związek z zakupieniem przez Konrada kamienicy w Krakowie, przypuszczenie to zostało jednak obalone przez nowszych badaczy. 
Magdalena Stawrotówna zmarła kilka lat po ślubie. Zgodnie z relacją Jana Długosza Konrad urządził jej książęcy pogrzeb. Najprawdopodobniej została pochowana w jednym z ważniejszych kościołów krakowskich lub mazowieckich.

</doc>
<doc id="2083577" url="https://pl.wikipedia.org/wiki?curid=2083577" title="Pithoragarh (dystrykt)">
Pithoragarh (dystrykt)

Pithoragarh (dystrykt) – jeden z trzynastu dystryktów indyjskiego stanu Uttarakhand. Znajduje się w dywizji Kumaon. Powierzchnia tego dystryktu wynosi 7169 km². Stolicą dystryktu jest miasto Pithoragarh.
Położenie.
Na zachodzie graniczy z dystryktem Bageshwar, od północnego zachodu z dystryktem Chamoli, a od północnego wschodu z Chinami (z Tybetem). Graniczy również z Nepalem od wschodu i południa, a granica przebiega na rzece Mahakali.

</doc>
<doc id="2083579" url="https://pl.wikipedia.org/wiki?curid=2083579" title="Frederick McCall">
Frederick McCall

Frederick McCall (ur. 4 grudnia 1896 w Vernon, zm. 22 stycznia 1949 w Calgary) – as lotnictwa kanadyjskiego Royal Flying Corps z 35 potwierdzonymi zwycięstwami w I wojnie światowej. Ósmy na liście asów kanadyjskich.
Frederick McCall urodził się w Kanadzie. W lutym 1916 roku wstąpił do "175th (Medicine Hat) Battalion". W październiku został wysłany na front zachodni. Od marca 1917 przeniesiony został do Royal Flying Corps.
Po przejściu szkolenia w Wielkiej Brytanii został przydzielony do dywizjonu No. 13 Squadron RAF operującego na kontynencie. W jednostce latał na samolocie R.E. 8s i razem z obserwatorem podporucznikiem F. C. Farringtonem odnieśli trzy zwycięstwa powietrzne. W maju 1918 roku został przeniesiony do No. 41 Squadron RAF. W jednostce odniósł 32 potwierdzone zwycięstwa powietrzne. Szczególnym osiągnięciem McCalla było poczwórne zwycięstwo w dniu 28 czerwca oraz pięciokrotne w dniu 30 czerwca 1918 roku. Ostatnie zwycięstwo odniósł 17 sierpnia. W czasie walki z przeważającą liczbą niemieckich samolotów myśliwskich jego przyjaciel William Gordon Claxton został zestrzelony i dostał się do niewoli niemieckiej. Po tym zdarzeniu McCall rozchorował się i został wycofany z frontu. Wkrótce powrócił do Kanady i z powodów zdrowotnych został zwolniony ze służby.
Po zakończeniu wojny pracował jako pilot w kilku przedsiębiorstwach lotniczych. W 1920 roku założył własne przedsiębiorstwo lotnicze McCall Aero Corporation Limited.
W czasie II wojny światowej Frederick McCall został powołany do służby w Royal Canadian Air Force. Był dowódcą kilku jednostek lotniczych stacjonujących w zachodniej Kanadzie. Zmarł w Calgary 22 stycznia 1949 roku. W Calgary jego imieniem została nazwana ulica, oraz pole golfowe. W 1938 roku jego imieniem nazwano Port lotniczy Calgary („McCall Field”).

</doc>
<doc id="2083581" url="https://pl.wikipedia.org/wiki?curid=2083581" title="Rudraprayag (dystrykt)">
Rudraprayag (dystrykt)

Rudraprayag – jeden z trzynastu dystryktów indyjskiego stanu Uttarakhand. Znajduje się w dywizji Garhwal. Powierzchnia tego dystryktu wynosi 2439 km². Stolicą dystryktu jest miasto Rudraprayag. 
Położenie.
Na zachodzie graniczy z dystryktem Tehri Garhwal, od północy z Uttarkashi, od wschodu z dystryktem Chamoli a na południu z dystryktem Pauri Garhwal.

</doc>
<doc id="2083582" url="https://pl.wikipedia.org/wiki?curid=2083582" title="Anthology">
Anthology



</doc>
<doc id="2083585" url="https://pl.wikipedia.org/wiki?curid=2083585" title="Puchar Interkontynentalny w Lekkoatletyce 2010 – bieg na 5000 m mężczyzn">
Puchar Interkontynentalny w Lekkoatletyce 2010 – bieg na 5000 m mężczyzn

Bieg na 5000 metrów mężczyzn – jedna z konkurencji rozegranych podczas pucharu interkontynentalnego w Splicie. Biegacze rywalizowali 4 września – pierwszego dnia zawodów.

</doc>
<doc id="2083587" url="https://pl.wikipedia.org/wiki?curid=2083587" title="Black Gives Way to Blue (utwór)">
Black Gives Way to Blue (utwór)

Black Gives Way to Blue – ballada rockowa amerykańskiej grupy muzycznej Alice in Chains, pochodząca z wydanego w roku 2009 albumu "Black Gives Way to Blue". Ukazał się on nakładem wytwórni Virgin/EMI. Utwór został zamieszczony na jedenastej, ostatniej pozycji na płycie. Trwa 3 minuty i 4 sekundy i jest najkrótszą kompozycją zawartą na albumie. W utworze gościnnie na fortepianie zagrał Elton John. Autorem tekstu oraz kompozytorem jest gitarzysta grupy Jerry Cantrell. Utwór jest hołdem złożonym przez muzyków Alice in Chains dla zmarłego w kwietniu 2002 Layne’a Staleya.
W 2009 magazyn muzyczny "Metal Hammer" uznał ten utwór za najlepszą kompozycję zawartą na albumie.
Znaczenie tekstu, budowa utworu.
Tekst utworu napisał gitarzysta grupy Jerry Cantrell. Warstwa liryczna, mająca charakter melancholii, tęsknoty, żalu, jak i sam utwór, są w całości poświęcone pamięci Layne’a Staleya, współzałożyciela i długoletniego wokalisty grupy, który zmarł w kwietniu 2002, po prawie dziesięciu latach walki z nałogiem narkotykowym. Kompozycja charakteryzuje się bardzo łagodnym, nostalgicznym brzmieniem, gdzie słychać jest grę gitary akustycznej, elektrycznej i fortepianu. Podkreśla to w pewien sposób powagę tematu do którego odnosi się kompozycja. W utworze na fortepianie gościnnie zagrał znany piosenkarz i kompozytor Elton John. Ponadto w utworze na wibrafonie zagrała Lisa Coleman. Kompozycja nie posiada partii sekcji rytmicznej. 
W jednym z wywiadów Cantrell tak oto skomentował udział Eltona Johna muzyka w nagraniu: 
Sam Elton John również odniósł się do swego udziału w utworze:
W wywiadzie dla musicradar.com. producent Nick Raskulinecz wyznał, że nagrywanie utworu było bardzo emocjonującym momentem: „To była jedna z ostatnich rzeczy jaką zrobiliśmy. To był moment pożegnania Layne’a przez Jerry’ego. Pamiętam, że kiedy Jerry to śpiewał, w studio można było usłyszeć muchę. Kilku chłopaków musiało opuścić studio - to było dla nich zbyt ciężkie. Siedziałem za konsoletą ze łzami w oczach, płacząc za facetem, którego nawet nigdy nie spotkałem”.
Utwór na koncertach.
Kompozycja zadebiutowała na koncercie w TriBeCa 9 września 2009, w ramach międzynarodowej trasy Black Gives Way to Blue Tour. 10 listopada zespół wykonał utwór podczas występu w programie "Later with Jools Holland" w Londynie. Utwór podczas trasy został wykonany 22-krotnie na 85 występów. Głównie wykonywany był w akustycznej wersji. Ponadto został również dwukrotnie wykonany podczas trasy Blackdiamondskye w 2010.
Twórcy.
Opracowano na podstawie materiału źródłowego:
Alice in Chains
Muzycy sesyjni
Produkcja

</doc>
<doc id="2083588" url="https://pl.wikipedia.org/wiki?curid=2083588" title="TeleCine">
TeleCine



</doc>
<doc id="2083591" url="https://pl.wikipedia.org/wiki?curid=2083591" title="Tehri Garhwal">
Tehri Garhwal

Tehri Garhwal – jeden z trzynastu dystryktów indyjskiego stanu Uttarakhand. Znajduje się w dywizji Garhwal. Powierzchnia tego dystryktu wynosi 3796 km². Stolicą dystryktu jest miasto New Tehri. 
Położenie.
Na zachodzie graniczy z dystryktem Dehradun, od północy z Uttarkashi, od wschodu z dystryktem Rudraprayag, na południu graniczy z dystryktem Pauri Garhwal.

</doc>
<doc id="2083594" url="https://pl.wikipedia.org/wiki?curid=2083594" title="Willie Miller">
Willie Miller

William Ferguson Miller (ur. 2 maja 1955 w Glasgow) – szkocki piłkarz występujący na pozycji obrońcy. Trener piłkarski. Kawaler Orderu Imperium Brytyjskiego (MBE).
Kariera klubowa.
Miller przez całą zawodową karierę grał w klubie Aberdeen. Spędził tam w sumie 16 lat. Rozegrał tam 558 spotkań i zdobył 20 bramek. Z zespołem zdobył także trzy mistrzostwa Szkocji (1980, 1984, 1985), pięć Pucharów Szkocji (1982, 1983, 1984, 1986, 1990), trzy Puchary Ligi Szkockiej (1977, 1986, 1990), Puchar Zdobywców Pucharów (1983), Superpuchar UEFA (1983), a także wywalczył pięć wicemistrzostw Szkocji (1978, 1981, 1982, 1989, 1990).
Kariera reprezentacyjna.
W reprezentacji Szkocji Miller zadebiutował 1 czerwca 1975 roku w zremisowanym 1:1 meczu eliminacji Mistrzostw Europy 1976 z Rumunią. W 1982 roku został powołany do kadry narodowej na Mistrzostwa Świata. Zagrał tam w pojedynkach z Brazylią (1:4) oraz Związkiem Radzieckim (2:2). Z tamtego turnieju Szkocja odpadła po fazie grupowej.
W 1986 roku Miller ponownie znalazł się w kadrze na Mistrzostwa Świata. Wystąpił tam w meczach z Danią (0:1), RFN (1:2) oraz Urugwajem (0:0). Tamten mundial Szkocja ponownie zakończyła na fazie grupowej. W latach 1975–1989 w drużynie narodowej Miller rozegrał w sumie 65 spotkań i zdobył 1 bramkę.

</doc>
<doc id="2083596" url="https://pl.wikipedia.org/wiki?curid=2083596" title="Puchar Interkontynentalny w Lekkoatletyce 2010 – bieg na 400 m przez płotki mężczyzn">
Puchar Interkontynentalny w Lekkoatletyce 2010 – bieg na 400 m przez płotki mężczyzn

Bieg na 400 metrów przez płotki mężczyzn – jedna z konkurencji rozegranych podczas pucharu interkontynentalnego w Splicie. Płotkarze rywalizowali 4 września – pierwszego dnia zawodów.

</doc>
<doc id="2083598" url="https://pl.wikipedia.org/wiki?curid=2083598" title="Miroslava Špácová">
Miroslava Špácová

Miroslava Špácová (ur. 23 maja 1986 r.) – czeska biathlonistka.
Miroslava Špácová startuje w barwach klubu "Strelka Brno". W 2007 wystąpiła na mistrzostwach świata juniorów w Martello, gdzie zajmowała miejsca w piątej dziesiątce. W tym samym roku na mistrzostwach Europy w Bansku zajęła 11. miejsce w biegu indywidualnym, 16 w sprincie oraz 12 w biegu pościgowym. W mistrzostwach Europy startowała jeszcze trzykrotnie, lecz nie osiągnęła sukcesów. Dwukrotnie zajmowała miejsca na podium w zawodach zaliczanych do klasyfikacji Pucharu IBU.

</doc>
<doc id="2083602" url="https://pl.wikipedia.org/wiki?curid=2083602" title="Chochoł (postać fantastyczna)">
Chochoł (postać fantastyczna)

Chochoł – postać fantastyczna (Osoba Dramatu) pojawiająca się w dramacie Stanisława Wyspiańskiego "Wesele".
Chochoł jest konstrukcją ze słomy zakładaną zimą na delikatne rośliny, by uchronić je przed zimnem. Postać ta w utworze po raz pierwszy ukazuje się Isi, która go odpędza. Obrażenie chochoła (według wierzeń ludowych) wiązało się z niebezpieczeństwem, iż stwór ten zacznie płatać figle. W "Weselu" takim psikusem było rzucenie przez Chochoła zaklęcia na bawiących się gości. W finalnej scenie dramatu Chochoł wprawia weselników (czekających na przybycie Wernyhory i ruszenie do powstania) w senny trans uniemożliwiający podjęcie jakichkolwiek działań. 
Postać kryje w sobie wiele symbolicznych znaczeń:
W adaptacji filmowej Andrzeja Wajdy głosu Chochołowi użyczył Czesław Niemen.

</doc>
<doc id="2083603" url="https://pl.wikipedia.org/wiki?curid=2083603" title="Chochoł (otulina)">
Chochoł (otulina)

Chochoł – słomiana otulina krzewu, najczęściej różanego, używana w celu ochrony rośliny przed niesprzyjającymi warunkami atmosferycznymi.

</doc>
<doc id="2083604" url="https://pl.wikipedia.org/wiki?curid=2083604" title="US Open 2010 (gra pojedyncza chłopców)">
US Open 2010 (gra pojedyncza chłopców)



</doc>
<doc id="2083612" url="https://pl.wikipedia.org/wiki?curid=2083612" title="Bn2t 11458">
Bn2t 11458



</doc>
<doc id="2083621" url="https://pl.wikipedia.org/wiki?curid=2083621" title="Uttarkashi (dystrykt)">
Uttarkashi (dystrykt)

Uttarkashi – jeden z trzynastu dystryktów indyjskiego stanu Uttarakhand. Znajduje się w dywizji Garhwal. Powierzchnia tego dystryktu wynosi 8016 km². Stolicą dystryktu jest miasto Uttarkashi. 
Położenie.
Na zachodzie graniczy z dystryktem Dehradun, od północy ze stanem Himachal Pradesh, od wschodu z Chinami i dystryktem Chamoli a na południu graniczy z dystryktami: Rudraprayag i Tehri Garhwal.

</doc>
<doc id="2083622" url="https://pl.wikipedia.org/wiki?curid=2083622" title="Udham Singh Nagar (dystrykt)">
Udham Singh Nagar (dystrykt)

Udham Singh Nagar – jeden z trzynastu dystryktów indyjskiego stanu Uttarakhand. Znajduje się w dywizji Kumaon. Powierzchnia tego dystryktu wynosi 3055 km². Stolicą dystryktu jest miasto Rudrapur. 
Położenie.
Od południa i zachodu graniczy ze stanem Uttar Pradesh, od północy z dystryktem Nainital i od wschodu z dystryktem Champawat i Nepalem.

</doc>
<doc id="2083623" url="https://pl.wikipedia.org/wiki?curid=2083623" title="Davie Cooper">
Davie Cooper

David Cooper (ur. 25 lutego 1956 w Hamilton, zm. 23 marca 1995 w Cumbernauld) – szkocki piłkarz występujący na pozycji pomocnika.
Kariera klubowa.
Cooper seniorską karierę rozpoczynał w 1974 roku w klubie Clydebank ze Scottish Second Division. W 1976 roku awansował z nim do Scottish First Division. W 1977 roku odszedł do zespołu Rangers. Zadebiutował tam 13 sierpnia 1977 roku w przegranym 1:3 meczu rozgrywek Scottish First Division z Aberdeen. W Rangers spędził 12 lat. Rozegrał tam w sumie 377 spotkań i zdobył 49 bramek. Z zespołem zdobył także trzy mistrzostwa Szkocji (1978, 1987, 1989), trzy Puchary Szkocji (1978, 1979, 1981) oraz osiem Pucharów Ligi Szkockiej (1978, 1979, 1982, 1984, 1985, 1987, 1988, 1989).
W 1989 roku Cooper trafił do drużyny Motherwell. W 1991 roku zdobył z nią Puchar Szkocji. W Motherwell spędził pięć lat. W sumie zagrał tam w 157 meczach i strzelił 17 goli. W 1994 roku powrócił do Clydebank, gdzie w lutym 1995 roku zakończył karierę. 23 marca 1995 roku Cooper zmarł na skutek krwotoku śródmózgowego.
Kariera reprezentacyjna.
W reprezentacji Szkocji Cooper zadebiutował 12 września 1979 roku w zremisowanym 1:1 towarzyskim meczu z Peru. W 1986 roku został powołany do kadry narodowej na Mistrzostwa Świata. Zagrał tam w pojedynkach z RFN (1:2) oraz Urugwajem (0:0). Z tamtego turnieju Szkocja odpadła po fazie grupowej. W latach 1979–1990 w drużynie narodowej Cooper rozegrał w sumie 22 spotkania i zdobył 6 bramek.

</doc>
<doc id="2083628" url="https://pl.wikipedia.org/wiki?curid=2083628" title="Günther Quandt">
Günther Quandt

Günther Quandt (ur. 28 lipca 1881 w Pritzwalk, w Brandenburgii, zm. 30 grudnia 1954 w Kairze) – niemiecki przemysłowiec i polityk. Ojciec Hellmuta, Herberta i Haralda Quandta. Jego drugą żoną była Magda Ritschel – późniejsza Magda Goebbels – od 1929 żona Josepha Goebbelsa.
Życiorys.
Do I wojny światowej.
Urodził się jako syn fabrykanta tekstylnego Emila Quandta (1849-1925) w Pritzwalk. Jego ojciec poprzez ożenek stał się udziałowcem fabryki braci Draeger (założonej w 1860).
Po ukończeniu gimnazjum w Berlinie pobierał naukę zawodu w różnych gałęziach przemysłu włókienniczego w Niemczech i za granicą.
Następnie ożenił się z Antonią Ewald (1884–1918), z którą miał pierwszego syna – Hellmuta (1908-1927).
W 1909 Günther Quandt był już współwłaścicielem fabryki Draeger. W 1910 urodził mu się drugi syn – Herbert.
Rok później w 1911 został współwłaścicielem fabryki Friedricha Paula w Wittstock/Dosse – "Tuchfabrik Friedrich Paul in Wittstock/Dosse".
W 1918 jego żona zmarła na hiszpankę.
I wojna światowa i Republika Weimarska.
Po wybuchu I wojny światowej, zajmował się gospodarką zasobami ważnych surowców wojennych. W 1915 kierował „Reichswoll-AG”, jego grupa przemysłowa była głównym dostawcą armii.
Po wojnie pracował jako referent w Ministerstwie Gospodarki Republiki Weimarskiej w referacie gospodarki tekstylnej.
W 1922 opuścił służbę państwową, powrócił do Pritzwalku i objął przedsiębiorstwa, których był współudziałowcem – „Draeger-Paul-Wegener-Werke” w Pritzwalk i Wittstock (po II wojnie światowej – "Gebr. Draeger GmbH / Stuttgart").
4 stycznia 1921 Quandt ożenił się z 20-letnią Magdą Ritschel (1901–1945). 1 listopada 1921 urodził im się syn Harald. Magda Ritschel rozwiodła się z nim w 1929, by po dwóch latach w 1931, wyjść za mąż za Josepha Goebbelsa, późniejszego ministra propagandy III Rzeszy.
Od roku 1922 Günther Quandt angażował się razem z Augustem Rostergem coraz intensywniej w przemysł wydobywczy soli potasowych i ropy naftowej, powołując do życia w 1921 Wintershall AG. Przy okazji udało mu się uzyskać pakiet większościowy akcji założonej przez Adolpha Müllera spółki "Accumulatoren Fabrik Aktiengesellschaft Berlin-Hagen / AFA" – największego wówczas producenta baterii i akumulatorów w Europie. Spółka produkowała m.in. instalacje akumulatorowe dla U-Bootów (w roku 1962 spółka AFA została przemianowana na "VARTA Batterie AG").
W 1928 Quandt zdobył kontrolę nad "Berlin-Karlsruher Industrie-Werke AG", które w czasie I wojny światowej nazywało się "Deutsche Waffen- und Munitionsfabriken AG (DWM)", czyli Niemieckie Fabryki Broni i Amunicji i było bogatą w tradycje zbrojownią Niemiec. Wprawdzie produkcja broni i wyposażenia wojskowego była przez zwycięskie mocarstwa po I wojnie światowej zabroniona, ale Quandt zakładał, że w Niemczech już niedługo broń będzie miała znowu „wielką przyszłość”.
Czasy nazizmu.
Quandt i NSDAP.
Quandt należał do grupy przemysłowców, którzy spotkali się z Hitlerem w połowie 1931 w Hotelu Kaiserhof i zapewnili, że w razie lewicowego puczu, oddadzą do dyspozycji NSDAP 25 milionów marek.
Został również członkiem towarzystwa "Studium des Faschismus", gdzie był ogniwem wiążącym kręgi konserwatywne z kręgami NSDAP. 20 lutego 1933 był uczestnikiem tajnego spotkania przemysłowców z Hitlerem, gdzie ustalono wyborczą pomoc dla NSDAP w wysokości 3 milionów marek.
Po przejęciu władzy przez nazistów ("Machtergreifung") Günther Quandt dopasował się do zaistniałej sytuacji (darowizny pieniężne od AFA dla NSDAP, osobiste członkostwo w NSDAP – wstąpił 1 maja 1933 – numer członkowski 2636406) i czerpał z tego korzyści. Jego przedsiębiorstwa stały się ważnymi dostawcami przemysłu zbrojeniowego, on sam przedstawiany był jako wzór przemysłowca i w 1937 mianowany liderem gospodarki wojennej.
W czasie II wojny światowej, główne zakłady AFA w Hagen w Zagłębiu Ruhry, były wiodącymi dla dalszych w Hanowerze, Wiedniu i Poznaniu.
Tu produkowano prócz instalacji akumulatorowych dla łodzi podwodnych (w tym małych U-Bootów), specjalne baterie do torped i „"Wunderwaffe"” V2, a także baterie do pojazdów pancernych, urządzenia radiowe, radary oraz samoloty bojowe.
„Od materiału na uniformy po akumulatory, suche baterie, broń, amunicję i metale lekkie – ten kto to wszystko produkuje, słusznie nosi miano lidera gospodarki wojennej” – pisał tygodnik "Das Reich".
„Ihre hervorstechendste Eigenschaft aber ist Ihr Glaube an Deutschland und an den Führer” (jego wybitną cechą jest jednak jego wiara w Niemcy i wodza) – mówił w 1941 w laudacji Hermann Josef Abs z Deutsche Bank o Güntherze Quancie.
Fabryki Georga Quandta AFA postępowały za armią niemiecką. Niebawem pojawiły się w Rydze, Krakowie i Lwowie.
Obozy koncentracyjne i Quandt.
W fabrykach Quandta zatrudniani byli jeńcy wojenni i więźniowie obozów koncentracyjnych. W zakładach AFA-Werk Hagen zaczęto ten proceder pod koniec lata 1940 z jeńcami francuskimi.
Jako następstwo zwiększonej rekrutacji niemieckich robotników do służby wojskowej, oraz wymaganej przez sytuację na frontach, przyspieszonej produkcji baterii do torped, baterii do „Wunderwaffe” V2, systematycznie wzrastała liczba zatrudnianych robotników przymusowych i jeńców. W 1944 było to 40% wszystkich zatrudnionych w zakładach, czyli 5800, a w DMW-Werk Karlsruhe około 4500 osób.
Od lata 1943 rozpoczęto w podległych AFA zakładach wykorzystywać więźniów z obozu w Stöcken (produkcja akumulatorów) i podobozu w Neuengamme. 1500 więźniów, którzy przebywali w obozie na terenie zakładów, obsługiwało produkcję akumulatorów w zanieczyszczonym ołowiem otoczeniu.
Na terenie zakładów w Hanowerze, zorganizowano następną filię obozu, z miejscem egzekucji włącznie.
Obóz KZ-Hannover-Stocken (dzisiaj Continental) był następną filią obozu w Neuengamme, która od początku września 1944 przez krótki czas zatrudniała około 1000 polskich żydów. Obóz znajdował się obok zakładów Continental. Więźniowie musieli tam pracować 11 godzin dziennie przy militarnie ważnej produkcji ogumienia do pojazdów.
W 1944 w filii zakładów Wien-Floridsdorf, rozpoczęto wykorzystywanie więźniów z obozu koncentracyjnego Mauthausen. Również w siostrzanej firmie AFA – Pertrix w Berlinie-Niederschönweide – od 1944 500 więźniarek zmuszono do pracy w żrących oparach kwasów.
Warunki pracy pochłaniały przeciętnie 80 ofiar śmiertelnych miesięcznie, które to ofiary wkalkulowane były od początku jako oczekiwana „fluktuacja pracowników”.
Po II wojnie światowej.
Günther Quandt ukrywał się pod koniec wojny w Leutstetten nad jeziorem Starnberg w Bawarii, podczas gdy jego syn Herbert Quandt wraz z kierowniczą kadrą AFA znalazł zastępcze zakwaterowanie w Bissendorfie pod Hanowerem i stamtąd mógł dalej prowadzić interesy.
Aresztowany i internowany w obozie Moosburg został dopiero 18 lipca 1946 w związku z jego rolą w gospodarce wojennej Rzeszy.
Po zwolnieniu, w styczniu 1948, w toku postępowania sądowego, został uznany tylko za "wyznawcę" – a właściwie ofiarę „owczego pędu” idei narodowosocjalistycznych, chociaż w czasach nazizmu piastował wiele ważnych stanowisk, zasiadając w radach nadzorczych takich firm jak Daimler-Benz, Deutsche Bank, AEG.
Według oceny Benjamina Ferenca, który pracował dla oskarżycieli w procesach norymberskich, on wraz z synem zostali by oskarżeni, tak jak Alfried Krupp von Bohlen und Halbach, Friedrich Flick, oraz odpowiedzialni z IG Farben, jako główni oskarżeni, gdyby dostępne dzisiaj materiały dowodowe zostały wówczas przedłożone oskarżycielom. Decydujące dokumenty o działalności Quandtów w Trzeciej Rzeszy były władzom brytyjskiego sektora okupacyjnego znane. Brytyjczycy nie udostępniali ich jednak, ponieważ wiedzieli jak wielkie znaczenie będzie miała produkcja akumulatorów również po wojnie i chcieli chronić właścicieli produkujących je zakładów.
Günther Quandt zmarł 30 grudnia 1954 w czasie urlopu wypoczynkowego w Egipcie.

</doc>
<doc id="2083630" url="https://pl.wikipedia.org/wiki?curid=2083630" title="Iesaki Tokugawa">
Iesaki Tokugawa



</doc>
<doc id="2083632" url="https://pl.wikipedia.org/wiki?curid=2083632" title="Dendrocollybia racemosa">
Dendrocollybia racemosa

Dendrocollybia racemosa – gatunek grzybów z rzędu pieczarkowców ("Agaricales"), jedyny przedstawiciel rodzaju "Dendrocollybia". Owocniki tego gatunku zwykle wyrastają na rozkładających się owocnikach innych grzybów kapeluszowych. Mają szarobiałe lub szarobrązowe kapelusze o średnicy do 1 cm, osadzone na charakterystycznych trzonkach z krótkimi poziomymi odgałęzieniami. Odgałęzienia te często zakończone są konidioforami: grzyb może rozmnażać się płciowo lub bezpłciowo. Dlatego obserwuje się niekiedy owocniki z niewykształconymi kapeluszami. Owocniki wyrastają z czarnej skleroty wielkości ziarna grochu. Postać anamorficzna grzyba znana jest jako "Tilachlidiopsis racemosa"; wyróżnia się zdolnością do wzrostu w stosunkowo niskich temperaturach.
Systematyka.
Rodzaj "Dendrocollybia" został utworzony w 2001 roku, dla gatunku znanego wcześniej jako "Collybia racemosa". Przedtem był zaliczany do rodzaju pieniążek ("Collybia") liczącego cztery gatunki po rewizji rodzaju z 1997 roku, w której większość gatunków zaliczono do rodzajów "Gymnopus" i "Rhodocollybia". "C. racemosa" został opisany przez Christiaana Hendrika Persoona jako "Agaricus racemosus" w 1797 roku, i usankcjonowany przez Eliasa Magnusa Friesa w 1821. Fries w swojej pracy "Systema Mycologicum" zebrał różne małe grzyby o wysklepionym kapeluszu i delikatnym trzonie w „plemię” "Collybia", do którego zaliczył także omawiany gatunek. Lucien Quélet w 1873 roku podniósł plemię "Collybia" do rangi rodzaju. Samuel Frederick Gray w swojej pracy z 1821 roku wprowadził nazwę "Mycena racemosa", jednak ani nazwa łacińska, ani zaproponowana przez Graya angielska nazwa zwyczajowa („racemelike high-stool”) nie przyjęły się.
W czwartym wydaniu "Agaricales in Modern Taxonomy" Rolfa Singera "Collybia racemosa" umieszczono w sekcji "Collybia", wspólnie z trzema gatunkami zaliczanymi do tego rodzaju do dziś: "C. tuberosa", "C. cirrhata" i "C. cookei". Na podstawie analizy filogenetycznej fragmentów ITS (ang. internal transcribed spacer) w rDNA wykazano, że istotnie "C. tuberosa", "C. cirrhata" i "C. cookei" tworzą monofiletyczną grupę w obrębie większego kladu, zawierającego liczne gatunki "Lyophyllum", "Tricholoma", "Lepista", "Hypsizygus" a także "C. racemosa". W oparciu o wyniki tej analizy, a także unikalne cechy jak odgałęzienia trzonków, zabarwienie owocników i ich charakterystyczne reakcje na próby chemiczne, utworzono nowy, monotypowy rodzaj "Dendrocollybia".
Pozycja w klasyfikacji według Index Fungorum: "Tricholomataceae, Agaricales, Agaricomycetidae, Agaricomycetes, Agaricomycotina, Basidiomycota, Fungi".
Synonimy:
Charakterystyka.
Morfologia.
Kapelusz "Dendrocollybia racemosa" ma średnicę zazwyczaj 3 do 10 mm, i w zależności od stopnia dojrzałości może być stożkowaty lub wypukły, lub, w przypadku dojrzałych owocników, spłaszczony z wypukłością na środku. Powierzchnia kapelusza jest sucha i matowa, jedwabista w dotyku. Kolor jest ciemnoszarobrązowy, blednie stopniowo od środka kapelusza ku jego brzegom. Brzeg jest zwykle podwinięty w stronę blaszek; w starszych owocnikach może się wyprostować, ma też tendencję do kruszenia się i pękania. Na powierzchni kapelusza niekiedy obserwuje się delikatne rowki odpowiadające ułożeniu blaszek po spodniej stronie kapelusza; brzeg może być wtedy karbowany. Miąższ jest bardzo cienki i delikatny, bezbarwny, o słabo wyczuwalnym zapachu i smaku. Blaszki są stosunkowo szerokie, ciasno przytwierdzone do trzonu, gęsto ustawione, szarawe lub szarobrązowe, nieco ciemniejsze niż kapelusz. Dodatkowe blaszki, tzw. "lamellulae" niedochodzące do samego trzonu; są ustawione w trzech warstwach o równej długości. Niekiedy grzyb wykształca owocniki z „poronnymi” kapeluszami lub bez kapeluszy w ogóle.
Trzon ma długość 4 do 6 cm i około 1 mm średnicy. Trzon zwęża się u podstawy w dłuższy „korzeń”, zakończony czarną, mniej więcej okrągłą sklerotą. Trzon może być głęboko osadzony w podłożu. Powierzchnia trzonu jest zbliżona barwą do kapelusza, lekko białawo oprószona w górnej części. W dolnej części trzon jest brązowawy, ma też delikatne pionowe rowki. Od dolnej połowy odchodzą nieregularnie pod kątem prostym krótkie gałązkowate wypustki, o wymiarach 2–3 na 0,5 mm. Mają cylindryczny kształt i zwężają się ku końcowi, pokrytemu śluzem zawierającym konidia. "D. racemosa" jest jedynym znanym gatunkiem grzyba, wykształcającym konidia na bocznych odgałęzieniach trzonu owocnika. Sklerota z której wyrasta trzon jest wodnistoszara i homogenna na przekroju, z czarną osłonką. Ma średnicę od 3 do 6 mm.
Cechy mikroskopowe.
Zarodniki są wąsko elipsoidalne lub owoidalne, cienkościenne, hialinowe, o wymiarach 4–5,5 na 2–3 µm. Potraktowane odczynnikiem Melzera przybierają jasnoniebieski kolor. Podstawki z czterema zarodnikami, mają wymiary 16–20 na 3,5–4 µm, stopniowo zwężają się ku podstawie. Cystydy u tego gatunku nie wykształcają się. Powierzchnia kapelusza jest zbudowana ze zbitych, promieniście ułożonych, dość grubych strzępek.
Konidia mają rozmiary 8,5–12 na 4–5 µm, kształt orzechów ziemnych i są nieamyloidalne.
W przeciwieństwie do trzech gatunków rodzaju "Collybia", "D. racemosa" daje negatywne wyniki w najczęściej stosowanych w mykologii do identyfikacji próbach chemicznych, w tym próby z aniliną, alfa-naftolem, gwajakiem, sulfoformolem i fenolem.
Szarawy kolor owocników wywołany jest przez złogi barwników, prawdopodobnie melaniny, zatopione w miąższu trzonu i kapelusza, w tym hymenoforu. Barwniki takie nie występują u rodzaju "Collybia".
Postać anamorficzna.
Wykazano, że postacią anamorficzną "Dendrocollybia" jest "Tilachlidiopsis racemosa" (wcześniej znana pod nazwą "Sclerostilbum septentrionale", opisana przez Alfreda Povaha w 1932 roku). Synnemata "Tilachlidiopsis racemosa" zawsze rosną na trzonie "Dendrocollybia". Anamorfy mają bardzo niski zakres optymalnej temperatury dla wzrostu (od 12 do 18 °C; zakres tolerowanej temperatury 3 do 22 °C). Uważa się, że jest to wyraz przystosowania, pozwalającego grzybni na szybki wzrost i wykształcenie owocników na bardzo nietrwałym podłożu, jakim są rozkładające się owocniki grzybów.
Biologia.
"Dendrocollybia racemosa" jest gatunkiem saprobiotycznym. Jego owocniki wyrastają na owocnikach pieczarkowców, zwykle mleczajów i gołąbków, w stadium posuniętego rozkładu. Spotykane są też rzadziej w małych skupiskach na ściółce z igliwia. "Dendrocollybia" jest jednym z czterech rodzajów pieczarkowców, których rozwój jest obligatoryjnie związany z owocnikami innych grzybów tej grupy – pozostałymi trzema są "Squamanita", "Asterophora" i "Collybia".
Występowanie.
"Dendrocollybia" ma szeroki zasięg występowania, obejmujący strefę umiarkowaną. Dane do rozmieszczenia tego grzyba są jednak niekompletne ze względu na rzadkość obserwacji. W Stanach Zjednoczonych zasięg ograniczony jest do Wybrzeża Północno-Zachodniego. Występuje w Europie, także w Polsce. Grzyb wykazany jest w Duńskiej Czerwonej Księdze jako narażony na wyginięcie.
Znaczenie.
Nie wiadomo czy jest jadalny – owocniki są zbyt niepozorne i rzadkie.

</doc>
<doc id="2083634" url="https://pl.wikipedia.org/wiki?curid=2083634" title="Iesachi Tokugawa">
Iesachi Tokugawa



</doc>
<doc id="2083635" url="https://pl.wikipedia.org/wiki?curid=2083635" title="Dendrocollybia">
Dendrocollybia



</doc>
<doc id="2083638" url="https://pl.wikipedia.org/wiki?curid=2083638" title="Borsig (firma)">
Borsig (firma)



</doc>
<doc id="2083639" url="https://pl.wikipedia.org/wiki?curid=2083639" title="Puchar Interkontynentalny w Lekkoatletyce 2010 – skok wzwyż mężczyzn">
Puchar Interkontynentalny w Lekkoatletyce 2010 – skok wzwyż mężczyzn

Skok wzwyż mężczyzn – jedna z konkurencji rozegranych podczas pucharu interkontynentalnego w Splicie. Skoczkowie rywalizowali 4 września – pierwszego dnia zawodów.

</doc>
<doc id="2083641" url="https://pl.wikipedia.org/wiki?curid=2083641" title="Twierskaja">
Twierskaja

Twierskaja (), do 5 listopada 1990 Gorkowskaja (ros. Горьковская) – stacja linii Zamoskworieckiej metra moskiewskiego, otwarta 20 lipca 1979 roku.
Stacja jest połączona ze stacją Puszkinskaja na linii Tagańsko-Krasnopriesnieńskiej i stacją Czechowskaja na linii Sierpuchowsko-Timiriaziewskiej.

</doc>
<doc id="2083642" url="https://pl.wikipedia.org/wiki?curid=2083642" title="Moravský Beroun (stacja kolejowa)">
Moravský Beroun (stacja kolejowa)

Moravský Beroun – stacja kolejowa w Moravským Berounie, w kraju ołomunieckim, w Czechach pod adresem Ondrášov 50. Znajduje się na wysokości 535 m n.p.m. i leży na linii kolejowej nr 310.

</doc>
<doc id="2083643" url="https://pl.wikipedia.org/wiki?curid=2083643" title="Tanguy Roche">
Tanguy Roche

Tanguy Roche (ur. 15 kwietnia 1984 w Moûtiers) – francuski biathlonista, wicemistrz świata juniorów w sztafecie, brązowy medalista mistrzostw Europy w sztafecie.
Roche biathlon zaczął trenować w 2000 r., zaś cztery lata później znalazł się w kadrze Francji. W 2003 r. pojechał na mistrzostwa świata juniorów. Najlepszym jego wynikiem było 12. miejsce w biegu indywidualnym. W 2005 r. na mistrzostwach świata juniorów w Kontiolahti zdobył srebrny medal w sztafecie. W 2010 na mistrzostwach Europy wywalczył brąz w sztafecie. W sezonie 2009/2010 zadebiutował w zawodach Pucharu Świata, zajmując 59. miejsce w sprincie oraz 36 w biegu pościgowym, podczas zawodów w Holmenkollen.
Jest podoficerem Francuskich Sił Zbrojnych.

</doc>
<doc id="2083645" url="https://pl.wikipedia.org/wiki?curid=2083645" title="Brian Drummond">
Brian Drummond

Brian Drummond (ur. 10 sierpnia 1969 w Salmon Arm w Kolumbii Brytyjskiej) – kanadyjski aktor głosowy.
Jego żona Laura Drummond, oraz syn Aidan również są aktorami głosowymi. Ukończył szkołę teatralną Studio 58 i rozpoczął swoją karierę jako aktor teatralny. Później jednak całkowicie przeniósł się na aktorstwo głosowe. Jego najbardziej znaną rolą jest Vegeta w angielskim dubbingu stworzonym przez studio Ocean Productions.

</doc>
<doc id="2083649" url="https://pl.wikipedia.org/wiki?curid=2083649" title="Robert Klatt">
Robert Klatt

Robert Jerzy Klatt (ur. 6 października 1972 w Sochaczewie) – polski muzyk. 
Życiorys.
Lider i założyciel zespołu, kompozytor, drugi wokalista i autor tekstów zespołu Classic, były prezenter programu poświęconemu muzyce disco polo "Szczęśliwa Ósemka" w Polsacie 2, organizator i pomysłodawca Festiwalu Muzyki Tanecznej w Ostródzie, jest on producentem i dyrektorem artystycznym festiwalu.
Był również scenarzystą i pomysłodawcą teleturnieju Na zawsze razem dla Telewizji Polsat, producentem muzycznym "Muzycznej windy" dla Polsatu, "Muza.pl" dla TV4 i współproducentem programu "Kuźnia talentów" w TVP3. Producent wydarzeń telewizyjnych takich jak, m.in.: 
Ma na swoim koncie nagrody jako członek zespołu Classic, a także odznaczenie za organizację Mistrzostw Europy w Koszykówce w 2009 roku w Polsce.
Od marca 2009 roku prowadzi program Disco Polo Live, najpierw emitowany do wiosny 2011 na antenie iTV, a od maja 2011 roku na antenie Polo TV. Dawniej prowadził też program "Power Play" w Polo TV. Jego brat, Piotr Klatt, jest również muzykiem.

</doc>
<doc id="2083650" url="https://pl.wikipedia.org/wiki?curid=2083650" title="Wynn Las Vegas">
Wynn Las Vegas

Wynn Las Vegas („Wynn”) – superluksusowy hotel i kasyno, położony przy ulicy Las Vegas Strip w Paradise, w stanie Nevada. Kosztujący 2,7 miliardy dolarów obiekt został nazwany na cześć inwestora Steve’a Wynna i stanowi własność Wynn Resorts Limited. Kompleks zajmuje powierzchnię 215 akrów (87 hektarów). Wynn Las Vegas położony jest na Las Vegas Boulevard oraz Sands Avenue.
Mierzący 187 metrów hotel ma 45 pięter i 2 716 pokoi różnej wielkości, począwszy od 59 m² w przypadku pokoi standardowych, do 650 m² w przypadku willi. W skład obiektu wchodzi również kasyno o powierzchni 10 300 m², zajmujące 20 700 m² centrum kongresowe oraz przestrzeń handlowa położona na 7100 m². Wraz z siostrzanym Encore Las Vegas, cały kompleks Wynn obejmuje 4750 pokoi.
Obiekt zdobył ocenę pięciu diamentów American Automobile Association (AAA), a także pięciu gwiazdek Mobila, "Forbesa" oraz Michelin i uważany jest za jeden z najbardziej luksusowych hoteli na świecie. Wynn Las Vegas oraz Encore zdobyły najwięcej pięciogwiazdkowych nagród "Forbesa" ze wszystkich resortów wypoczynkowych i kasyn na świecie. Poza tym Wynn przeszedł do historii, zdobywając w klasyfikacji "Forbesa" pięciogwiazdkową, najwyższą, ocenę w każdej kategorii – hotel, restauracja i spa – przez dwa lata z rzędu. Przewodnik "Zagat Survey" umieścił Wynn na szczycie listy najlepszych hoteli w Stanach Zjednoczonych. Wynn Las Vegas jest pierwszym wieżowcem, który zaczął korzystać z systemu automatycznego mycia szyb.
Historia.
Plany budowy nowego hotelu wstąpiły w fazę realizacji wraz z wykupieniem przez Steve’a Wynna kompleksu wypoczynkowego Desert Inn i należącego do niego historycznego pola golfowego, którego nazwę szybko zmieniono na Wynn Golf Club. Transakcji dopełniło nabycie kilku prywatnych rezydencji, położonych przy Paradise Avenue. Podczas gdy większość właścicieli zgodziła się na sprzedaż domów, część wstrzymywała się z podjęciem decyzji. Doprowadziło to do kilku spraw sądowych, zakładanych przez obie strony. Ostatecznie, inwestorzy nabyli 87 hektarów terenu, na którym miał powstać kompleks hotelowy.
4 czerwca 2002 roku Wynn Las Vegas LLC podpisał kontrakt z Marnell Corrao Associates na projekt oraz budowę obiektu. Roger Thomas został wybrany na dekoratora wnętrz, urządzając większość otwartej przestrzeni hotelu, a także wybierając najważniejsze elementy pokoi gościnnych i will. Początkowo nazwa kompleksu miała brzmieć Le Rêve, jednak w trakcie prac budowlanych została zmieniona na Wynn Las Vegas. Le Rêve, oryginalny pomysł nazwy, wykorzystany został później, jako tytuł produkcji scenicznej wystawianej wieczorami w hotelu. Wybudowany za sumę 2,7 miliardów dolarów, Wynn Las Vegas stał się największą i najdroższą budową finansowaną przez prywatnego inwestora w Stanach Zjednoczonych.
Oficjalne otwarcie Wynn Las Vegas nastąpiło 28 kwietnia 2005 roku, w dniu urodzin żony Steve’a Wynna, a także w 55. rocznicę powstania Desert Inn oraz pięć lat po tym, jak Wynn nabył obiekt. W momencie otwarcia, Wynn był najwyższym budynkiem hotelowym na ulicy Strip, utrzymując ten rekord przez dwa lata.
Obiekt wydaje własny miesięcznik, "WYNN", dostępny we wszystkich pokojach hotelów Wynn i Encore, a także na ich stronach internetowych.
W przeciwieństwie do większości hoteli położonych przy ulicy Strip, a w tym Bellagio, The Mirage, oraz Treasure Island, Wynn nie posiada żadnych charakterystycznych elementów zewnętrznych. Goście poznają jego charakter dopiero wewnątrz obiektu.
Filmy.
Począwszy od otwarcia, Wynn Las Vegas, podobnie jak inne hotele przy ulicy Strip, był wielokrotnie przedstawiany w filmach oraz serialach telewizyjnych, których akcja rozgrywała się w Las Vegas.
W 2009 roku Encore Theater był sceną koncertów wokalistki Beyoncé Knowles. Koncerty te, które piosenkarka dała przy pełnych salach w okresie od 30 lipca do 2 sierpnia, zostały zarejestrowane i po zmontowaniu wydane na DVD jako '. W jednej ze scen filmu "2012" bohaterowie lecą samolotem pomiędzy rozpadającymi się wieżami Wynn i Encore, które chwilę później ulegają całkowitemu zawaleniu. Wynn wielokrotnie przedstawiany był również w serialu ', podczas widoku na panoramę miasta.
Innowacje.
Wynn Las Vegas wprowadził oraz zaczął stosować wiele innowacyjnych technologii, zarówno w hotelu, jak i w kasynie.
Wynn był pierwszym kasynem w Las Vegas, w którym znalazł się salon samochodowy (Ferrari-Maserati). Obiekt jako pierwszy połączył również klucze hotelowe z kartami stałego gracza w kasynie w jedną plakietkę. Wynn ma największą na świecie liczbę łączy HDTV w pokojach wykorzystujących kable kategorii 6 w sieci ethernetowej. Kompleks posiada największą instalację technologii Voice over IP w telefonach hotelowych na świecie. Wynn był jednym z pierwszych kasyn, które zainstalowały wewnątrz żetonów system RFID, ułatwiający wykrycie ewentualnych fałszerstw.
Atrakcje.
Salon Penske-Wynn Ferrari-Maserati.
Wynn Las Vegas był pierwszym obiektem hotelowym, w którym znalazł się salon samochodowy. Autoryzowane studio oferuje auta marek Ferrari i Maserati, których ceny wynoszą zazwyczaj od 100 000 dolarów do 1,6 miliona dolarów, a także części oraz inne elementy ich wyposażenia.
Początkowo wstęp do salonu był darmowy, jednak z czasem pomieszczenia stały się tak zatłoczone, że zarząd zdecydował o pobieraniu opłaty w wysokości 10 dolarów od każdego odwiedzającego. Opłata ta nie obowiązuje jednak zarejestrowanych właścicieli samochodów Ferrari-Maserati oraz dzieci towarzyszących dorosłym.
Penske-Wynn jest jedną z kilku wystaw samochodowych na obszarze metropolii Las Vegas (inne można znaleźć w The Palazzo, Imperial Palace i Caesars Palace). Jednakże to Penske-Wynn Ferrari-Maserati w Wynn, wraz z salonem Lamborghini w The Palazzo, stanowią jedyne punkty sprzedaży aut w kasynach na terenie miasta.
Salonowi sprzedaży w Wynn towarzyszy również Ferrari Store, oferujący produkty sygnowane logo Ferrari, a w tym m.in. ubrania, elektronikę, produkty związane z wyścigami F1, a nawet sprzęt do prywatnych siłowni. Był to pierwszy w Ameryce Północnej, a zarazem siódmy na świecie autoryzowany sklep Ferrari. Jego pracownicy ubrani są w stroje obsługi pit stopów Ferrari w F1, natomiast sam sklep posiada system nagłośnienia, który przez cały czas emituje dźwięki wydawane przez bolidy na torze wyścigowym.
Lake of Dreams.
W przeciwieństwie do ogólnego trendu zapoczątkowanego przez The Mirage, w którym atrakcji znajdują się przeważnie na zewnątrz budynku hotelu, Wynn został zbudowany tak, że większość atrakcji znajduje się wewnątrz obiektu. Jedną z nich jest ogromny wodospad, wpadający do jeziora o powierzchni 1,2 hektara.
Kolejną atrakcją jest show Lake of Dreams, darmowe przedstawienie, złożone m.in. z projekcji świateł na wodnej ścianie oraz zmieniającym się podłożu, począwszy od płomieni, na lodzie skończywszy. Przedstawienie widoczne jest z Parasol Up (baru i areny widokowej) oraz Parasol Down (większy zasięg widoczności). Pełny widok na Lake of Dreams mają również goście przebywający w restauracjach SW Steakhouse i Lakeside Grill.
Przedstawienia.
Le Rêve.
Pierwszą produkcją wystawianą przez Wynn była "Le Rêve", która zaczerpnęła tytuł z roboczej nazwy obiektu. Le Rêve to teatr wodny, w którym siedzenia publiczności znajdują się nie dalej niż 12 metrów od sceny. Autorem pomysłu na produkcję był Franco Dragone.
Samo słowo Le Rêve oznacza w języku francuskim marzenie, będąc jednocześnie nazwą obrazu Pabla Picassa, którego właścicielem jest Steve Wynn.
Wynn wykupił prawa do przedstawienia od Dragone'a, wprowadzając kilka zmian do produkcji, a w tym nowe logo.
Avenue Q.
"Avenue Q", musical z udziałem kukiełek oraz ludzi, który cieszył się sporą popularnością na Broadwayu, był drugą produkcją wystawianą przez Wynn. Przedstawienie zadebiutowało 8 września 2005 roku w mieszczącym 1 200 osób Broadway Theatre, a 28 maja 2006 roku zostało wystawione po raz ostatni.
Monty Python’s Spamalot.
Musical komediowy "Spamalot", oparty na filmie "Monty Python i święty Graal", zadebiutował 8 marca 2007 roku w Grail Theater (wcześniej znanym jako Broadway Theatre). Oficjalna premiera przedstawienia miała jednak miejsce 31 marca, w roli króla Artura do 26 września występował John O’Hurley. Show zniknął z programu Wynn 13 lipca 2008 roku.
Danny Gans.
17 kwietnia 2008 roku Wynn Resorts ogłosił, że Danny Gans, komik i wokalista, wcześniej związany z hotelem The Mirage, od lutego 2009 roku będzie występował w Wynn. Gans zajął obiekt wykorzystywany wcześniej do przedstawień "Avenue Q" i "Spamalot", a którego nazwę zmieniono na Encore Theater (uważany obecnie za część resortu Encore). Gans zmarł nieoczekiwanie 1 maja 2009 roku.
Garth Brooks.
15 października 2009 roku wokalista country Garth Brooks poinformował, że powraca do kariery estradowej, aby zagrać serię koncertów w Wynn. Jego występy objęły pięć weekendów od grudnia 2009 roku do końca lutego 2010 roku.
Steve Wynn odmówił ujawnienia finansowych szczegółów umowy, jednak przyznał, że obiekt zapewnia Brooksowi transport prywatnym odrzutowcem z jego posiadłości w Oklahomie do Las Vegas.
Kluby nocne.
W Wynn znajdują się trzy kluby nocne. Największy z nich stanowi Tryst, słynący z 27-metrowego wodospadu i jeziora, położonych na środku lokalu. Kolejny klub, XS, jest centrum nocnego życia hotelu Encore. Zakup całej butelki danego trunku w XS premiowany jest koktajlem w cenie 10 000 dolarów. Trzecim klubem jest Blush, który został otwarty w 2007 roku.
Restauracje.
W przeszłości
Daniel Boulud Brasserie została zamknięta w lipcu 2010 roku. W jej miejscu, po gruntownej renowacji, otwarty został Lakeside Grill.
Udogodnienia.
Wynn Golf and Country Club.
Wynn Golf Course jest jedynym polem golfowym przy ulicy Strip, a jego projektantami byli Steve Wynn oraz Tom Fazio.
Tower Suites w Wynn Las Vegas.
Tower Suites obejmują 296 apartamentów położonych w odseparowanej, północnej części głównej wieży hotelowej. Wszystkie pokoje posiadają prywatne wejścia i wyjścia, a także oddzielną recepcję, windy i prywatne baseny. W 2006 roku przewodnik "Mobil Travel Guide" oceniał je oddzielnie od reszty kompleksu Wynn. W rankingu przewodnika apartamenty uzyskały pięciogwiazdkową ocenę, stając się pierwszym hotelem w Las Vegas, który otrzymał te wyróżnienie. W 2009 roku Tower Suites wraz z 51 Skyloft Suites w MGM Grand były jedynymi obiektami wyróżnionymi pięciogwiazdkową oceną Michelin na terenie całej Nevady.
Encore.
28 kwietnia 2006 roku, w dniu, w którym obiekt świętował swoją pierwszą rocznicę powstania, rozpoczęto prace nad budową drugiego budynku hotelowego. Encore, którego koszt budowy wyniósł 2,3 miliardy dolarów, ma 2 034 pokoi, a jego oficjalne otwarcie nastąpiło 22 grudnia 2008 roku.
Przyszłe inwestycje.
Wynn Golf Course.
Wynn rozważał w przeszłości wprowadzenie w życie długotrwałego planu budowy ogromnego kompleksu hotelowego i kasyna na terenie obecnego pola golfowego. Według jednej z koncepcji kompleks może składać się z kilku obiektów hotelowych wybudowanych wokół jeziora i oferujących różne sporty wodne. Na jego terenie miałyby się również znaleźć restauracje, sklepy oraz obiekty rozrywkowe. Jednakże Wynn nie stworzył żadnych konkretnych planów nowego zagospodarowania pola golfowego, a sam pomysł budowy kompleksu nie był jeszcze rozważany przez potencjalnych inwestorów.
Dodatkowe wille.
W lutym 2007 roku Wynn Las Vegas pozytywnie rozpatrzył prośbę o zgodę na budowę czterech dodatkowych willi na południowym obszarze kompleksu. Dzięki temu liczba wchodzących w skład resortu willi zwiększy się z sześciu do dziesięciu.
Renowacje.
W sierpniu 2010 roku w Wynn Las Vegas rozpoczęto remont, który potrwa aż do kwietnia 2011 roku. Blisko 2 700 pokoi i apartamentów zostanie poddanych odnowieniu, po którego zakończeniu oferta obiektu powiększy się o następujące nowe typy oferowanych pokoi i rozrywek:
Całkowity koszt renowacji Wynn, łącznie z modernizacją sekcji bakarata w kasynie, wyniesie 99 milionów dolarów.

</doc>
<doc id="2083729" url="https://pl.wikipedia.org/wiki?curid=2083729" title="Astrida">
Astrida



</doc>
<doc id="2083743" url="https://pl.wikipedia.org/wiki?curid=2083743" title="Estadio Héroe de Nacozari">
Estadio Héroe de Nacozari

Estadio Héroe de Nacozari − wielofunkcyjny meksykański stadion, wykorzystywany głównie do rozgrywania meczów piłkarskich, zlokalizowany w mieście Hermosillo, w stanie Sonora. Może pomieścić 22,000 widzów. Arena została otwarta w 1985 roku i obecnie jest domowym stadionem dwóch zespołów: drugoligowego Guerreros FC i trzecioligowego Búhos de Hermosillo.
Nazwa stadionu, "Héroe de Nacozari (Bohater Nacozari)", nawiązuje do przydomku Jesúsa Garcíi, który zginął, ratując przed pożarem miasteczko Nacozari.

</doc>
<doc id="2083749" url="https://pl.wikipedia.org/wiki?curid=2083749" title="Majakowskaja (stacja metra w Moskwie)">
Majakowskaja (stacja metra w Moskwie)

Majakowskaja ( – "Majakowska") – stacja linii Zamoskworieckiej metra moskiewskiego, otwarta 11 września 1938 roku, wraz z otwarciem linii Zamoskworieckiej.

</doc>
<doc id="2083750" url="https://pl.wikipedia.org/wiki?curid=2083750" title="Kiełbonki (jezioro)">
Kiełbonki (jezioro)

Kiełbonki – jezioro na Pojezierzu Mrągowskim (części Pojezierza Mazurskiego), na północny wschód od wsi Nowe Kiełbonki w województwie warmińsko-mazurskim, w powiecie mrągowskim, w gminie Piecki.
Jezioro stosunkowo płytkie o płaskich i łagodnych brzegach.

</doc>
<doc id="2083891" url="https://pl.wikipedia.org/wiki?curid=2083891" title="Park intendentury typ I">
Park intendentury typ I

Park intendentury typ I - polowy, ruchomy, pododdział służby intendentury, występujący wyłącznie w organizacji wojennej Wojska Polskiego II RP.
Parki intendentury typu I nie występowały w organizacji pokojowej wojska. Były jednostkami mobilizowanymi w okresie zagrożenia (dwa parki), w mobilizacji alarmowej (22 parki), bądź w mobilizacji powszechnej (20 parków).
Zgodnie z planem mobilizacyjnym "W", parki intendentury typu I przeznaczone były dla czynnych i rezerwowych dywizji piechoty (37) oraz jednostek pozadywizyjnych (7), występujących w składzie armii lub samodzielnych grup operacyjnych, natomiast parki intendentury typu II przewidziane były dla brygad kawalerii na stopie wojennej. Jednostkami mobilizującymi dla parków były składnice materiału intendenckiego (31 parków), pułki piechoty (10 parków) i kadry batalionów zapasowych pułków piechoty (2 parki).
Reaktywacja, latem 1939 roku, czterech składnic materiału intendenckiego mogła wpłynąć na zmianę planu mobilizacji parków intendentury na obszarze Okręgów Korpusów Nr I, IX i X. Składnica Materiału Intendenckiego Nr 25 w Modlinie mogła odciążyć SMI Nr 1 w Warszawie i przejąć zadanie formowania parków dla 8 DP i jednostek pozadywizyjnych Armii "Modlin". SMI Nr 27 w Siedlcach mogła odciążyć SMI Nr 9 w Brześciu i przejąć zadanie formowania parku dla 9 DP oraz jednego parku dla jednostek pozadywizyjnych. SMI Nr 28 w Kielcach mogła odciążyć SMI Nr 10 w Przemyślu i przejąć zadanie formowania parków dla 2 DPLeg. i 36 DP (rez.) natomiast SMI Nr 26 w Dęblinie przejąć od 36 pp zadanie formowania parku dla 28 DP.
Organizacja parku
Stan etatowy parku liczył 117 żołnierzy, w tym 6 oficerów, 32 podoficerów i 79 szeregowych oraz 47 koni, w tym jeden wierzchowy i 46 taborowych. Żołnierze parku uzbrojeni byli w 75 karabinów.
Park zgodnie z etatem powinien być wyposażony w 12 wozów taborowych, 10 wozów specjalnych i jedną bryczkę oraz trzy samochody ciężarowe o ładowności do 2 ton, jeden motocykl i 18 rowerów.
W okresie od marca do września 1939 zmobilizowano większość parków typu I. Brak informacji, czy zmobilizowane zostały parki dla rezerwowych 35 i 38 DP.

</doc>
<doc id="2083892" url="https://pl.wikipedia.org/wiki?curid=2083892" title="Herb Prymasa Kardynała Józefa Glempa">
Herb Prymasa Kardynała Józefa Glempa

Herb Prymasa Kardynała Józefa Glempa - przedstawia na tarczy trójdzielnej w rosochę na opak, w polu górnym srebrnym złote promieniste słońce w otoczeniu 6 złotych gwiazd. W polu drugim złotym sylwetkę św. Wojciecha, a w polu trzecim czerwonym postać św. Jana Chrzciciela. Nad tarczą czerwony kapelusz kardynalski z 30 chwostami (po 15 po obu stronach). Za tarczą podwójny krzyż arcybiskupi.
Pod tarczą na wstędze zawołanie "Caritati in Iustitia" (pol. "Miłosierni w sprawiedliwości").
Słońce gwiazdy i postać św. Wojciecha w herbie związane są z pasterzowaniem w diecezji warmińskiej (1979-1981).

</doc>
<doc id="2083930" url="https://pl.wikipedia.org/wiki?curid=2083930" title="Przedstawiciele dyplomatyczni Polski w Bułgarii">
Przedstawiciele dyplomatyczni Polski w Bułgarii

Pierwsza oficjalna placówka dyplomatyczna RP w Bułgarii rozpoczęła działalność 2 stycznia 1919 w Sofii. Pierwszym polskim przedstawicielem dyplomatycznym, akredytowanym w Bułgarii był slawista i historyk Tadeusz Stanisław Grabowski. We wrześniu 1939, po agresji niemieckiej, Warszawę opuścił poseł Bułgarii Petyr Trajanow. Poselstwo polskie w Sofii działało do marca 1941, kiedy to poseł Adam Tarnowski wręczył stronie bułgarskiej notę o zerwaniu stosunków dyplomatycznych. 
Ponowne nawiązanie stosunków dyplomatycznych między Polską i Bułgarią miało miejsce 16 lipca 1945. Podobnie jak w okresie międzywojennym stosunki dwustronne realizowano na szczeblu poselstw. W 1948 rangę stosunków dwustronnych podniesiono do szczebla ambasad. Na potrzeby ambasady przejęto budynek, użytkowany do 1941 przez Niemcy, a w latach 1944–1945 przez Szwecję. Obecnie budynek ambasady mieści się w Sofii, przy ulicy Chan Krum 46.
Wykaz przedstawicieli dyplomatycznych Polski w Bułgarii.
2 marca 1941 - likwidacja placówki w związku z zerwaniem stosunków dyplomatycznych.

</doc>
<doc id="2083933" url="https://pl.wikipedia.org/wiki?curid=2083933" title="Frank McAvennie">
Frank McAvennie

Francis McAvennie (ur. 22 listopada 1959 w Glasgow) – szkocki piłkarz występujący na pozycji napastnika.
Kariera klubowa.
McAvennie zawodową karierę rozpoczynał w 1981 roku w szkockim klubie St. Mirren. Spędził tam cztery lata. W sumie rozegrał tam 135 spotkań i zdobył 48 bramek. W 1985 roku odszedł do angielskiego West Hamu United. W First Division zadebiutował 17 sierpnia 1985 w przegranym 0:1 meczu z Birmingham City. W 1986 roku zespołem z nim 3. miejsce w First Division.
W 1987 roku McAvennie powrócił do Szkocji, gdzie został graczem Celtiku. Pierwszy ligowy mecz zaliczył tam 3 października 1987 roku przeciwko Hibernianowi (1:1). W 1988 roku zdobył z Celtikem mistrzostwo Szkocji oraz Puchar Szkocji.
W 1989 roku McAvennie ponownie trafił do West Hamu. Tym razem występował tam przez trzy lata. Następnie grał dla Aston Villi, północnoirlandzkiego Cliftonville oraz hongkońskiego South China. W 1992 roku po raz drugi został graczem Celtiku. W sezonie 1993/1994 przez kilka miesięcy był stamtąd wypożyczony do angielskiego Swindon Town. W 1994 roku wrócił do Szkocji, gdzie reprezentował barwy zespołów Airdrieonians, Falkirk oraz St. Mirren FC. W 1995 roku McAvennie zakończył karierę.
Kariera reprezentacyjna.
W reprezentacji Szkocji McAvennie zadebiutował 4 grudnia 1985 w zremisowanym 0:0 meczu baraży Mistrzostw Świata 1986 z Australią. W 1986 roku został powołany do kadry narodowej na mundial. Zagrał tam w pojedynkach z Danią (0:1) oraz RFN (1:2). Z tamtego turnieju Szkocja odpadła po fazie grupowej. W latach 1985–1988 w drużynie narodowej McAvennie rozegrał w sumie 5 spotkań i zdobył 1 bramkę.

</doc>
<doc id="2083937" url="https://pl.wikipedia.org/wiki?curid=2083937" title="Franck McAvennie">
Franck McAvennie



</doc>
<doc id="2083948" url="https://pl.wikipedia.org/wiki?curid=2083948" title="Zuchwała (1933)">
Zuchwała (1933)



</doc>
<doc id="2083955" url="https://pl.wikipedia.org/wiki?curid=2083955" title="Eamonn Bannon">
Eamonn Bannon

Eamonn John Bannon (ur. 18 kwietnia 1958 w Edynburgu) – szkocki piłkarz występujący na pozycji pomocnika.
Kariera klubowa.
Bannon zawodową karierę rozpoczynał w 1976 roku w klubie Heart of Midlothian. Spędził tam trzy lata. W sumie rozegrał tam 71 spotkań i zdobył 19 bramek. Na początku 1979 roku odszedł do angielskiego zespołu Chelsea. W First Division zadebiutował 3 lutego 1979 roku w wygranym 2:1 meczu z Birmingham City. W Chelsea Bannon grał przez kilka miesięcy.
We wrześniu 1979 roku powrócił do Szkocji, gdzie został graczem drużyny Dundee United. W 1980 roku oraz w 1981 roku Bannon wygrał z nią rozgrywki Pucharu Ligi Szkockiej. W 1983 roku zdobył z klubem mistrzostwo Szkocji. W 1987 roku dotarł z nim do finału Pucharu UEFA, ale Dundee uległo tam w dwumeczu drużynie IFK Göteborg. W ciągu 9 lat zagrał tam w 290 meczach i strzelił 71 goli.
W 1988 roku Bannon wrócił do Heart of Midlothian. W 1992 roku wywalczył z nim wicemistrzostwo Szkocji. W 1993 roku przeniósł się do Hibernianu. Potem grał w zespołach Stenhousemuir oraz Spartans, gdzie w 1999 roku zakończył karierę.
Kariera reprezentacyjna.
W reprezentacji Szkocji Bannon zadebiutował 19 grudnia 1979 roku w przegranym 1:3 meczu eliminacji Mistrzostw Europy 1980 z Belgią. W 1986 roku został powołany do kadry narodowej na Mistrzostwa Świata 1986. Zagrał tam w pojedynkach z Danią (0:1) oraz RFN (1:2). Z tamtego turnieju Szkocja odpadła po fazie grupowej. W latach 1979–1986 w drużynie narodowej Bannon rozegrał w sumie 11 spotkań i zdobył 1 bramkę.

</doc>
<doc id="2083959" url="https://pl.wikipedia.org/wiki?curid=2083959" title="Dzintars Zaķis">
Dzintars Zaķis

Dzintars Zaķis (ur. 26 maja 1970 w Jēkabpilsie) – łotewski polityk, parlamentarzysta, przewodniczący klubu poselskiego "Jedności". 
Życiorys.
Pochodzi z Jēkabpils, gdzie uczęszczał m.in. do szkoły średniej. W 1993 ukończył studia informatyczne w Ryskim Uniwersytecie Technicznym. Był dyrektorem handlowym w spółce "Nico-Loto" oraz szefem Centrum Informatycznego w Jēkabpils. W 2002 przystąpił do ugrupowania Nowa Era, które wygrało wybory do Sejmu VIII kadencji, w których Zaķis uzyskał mandat. Pełnił funkcję przewodniczącego Komisji Polityki Gospodarczej, Rolnej, Regionalnej i Środowiska. W 2006 uzyskał reelekcję do Sejmu IX kadencji z listy Nowej Ery. W latach 2007–2010 pełnił funkcję przewodniczącego Klubu Poselskiego Nowej Ery. W wyborach w 2010 i 2011 uzyskiwał reelekcję do Sejmu z ramienia "Jedności". W latach 2010–2014 sprawował funkcję przewodniczącego KP "Jedność". W wyborach w 2014 uzyskał reelekcję z listy Jedności. 
Żonaty, ma córkę.

</doc>
<doc id="2083960" url="https://pl.wikipedia.org/wiki?curid=2083960" title="Divisão A1 w piłce siatkowej mężczyzn (2010/2011)">
Divisão A1 w piłce siatkowej mężczyzn (2010/2011)

Divisão A1 - 65. sezon rozgrywek o mistrzostwo Portugalii w sezonie 2010/2011 organizowany przez Portugalski Związek Piłki Siatkowej (port. "Federação Portuguesa de Voleibol", FPV). Zainaugurowany został 9 października 2010 roku i trwał do wiosny 2011 roku. 
W sezonie 2010/2011 żaden portugalski klub nie brał udziału w europejskich pucharach.
Faza zasadnicza.
Tabela wyników.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Druga faza.
Grupa 1-6.
Tabela wyników.
 
 
 
 
 
 
 
 
 
 
 
 
 
 
 
 
 
 
Grupa 7-12.
Tabela wyników.
 
 
 
 
 
 
 
 
 
 
 
 
 
 
 
 
 
 

</doc>
<doc id="2083962" url="https://pl.wikipedia.org/wiki?curid=2083962" title="Herb diecezji elbląskiej">
Herb diecezji elbląskiej

Herb diecezji elbląskiej – symbol heraldyczny diecezji elbląskiej, ustanowiony dekretem biskupa elbląskiego Jacka Jezierskiego z dnia 14 października 2015.
W tle tarczy herbowej znajdują się: mitra biskupia, w którą wpisana jest róża świętego Wojciecha (tzw. Różyc), pastorał i krzyż. Na tarczy herbowej znajduje się godło herbowe: w górnej prawej części znajduje się baranek, jeden z symboli Chrystusa, herb diecezji/archidiecezji warmińskiej; w górnej lewej części znajduje się orzeł, symbol świętego Jana Ewangelisty, herb diecezji pomezańskiej; poniżej, w centrum tarczy herbowej, znajdują się krzyże rycerskie z herbu Elbląga.
W herbie występują symbole przywołujące na pamięć diecezje (pomezańska, warmińska, chełmińska, gdańska), z których części powstała diecezja elbląska.
Obecny herb diecezji elbląskiej obowiązuje od dnia 15 października 2015
Poprzedni herb diecezji elbląskiej.
Poprzedni herb diecezji był używany od 1992 roku z polecenia biskupa Andrzeja Śliwińskiego. Herb obowiązywał do 14 października 2015.
Przedstawia pole tarczy dzielone w lewo skos złotym pastorałem, w polu prawym, błękitnym postać świętego Wojciecha w srebrnej szacie i czerwonej kapie, z prawą dłonią uniesioną w geście błogosławieństwa, w lewej dzierżącego pastorał i włócznię – symbol męczeństwa. W polu lewym czerwonym widnieje złoty orzeł, symbol świętego Jana Ewangelisty, trzymający w szponach srebrną wstęgę z napisem POMEZANIA.
Wizerunek pastorału i orła, symbolu patrona konkatedry elbląskiej w Kwidzynie, pochodzi z chorągwi biskupstwa pomezańskiego, zdobytej pod Grunwaldem w 1410 roku.

</doc>
<doc id="2083964" url="https://pl.wikipedia.org/wiki?curid=2083964" title="Ainars Baštiks">
Ainars Baštiks

Ainars Baštiks (ur. 26 października 1958 w Lipawie) – łotewski duchowny baptystyczny i polityk, minister ds. rodziny (2002–2009), parlamentarzysta i radny Rygi.
Życiorys.
W młodości pracował w Łotewskim Muzeum Historycznym. W 1987 został pastorem w zborze baptystycznym św. Mateusza w Rydze. W 1988 ukończył studia historyczne na Uniwersytecie Łotwy, w 1999 uzyskał magisterium. Kształcił się również w zakresie teologii, studiował w Szwajcarii i USA.
W 2002 znalazł się wśród założycieli Pierwszej Partii Łotwy, pełnił funkcję jej wiceprzewodniczącego. Z ramienia LPP uzyskał mandat posła na Sejm VIII kadencji, z którego wkrótce zrezygnował w związku z objęciem funkcji ministra bez teki odpowiedzialnego za sprawy rodziny i dzieci w rządzie Einarsa Repšego. Zajmował to stanowisko do stycznia 2004, po czym na krótki okres powrócił do pracy w parlamencie. W marcu 2004 został ponownie mianowany ministrem bez teki do spraw rodziny i dzieci. W maju tegoż roku stanął na czele ministerstwa do spraw rodziny i dzieci. Kierował nim do marca 2009 w rządach Indulisa Emsisa, Aigarsa Kalvītisa i Ivarsa Godmanisa (od lutego 2009 jako minister rodziny, dzieci i integracji społecznej). W wyborach w 2006 ponownie uzyskał mandat poselski z listy LPP/LC, który na dłuższy czas objął po odejściu z funkcji ministerialnej. W wyborach w 2010 ubiegał się bez powodzenia o reelekcję z ramienia PLL.
Został później doradcą wiceburmistrza Rygi Andrisa Ameriksa i działaczem jego regionalnej partii Honor Służyć Rydze. W wyborach samorządowych w 2013 został radnym Rygi, a w 2017 i 2020 uzyskiwał mandat na kolejne kadencje. Dołączył do rady zboru św. Mateusza w Rydze, gdzie kontynuował działalność jako pastor.
Życie prywatne.
Żonaty, ma pięcioro dzieci.

</doc>
<doc id="2083965" url="https://pl.wikipedia.org/wiki?curid=2083965" title="Oskars Kastēns">
Oskars Kastēns

Oskars Kastēns (ur. 19 lipca 1971) – łotewski dziennikarz i polityk, poseł na Sejm, minister bez teki ds. integracji społecznej (2006–2008).
Życiorys.
Kształcił się w Lipawskim Instytucie Pedagogicznym. W 1995 ukończył studia z filologii łotewskiej na Uniwersytecie Łotwy. Pracował jako dziennikarz, m.in. jako kierownik działu w gazecie „Neatkarīgā Rīta Avīze”, redaktor naczelny tygodnika „Fokuss” oraz korespondent Latvijas Televīzija w Brukseli. W latach 2001–2002 kierował agencją działającą w branży PR.
W 2002 znalazł się wśród założycieli Pierwszej Partii Łotwy, pełnił funkcję jej wiceprzewodniczącego. Z ramienia tego ugrupowania uzyskał mandat poselski w wyborach w 2002. Był przewodniczącym frakcji poselskiej LPP (2002–2005) oraz przewodniczącym komisji spraw europejskich. W 2006 z powodzeniem ubiegał się o reelekcję do Sejmu z listy LPP/LC. Zrezygnował z wykonywania mandatu w związku z objęciem funkcji ministra bez teki do spraw integracji społecznej. Funkcję tę pełnił w rządach Aigarsa Kalvītisa i Ivarsa Godmanisa od listopada 2006 do czasu likwidacji stanowiska z końcem grudnia 2008. Od stycznia 2009 do końca kadencji w 2010 ponownie wykonywał obowiązki poselskie. Dołączył do bloku O lepszą Łotwę, z ramienia którego bez powodzenia ubiegał się o mandat poselski w kolejnych wyborach w 2010.
Zajął się następnie działalnością doradczą. Został członkiem rady dyrektorów organizacji pozarządowej Global Panel America. W 2019 powołany na eksperta misji doradczej Unii Europejskiej na Ukrainie (EUAM Ukraine).

</doc>
<doc id="2083967" url="https://pl.wikipedia.org/wiki?curid=2083967" title="Gusztáv Jány">
Gusztáv Jány

Vitéz Gusztáv Jány (właściwie Gustaw Hautzinger, ur. 21 października 1883 w Rajce, zm. 26 listopada 1947 w Budapeszcie) – węgierski generał. Podczas II wojny światowej dowodził 2 Armią Węgierską w czasie bitwy o Stalingrad.
Pochodzenie.
Ojciec Gustawa, Sándor (Aleksander) Hautzinger miał pochodzenie niemiecko-polskie, a jako były sierżant piechoty armii cesarsko-królewskiej prowadził sklep spożywczo-kolonialny i gospodarstwo rolne. W 1896 przeniósł się z rodziną do Budapesztu. Matką była Vilma (Wilhelmina) Jány.
Kariera.
W 1905 ukończył prestiżową Akademię Wojskową Cesarzowej Ludwiki (nazywaną "Ludovika"). Podczas I wojny światowej był oficerem sztabowym w Galicji. Dostał się do niewoli w czasie wojny węgiersko-rumuńskiej w kwietniu 1919 wraz z najlepszą jednostką kawalerii seklerskiej. Uwolniony w sierpniu 1920, w 1924 został odznaczony Orderem Vitéza, co oznaczało otrzymanie szlachectwa i upoważniało do noszenia tytułu "vitéz". Jednocześnie oficjalnie zmadziaryzował się, przyjąwszy węgierskie nazwisko matki – Jány.
W 1931 został wykładowcą Akademii Ludovika, a w latach 1932-36 jej komendantem. Następnie pracował w kancelarii wojskowej rządu regenta Węgier admirała Miklósa Horthyego. Po drugim arbitrażu wiedeńskim przyznającym Węgrom północny Siedmiogród we wrześniu 1940 zajął tę krainę na czele 2. Armii węgierskiej. Od kwietnia 1942 dowodził słabo wyszkoloną armią węgierską w wojnie ze Związkiem Radzieckim. W specjalnym memorandum do Horthyego ostrzegał przed skutkami udziału oddziałów węgierskich. Mimo osobistego zaangażowania nie zapobiegł miażdżącej klęsce Węgrów pod Woroneżem i Pawłowskiem nad Donem. Z oddziałów liczących 200 000 żołnierzy i 50 000 Węgrów żydowskiego pochodzenia jako pomocników przymusowych – bilans dokonany 13 stycznia 1943 wykazał około 100 000 zabitych, 35 000 rannych, a 60 000 wziętych do niewoli. Tylko 40 000 żołnierzy wróciło na Węgry. Był to najczarniejszy dzień armii węgierskiej. We wrześniu 1943 na własną prośbę przeniesiony został do rezerwy, zastąpił go Géza Lakatos.
W listopadzie 1944 uciekł z chorą żoną przed Armią Czerwoną, z Budapesztu do Niemiec. Po jej śmierci dobrowolnie wrócił na Węgry, nie skorzystawszy z amerykańskiej oferty pobytu na wygnaniu w Hiszpanii lub Portugalii (co zrobił M. Horthy). Chciał ponieść odpowiedzialność za klęskę nad Donem.
Wkrótce zatrzymany, stanął przed sądem, został skazany na śmierć i rozstrzelany za zbrodnie wojenne, współudział w wymordowaniu dziesiątków tysięcy młodych Żydów węgierskich. Od początku lat 90. XX w. publikowane były doniesienia, że to właśnie generał G. Jány protestował z powodu złego traktowania i morderstw robotników żydowskich przez SS i Wehrmacht pod dowództwem gen. Hansa von Salmutha.
W 1993 r. Jány został zrehabilitowany przez węgierski sąd wojskowy. Ocena jego roli podczas II wojny światowej na Węgrzech podlega przewartościowaniu.

</doc>
<doc id="2083968" url="https://pl.wikipedia.org/wiki?curid=2083968" title="Girolamo Romanino">
Girolamo Romanino



</doc>
<doc id="2083970" url="https://pl.wikipedia.org/wiki?curid=2083970" title="Helena Ułasiewicz">
Helena Ułasiewicz

Helena Ułasiewicz (także: "Jelena Ułasiewicz", biał. Алена Уласевіч, "Alena Ułasiewicz"; ros. Елена Генриховна Уласевич, "Jelena Gienrichowna Ułasiewicz"; ur. 1956) – białoruska kołchoźnica i działaczka polityczna polskiego pochodzenia związana z Iwiem, deputowana ludowa ZSRR (1989–1991).
Życiorys.
Była dojarką kołchozu im. XXII zjazdu partyjnego KPZR w Iwiu (obecnie: SPK im. Bauma), a także kierownikiem zakładu przeróbki produktów rolnych kołchozu im. Włodzimierza Lenina w rejonie iwiejskim. Uzyskała wykształcenie wyższe niepełne. Była członkiem KPZR. W marcu 1989 została wybrana deputowanym Rady Najwyższej ZSRR w wyborczym okręgu terytorialnym nr 561 w Oszmianie. Działała na rzecz odradzającej się społeczności polskiej na Białorusi.

</doc>
<doc id="2083972" url="https://pl.wikipedia.org/wiki?curid=2083972" title="Rajd Finlandii 2010">
Rajd Finlandii 2010

Rajd Finlandii "(60th Neste Oil Rally Finland)" był 8. rundą Rajdowych Mistrzostw Świata 2010. Rajd odbył się w dniach 29–31 lipca, a jego baza znajdowała się w Jyväskylä. Jednocześnie rajd ten był 5. rundą "Mistrzostw Świata Samochodów Produkcyjnych (PWRC)" oraz 6. rundą "Mistrzostw Świata Samochodów S2000 (SWRC)".
Jari-Matti Latvala odniósł swoje drugie zwycięstwo w tym sezonie oraz czwarte w karierze. Cztery kolejne miejsca zajęli kierowcy Citroëna C4 WRC. Zeszłoroczny zwycięzca Mikko Hirvonen nie ukończył rajdu w wyniku groźnego wypadku, do którego doszło na 4. odcinku specjalnym.

</doc>
<doc id="2083973" url="https://pl.wikipedia.org/wiki?curid=2083973" title="Rejestr funduszy inwestycyjnych">
Rejestr funduszy inwestycyjnych

Rejestr funduszy inwestycyjnych – publiczny rejestr funduszy inwestycyjnych prowadzony w Polsce przez Sąd Okręgowy w Warszawie.
Jest to jawny rejestr istniejących funduszy inwestycyjnych prowadzony przez sąd rejestrowy, na podstawie przepisów prawa (art. 16-17 Ustawy z dnia 27 maja 2004 r. o funduszach inwestycyjnych i zarządzaniu alternatywnymi funduszami inwestycyjnymi).
Rejestr powinien zawierać aktualne informacje dotyczące funduszy inwestycyjnych:
Do rejestru wpisywany jest nowo tworzony fundusz inwestycyjny (wpis konstytutywny – powstanie osoby prawnej), do rejestru wpisywane są subfundusze wydzielone w funduszu inwestycyjnym z wydzielonymi subfunduszami – nie posiadające odrębnej osobowości prawnej.
Do rejestru funduszy inwestycyjnych wpisywane są m.in. takie zdarzenia w funduszu, jak:

</doc>
<doc id="2083974" url="https://pl.wikipedia.org/wiki?curid=2083974" title="RFi">
RFi



</doc>
<doc id="2083976" url="https://pl.wikipedia.org/wiki?curid=2083976" title="Socjaldemokratyczna Partia „Zgoda”">
Socjaldemokratyczna Partia „Zgoda”

Socjaldemokratyczna Partia „Zgoda” (łot. "Sociāldemokrātiskā partija "Saskaņa"", SDPS) – łotewskie ugrupowanie polityczne o profilu lewicowym powstałe w 2009. W latach 2009–2014 część koalicji Centrum Zgody, od 2014 samodzielny podmiot polityczny.
Historia.
Partia powstała w czerwcu 2009 z połączenia trzech ugrupowań działających dotychczas w ramach Centrum Zgody: Partii Zgody Narodowej, Nowego Centrum i Partii Socjaldemokratycznej. Ugrupowanie zadeklarowało poglądy lewicowe, kontynuowało działalność w ramach Centrum Zgody. Jego członkowie ubiegali się o mandaty poselskie w wyborach 2010 z listy Centrum. Przewodniczącym ugrupowania został Jānis Urbanovičs. 
W 2014 partia odłączyła się od Centrum Zgody i samodzielnie wystartowała w wyborach do Parlamentu Europejskiego, uzyskując 13,04% głosów. W wyborach parlamentarnych w 2014 partia także kandydowała samodzielnie, uzyskując 23,00% głosów oraz 24 mandaty w Sejmie XII kadencji. 
W wyborach w 2018 partia uzyskała 19,80% głosów i 23 mandaty. Rok później, w wyborach do Parlamentu Europejskiego, na listę partyjną padło 17,45% głosów, co przełożyło się na dwa mandaty poselskie. Otrzymali je Nils Ušakovs i Andris Ameriks. Partia znalazła się w trudnej sytuacji ze względu na wojnę na Ukrainie oraz decyzje Sejmu uderzające w mniejszość rosyjską. Wystartowała w wyborach w 2022. Ostatecznie na ugrupowanie głosowało 4,81% wyborców, a jego kandydaci nie dostali się do Sejmu. 
„Zgoda” od lat sytuuje się w opozycji wobec łotewskich ugrupowań rządzących państwem. Partia reprezentowana jest w samorządach łotewskich. W latach 2009–2019 współrządziła Rygą, a Nils Ušakovs był wówczas merem miasta. W latach 2017–2021 partia była częścią układu rządzącego w Jurmale, a jej przedstawiciel Ņikita Ņikiforovs sprawował funkcję wicemera. Obecnie przedstawiciele partii stoją na czele samorządów w Rzeżycy (Aleksandrs Bartaševičs) oraz Dyneburgu (Andrejs Elksniņš). 

</doc>
<doc id="2083979" url="https://pl.wikipedia.org/wiki?curid=2083979" title="Graeme Sharp">
Graeme Sharp

Graeme Marshall Sharp (ur. 16 października 1960 w Cardowan) – były szkocki piłkarz występujący na pozycji napastnika.
Kariera klubowa.
Sharp zawodową karierę rozpoczynał w 1978 roku w klubie Dumbarton. Spędził tam dwa lata. W sumie rozegrał tam 40 spotkań i zdobył 17 bramek. W 1980 roku odszedł do angielskiego Evertonu. W First Division zadebiutował 3 maja 1980 roku w zremisowanym 0:0 meczu z Brighton &amp; Hove Albion. W 1984 roku Sharp wygrał z zespołem rozgrywki Puchar Anglii. W 1985 roku oraz w 1987 roku zdobywał z nim mistrzostwo Anglii. W ciągu 11 lat w barwach Evertonu rozegrał 322 spotkania i zdobył 111 bramek.
W 1991 roku odszedł do ekipy Oldham Athletic. W 1994 roku został jej grającym trenerem. Pracował tam do 1997 roku. Potem przeszedł do walijskiego Bangoru City, gdzie również był grającym trenerem. W 1998 roku zakończył karierę piłkarską oraz trenerską.
Kariera reprezentacyjna.
W reprezentacji Szkocji Sharp zadebiutował 28 maja 1985 roku w wygranym 1:0 meczu eliminacji Mistrzostw Świata 1986 z Islandią. W 1986 roku został powołany do kadry narodowej na ten mundial. Zagrał tam w pojedynku z Urugwajem (0:0). Z tamtego turnieju Szkocja odpadła po fazie grupowej. W latach 1985–1988 w drużynie narodowej Sharp rozegrał w sumie 12 spotkań i zdobył 1 bramkę.

</doc>
<doc id="2083980" url="https://pl.wikipedia.org/wiki?curid=2083980" title="Powstanie serbskie">
Powstanie serbskie



</doc>
<doc id="2083981" url="https://pl.wikipedia.org/wiki?curid=2083981" title="I powstanie serbskie">
I powstanie serbskie



</doc>
<doc id="2083982" url="https://pl.wikipedia.org/wiki?curid=2083982" title="II powstanie serbskie">
II powstanie serbskie



</doc>
<doc id="2083983" url="https://pl.wikipedia.org/wiki?curid=2083983" title="World Curling Tour 2010/2011">
World Curling Tour 2010/2011

Cykl rozgrywek Asham World Curling Tour 2010/2011 rozpoczął się 10 września 2010 w szwajcarskim Baden męskim turniejem Baden Masters. W rywalizacji męskiej odbyło się 39 zawodów a w rozgrywkach kobiet 25. Jednocześnie z cyklem WCT został rozegrany Curling Champions Tour. 
W tym sezonie nie został rozegrany Duluth Cash Spiel, do rozgrywek po rocznej przerwie powrócił wielkoszlemowy turniej kobiet - Sobeys Slam. Cykl tradycyjnie zakończył się podczas Players' Championships.
W konkurencji kobiet ponownie najlepsza okazała się drużyna Jennifer Jones, która wygrała 3 turnieje (w tym Players' Championships i Sobeys Slam) i zarobiła 76 069 dolarów kanadyjskich. Wśród zespołów męskich pierwsze miejsce zajął Mike McEwen, jego drużyna wygrała 6 turniejów w tym wielkoszlemowe World Cup of Curling i Canadian Open zarabiając łącznie 127 490 CAD.

</doc>
<doc id="2083985" url="https://pl.wikipedia.org/wiki?curid=2083985" title="Bojan Z">
Bojan Z



</doc>
<doc id="2083986" url="https://pl.wikipedia.org/wiki?curid=2083986" title="Bruno Renan Trombelli">
Bruno Renan Trombelli

Bruno Renan, właśc. Bruno Renan Trombelli (ur. 19 kwietnia 1991 w Maringá, w stanie Parana) - brazylijski piłkarz, grający na pozycji ofensywnego pomocnika.
Kariera piłkarska.
Kariera klubowa.
Wychowanek klubu Grêmio, w której występował w juniorskich drużynach. W 2009 rozpoczął karierę piłkarską w hiszpańskim Villarreal CF. 31 sierpnia 2010 podpisał 5-letni kontrakt z ukraińskim Szachtarem Donieck. Latem 2011 został na rok wypożyczony do Zorii Ługańsk. W marcu 2013 został wypożyczony do Criciúma EC, w którym grał do końca roku. Nie potrafił przebić się do podstawowego składu i 30 maja 2014 anulował kontrakt z Szachtarem Donieck. Kolejnym klubem w jego karierze został Pelotas.
Kariera reprezentacyjna.
Od 2009 występował w reprezentacji Brazylii U-18.

</doc>
<doc id="2083987" url="https://pl.wikipedia.org/wiki?curid=2083987" title="Hrabstwo Chelan">
Hrabstwo Chelan

Hrabstwo Chelan (ang. "Chelan County") – hrabstwo w stanie Waszyngton w Stanach Zjednoczonych. Hrabstwo zajmuje powierzchnię całkowitą 2993,62 mil² (7753,44 km²). Według szacunków United States Census Bureau w roku 2009 miało 72 372 mieszkańców. Siedzibą hrabstwa jest Wenatchee.
Słowo "chelan" pochodzi z języka Indian Chelan i oznacza "głęboką wodę" (deep water). Tę samą nazwę nosi leżące w hrabstwie jezioro. Hrabstwo Chelan zostało wydzielone z hrabstwa Okanogan i Kittitas 13 marca 1899. Na terenie hrabstwa znajduje się część rezerwatu Glacier Peak Wilderness

</doc>
<doc id="2083993" url="https://pl.wikipedia.org/wiki?curid=2083993" title="Algieria na Letnich Igrzyskach Olimpijskich 1992">
Algieria na Letnich Igrzyskach Olimpijskich 1992

Algierię na Letnich Igrzyskach Olimpijskich 1992 reprezentowało 35 zawodników, 33 mężczyzn i 2 kobiety.
Był to siódmy występ reprezentacji Algierii na letnich igrzyskach olimpijskich.
Reprezentanci.
Piłka siatkowa.
Trener: Abd ar-Rahman Sulajman
Zapasy.
Styl klasyczny

</doc>
<doc id="2083994" url="https://pl.wikipedia.org/wiki?curid=2083994" title="Bruno Cadoré">
Bruno Cadoré

Bruno Cadoré (ur. 14 kwietnia 1954 w Le Creusot) – katolicki prezbiter, dominikanin, były generał Zakonu Braci Kaznodziejów w latach 2010-2019.
Życie zakonne.
Bruno Cadoré do zakonu wstąpił po ukończeniu studiów medycznych, a pierwsze śluby złożył 28 września 1980 r. Po zakończeniu nowicjatu dwa lata pracował na Haiti, organizując tam pomoc medyczną. Święcenia kapłańskie przyjął 28 września 1986 r. w Lille. Przez pewien czas odpowiadał za formację młodych zakonników. W 1992 r. uzyskał doktorat w zakresie teologii moralnej. Wyspecjalizował się w bioetyce i stał się cenionym ekspertem w tej dziedzinie. Od 28 grudnia 2001 roku kierował francuską prowincją dominikanów. 5 września 2010 zgromadzona w Rzymie 290. kapituła generalna dominikanów wybrała go na nowego generała Zakonu. Po zakończeniu kadencji w lipcu 2019, kapituła generalna Zakonu Kaznodziejów wybrała jako jego zastępcę Gerarda Timoniera.

</doc>
<doc id="2083995" url="https://pl.wikipedia.org/wiki?curid=2083995" title="Zoran Simović">
Zoran Simović

Zoran Simović (ur. 2 listopada 1954 w Mojkovacu) – jugosłowiański i czarnogórski piłkarz. Podczas kariery zawodniczej występował występujący na pozycji bramkarza.
Kariera klubowa.
Simović zawodową karierę rozpoczynał w 1975 roku w Napredaku Kruševac z Vtorej ligi (II liga). W 1976 roku awansował z zespołem do Prvej ligi. W 1977 roku spadł z nim do Vtorej ligi, ale w 1978 roku ponownie awansował do Prvej ligi. W Napredaku spędził pięć lat. W sumie rozegrał tam 108 spotkań i zdobył 1 bramkę.
W 1980 roku Simović przeniósł do Hajduka Split. W 1981 roku oraz w 1983 roku wywalczył z nim wicemistrzostwo Jugosławii. W ciągu czterech lat dla Hajduka zagrał 84 razy. W 1984 roku odszedł do tureckiego Galatasaray SK. W 1985 roku wygrał z nim rozgrywki Pucharu Turcji. W 1987 roku oraz w 1988 roku zdobył z nim mistrzostwo Turcji, a także Superpuchar Turcji. W 1990 roku Simović zakończył karierę z liczbą 192 występów dla Galatasaray.
Kariera reprezentacyjna.
W reprezentacji Jugosławii Simović zadebiutował 12 października 1983 roku w wygranym 2:1 meczu eliminacji Mistrzostw Europy 1984 z Norwegią. W 1984 roku został powołany do kadry narodowej na Euro. Zagrał tam w pojedynkach z Belgią (0:2) oraz Francją (2:3). Z tamtego turnieju Jugosławia odpadła po fazie grupowej. W latach 1983–1984 w drużynie narodowej Simović rozegrał w sumie 10 spotkań.

</doc>
<doc id="2083996" url="https://pl.wikipedia.org/wiki?curid=2083996" title="Australian Open 2000 (gra podwójna mężczyzn)">
Australian Open 2000 (gra podwójna mężczyzn)



</doc>
<doc id="2083998" url="https://pl.wikipedia.org/wiki?curid=2083998" title="Mistrzostwa Świata w Judo 2010">
Mistrzostwa Świata w Judo 2010

26. Mistrzostwa Świata w Judo odbyły się w dniach 9 – 13 września 2010 w Tokio (Japonia). Kobiety rywalizowały w mistrzostwach po raz 17. 
Dziewiąte mistrzostwa drużynowe rozegrano w Antalyi w Turcji, w dniach 30-31 października.

</doc>
<doc id="2084004" url="https://pl.wikipedia.org/wiki?curid=2084004" title="Halowe mistrzostwa Polski kobiet w piłce nożnej 2008">
Halowe mistrzostwa Polski kobiet w piłce nożnej 2008

Halowe mistrzostwa Polski kobiet w piłce nożnej 2008 – dwudziesta dziewiąta edycja halowych mistrzostw Polski kobiet w piłce nożnej. Finał rozgrywek rozegrany został 13 grudnia 2008 roku w hali Rondo w Koninie. Po turniejach eliminacyjnych prawo startu w finale uzyskały ekipy RTP Unii Racibórz, KKPK Medyka Konin, UKS-u ISD Częstochowa i MUKS-u Praga Warszawa.
Turniej finałowy.
W finale cztery startujące drużyny zmierzyły się ze sobą w jednej grupie, rozgrywając spotkania w systemie każdy z każdym (po jednym meczu), 2 x 15 minut. Cały turniej rozegrano 13 grudnia 2008 roku. O godzinie 10.45 odbyła się ceremonia otwarcia. Od godziny 11.00 odbywały się spotkania, które zakończono o godzinie 16.15 uroczystym zamknięciem turnieju. W przerwach pomiędzy kolejkami odbywały się mecze pokazowe juniorek Medyka Konin. Zwyciężyły zawodniczki z Raciborza, dla których był to pierwszy tytuł halowego mistrza Polski w historii.
Nagrody i wyróżnienia.
Nagrodę dla najlepszej zawodniczki turnieju przyznano Natalii Chudzik z Medyka Konin. Tytuł najlepszej strzelczyni zawodów przypadł Agnieszce Winczo z Unii Racibórz (6 bramek w turnieju), a najlepszej bramkarki – Darii Antończyk, również z Unii Racibórz.

</doc>
<doc id="2084008" url="https://pl.wikipedia.org/wiki?curid=2084008" title="Rajd Niemiec 2010">
Rajd Niemiec 2010

Rajd Niemiec "(28. ADAC Rallye Deutschland)" był 9. rundą Rajdowych Mistrzostw Świata 2010. Rajd odbył się w dniach 20–22 sierpnia, bazą rajdu był Trewir. Był to pierwszy z dwóch rajdów tego sezonu, podczas którego odbywały się wszystkie serie Rajdowych Mistrzostw Świata. Rajd był 4. rundą "Mistrzostw Świata Juniorów (JWRC)", 6. rundą "Mistrzostwa Świata Samochodów Produkcyjnych (PWRC)" oraz 7. rundą "Mistrzostw Świata Samochodów S2000 (SWRC)".
W rajdzie zwycięstwo odniósł Sébastien Loeb, była to jego 5. wygrana w tym sezonie oraz 59. w karierze w Mistrzostwach Świata. Dwa niższe miejsca na podium zajęli również kierowcy Citroëna – drugi był Dani Sordo, a trzeci Sébastien Ogier.

</doc>
<doc id="2084011" url="https://pl.wikipedia.org/wiki?curid=2084011" title="Wesołych świąt (film 1977)">
Wesołych świąt (film 1977)

Wesołych świąt – polska komedia telewizyjna w reżyserii Jerzego Sztwiertni z 1977 roku. Sceny plenerowe filmu kręcono m.in. w Bieszczadach.
Opis fabuły.
Tuż przed świętami Bożego Narodzenia dwóch pracowników Lasów Państwowych w Bieszczadach – kierowca „Ruina” i stajenny „Wibracyjny” otrzymują polecenie wyjazdu ciężarówką do Warszawy i sprzedania ładunku w postaci choinek. Dla obydwu wyjazd ten jest o tyle wygodny, że pomimo iż są samotni i nie czują się niezbędni w domu w „świąteczny czas”, każdy z nich ma jakieś prywatne sprawy w stolicy – „Ruina” chce odwiedzić „narzeczoną” z wakacji, a „Wibracyjny” frontowego kolegę z dawnych lat. Jednak dla obydwu z nich najeżona wieloma zabawnymi sytuacjami podróż kończy się rozczarowaniem zarówno co do samego miasta jak i prywatnych celów podróży.
Obsada aktorska.
i inni.

</doc>
<doc id="2084012" url="https://pl.wikipedia.org/wiki?curid=2084012" title="Primera División de México (1949-1950)">
Primera División de México (1949-1950)



</doc>
<doc id="2084013" url="https://pl.wikipedia.org/wiki?curid=2084013" title="Primera División de México (1948-1949)">
Primera División de México (1948-1949)



</doc>
<doc id="2084014" url="https://pl.wikipedia.org/wiki?curid=2084014" title="Primera División de México (1947-1948)">
Primera División de México (1947-1948)



</doc>
<doc id="2084015" url="https://pl.wikipedia.org/wiki?curid=2084015" title="Primera División de México (1946-1947)">
Primera División de México (1946-1947)



</doc>
<doc id="2084016" url="https://pl.wikipedia.org/wiki?curid=2084016" title="Primera División de México (1945-1946)">
Primera División de México (1945-1946)



</doc>
<doc id="2084017" url="https://pl.wikipedia.org/wiki?curid=2084017" title="Primera División de México (1944-1945)">
Primera División de México (1944-1945)



</doc>
<doc id="2084019" url="https://pl.wikipedia.org/wiki?curid=2084019" title="Primera División de México (1943-1944)">
Primera División de México (1943-1944)



</doc>
<doc id="2084021" url="https://pl.wikipedia.org/wiki?curid=2084021" title="Marko Elsner">
Marko Elsner

Marko Elsner (ur. 11 kwietnia 1960 w Lublanie, zm. 18 maja 2020 tamże) – słoweński piłkarz występujący na pozycji obrońcy. . Jego ojciec Branko był trenerem piłkarskim, a synowie Rok i Luka piłkarzami.
Kariera klubowa.
Elsner zawodową karierę rozpoczynał w 1977 roku w klubie Olimpija Lublana z Prvej ligi (I liga). W ciągu sześciu lat rozegrał tam 107 spotkań i zdobył 14 bramek. W 1983 roku przeniósł się do Crveny zvezdy Belgrad. W 1984 roku zdobył z nią mistrzostwo Jugosławii, a w 1985 roku wygrał z nią rozgrywki Pucharu Jugosławii. W Crvenie zvezdzie Elsner grał przez cztery lata. Zagrał tam w sumie w 118 meczach i strzelił 3 gole.
W 1987 roku wyjechał do Francji, gdzie został graczem zespołu OGC Nice. Jego barwy reprezentował przez kolejne trzy lata. W tym czasie zaliczył tam 105 meczów i zdobył 6 goli. W 1990 roku odszedł do austriackiej Admiry Wacker. Po roku powrócił do OGC Nice, gdzie w 1992 roku zakończył karierę.
Kariera reprezentacyjna.
W reprezentacji Jugosławii Elsner zadebiutował 31 marca 1984 roku w wygranym 2:1 towarzyskim meczu z Węgrami. W tym samym roku został powołany do kadry narodowej na Mistrzostwa Europy. Nie zagrał na nich jednak w żadnym pojedynku. Z tamtego turnieju Jugosławia odpadła po fazie grupowej. W 1984 roku Elsner zajął również z drużyną narodową 3. miejsce na Letnich Igrzyskach Olimpijskich. W latach 1984–1988 w reprezentacji Jugosławii Elsner rozegrał w sumie 14 spotkań. W latach 1992–1993 zagrał także 2 razy w reprezentacji Słowenii.

</doc>
<doc id="2084023" url="https://pl.wikipedia.org/wiki?curid=2084023" title="Parafia Ofiarowania Najświętszej Maryi Panny w Ostrołęce nad Pilicą">
Parafia Ofiarowania Najświętszej Maryi Panny w Ostrołęce nad Pilicą

Parafia pw. Ofiarowania Najświętszej Maryi Panny w Ostrołęce nad Pilicą – parafia rzymskokatolicka należąca do dekanatu wareckiego, archidiecezji warszawskiej, metropolii warszawskiej Kościoła katolickiego. Siedziba parafii mieści się w Ostrołęce nad Pilicą pod numerem 40. Obsługiwana przez księży archidiecezjalnych. 
Parafia została erygowana w 1429. Obecny kościół parafialny pochodzi lat powojennych.

</doc>
<doc id="2084027" url="https://pl.wikipedia.org/wiki?curid=2084027" title="Parafia św. Aleksandra Newskiego w Aleksandrowie Kujawskim">
Parafia św. Aleksandra Newskiego w Aleksandrowie Kujawskim

Parafia św. Aleksandra Newskiego – nieistniejąca parafia prawosławna w Aleksandrowie Kujawskim.
Parafia została erygowana po wzniesieniu w mieście cerkwi św. Aleksandra Newskiego, wyświęconej w 1877. Oprócz świątyni jej własnością był również ceglany dom dla duchownych parafialnych położony w jej sąsiedztwie, przy dzisiejszej ulicy Wojska Polskiego.
Po wyjeździe Rosjan z Aleksandrowa w czasie bieżeństwa działalność parafii zamarła. Do jej odnowy doszło z inicjatywy komendanta Obozu Internowania nr 6 w Aleksandrowie Kujawskim, gen. Marka Bezruczki. Pragnąc zapewnić dla internowanych w obozie żołnierzy ukraińskich możliwość uczestnictwa w praktykach religijnych (większość osadzonych była wyznania prawosławnego), skontaktował się w 1921 z metropolitą warszawskim Jerzym (Jaroszewskim) oraz naczelnym kapelanem prawosławnych żołnierzy Wojska Polskiego Bazylim Martyszem, co pozwoliło na faktyczną reaktywację parafii w Aleksandrowie. Przez rok funkcjonowania Obozu Internowania nr 6 podlegała jej, oprócz głównej cerkwi, także kaplica obozowa.
W latach 20. XX wieku cerkiew św. Aleksandra Newskiego została rozebrana. Jej funkcję przejęła kaplica urządzona w dawnym domu duchownego. Był to ośrodek kultu ukraińskiej społeczności miasta; przestał działać po jej rozproszeniu w czasie II wojny światowej, chociaż jeszcze w wykazach z 1947 parafia była wymieniana jako jedna z 5 placówek duszpasterskich tworzących dekanat pomorski diecezji warszawsko-bielskiej. Obecnie kaplica w Aleksandrowie jest filią parafii w Toruniu i nabożeństwa w niej są odprawiane jedynie w ważniejsze święta oraz w pierwszą sobotę czerwca (nabożeństwo ku czci ukraińskich żołnierzy zmarłych w obozie internowania).

</doc>
<doc id="2084030" url="https://pl.wikipedia.org/wiki?curid=2084030" title="Parafia św. Wawrzyńca w Pacynie">
Parafia św. Wawrzyńca w Pacynie

Parafia Świętego Wawrzyńca w Pacynie – parafia należąca do dekanatu Sanniki diecezji łowickiej. Erygowana w XIV wieku. Mieści się przy ulicy Mazowieckiej. Duszpasterstwo w niej prowadzą księża diecezjalni.
Na obszarze parafii leżą miejscowości: Anatolin, Czarnów, Janówek, Kamionka, Kąty, Lenkowiec, Łuszczanówek, Model, Pacyna, Podczachy, Przylaski, Remki, Rezlerka, Sejkowice, Słomków, Wola Pacyńska.

</doc>
<doc id="2084031" url="https://pl.wikipedia.org/wiki?curid=2084031" title="Triweni">
Triweni

Triweni (z sanskrytu: "trójsplot)" – miejsce, gdzie pod Allahabadem (kiedyś Prajagą) w północnych Indiach dochodzi do połączenia (sangama) wód trzech indyjskich rzek Gangesu, Jamuny i legendarnej Saraswati. Co roku na przełomie stycznia i lutego, w okresie święta Megha-mela tysiące pielgrzymów hinduskich zdąża w to miejsce. Co 12 lat obchodzi się tu to święto w obecności milionów pielgrzymów jako Kumbhamela. Jedno z najbardziej uczęszczanych przez pielgrzymów świętych miejsc Indii (obok Waranasi, Hardwaru, Ujjainu i Nashiku).

</doc>
<doc id="2084035" url="https://pl.wikipedia.org/wiki?curid=2084035" title="Achuzat Bait Tower">
Achuzat Bait Tower

Achuzat Bait Tower (hebr. מגדל אחוזת בית) – wieżowiec w osiedlu Lew ha-Ir w mieście Tel Awiw, w Izraelu.
Historia.
Pierwotnie w miejscu tym znajdował się dom Gilutz House, będący jednym z 66 pierwszych domów założycieli miasta. Przy projektowaniu budowy nowoczesnej zabudowy wieżowców, planowano restaurację tego zabytkowego budynku, jednak plany uległy zmianie i w 2005 ze względu na zły stan techniczny został on wyburzony.
Dane techniczne.
Budynek ma 21 kondygnacji i wysokość 76 metrów.
Wieżowiec wybudowano w stylu postmodernistycznym. Wzniesiono go z betonu. Elewacja jest wykonana z płytek ceramicznych w kolorze białym. Prace wykończeniowe zostały zakończone w 2012.
Budynek jest wykorzystywany jako biurowiec z luksusowymi apartamentami mieszkaniowymi, położonymi w górnej części wieżowca.

</doc>
<doc id="2084036" url="https://pl.wikipedia.org/wiki?curid=2084036" title="Parafia św. Floriana w Poniatowie">
Parafia św. Floriana w Poniatowie

Parafia pw. Świętego Floriana w Poniatowie - parafia należąca do dekanatu żuromińskiego, diecezji płockiej, metropolii warszawskiej.
Obszar parafii.
Miejscowości i ulice.
W granicach parafii znajdują się miejscowości:

</doc>
<doc id="2084037" url="https://pl.wikipedia.org/wiki?curid=2084037" title="Berufjörður (Austfirðir)">
Berufjörður (Austfirðir)

Berufjörður – fiord we wschodniej Islandii, w Fiordach Wschodnich, o długości 20 km, otoczony przez strome zbocza szczytów riolitowych. Jedyną miejscowością nad tym fiordem jest Djúpivogur. Około 5 km na północ od Djúpivogur znajduje się gospodarstwo "Teigarhorn", które znane jest z najbardziej urozmaiconych zeolitów na świecie. 
Wokół fiordu prowadzi droga nr 1.

</doc>
<doc id="2084038" url="https://pl.wikipedia.org/wiki?curid=2084038" title="Primera División de México (1950/1951)">
Primera División de México (1950/1951)

Rozgrywki 1950/1951 były 48 sezonem w historii ligi meksykańskiej, a 8 sezonem w historii profesjonalnej ligi meksykańskiej. Tytułu mistrzowskiego broniło Veracruz.
Zespoły.
Zmiana drużyn po sezonie 1949/1950:
 Necaxa
 Asturias, España, Moctezuma
W sezonie 1950/1951 występowało 12 drużyn - do rozgrywek dołączyła Necaxa, natomiast po ostatnim sezonie wycofały się Asturias, España i Moctezuma.
Mistrzem Meksyku został zespół F.C. Atlas, który skompletował 30 punktów. Królem strzelców został Meksykanin Horacio Casarín z 17 bramkami w 22 meczach (0.77 gola na mecz).
Tabela.
MISTRZ MEKSYKU - 1950/1951
ATLAS 1. TYTUŁ MISTRZOWSKI

</doc>
<doc id="2084039" url="https://pl.wikipedia.org/wiki?curid=2084039" title="Jean Bertholle">
Jean Bertholle

Jean Bertholle (ur. 26 czerwca 1909 w Dijon, zm. 6 grudnia 1996 w Paryżu) – malarz francuski związany z École de Paris.
Życiorys.
Studiował w Saint-Étienne i Lyonie, a w latach 1933 – 1934 na École des Beaux-Arts w Paryżu w pracowni Paula Alberta Laurensa. Początkowo tworzył pod wpływem surrealistów i kubistów, później stopniowo zajął się malowaniem czystych abstrakcji utrzymanych w ciemnej kolorystyce. Po 1958 powrócił do jaśniejszej i harmonijnej palety barw. Jego twórczość zaliczana jest do nurtu abstrakcji aluzyjnej.
Jean Bertholle był członkiem Institute de France, Académie des Sciences et Belles Lettres de Dijon i honorowym profesorem École nationale supérieure des beaux-arts w Paryżu.

</doc>
<doc id="2084043" url="https://pl.wikipedia.org/wiki?curid=2084043" title="Parafia Świętych Apostołów Piotra i Pawła w Przybyszewie">
Parafia Świętych Apostołów Piotra i Pawła w Przybyszewie

Parafia Świętych Apostołów Piotra i Pawła w Przybyszewie – parafia rzymskokatolicka w Przybyszewie należąca do dekanatu mogielnickiego archidiecezji warszawskiej.
Historia.
Parafia została erygowana w XII wieku.
Obecny kościół parafialny pochodzi z lat 1894–1898. Jak podaje Gazeta Świąteczna z 1894 roku: „W Przybyszewie, miasteczku nad rzeką Pilicą, w powiecie Grójeckim, rozpoczęto staraniem proboszcza, księdza Koperskiego, budowę nowego kościoła. Stanie on na tem samem miejscu, co i poprzedni kościół, spalony w zaprzeszłym roku od pioruna. Budową kieruje budowniczy Radwan, a roboty murarskie prowadzi zdolny majster z Warszawy Czosnowski”.
Proboszczem parafii od 1914 do 1955 był ks. kan. Stanisław Wilkoszewski.

</doc>
<doc id="2084044" url="https://pl.wikipedia.org/wiki?curid=2084044" title="Johann Gerhard">
Johann Gerhard

Johann Gerhard (ur. 17 października 1582 w Quedlinburgu, zm. 17 sierpnia 1637 w Jenie) – niemiecki teolog luterański, profesor teologii na Uniwersytecie w Jenie, dogmatyk, najwybitniejszy przedstawiciel ortodoksji luterańskiej. 
Życiorys.
W wieku piętnastu lat Johann Gerhard został dotknięty ciężką chorobą. Ślubował wtedy, że jeśli wyzdrowieje, poświęci swoje życie służbie Bogu. Kaznodzieja Johann Arndt zachęcał go do zajęcia się teologią. W 1599 roku podjął studia na Uniwersytecie w Wittenberdze, początkowo jednak, zgodnie z życzeniem jego krewnego, a wbrew ślubowi, studiował medycynę. Po śmierci tego krewnego poświęcił się teologii. W 1601 roku przeniósł się do Jeny, gdzie jednak mniej uwagi poświęcał wykładom niż osobistej lekturze Biblii i ojców Kościoła. W 1603 roku został magistrem. W 1604 roku rozpoczął studia na wydziale teologicznym w Marburgu, gdzie znalazł się pod wpływem teologów takich jak Balthasar Mentzer Starszy. W 1605 roku, kiedy landgraf Hesji-Kassel Maurycy przyjął wiarę reformowaną, powrócił do Jeny w nadziei na uzyskanie posady profesora. Za sprawą księcia Sachsen-Coburg Jana Kazimierza stał się jednak w 1606 roku superintendentem Heldburga i doktorem teologii. W 1615 roku został superintendentem generalnym Coburga. Wiele uniwersytetów ubiegało się, by Gerhard podjął na nich pracę, jednak księże Jan Kazimierz sprzeciwiał się temu, doceniając jego znaczenie dla swego kraju. Ostatecznie jednak w 1616 roku Gerhard został profesorem na Uniwersytecie w Jenie.
Gerhard pozostał na swym stanowisku w Jenie aż do śmierci, chociaż zapraszano go na wiele innych uniwersytetów. Stał się niekwestionowanym autorytetem wśród niemieckich teologów luterańskich, a książęta wielokrotnie ubiegali się o jego radę.
Działalność teologiczna.
Największą sławę przyniosły Gerhardowi dwa dzieła. Pierwsze z nich, "Confessio catholica", stanowiło apologię ewangelickich wyznań wiary. Drugie dzieło, "Loci theologici", dziewięciotomowy podręcznik teologii, stanowiło kompletną dogmatykę ewangelicką. Doktrynę dotyczącą Pisma Świętego zawarł na samym początku dzieła, zgodnie z przekonaniem, że uznanie autorytetu Pisma nie jest artykułem wiary, lecz podstawą innych artykułów. Opowiadał się za całkowitą nieomylnością Biblii, stwierdził nawet, że natchnione są w niej również znaki diakrytyczne. Był znawcą starożytnej i średniowiecznej myśli chrześcijańskiej. Jako pierwszy użył pojęcie „patrologia”, które zawarł również w tytule swego dzieła: "Patrologia sive de primitivae Ecclesia christianae Doctorum Vita ac lucubrationibus".

</doc>
<doc id="2084048" url="https://pl.wikipedia.org/wiki?curid=2084048" title="Kamizelka KLV">
Kamizelka KLV

Kamizelka KLV – kamizelka kuloodporna przeznaczona dla kierowców pojazdów wojskowych, używana przez Wojska Lądowe od początku lat 90.
Produkowana przez Lubawa S.A. w trzech wariantach ochronnych:
Kamizelka nie posiada kieszeni na dodatkowe oporządzenie. Jest krótsza od kamizelki OLV. Posiada naramienniki. 

</doc>
<doc id="2084050" url="https://pl.wikipedia.org/wiki?curid=2084050" title="Akiane Kramarik">
Akiane Kramarik

Akiane Kramarik (ur. 9 lipca 1994) – amerykańska poetka i malarka.
Życiorys.
Akiane Kramarik urodziła się w Mount Morris, w stanie Illinois, jej matka jest Litwinką, a jej ojciec Amerykaninem. Dziewczyna jest cudownym dzieckiem.
Akiane jest przede wszystkim malarzem samoukiem. Uważa ona, iż Bóg ją prowadzi, co z początku było wielkim zaskoczeniem dla jej rodziny, która nie była religijna, a więź z Panem Bogiem uzyskała dzięki Akiane. Akiane zaczęła rysować w wieku czterech lat, malować w wieku 6 lat, a pisać wiersze w wieku siedmiu lat. Swój pierwszy autoportret sprzedała za 10 000 dolarów. Znaczna część pieniędzy ze sprzedaży jest przekazywana przez Akiane na rzecz organizacji charytatywnych.
Według Kramarik, jej sztuka jest inspirowana wizjami nieba i osobistym połączeniem się z Bogiem. Sztuka Kramarik jest połączeniem realizmu, ekspresjonizmu i sztuki religijnej. Na jej obrazach pojawiają się często dzieci z różnych kultur świata. One są szczególnie ważne dla jej duchowej misji.
W wieku 10 lat dziewczyna pojawiła się w "The Oprah Winfrey Show", natomiast w CNN wystąpiła w wieku 12 lat.

</doc>
<doc id="2084051" url="https://pl.wikipedia.org/wiki?curid=2084051" title="Sam Trammell">
Sam Trammell

Sam Trammell (ur. 15 maja 1971 w Nowym Orleanie, Luizjana) – amerykański aktor teatralny, filmowy i telewizyjny. występował w roli Sama Merlotte'a w serialu "Czysta krew". W 2009 roku został nominowany do nagrody Scream Awards w kategorii „Przełomowa rola męska”.
Życiorys.
Urodził się w Nowym Orleanie w stanie Luizjana. Kiedy był dzieckiem jego rodzina przeprowadziła się do Charleston w Wirginii Zachodniej. Tam ukończył George Washington High School. Studiował na Brown University i Uniwersytecie Paryskim.
Kariera.
Pracował w teatrze, na Broadwayu, filmie i telewizji. Jest znakomitym nowojorskim aktorem, który ma na swoim koncie nominację do nagrody Tony za wystąpienie w przedstawieniu "Ah, Wilderness!" w Lincoln Center. Na Broadwayu wystąpił w wielu sztukach, m.in. "Dealer's Choice", "My Night with Reg", "If Memory Serves", "Ancestral Voices" czy "Kit Marlowe". Największą sławę przyniosła mu jednak rola Sama Merlotte'a w serialu produkcji HBO "Czysta krew".

</doc>
<doc id="2084053" url="https://pl.wikipedia.org/wiki?curid=2084053" title="Herb Francji">
Herb Francji



</doc>
<doc id="2084057" url="https://pl.wikipedia.org/wiki?curid=2084057" title="Collybia racemosa">
Collybia racemosa



</doc>
<doc id="2084058" url="https://pl.wikipedia.org/wiki?curid=2084058" title="Parafia Podwyższenia Krzyża Świętego w Przytyku">
Parafia Podwyższenia Krzyża Świętego w Przytyku

Parafia Podwyższenia Krzyża Świętego w Przytyku – jedna z 10 parafii rzymskokatolickich dekanatu przytyckiego diecezji radomskiej.
Historia.
Przytyk od XIII w. występował jako wieś. Miasto założone zostało około 1464, a drugie lokowane obok w 1488. Wkrótce potem połączyły się. Przytyk był własnością Podlodowskich herbu Janina, później Kochanowskich. Utracił prawa miejskie po powstaniu styczniowym w 1869. Pierwotny kościół drewniany pw. Świętego Ducha i Świętego Krzyża istniał około 1511. Parafia erygowana przed 1525. W połowie XVI w. Podlodowscy przyjęli kalwinizm i zamienili świątynię na zbór kalwiński, ten jednak upadł około 1615. Ponownie wybudowano w początkach XVII w. kościół drewniany dla katolików. Kolejny drewniany pw. Znalezienia Krzyża Świętego pochodził z 1779. Obecny kościół, według projektu arch. Stefana Szyllera, zbudowany został w latach 1930–1935 staraniem ks. Jana Lipińskiego i ks. Władysława Dziubka. Konsekracji dokonał 29 lipca 1962 bp. Piotr Gołębiowski. Jest świątynią w stylu barokowym, wzniesioną z cegły, trójnawową i halową.

</doc>
<doc id="2084059" url="https://pl.wikipedia.org/wiki?curid=2084059" title="Mistrzostwa Świata w Snowboardzie 2007">
Mistrzostwa Świata w Snowboardzie 2007

Mistrzostwa Świata w Snowboardzie 2007 były to siódme mistrzostwa świata w snowboardzie. Odbyły się w szwajcarskiej miejscowości Arosa w dniach 14-20 stycznia 2007 r. Rozegrano 5 konkurencji męskich i 4 kobiece. 

</doc>
<doc id="2084061" url="https://pl.wikipedia.org/wiki?curid=2084061" title="PŚ w rugby">
PŚ w rugby



</doc>
<doc id="2084062" url="https://pl.wikipedia.org/wiki?curid=2084062" title="Puchar Świata w rugby union">
Puchar Świata w rugby union



</doc>
<doc id="2084063" url="https://pl.wikipedia.org/wiki?curid=2084063" title="MŚ w rugby">
MŚ w rugby



</doc>
<doc id="2084064" url="https://pl.wikipedia.org/wiki?curid=2084064" title="Parafia św. Rocha w Radzanowie">
Parafia św. Rocha w Radzanowie

Parafia pw. Świętego Rocha w Radzanowie - parafia należąca do dekanatu strzegowskiego, diecezji płockiej, metropolii warszawskiej. Parafia została erygowana w XIV wieku. Mieści się przy ulicy Mławskiej. Duszpasterstwo w niej prowadzą księża diecezjalni. 
Obszar parafii.
Miejscowości i ulice.
W granicach parafii znajdują się miejscowości:

</doc>
<doc id="2084065" url="https://pl.wikipedia.org/wiki?curid=2084065" title="James Anaya">
James Anaya

James Anaya – amerykański dyplomata zaangażowany w ochronę praw ludności tubylczej. Odegrał istotną rolę w wieloletnim procesie tworzenia Deklaracji praw ludów tubylczych.
30 marca 2008 objął stanowisko Specjalnego Sprawozdawcy ONZ ds. praw i wolności ludów tubylczych. Poprzednio funkcję tę sprawował Rodolfo Stavenhagen.
Jako specjalny sprawozdawca włączył się m.in. w 2009 roku w rozwiązywanie konfliktu między rządem Peru a tamtejszymi Indianami zamieszkującymi obszary bogate w ropę naftową.
Jest autorem książki pt. "Indigenous Peoples in International Law".

</doc>
<doc id="2084068" url="https://pl.wikipedia.org/wiki?curid=2084068" title="Mistrzostwa Świata w Snowboardzie 2011">
Mistrzostwa Świata w Snowboardzie 2011

Mistrzostwa Świata w Snowboardzie 2011 były to dziewiąte mistrzostwa świata w snowboardzie. Odbyły się w dniach 15-22 stycznia 2011 r. w hiszpańskiej miejscowości La Molina.
Były to drugie w historii mistrzostwa świata w sporcie zimowym zorganizowane w Hiszpanii po mistrzostwach świata w narciarstwie alpejskim w 1996 r. 
Zdobywca srebrnego medalu w big air mężczyzn, Kanadyjczyk Zachary Stone, został zdyskwalifikowany za doping.

</doc>
<doc id="2084070" url="https://pl.wikipedia.org/wiki?curid=2084070" title="Parafia św. Szczepana w Raszynie">
Parafia św. Szczepana w Raszynie

Parafia pw. Świętego Szczepana w Raszynie – parafia rzymskokatolicka należąca do dekanatu raszyńskiego, archidiecezji warszawskiej, metropolii warszawskiej Kościoła katolickiego. Kościół parafialny i plebania mieszczą się przy Alei Krakowskiej w Raszynie. Duszpasterstwo prowadzą kapłani archidiecezji warszawskiej. 
Historia.
Parafia została erygowana w 1497. Obecny kościół parafialny pochodzi z XVII wieku.
Obszar parafii.
Na terenie parafii znajdują się pamiątki związane bitwą pod Raszynem w roku 1809: 

</doc>
<doc id="2084071" url="https://pl.wikipedia.org/wiki?curid=2084071" title="Nelsan Ellis">
Nelsan Ellis

Nelsan Ellis (ur. 30 listopada 1977 w Harvey, zm. 8 lipca 2017 w Los Angeles) – amerykański aktor filmowy i telewizyjny, dramaturg. Występował w roli Lafayette’a Reynoldsa w serialu "Czysta krew".
Życiorys.
Urodził się w Harvey w stanie Illinois. Po rozwodzie jego rodziców razem z matką przeprowadził się do Bessemer w Alabamie. Przez rok uczęszczał do Jess Lanier High School, następnie do McAdory High School. W wieku 15 lat powrócił do Illinois. W Dolton ukończył Thornridge High School, a także Juilliard School w Nowym Jorku.
Za rolę Lafayette’a Reynoldsa w serialu "Czysta krew" zdobył wiele nagród (Nagroda Satelita za najlepszą drugoplanową rolę w serialu telewizyjnym (2008), nagroda NewNowNext Awards dla najlepszego aktora (2009), nagroda Ewwy Award dla najlepszego aktora drugoplanowego w serialu dramatycznym (2009)) i nominację do Scream Awards dla najlepszego drugoplanowego aktora w serialu (2009).
Zmarł w wieku 39 lat z powodu niewydolności serca.

</doc>
<doc id="2084075" url="https://pl.wikipedia.org/wiki?curid=2084075" title="Benoit Paire">
Benoit Paire



</doc>
<doc id="2084078" url="https://pl.wikipedia.org/wiki?curid=2084078" title="Emilio Sanchez">
Emilio Sanchez



</doc>
<doc id="2084079" url="https://pl.wikipedia.org/wiki?curid=2084079" title="9 Brygada Piechoty">
9 Brygada Piechoty

Brygady piechoty noszące numer „9” lub „IX”:
Polskie:
Austro-węgierska:
Niemiecka:
Ukraińska:

</doc>
<doc id="2084080" url="https://pl.wikipedia.org/wiki?curid=2084080" title="10 Brygada Piechoty">
10 Brygada Piechoty

Brygady piechoty noszące numer „10” lub „X”:
Polska:
Austro-węgierska:
Ukraińska:

</doc>
<doc id="2084081" url="https://pl.wikipedia.org/wiki?curid=2084081" title="11 Brygada Piechoty">
11 Brygada Piechoty



</doc>
<doc id="2084083" url="https://pl.wikipedia.org/wiki?curid=2084083" title="Algieria na Letnich Igrzyskach Olimpijskich 1988">
Algieria na Letnich Igrzyskach Olimpijskich 1988

Algierię na Letnich Igrzyskach Olimpijskich 1988 reprezentowało 42 zawodników, 40 mężczyzn i 2 kobiety.
Był to szósty występ reprezentacji Algierii na letnich igrzyskach olimpijskich.
Reprezentanci.
Piłka ręczna.
Skład

</doc>
<doc id="2084084" url="https://pl.wikipedia.org/wiki?curid=2084084" title="12 Brygada Piechoty">
12 Brygada Piechoty



</doc>
<doc id="2084086" url="https://pl.wikipedia.org/wiki?curid=2084086" title="13 Brygada Piechoty">
13 Brygada Piechoty



</doc>
<doc id="2084088" url="https://pl.wikipedia.org/wiki?curid=2084088" title="US Open 2010 (gra pojedyncza dziewcząt)">
US Open 2010 (gra pojedyncza dziewcząt)



</doc>
<doc id="2084090" url="https://pl.wikipedia.org/wiki?curid=2084090" title="Parafia św. Katarzyny w Ryczywole">
Parafia św. Katarzyny w Ryczywole

Parafia św. Katarzyny w Ryczywole – jedna z 9 parafii rzymskokatolickich dekanatu kozienickiego diecezji radomskiej.
Historia.
Miasto Ryczywół było lokowane przed 1388, a w 1409 otrzymało prawa magdeburskie. Położone pierwotnie w widłach Wisły i Radomki (Radomieży), na terenie zalewowym, było wielokrotnie niszczone. W początkach XIX w. zostało lokowane na nowym miejscu ok. 2,5 km od dawnego. W 1867 utraciło prawa miejskie. Parafia istniała tu około 1390. Obecny kościół pw. św. Katarzyny wzniesiony został w latach 1876–1888 na miejscu dawnego drewnianego. Konsekracji świątyni dokonał w 1884 bp Antoni Ksawery Sotkiewicz. Kościół został zniszczony w 1944, a po wojnie był odbudowany staraniem ks. Władysława Segieta. Ponownie konsekrował kościół w 1961 bp Walenty Wójcik. Restaurację świątyni podjęto w 1975 staraniem ks. Antoniego Brodeckiego. W latach 1996–1997 prace wokół odnowienia świątyni podjął ks. Dionizy Wodzinowski. Kościół jest budowlą jednonawową, halową, wzniesioną z cegły.
Terytorium.
Do parafii należą: Kłoda, Łaszówka, Ryczywół, Wola Chodkowska.

</doc>
<doc id="2084093" url="https://pl.wikipedia.org/wiki?curid=2084093" title="Jim Parrack">
Jim Parrack

Jim Parrack (ur. 8 lutego 1981 w Allen, Teksas) – amerykański aktor. Występował w roli Hoyta Fortenberry’ego w serialu "Czysta krew". 
Życie prywatne.
Jego żoną jest Ciera Parrack. Para nie ma dzieci.

</doc>
<doc id="2084094" url="https://pl.wikipedia.org/wiki?curid=2084094" title="Matthías Jochumsson">
Matthías Jochumsson

Matthías Jochumsson (ur. 11 listopada 1835 w Skógar, zm. 18 grudnia 1920 w Akureyri) islandzki poeta, dramaturg i tłumacz. Najbardziej znany jest z tego, że w 1874 r. napisał hymn Islandii "Lofsöngur".
Urodził się w islandzkiej miejscowości Skógar w biednej rodzinie. Lecz postanowił podróżować i się kształcić. Kiedy był biznesmenem odkrył w sobie pasję do nauki języków i literatury. Oprócz hymnu napisał sztukę "Skugga-Sveinn" (Wyjęci spod prawa). Przetłumaczył na język islandzki dzieła Shakespeare'a, Byrona oraz poetów niemieckich. Zmarł w Akureyri, gdzie obecnie na ulicy Sigurhæðir znajduje się poświęcone mu muzeum.
Linki zewnętrzne.
http://timarit.is/view_page_init.jsp?pageId=1232463

</doc>
<doc id="2084096" url="https://pl.wikipedia.org/wiki?curid=2084096" title="Faustyna i piękne lato">
Faustyna i piękne lato

Faustyna i piękne lato ("Faustine et le Bel Été") – komedia francuska z roku 1972. Film został wyświetlony na 25 festwalu filmowym w Cannes.

</doc>
<doc id="2084100" url="https://pl.wikipedia.org/wiki?curid=2084100" title="Parafia Nawiedzenia Najświętszej Maryi Panny w Seroczynie Siedleckim">
Parafia Nawiedzenia Najświętszej Maryi Panny w Seroczynie Siedleckim

Parafia Nawiedzenia Najświętszej Maryi Panny w Seroczynie – parafia rzymskokatolicka w Seroczynie.
Parafia erygowana w 1547. Obecny kościół parafialny neogotycki, wybudowany w latach 1909-1913. Mieści się przy ulicy Mińskiej.
Terytorium parafii obejmuje Seroczyn, Borki, Jedlinę, Kochany, Kołodziąż, Łomnicę, Rudnik Duży, Rudnik Mały oraz Żebraczkę.

</doc>
<doc id="2084101" url="https://pl.wikipedia.org/wiki?curid=2084101" title="Michael Raymond-James">
Michael Raymond-James

Michael Raymond-James, właśc. Michael James Weverstad (ur. 24 grudnia 1977 w Detroit) – amerykański aktor telewizyjny i filmowy.
Kariera.
W 1996 roku ukończył Clarkston High School. Studiował na Lee Strasberg Theatre and Film Institute w Nowym Jorku, razem z George’em Lorosem, Jefferym Hornem i Robertem Castle. Pojawił się w filmie "Jęk czarnego węża", a także w szeregu seriali telewizyjnych, w tym "Dawno, dawno temu" ("Once Upon a Time", 2012−2016). Wcielił się w rolę Rene Leniera w pierwszym sezonie serialu "Czysta krew". W 2016 wystąpił u boku Chrisa Pine’a i Bena Fostera w disneyowskim "Czasie próby", grając rolę D.A. Browna.

</doc>
<doc id="2084103" url="https://pl.wikipedia.org/wiki?curid=2084103" title="Pole fizyczne">
Pole fizyczne



</doc>
<doc id="2084104" url="https://pl.wikipedia.org/wiki?curid=2084104" title="Artūrs Karašausks">
Artūrs Karašausks

Artūrs Karašausks (ur. 29 stycznia 1992 w Rydze) – łotewski piłkarz występujący na pozycji napastnika w kazachskim klubie Akżajyk Orał oraz w reprezentacji Łotwy.
Kariera klubowa.
Wychowanek Szkoły Piłkarskiej Skonto FC. W 2009 rozpoczął karierę piłkarską w innym ryskim zespole JFK Olimps/RFS. Po udanych występach został zaproszony przez trenera Aleksandrsa Starkovsa do Skonto FC. 31 sierpnia 2010 do końca roku został wypożyczony do ukraińskiego Dnipra Dniepropetrowsk.
Kariera reprezentacyjna.
Od 2010 występuje w reprezentacji Łotwy. Wcześniej bronił barw juniorskiej reprezentacji.

</doc>
<doc id="2084105" url="https://pl.wikipedia.org/wiki?curid=2084105" title="MP w rugby 7">
MP w rugby 7



</doc>
<doc id="2084106" url="https://pl.wikipedia.org/wiki?curid=2084106" title="Hrabstwo Clallam">
Hrabstwo Clallam

Hrabstwo Clallam (ang. "Clallam County") – hrabstwo w stanie Waszyngton w Stanach Zjednoczonych. Hrabstwo zajmuje powierzchnię całkowitą 2670,34 mil² (6916,15 km²). Według szacunków United States Census Bureau w roku 2009 miało 71 413 mieszkańców. Siedzibą hrabstwa jest Port Angeles.
Hrabstwo powstało 26 kwietnia 1854 r. Słowo "clallam" pochodzi z języka Indian Klallam i oznacza "silnych ludzi" (ang. "the strong people").

</doc>
<doc id="2084107" url="https://pl.wikipedia.org/wiki?curid=2084107" title="Podnoszenie ciężarów na Letnich Igrzyskach Olimpijskich 1928">
Podnoszenie ciężarów na Letnich Igrzyskach Olimpijskich 1928

Podnoszenie ciężarów na Letnich Igrzyskach Olimpijskich 1928 w Amsterdamie odbyło się w dniach 28 – 29 lipca w hali Krachtsportgebouw. W zawodach wzięło udział 94 sztangistów (tylko mężczyzn) z 19 krajów. W tabeli medalowej najlepsi okazali się reprezentanci Republiki Weimarskiej z dwoma złotymi i jednym brązowym medalem. 

</doc>
<doc id="2084108" url="https://pl.wikipedia.org/wiki?curid=2084108" title="Parafia św. Wawrzyńca w Sieciechowie">
Parafia św. Wawrzyńca w Sieciechowie

Parafia św. Wawrzyńca w Sieciechowie – jedna z 11 parafii rzymskokatolickich dekanatu czarnoleskiego diecezji radomskiej erygowana w XI wieku.
Historia.
Początkowo parafia obejmowała obszar dzisiejszego Kazimierza Dolnego, Zwolenia, Kozienic, Stężycy i Dęblina.
Kościół parafialny św. Wawrzyńca, został wzniesiony w latach 1710-69. Większość wyposażenia w kościele pochodzi z XVIII wieku, polichromia z wieku XIX. Konsekracji kościoła dokonał 22 października 1780 bp. Jan Lenczowski, sufragan lubelski. W 1885 dekretem bp. Antoniego Franciszka Sotkiewicza parafia w Sieciechowie została zniesiona, a probostwo przeniesiono do Opactwa. W 1907 bp. Stefan Aleksander Zwierowicz utworzył filię parafialną w Sieciechowie, zaś na nowo erygował parafię 24 grudnia 1920 bp. Marian Ryx. Kościół był restaurowany w 1972. 
Architektura i dzwonnica.
Jest świątynią orientowaną, w liniach architektonicznych renesansową, posiada wystrój barokowy. Kościół jest zbudowany z kamienia i cegły. W XIX-wiecznej dzwonnicy znajdują się trzy dzwony - dwa zabytkowe (jeden gotycki z 1459, drugi z 1869 roku) oraz jeden z 2000 roku.

</doc>
<doc id="2084109" url="https://pl.wikipedia.org/wiki?curid=2084109" title="Hrabstwo Clark (Waszyngton)">
Hrabstwo Clark (Waszyngton)

Hrabstwo Clark (ang. "Clark County") – hrabstwo w stanie Waszyngton w Stanach Zjednoczonych. Hrabstwo zajmuje powierzchnię 656.22 mil² (1699,6 km²). Według szacunków United States Census Bureau w roku 2009 miało 432 002 mieszkańców. Siedzibą hrabstwa jest Vancouver.
Hrabstwo Clark było pierwszym hrabstwem stanu Waszyngton, a jego nazwa pochodzi od amerykańskiego podróżnika i odkrywcy Williama Clarka. Zostało utworzone przez prowincjonalny rząd Oregonu 20 sierpnia 1845 r., a jego obszar obejmował całą obecną powierzchnię stanu Waszyngton.

</doc>
<doc id="2084115" url="https://pl.wikipedia.org/wiki?curid=2084115" title="Kazimierz Podolak">
Kazimierz Podolak

Kazimierz Podolak (ur. 5 marca 1939 w Jaszczułtach) – polski lekkoatleta długodystansowiec, czterokrotny mistrz Polski.
Był czołowym lekkoatletą polskim w latach 60. i na początku lat 70. Wystąpił w finale Pucharu Europy w 1970 w Sztokholmie, gdzie zajął 6. miejsce w biegu na 5000 metrów.
Był czterokrotnym mistrzem Polski: na 5000 metrów w 1969 i w 1970, a na 10 000 metrów w 1964 i w 1972. Zdobył także sześć srebrnych i cztery brązowe medale.
Jest aktualnym rekordzistą Polski w biegu na 25 000 metrów (1:17:54,0, 19 października 1969 w Warszawie).
W latach 1963-1971 osiemnaście razy startował w meczach reprezentacji Polski, odnosząc 3 zwycięstwa indywidualne.
Rekordy życiowe:
Był zawodnikiem Lotnika Warszawa, Dokera Gdynia, Wybrzeża Gdańsk i Gwardii Olsztyn.
Po zakończeniu kariery zawodniczej jest trenerem lekkoatletycznym. Był również prezesem Warmińsko-Mazurskiego Związku Lekkiej Atletyki w Olsztynie.

</doc>
<doc id="2084117" url="https://pl.wikipedia.org/wiki?curid=2084117" title="Hrabstwo Columbia (Waszyngton)">
Hrabstwo Columbia (Waszyngton)

Hrabstwo Columbia (ang. "Columbia County") – hrabstwo w stanie Waszyngton w Stanach Zjednoczonych. Hrabstwo zajmuje powierzchnię 873,53 mil² (2262,43 km²). Według szacunków United States Census Bureau w roku 2009 miało 4040 mieszkańców. Jego siedzibą jest Dayton.
Hrabstwo Columbia zostało wydzielone z Walla Walla 11 listopada 1875 r.

</doc>
<doc id="2084123" url="https://pl.wikipedia.org/wiki?curid=2084123" title="Hrabstwo Cowlitz">
Hrabstwo Cowlitz

Hrabstwo Cowlitz (ang. "Cowlitz County") – hrabstwo w stanie Waszyngton w Stanach Zjednoczonych. Hrabstwo zajmuje powierzchnię 1166,33 mil² (3020,78 km²). Według szacunków United States Census Bureau w roku 2009 miało 101 966 mieszkańców. Jego siedzibą jest Kelso.
Hrabstwo zostało utworzone 21 kwietnia 1854 r.

</doc>
<doc id="2084126" url="https://pl.wikipedia.org/wiki?curid=2084126" title="Ścibor – Stibor de minori Stiboric">
Ścibor – Stibor de minori Stiboric

Ścibor z Małego Ściborza ("Stibor de minori Stiboric") herbu Ostoja (zm. przed 1434) - biskup Egeru, dziedzic Małego Ściborza, właściciel Wielkiego Chocenia i Ząbina, syn Andrzeja z Małego Ściborza, podczaszego gniewkowskiego, wice-żupana i kasztelana trenczyńskiego (brata Ścibora ze Ściborzyc). Prowadził politykę rodzinną Ściborów na Węgrzech przyłączając się do grona baronów węgierskich.
Ścibor miał brata Mościca, ale linia Andrzeja Podczaszego wymarła.

</doc>
<doc id="2084127" url="https://pl.wikipedia.org/wiki?curid=2084127" title="Mistrzostwa Europy Kadetek w Piłce Siatkowej 1999">
Mistrzostwa Europy Kadetek w Piłce Siatkowej 1999

Mistrzostwa Europy Kadetek w Piłce Siatkowej 1999 odbyły się w Polsce w Wejherowie i Gdańsku w dniach od 30 marca do 4 kwietnia 1999 roku. Uczestniczyło w nich 8 drużyn. Po raz pierwszy w historii reprezentantki Polski zostały Mistrzyniami Europy Kadetek.
Faza grupowa.
Grupa I.
Tabela
Wyniki
Grupa II.
Tabela
Wyniki
Faza pucharowa.
Mecze o miejsca 5-8.
Mecz o 7. miejsce
Mecz o 5. miejsce
Mecze o miejsca 1-4.
Mecz o 3. miejsce
Finał

</doc>
<doc id="2084130" url="https://pl.wikipedia.org/wiki?curid=2084130" title="Hrabstwo Douglas (Waszyngton)">
Hrabstwo Douglas (Waszyngton)

Hrabstwo Douglas (ang. "Douglas County") – hrabstwo w stanie Waszyngton w Stanach Zjednoczonych. Hrabstwo zajmuje powierzchnię całkowitą 1848,69 mil² (4788,08 km²). Według szacunków United States Census Bureau w roku 2009 miało 37 565 mieszkańców. Jego siedzibą jest Waterville.
Hrabstwo Douglas wydzielono z terytorium hrabstwa Lincoln 28 listopada 1883 r. Jego nazwa pochodzi od nazwiska amerykańskiego męża stanu Stephena A. Douglasa.

</doc>
<doc id="2084131" url="https://pl.wikipedia.org/wiki?curid=2084131" title="Pomnik Wojciecha Bogusławskiego w Mogile">
Pomnik Wojciecha Bogusławskiego w Mogile

Pomnik Wojciecha Bogusławskiego – pomnik znajdujący się w Krakowie-Nowej Hucie, w parku przy ul. Sieroszewskiego na os. Młodości, na terenie dawnej wsi Mogiła, obok klasztoru oo. cystersów.
Pomnik odsłonięty w marcu 1971 roku z okazji Międzynarodowego Dnia Teatru, to wapienny głaz z granitową tablicą pamiątkową, na której widnieje napis:
&lt;poem style="text-align: center;"&gt;
WOJCIECH BOGUSŁAWSKI
„KRAKOWIACY I GÓRALE”
1794
WE WSI MOGIŁA
&lt;/poem&gt;
Upamiętnia on Wojciecha Bogusławskiego aktora, reżysera, dramatopisarza, ojca teatru polskiego, oraz jego dzieło operę ”Cud mniemany, czyli Krakowiacy i Górale” uważaną za pierwszą polską operę narodową a której akcja dzieje się "we wsi Mogile, o milę od Krakowa", w młynie i karczmie, obok klasztoru oo. cystersów, zachowanych do dziś. Powstał z inicjatywy Klubu Miłośników Teatru, którego prezesem była Krystyna Zbijewska.
O Bogusławskim i jego operze przypominają także nazwy nowohuckich osiedli: Krakowiaków i Górali, położonych naprzeciwko Teatru Ludowego, który rozpoczął swą działalność 3 grudnia 1955 roku, premierą właśnie Jego opery "Krakowiacy i Górale". W Nowej Hucie znajduje się także ulica Bardosa, "ubogiego studenta z Krakowa", jednej z postaci sztuki.

</doc>
<doc id="2084132" url="https://pl.wikipedia.org/wiki?curid=2084132" title="Podnoszenie ciężarów na Letnich Igrzyskach Olimpijskich 1936">
Podnoszenie ciężarów na Letnich Igrzyskach Olimpijskich 1936

Podnoszenie ciężarów na Letnich Igrzyskach Olimpijskich 1936 w Berlinie odbyło się w dniach 2 – 5 sierpnia w hali Deutschlandhalle. W zawodach wzięło udział 80 sztangistów (tylko mężczyzn) z 15 krajów. W tabeli medalowej najlepsi okazali się reprezentanci Egiptu z dwoma złotymi, jednym srebrnym i dwoma brązowymi medalami.

</doc>
<doc id="2084135" url="https://pl.wikipedia.org/wiki?curid=2084135" title="Bartłomiej Bonk">
Bartłomiej Bonk

Bartłomiej Wojciech Bonk (ur. 11 października 1984 w Więcborku) – polski sztangista. Wychowanek klubu MLKS Krajna Sępólno Krajeńskie, od 2001 reprezentant Budowlanych Opole, gdzie jego trenerem jest Ryszard Szewczyk; olimpijczyk z Pekinu (2008) (w kategorii do 94 kg) i Londynu (2012) (w kategorii 105 kg). Srebrny medalista olimpijski z Londynu, mistrz Europy (2015).
Kariera sportowa.
W reprezentacji Polski debiutował w 2000 na mistrzostwach Europy juniorów młodszych, zajmując 6. miejsce w kategorii 70 kg, z wynikiem 250 kg (107,5 kg + 142,5 kg). W 2002 zadebiutował w mistrzostwach świata juniorów, zajmując 11. miejsce w kategorii 94 kg z wynikiem 327,5 kg (140 +182,5), mistrzostwach Europy juniorów, zajmując 9. miejsce w kategorii 94 kg z wynikiem 347,5 kg (157,5 kg + 190 kg) oraz mistrzostwach świata seniorów w Warszawie, zajmując 11. miejsce w kategorii 94 kg z wynikiem 357,5 kg (162,5 kg +195 kg). W 2003 zajął 4. miejsce w mistrzostwach świata juniorów w kategorii 94 kg z wynikiem 370 kg (165 kg + 205 kg), lecz w jego organizmie wykryto niedozwolony środek. W 2004 wystąpił w mistrzostwach Europy seniorów, zajmując 7. miejsce w kategorii 94 kg z wynikiem 382,5 kg (172,5 kg + 210 kg). W tym samym roku został wicemistrzem świata juniorów w kategorii 94 kg z wynikiem 385 kg (172,5 kg + 212,5). W 2004 sięgnął także po mistrzostwo Polski seniorów w tej samej kategorii z wynikiem 377,5 kg, ale po raz drugi w karierze został zdyskwalifikowany za doping. Ukarany trzyletnim zakazem startów, poza utratą mistrzostwa Polski został także wycofany z kadry na Igrzyska Olimpijskie w Atenach Karę skrócono mu po upływie półtora roku i powrócił do startów w 2006
Po powrocie do sportu wystąpił jeszcze pięć razy w Mistrzostwach Świata seniorów (2006, 2007 i 2009 w kategorii 94 kg, 2010 i 2011 w kategorii 105 kg), a jego najlepszym wynikiem było 4. miejsce w 2010 w kategorii 105 kg z wynikiem 402 kg (180 kg + 222 kg). W podrzucie na tych mistrzostwach zajął trzecie miejsce. Dwukrotnie po dyskwalifikacji startował w mistrzostwach Europy (2006 w kategorii 94 kg, 2011 w kategorii 105 kg). W 2011 zdobył w mistrzostwach Europy brązowy medal wynikiem 394 kg (180 kg + 214 kg).
W 2008 na Igrzyskach Olimpijskich w Pekinie w rwaniu uzyskał wynik 175 kg, który dawał mu 8. miejsce, ale w podrzucie spalił wszystkie podejścia (2 x 211 kg, 1 x 212 kg) i nie został sklasyfikowany. 6 sierpnia 2012 roku podczas Igrzysk Olimpijskich w Londynie prowadził po rwaniu w kategorii 105 kg wynikiem 190 kg, wywalczając na koniec zawodów brąz wynikiem 410 kg (190 kg + 220 kg). W grudniu 2019, po dyskwalifikacji zwycięzcy londyńskiego konkursu Ołeksija Torochtija, Bonkowi przyznano srebrny medal.
Sześciokrotnie zdobywał mistrzostwo Polski seniorów, w tym trzykrotnie w kategorii 94 kg (2007 – 367 kg, 2008 – 369 kg, 2009 – 377 kg) i trzykrotnie w kategorii 105 kg (2010 – 400 kg, 2011 – 411 kg, 2012 – 390 kg)
Życie prywatne.
Mąż Barbary Sachmacińskiej-Bonk – zawodniczki CLKS Mazovii Ciechanów, mają syna Mateusza, urodzonego w 2004 r; oraz córeczkę urodzoną w 2012. Jej bliźniaczka, Julia zmarła 13 lutego 2014 roku.
Polityka.
W wyborach samorządowych w 2018 zdobył mandat radnego Rady Miasta Opola.

</doc>
<doc id="2084143" url="https://pl.wikipedia.org/wiki?curid=2084143" title="Hornsea">
Hornsea

Hornsea – miasto w północno-wschodniej Anglii (Wielka Brytania), w hrabstwie ceremonialnym East Riding of Yorkshire, w dystrykcie ("unitary authority") o tej samej nazwie, położone pomiędzy wybrzeżem Morza Północnego a jeziorem Hornsea Mere, w regionie Holderness. W 2001 r. miasto to zamieszkiwało 8243 osób.

</doc>
<doc id="2084145" url="https://pl.wikipedia.org/wiki?curid=2084145" title="Mistrzostwa Azji w boksie">
Mistrzostwa Azji w boksie

Mistrzostwa Azji w boksie amatorskim – mistrzostwa mężczyzn organizowane są od 1963 roku, a kobiet od 2001 roku.
Mężczyźni.
Tabela medalowa.
Stan po MA 2019.
W 1971 roku Hindus Hawa Singh i Pakistańczyk Sarwar Shah zostali zdyskwalifikowany i nie otrzymali medali, a Hindus Nim Bahadur Mall został zdyskwalifikowany w półfinale i także nie otrzymał brązowego medalu.
W tabeli brakuje 352 medali:
Kobiety.
Tabela medalowa.
Stan po MA 2019.
W tabeli brakuje:

</doc>
<doc id="2084149" url="https://pl.wikipedia.org/wiki?curid=2084149" title="MŚ w siatkówce">
MŚ w siatkówce



</doc>
<doc id="2084151" url="https://pl.wikipedia.org/wiki?curid=2084151" title="MŚ w siatkówce mężczyzn">
MŚ w siatkówce mężczyzn



</doc>
<doc id="2084152" url="https://pl.wikipedia.org/wiki?curid=2084152" title="Hrabstwo Ferry">
Hrabstwo Ferry

Hrabstwo Ferry (ang. "Ferry County") – hrabstwo w stanie Waszyngton w Stanach Zjednoczonych. Hrabstwo zajmuje powierzchnię całkowitą 2257,46 mil² (5846,79 km²). Według szacunków United States Census Bureau w roku 2009 miało 7520 mieszkańców. Jego siedzibą jest Republic.
Hrabstwo zostało wydzielone z terytorium hrabstwa Stevens 21 lutego 1899 r. Nazwa pochodzi od nazwiska Elishy P. Ferry'ego – pierwszego gubernatora stanu Waszyngton.

</doc>
<doc id="2084156" url="https://pl.wikipedia.org/wiki?curid=2084156" title="Hrabstwo Garfield (Waszyngton)">
Hrabstwo Garfield (Waszyngton)

Hrabstwo Garfield (ang. "Garfield County") – hrabstwo w stanie Waszyngton w Stanach Zjednoczonych. Hrabstwo zajmuje powierzchnię całkowitą 718,19 mil² (1860,1 km²). Według szacunków United States Census Bureau w roku 2009 miało 2101 mieszkańców. Siedzibą hrabstwa jest Pomeroy.
Hrabstwo Garfield wydzielono z obszaru hrabstwa Columbia 29 listopada 1881 r. Jego nazwa pochodzi od nazwiska prezydenta USA Jamesa A. Garfielda.

</doc>
<doc id="2084157" url="https://pl.wikipedia.org/wiki?curid=2084157" title="Marcin Poniecki">
Marcin Poniecki

Marcin Poniecki herbu Ostoja (1448-1498) – właściciel miasta Poniec. Był synem Ścibora Ponieckiego, starosty generalnego Wielkopolski, starosty malborskiego. 
Urodził się w Poniecu, jego ojciec Ścibor Chełmski z Ponieca, jako pierwszy używał nazwiska Poniecki. Żoną Marcina Ponieckiego została Barbara Opalińska, bratanica starosty generalnego Wielkopolski.
Zasłynął z rozbojów, pod pozorem ściągania cła rabując kupców omijających Poniec. 29 września 1497 roku król skonfiskował jego dobra, a sam Poniec dał Ambrożemu Pampowskiemu.

</doc>
<doc id="2084158" url="https://pl.wikipedia.org/wiki?curid=2084158" title="Dom Weissa (Tel Awiw)">
Dom Weissa (Tel Awiw)

Dom Weissa (hebr. בית וייס) – zabytkowy dom w osiedlu Lew ha-Ir w zachodniej części miasta Tel Awiw, w Izraelu.
Historia.
Budynek został wybudowany w latach 1909-1910 i należał do architekta Akivy Arieh Weissa, który sam zaprojektował swój dom. Weiss był jednym z pierwszych założycieli miasta Tel Awiw. Podczas budowy budynku wykorzystywał on wyłącznie żydowskich robotników oraz cegieł produkowanych w żydowskiej cegielni położonej w Jaffie. W 1927 budynek przebudowano, dobudowując sześć pokojów na górnym piętrze. Akiva Weiss przeniósł się wówczas na piętro. Budynek był przykładem architektury w stylu międzynarodowym.
Z biegiem lat ten region miasta stał się obiektem zainteresowania handlu i rzemiosła. W związku z tym część budynku została przebudowana i dostosowana do celów komercyjnych. Na górnym piętrze aż do 1963 mieszkała córka Weissa, natomiast parter był wykorzystywany przez różne firmy i sklepy. Między innymi przez wiele lat mieściła się tutaj Księgarnia Wydawnicza "Masada".
Gdy w 2000 powstały plany budowy biurowca Africa-Israel Tower (wysokość 62 metrów), architekt Amnon Bar Or przygotował także plany renowacji Domu Weissa. Prace przeprowadzono w 2000 na koszt firmy Africa Israel Investments Ltd. (hebr. אפריקה ישראל להשקעות). Przywrócono wówczas pierwotny kształt pierwszego piętra budynku, używając do prac budowlanych rzadkich materiałów sprowadzanych z zagranicy specjalnie w tym celu.
Budynek wchodzi w skład zespołu miejskiego Białego Miasta Tel Awiwu, który został w 2003 umieszczony na Liście światowego dziedzictwa UNESCO, jako największe na świecie skupisko budynków modernistycznych.

</doc>
<doc id="2084163" url="https://pl.wikipedia.org/wiki?curid=2084163" title="Ulica Zagórska w Tarnowskich Górach">
Ulica Zagórska w Tarnowskich Górach

Ulica Zagórska w Tarnowskich Górach – jedna z głównych arterii komunikacyjnych Tarnowskich Gór łącząca to miasto m.in. z Tworogiem i Lublińcem. Częściowo tworzy granicę między dzielnicami Śródmieście-Centrum i Opatowice. Przebiega przez Rybną oraz Strzybnicę. W całości jest częścią drogi krajowej nr 11 (drogi jednojezdniowej klasy GP na odcinku Tworóg – Bytom).
Przebieg.
Ulica Zagórska biegnie w kierunku północno-zachodnim od centrum miasta. Stanowi kontynuację ulicy Opolskiej i rozpoczyna swój bieg od skrzyżowania z ulicą Obwodnicą. Krzyżuje się m.in. z ulicą Powstańców Warszawskich (główną ulicą dzielnicy Rybna; drogą powiatową nr 3239S łączącą Tarnowskie Góry z Miedarami w gminie Zbrosławice) oraz ulicą Księdza Prałata Edwarda Płonki (dawniej Metalowców; drogą powiatową nr 3285S prowadzącą w kierunku dzielnicy Pniowiec). Kończy się na granicy administracyjnej miasta Tarnowskie Góry z gminą Tworóg. Kontynuacją ulicy Zagórskiej na jej terenie jest ulica Słowiańska. Równolegle wzdłuż ulicy przebiega linia kolejowa nr 144.
Historia.
Droga biegnąca w kierunku północno-zachodnim łącząca Tarnowskie Góry z Piaseczną oraz kuźnicami nad rzeką Stołą istnieć musiała już w XVI wieku, zaś w 1736 roku pojawia się ona po raz pierwszy na mapie księstwa opolskiego autorstwa Iohannesa Wolfganga Wielanda.
Obecna ulica Zagórska została oddana do użytku w 1847 roku po czterech latach budowy szosy z Tarnowskich Gór przez Tworóg do Lublińca i dalej do Opola. Dziesięć lat później równolegle do niej wybudowano jedną z najstarszych linii kolejowych na Górnym Śląsku, będącą część Kolei Prawego Brzegu Odry – obecną linię kolejową nr 144 Tarnowskie Góry–Opole Główne.
Do 1925 roku oraz w latach 1939–1945 ulica nosiła niemiecką nazwę "Hauptstrasse" (pol. 'ul. Główna'); w latach 1945–1975 ul. "Tarnogórska".
Zabytki.
Najstarszym zachowanym budynkiem zlokalizowanym przy ulicy Zagórskiej jest oddany do użytku w 1868 roku budynek stacji kolejowej Strzybnica przy dawnym placu XXV-lecia PRL (włączonym 25 lipca 2017 w przebieg ulicy Zagórskiej). Figuruje on w Gminnej Ewidencji Zabytków miasta Tarnowskie Góry, podobnie jak:
a także cztery krzyże przydrożne z XIX, XX i początku XXI wieku (ze starszymi figurami) oraz dwie kapliczki maryjne: w ogrodzeniu przy bramie wjazdowej do budynku przy ul. Zagórskiej 80 oraz przy skrzyżowaniu ulicy Zagórskiej z ulicą Sudecką (kapliczka maryjna z 1. połowy XX wieku).
Dodatkowo przy ulicy Zagórskiej 81 znajdowała się wybudowana w 1880 roku willa, w której mieścił się Urząd Hutniczy przy Hucie Fryderyk. W latach 20. XX wieku urzędował w niej administrator polsko-francuskiej spółki "Tarnoferme" zarządzającej hutą. Budynek został zbombardowany w czasie II wojny światowej, odbudowany (w zmienionej formie) w latach 50. XX wieku. Obecnie pełni funkcje mieszkalne.
Inne obiekty.
Przy ulicy Zagórskiej znajdują się również:
Ponadto do 2014 roku przy ulicy Zagórskiej 167 działała Fabryka Zmechanizowanych Obudów Ścianowych „FAZOS” S.A. wchodząca w skład grupy Famur. Za zabudowaniami tej fabryki w latach 1963–1990 istniało wysypisko odpadów komunalnych. Obecnie hale zajmuje Chemet S.A..
Komunikacja.
Według stanu z grudnia 2022 roku ulicą Zagórską kursują autobusy organizowane przez Zarząd Transportu Metropolitalnego, obsługujące następujące linie:
Przy ulicy zlokalizowane są przystanki autobusowe "Tarnowskie Góry Kaufland", "Strzybnica Fazos", "Strzybnica Centrum Handlu Gwarek", "Strzybnica Zawiszy", "Strzybnica Park Hutnika" i "Strzybnica Zametowska" oraz przystanki na żądanie "Strzybnica Ogrodnictwo" i "Strzybnica Osiedle".
W pobliżu skrzyżowania ul. Zagórskiej z ul. Powstańców Warszawskich znajduje się stacja kolejowa Tarnowskie Góry Strzybnica, na której ruch pasażerski został zawieszony w grudniu 2011 roku wraz z wejściem w życie nowego rozkładu jazdy likwidującego cztery pary pociągów relacji Tarnowskie Góry – Opole Główne. Powodem było wycofanie się województwa śląskiego z organizacji przewozów na tej linii spowodowane niską frekwencją w pociągach.
Mieszkalnictwo.
Według danych Urzędu Stanu Cywilnego na dzień 31 grudnia 2022 roku przy ulicy Zagórskiej zameldowane na pobyt stały były 733 osoby.

</doc>
<doc id="2084165" url="https://pl.wikipedia.org/wiki?curid=2084165" title="Barbara Kotowska">
Barbara Kotowska

Barbara Kotowska (ur. 8 kwietnia 1966 w Raciborzu) – polska zawodniczka pięcioboju nowoczesnego, dwukrotna mistrzyni świata (1985 – indywidualnie i drużynowo).
Życiorys.
Karierę sportową rozpoczęła od pływania, była uczennicą Szkoły Mistrzostwa Sportowego w Raciborzu. W 1980 pobiła dwukrotnie rekord Polski seniorek na dystansie 100 m. st. grzbietowym (1:06.90 – 16.08.1980, 1:06.60 – 24.08.1980).
Od 1981 trenowała pięciobój nowoczesny, w barwach Lumelu Zielona Góra. Na mistrzostwach świata debiutowała w 1984, zdobywając srebrny medal drużynowo (z Anną Bajan i Magdaleną Jedlewską), indywidualnie zajęła piąte miejsce. Swój największy sukces w karierze osiągnęła w 1985, zdobywając mistrzostwo świata zarówno indywidualnie, jak i drużynowo (z Anną Bajan i Dorotą Idzi). W kolejnym starcie na MŚ w 1986 zajęła 40. miejsce indywidualnie (nie ukończyła jady konnej) i 7. miejsce drużynowo. W 1987 została indywidualną wicemistrzynią świata, a z drużyną (razem z Iwoną Kowalewską i Dorotą Idzi) wywalczyła brązowy medal. W 1989 wywalczyła ponadto drużynowe mistrzostwo Europy (razem Iwoną Kowalewską i Dorotą Idzi), a indywidualnie na tych zawodach zajęła 12. miejsce.
Dwukrotnie była mistrzynią Polski (1984, 1986), raz wicemistrzynią Polski (1985), raz brązową medalistką MP (1987).
Odnosiła także sukcesy w szermierce. W 1988 zdobyła wicemistrzostwo Polski w szpadzie drużynowo, a w 1989 brązowy medal MP w szpadzie indywidualnie.
Dwukrotnie znalazła się w dziesiątce najlepszych sportowców Polski, w Plebiscycie "Przeglądu Sportowego". W 1985 zajęła trzecie miejsce, a w 1987 – piąte.
W 1985 otrzymała złoty Medal za Wybitne Osiągnięcia Sportowe.
Po zakończeniu kariery zawodniczej pracowała jako trener w Zielonogórskim Klubie Sportowym.
Była żoną Arkadiusza Skrzypaszka, dwukrotnego złotego medalisty igrzysk olimpijskich 1992.

</doc>
<doc id="2084166" url="https://pl.wikipedia.org/wiki?curid=2084166" title="Siergiej Szumilin">
Siergiej Szumilin

Siergiej Iwanowicz Szumilin (ros. Сергей Иванович Шумилин; ur. 21 lutego 1990 w Moskwie) – rosyjski piłkarz grający na pozycji napastnika.
Kariera piłkarska.
Kariera klubowa.
Wychowanek CSKA Moskwa, z którym w 2007 rozpoczął karierę piłkarską. W 2009 został wypożyczony do Sibiru Nowosybirsk. W kwietniu 2010 przeszedł do łotewskiego FK Ventspils, a latem 2010 został wypożyczony do ukraińskiego Krywbasa Krzywy Róg.
Kariera reprezentacyjna.
Od 2008 roku występował w reprezentacji Rosji U-20.

</doc>
<doc id="2084171" url="https://pl.wikipedia.org/wiki?curid=2084171" title="Marian Kamiński (1912–1994)">
Marian Kamiński (1912–1994)

Marian Kamiński ps. „Jur”, „Ster”, „Żaglowiec” (ur. 24 maja 1912 w Warszawie, zm. 6 marca 1994 w Los Angeles) − kapitan piechoty Wojska Polskiego, w powstaniu warszawskim dowódca Zgrupowania „Żaglowiec” na Żoliborzu, a następnie 21 pułku piechoty „Dzieci Warszawy” AK.
Życiorys.
Syn Antoniego i Bronisławy z domu Pniewskiej. W 1930 ukończył Państwową Szkołę Techniczno-Kolejową. Od września 1931 do sierpnia 1933 w Szkole Podchorążych Piechoty w Ostrowi Mazowieckiej. Od 15 sierpnia 1933 podporucznik piechoty służby stałej, przydzielony do 21 pułku piechoty „Dzieci Warszawy”. Od 19 marca 1937 awansowany na porucznika piechoty służby stałej.
W wojnie obronnej 1939 uczestniczył udział jako dowódca kompanii przeciwpancernej 21 pułku piechoty. Brał udział w obronie Modlina i Warszawy. Po zakończeniu działań wojennych nie poszedł do niewoli i przebywał na terenie Warszawy. Od października 1939 w konspiracji. Od lutego 1940 był zastępcą komendanta 1 Rejonu w Obwodzie ZWZ/AK Żoliborz. W listopadzie 1942 awansowany do stopnia kapitana, objął dowództwo rejonu, którym dowodził do wybuchu powstania warszawskiego. Podczas powstania dowodził Zgrupowaniem „Żaglowiec”, a następnie został dowódcą 21 pułku piechoty „Dzieci Warszawy” AK.
Po kapitulacji powstania w niewoli niemieckiej. Przebywał w obozach: Altengrabow Stalag XI A, Sandbostel Oflag X A. Znalazł się w grupie 29 oficerów (m.in. płk. Karola Ziemskiego „Wachnowskiego” i płk Mieczysława Niedzielskiego „Żywiciela”) oskarżonych o zamiar opanowania obozu. Przekazany Gestapo, został osadzony w obozie koncentracyjnym Neuengamme.
Po zakończeniu wojny w maju 1945 pozostał na emigracji. Wyjechał do Wielkiej Brytanii, gdzie pracował jako robotnik, w końcu lat czterdziestych wyemigrował do Stanów Zjednoczonych, gdzie zamieszkał na stałe.
Dwukrotnie odznaczony Krzyżem Srebrnym Orderu Virtuti Militari. Pierwszy raz za udział w wojnie obronnej 1939, po raz drugi na mocy rozkazu płk. Mieczysława Niedzielskiego „Żywiciela” z dnia 1 października 1944 (numer krzyża 11784), oraz Krzyżem Walecznych.

</doc>
<doc id="2084175" url="https://pl.wikipedia.org/wiki?curid=2084175" title="Ulica Świętego Huberta w Katowicach">
Ulica Świętego Huberta w Katowicach

Ulica św. Huberta w Katowicach – ulica w katowickiej dzielnicy Brynów część wschodnia-Osiedle Zgrzebnioka. Rozpoczyna ona swój bieg przy skrzyżowaniu z ulicą Tadeusza Kościuszki, a w całym przebiegu krzyżuje się z ulicą Kosów, ulicą Przepiórek i ulicą Pawią. Jej przedłużenie prowadzi przez Katowicki Park Leśny do dzielnicy Osiedle Paderewskiego-Muchowiec.
Charakterystyka.
W XIX wieku wzdłuż drogi biegł potok Hubertus – dopływ Kłodnicy; na krańcu muchowieckiego lasu istniał staw również o nazwie Hubertus. W okresie Rzeszy Niemieckiej (do 1922 roku) i w okresie niemieckiej okupacji Polski w latach 1939–1945 ulica nosiła nazwę "Hubertusstraße". W latach sześćdziesiątych przy ulicy św. Huberta wzniesiono osiedle własnościowych domków jednorodzinnych – osiedle Ptasie.
W rejonie ulicy istnieje przy niej stacja redukcyjno-pomiarowa dla sieci gazu niskiego ciśnienia oraz stacja transformatorowa 20/0,4 kV o mocy 250 x 1kVA.
Przy ulicy znajdują się następujące obiekty, objęte ochroną konserwatorską:
Przy ulicy, według stanu z maja 2022 roku, swoją siedzibę mają: przedsiębiorstwa handlowo-usługowe, Górnośląskie Towarzystwo Przyrodnicze im. Andrzeja Czudka (ul. św. Huberta 35), Instytut Badawczy Leśnictwa w Warszawie – Zakład Gospodarki Leśnej Rejonów Przemysłowych (ul. św. Huberta 35), Regionalna Dyrekcja Lasów Państwowych w Katowicach (ul. św. Huberta 43/45).

</doc>
<doc id="2084179" url="https://pl.wikipedia.org/wiki?curid=2084179" title="Phoenix Circuit">
Phoenix Circuit

Phoenix Circuit – tor uliczny w mieście Phoenix, Arizona. Znajdował się w centrum przy Phoenix Civic Plaza oraz America West Arena. Odbyły się na nim trzy wyścigi Formuły 1 o Grand Prix USA w 1989, 1990 i 1991 roku. Ze względu na niskie zainteresowanie fanów, następne GP USA odbyło się dopiero w 2000 roku na torze Indianapolis Motor Speedway.
Pierwszy wyścig w Phoenix odbył się 4 czerwca 1989 roku. Ayrton Senna zdobył pole position w bolidzie McLaren-Honda, ale przez usterkę elektroniczną wycofał się w środku wyścigu. Upał pochodzący z pustyni niedaleko miasta utrudniał pracę zarówno kierowcom jak i zespołom, przez co na metę dojechało jedynie 6 aut z 26. Wyścig wygrał kolega Senny z zespołu, Alain Prost, przed Riccardo Patrese i pochodzącym z Phoenix, Eddiem Cheeverem. Na czwartym miejscu uplasował się Christian Danner, którego dorobek punktowy już nie zmienił się podczas tego sezonu. Jego zespół, Rial, nie zdobył już nigdy więcej punktów w Formule 1.
Aby poradzić sobie z upałem Arizony, postanowiono umieścić wyścig o Grand Prix USA na początku kalendarza F1. W 1990 roku odbył się on 11 marca. Senna zwyciężył wyścig. Jean Alesi dojechał na drugim miejscu, które było dobrym wynikiem dla młodego kierowcy w aucie Tyrrel. Trzeci był kolega z zespołu Alesi, Satoru Nakajima. Był to jedyny wyścig kiedy to zespół Minardi znalazł się w pierwszym rzędzie na starcie, Pierluigi Martini zakwalifikował się drugi za Gerhardem Bergerem.
Ostatnie Grand Prix USA w Phoenix odbyło się 10 marca 1991 roku. Senna odniósł kolejne zwycięstwo. Ponownie do mety dojechała garstka bolidów, jedynie 9 finiszowało. Po raz drugi z rzędu w sezonie oba auta Tyrrell zdobyły punkty. Stefano Modena, który zastąpił Alesiego w Ferrari, dojechał na czwartej pozycji, przed Nakajimą.
Końcem dla tego toru okazała się informacja, że lokalny festiwal strusiów zgromadził większą publiczność niż Grand Prix.

</doc>
<doc id="2084183" url="https://pl.wikipedia.org/wiki?curid=2084183" title="Mr. Lonely">
Mr. Lonely

Mr. Lonely – utwór Bobby’ego Vintona z albumu "Roses Are Red" (1962). Dwa lata później piosenkę wydano na singlu, który pod koniec 1964 roku znalazł się na szczycie amerykańskiej listy przebojów Billboard Hot 100.
W filmie animowanym "Wpuszczony w kanał" utwór wykonywany jest przez ślimaki.
W 2005 roku piosenkarz Akon wykorzystał sample z „Mr. Lonely” we własnej kompozycji „Lonely”.

</doc>
<doc id="2084186" url="https://pl.wikipedia.org/wiki?curid=2084186" title="Muramuya">
Muramuya



</doc>
<doc id="2084187" url="https://pl.wikipedia.org/wiki?curid=2084187" title="Ruvuvu">
Ruvuvu



</doc>
<doc id="2084189" url="https://pl.wikipedia.org/wiki?curid=2084189" title="Schiele">
Schiele

Osoby:
Inne:

</doc>
<doc id="2084191" url="https://pl.wikipedia.org/wiki?curid=2084191" title="Semafory w Norwegii">
Semafory w Norwegii

Semafory w Norwegii – system znaków i sygnałów używanych przez kolej w Norwegii jest regulowany przez regulamin wydany 4 grudnia 2001.
Pierwszy norweski system semaforów powstał w Drammen w 1893. System ten wykorzystywał wyłącznie semafory kształtowe (mechaniczne). Pierwsze semafory świetlne zostały zbudowane w 1924 roku przez AEG. Obecnie w Norwegii stosuje się wyłącznie semafory świetlne.
Metody podawania znaków i sygnałów.
Znaki i sygnały są podawane następującymi metodami:
Semafory świetlne.
W normalnych warunkach na semaforze pali się jedna lampa:
Sygnał następnego semafora.
Semafory pokazujące sygnał następnego semafora są dwukomorowe i pokazują światła migające.
System ostrzegawczy.
Norwegia używa systemu ostrzegawczego Ericsson ATP, używanego również przez kolej podmiejską w Perth w Australii.

</doc>
<doc id="2084192" url="https://pl.wikipedia.org/wiki?curid=2084192" title="Bernd Martin (piłkarz)">
Bernd Martin (piłkarz)

Bernd Martin (ur. 10 lutego 1955 w Stuttgarcie, zm. 1 grudnia 2018) – niemiecki piłkarz, występujący na pozycji obrońcy.
W 1979 rozegrał swój jedyny mecz w pierwszej reprezentacji RFN. Z Bayernem Monachium w 1984 zdobył mistrzostwo RFN, a w 1985 Puchar Niemiec.

</doc>
<doc id="2084193" url="https://pl.wikipedia.org/wiki?curid=2084193" title="Podnoszenie ciężarów na Letnich Igrzyskach Olimpijskich 1976">
Podnoszenie ciężarów na Letnich Igrzyskach Olimpijskich 1976

Podnoszenie ciężarów na Letnich Igrzyskach Olimpijskich 1976 w Montrealu odbyło się w dniach 18 - 27 lipca w hali Aréna Saint-Michel. W zawodach wzięło udział 173 sztangistów (tylko mężczyzn) z 46 krajów. W tabeli medalowej najlepsi okazali się reprezentanci ZSRR z siedmioma złotymi i jednym srebrnym medalem. Były to pierwsze igrzyska, podczas których trójbój zastąpiono dwubojem (z programu wyeliminowano wyciskanie sztangi). Zawody olimpijskie były jednocześnie 50. Mistrzostwami Świata w Podnoszeniu Ciężarów.

</doc>
<doc id="2084194" url="https://pl.wikipedia.org/wiki?curid=2084194" title="Africa-Israel Tower">
Africa-Israel Tower

Africa-Israel Tower (nazywany Migdal Africa-Israel) – wieżowiec w osiedlu Lew ha-Ir w mieście Tel Awiw, w Izraelu.
Historia.
Pierwotnie plan budowy przewidywał, że wieżowiec będzie miał 25 kondygnacji, jednak z powodów finansowych ukończono tylko 18 pięter. Pozostałe piętra zostaną dobudowane w nieznanym terminie. Przewiduje się, że powstaną wówczas kolejne trzy windy.
Równocześnie z pracami budowlanymi, w 2000 przeprowadzono renowację zabytkowego Domu Weissa, który został wybudowany w 1910 przez Akive Arieh Weissa. Prace przeprowadzono według planów architekta Amnon Bar Ora, na koszt firmy Africa Israel Investments Ltd. (hebr. אפריקה ישראל להשקעות). Przywrócono wówczas pierwotny kształt pierwszego piętra budynku, używając do prac budowlanych rzadkich materiałów sprowadzanych z zagranicy specjalnie w tym celu.
Dane techniczne.
Budynek ma 18 kondygnacji i wysokość 62 metrów.
Wieżowiec wybudowano w stylu postmodernistycznym. Wzniesiono go z betonu. Elewacja jest wykonana z płytek ceramicznych w kolorze białym, oraz z aluminium i szkła.
Budynek jest wykorzystywany jako biurowiec należący do Africa Israel Investments Ltd.

</doc>
<doc id="2084197" url="https://pl.wikipedia.org/wiki?curid=2084197" title="Casey Jon Deidrick">
Casey Jon Deidrick

Casey Jon Deidrick (ur. 25 kwietnia 1987 roku w Santa Clara, w stanie Kalifornia) - amerykański aktor telewizyjny i producent filmowy. Jest wokalistą zespołu hardcore/metalcore And Still I Rise. 
Mając dziesięć lat zaczął interesować się skateboardingiem i był sponsorowany przez 17 lat. W 2004 roku ze skręconą kostką brał udział w Amatorskich Mistrzostwach Świata firmy Vans, a w 2005 roku w swojej pierwszej sesji zdjęciowej dla "Airo Skateboards". Po ciężkim urazie głowy, powrócił znowu do jazdy dla zabawy w 2007 roku. 
Przeniósł się ze swoją matką z Hollister w stanie Kalifornia do Highlands Ranch w stanie Kolorado. Po ukończeniu liceum w 2005 roku uczęszczał przez jeden rok do Metropolitan State College w Denver w stanie Kolorado. W 2007 roku Casey wrócił do Kalifornii.

</doc>
<doc id="2084199" url="https://pl.wikipedia.org/wiki?curid=2084199" title="Lothar Beutel">
Lothar Beutel

Lothar Beutel (ur. 6 maja 1902 w Lipsku, zm. 16 maja 1986 w Berlinie Zachodnim) – SS-Brigadeführer, wysoki rangą funkcjonariusz SD, niemiecki zbrodniarz wojenny. W czasie kampanii wrześniowej dowódca "Einsatzgruppe IV" - specjalnej grupy operacyjnej SD i policji bezpieczeństwa działającej na terenach Pomorza, Podlasia i Warszawy.
Przed 1939.
Lothar Beutel był z zawodu aptekarzem. W czasie I wojny światowej walczył w szeregach armii Cesarstwa Niemieckiego. Po zakończeniu działań wojennych zaciągnął się w szeregi paramilitarnych Freikorpsów. Stosunkowo wcześnie związał się z ruchem nazistowskim. Do NSDAP wstąpił w 1929 (nr legitymacji 135 238), a w szeregi SS – w 1930 (nr legitymacji 2422).
W 1934 Beutel jako szef nadrejonu SD „Środek” ("SD-Oberabschnitt „Mitte”") brał udział w czystce tzw. „nocy długich noży”, w trakcie której likwidował zwolenników przywódcy SA, Ernsta Röhma, na terenie Saksonii. W grudniu 1937 objął stanowisko szefa nadrejonu SD „Południe” oraz kierownika placówki Gestapo ("Stapo-Leitstelle") w Monachium. Jednocześnie pełnił funkcję komendanta policji bezpieczeństwa i służby bezpieczeństwa (IdS) na terenie okręgów wojskowych VII i XIII. W kwietniu 1939 awansował do stopnia SS-Brigadeführera.
Dowódca Einsatzgruppe IV.
Pod koniec lata 1939 Beutel objął dowództwo "Einsatzgruppe IV" (znanej też jako "Einsatzgruppe Dramburg") – jednej z pięciu (później ośmiu) specjalnych grup operacyjnych niemieckiej policji bezpieczeństwa i służby bezpieczeństwa, które po rozpoczęciu inwazji na Polskę miały podążać w ślad za regularnymi formacjami Wehrmachtu. Zgodnie z założeniami tzw. operacji „Tannenberg” zadaniem "Einsatzgruppen" miało być przede wszystkim „zwalczanie wszystkich wrogich Rzeszy i Niemcom elementów na tyłach walczących wojsk” oraz „ujęcie osób niepewnych pod względem politycznym” (zwłaszcza tych, których nazwiska figurowały w tzw. "Sonderfahndungsbuch Polen"). Jednostka Beutela miała towarzyszyć dywizjom niemieckiej 4. Armii, której przypadło zadanie opanowania tzw. „polskiego korytarza” na Pomorzu.
Beutel dowodził "Einsatzgruppe IV" do połowy października 1939. W tym czasie jego jednostka operowała na terenach Pomorza, północnego Mazowsza i Podlasia, by wreszcie w dniu 1 października wkroczyć do Warszawy. Beutel odpowiadał za wszystkie zbrodnie popełnione w tym okresie przez podległych mu funkcjonariuszy Sipo i SD. W szczególności jego konto obciążał udział w krwawej pacyfikacji Bydgoszczy, gdzie pod pretekstem walki z rzekomym polskim powstaniem członkowie EG IV zamordowali we współpracy z Wehrmachtem od 500 do 800 mieszkańców miasta (5-12 września). Między innymi, na mocy porozumienia zawartego pomiędzy Beutelem a generałem Braemerem (wojskowym komendantem miasta) armia przekazała do dyspozycji EG IV około 120-150 aresztowanych w mieście Polaków, których na rozkaz SS-Brigadeführera rozstrzelano następnie w pobliskich lasach.
W kolejnych tygodniach funkcjonariusze EG IV dokonywali jeszcze m.in. antyżydowskich pogromów na terenach Mazowsza i Podlasia oraz przeprowadzili w Warszawie masowe aresztowania polskich inteligentów (tylko 8 października zatrzymano 354 warszawskich księży i nauczycieli).
Dalsze losy.
Kierownictwo RSHA planowało, że po zakończeniu walk w Polsce Beutel obejmie stanowisko komendanta policji bezpieczeństwa i służby bezpieczeństwa (BdS) na terenie nowo utworzonego Generalnego Gubernatorstwa. W międzyczasie wyszło jednak na jaw, że Beutel dopuszczał się malwersacji i korupcji na szeroką skalę.
Okazało się, że już w pierwszych dniach niemieckiej okupacji Warszawy Beutel zarekwirował sejf warszawskiego hotelu Savoy, który wypełnił zrabowanymi ludności cywilnej podczas kampanii wrześniowej dewizami i dobrami luksusowymi, a następnie przesyłał samolotem do Niemiec walizy wypełnione kosztownościami. 23 października 1939 został odwołany ze stanowiska szefa EG IV i zdegradowany do stopnia SS-mana przez Heinricha Himmlera za „kradzież własności państwowej”, a po kilku tygodniach aresztowany w Monachium i wysłany do obozu koncentracyjnego Dachau, skąd jednak po pewnym czasie został wypuszczony i powrócił do służby w SS. Jego miejsce zajął Josef Meisinger.
Podczas kampanii francuskiej Beutel walczył w szeregach Dywizji SS „Totenkopf”. W listopadzie 1940 został awansowany do stopnia SS-Hauptsturmführera. W 1944 został ponownie zmobilizowany w szeregi Waffen-SS. Odniósł rany podczas walk na Węgrzech. W czerwcu 1945 trafił do sowieckiej niewoli, w której przebywał do 1955. Po powrocie do Niemiec Zachodnich pracował jako aptekarz.
W 1965 został zatrzymany w związku oskarżeniami w sprawie zbrodni popełnionych przez jego jednostkę podczas kampanii wrześniowej w Polsce. Spędził wówczas pewien czas w areszcie śledczym. Ostatecznie jednak w 1971 roku 8. Senat Karnego Sądu Krajowego w Berlinie umorzył „z braku dowodów winy” śledztwo przeciw Beutelowi. Na decyzję sądu nie wpłynął fakt, że Beutela obciążały zeznania jego podkomendnego, dr Waltera Hammera, jak również częściowo jego własne zeznania, złożone zaraz po aresztowaniu w 1965.

</doc>
<doc id="2084201" url="https://pl.wikipedia.org/wiki?curid=2084201" title="Hynobius fucus">
Hynobius fucus

Hynobius fucus – gatunek płaza ogoniastego z rodziny kątozębnych (Hynobiidae). Takson odkryty i opisany w 2008 roku. Holotyp NTNUB 201742 znaleziony został w powiecie Xinzhu, na Tajwanie na wysokości 1522 m n.p.m. Występuje w środkowej i północnej części gór Xueshan na Tajwanie na wysokości 1300-1720 m n.p.m. Mały, krępy płaz o krótkich kończynach. Długość ciała wynosi 48,1-54,8 mm. Krótki, gruby, bocznie spłaszczony ogon długości 26-34 mm. Oczy wypukłe. W szczęce górnej znajduje się 40-61 zębów (w kształcie litery V) natomiast w dolnej 45-57. Wszystkie kończyny zakończone są czterema palcami. Grzbiet jest koloru ciemnobrązowego z białymi plamami, brzuch jaśniejszy. Na głowie występują białe smugi, szczególnie nad górnymi powiekami. Posiada 11 bruzd żebra (łac. "sulcus costae"). Zamieszkuje zacienione dno wilgotnego lasu, wzdłuż górskich potoków. Odpoczywa pod gnijącym drewnem lub pod kamieniami. Jest taksonem siostrzanym w stosunku do (("Hynobius sonani" + "Hynobius arisanensis") + "Hynobius glacialis") + "Hynobius formosanus". Nie figuruje na liście Czerwonej księgi gatunków zagrożonych Międzynarodowej Unii Ochrony Przyrody i Jej Zasobów.

</doc>
<doc id="2084202" url="https://pl.wikipedia.org/wiki?curid=2084202" title="Helmut Bischoff">
Helmut Bischoff

Helmut Bischoff (ur. 1 marca 1908 w Głogowie, zm. 5 stycznia 1993 w Hamburgu) – SS-Obersturmbannführer, niemiecki zbrodniarz wojenny. W czasie kampanii wrześniowej dowodził jednym z poddziałów "Einsatzgruppe IV" – grupy operacyjnej SD i policji bezpieczeństwa działającej na terenach Pomorza, Podlasia i Warszawy. Odegrał kluczową rolę podczas krwawej pacyfikacji Bydgoszczy w pierwszych dniach września 1939. W ostatnich miesiącach wojny odpowiadał za kwestie bezpieczeństwa w kompleksie obozowym Mittelbau-Dora.
Przed 1939.
Bischoff już jako uczeń obracał się w kręgach zwolenników Volkizmu. Podczas studiów prawniczych związał się z ruchem nazistowskim. Do NSDAP wstąpił w 1930 (nr legitymacji 203 122).
W październiku 1935 Bischoff rozpoczął pracę w berlińskim Gestapo. Miesiąc później objął kierownictwo placówki Gestapo ("Stapo-Leitstelle") w Legnicy, a od września 1936 kierował placówką tajnej policji w Lüneburgu. W październiku 1937 został przeniesiony do Koszalina.
Kampania w Polsce.
Pod koniec lata 1939 Bischoff (wówczas już w stopniu SS-Sturmbannführera) objął dowództwo "Einsatzkommando 1/IV", jednego z dwóch komand wchodzących w skład "Einsatzgruppe IV" (SS-Brigadeführer Lothar Beutel) – jednej z pięciu (później ośmiu) specjalnych grup operacyjnych niemieckiej policji bezpieczeństwa i służby bezpieczeństwa, które po rozpoczęciu inwazji na Polskę miały podążać w ślad za regularnymi formacjami Wehrmachtu. Zgodnie z założeniami tzw. operacji „Tannenberg” zadaniem "Einsatzgruppen" miało być przede wszystkim „zwalczanie wszystkich wrogich Rzeszy i Niemcom elementów na tyłach walczących wojsk” oraz „ujęcie osób niepewnych pod względem politycznym” (zwłaszcza tych, których nazwiska figurowały w tzw. "Sonderfahndungsbuch Polen"). Jednostka Bischoffa wraz z resztą EG IV miała towarzyszyć dywizjom niemieckiej 4. Armii, której przypadło zadanie opanowania tzw. „polskiego korytarza” na Pomorzu.
5 września 1939 Bischoff wraz ze swym komando wkroczył do Bydgoszczy. Ze względu na krwawe stłumienie przez wojsko polskie niemieckiej akcji dywersyjnej w mieście (co goebbelsowska propaganda przedstawiła jako pogrom niemieckiej ludności cywilnej – tzw. „bydgoską krwawą niedzielę”) oraz opór stawiany wkraczającym oddziałom Wehrmachtu przez miejscową Straż Obywatelską Bydgoszcz została poddana szczególnie ostrym represjom. W swej relacji z działań w Polsce Bischoff zapisał później, że: „los wybrał właśnie moje "Einsatzkommando" […], żeby jako pierwsze weszło do tego nieszczęsnego miasta, żeby zobaczyło te niezliczone ofiary i mogło dokonać pierwszego odwetu”.
Od samego początku Bischoff był zwolennikiem stosowania jak najostrzejszych represji wobec polskiej ludności Bydgoszczy - z publicznym rozstrzeliwaniem zakładników włącznie. Jego podwładni wymordowali wszystkich wziętych do niewoli członków Straży Obywatelskiej, spośród których część została zakatowana na śmierć metalowymi prętami. Z kolei gdy 10 września "Einsatzkommando 1/IV" przystąpiło wraz z Wehrmachtem do wielkiej „akcji oczyszczającej” w robotniczej dzielnicy Szwederowo, Bischoff rozkazał swoim SS-manom zastrzelić wszystkie osoby, które „w jakikolwiek sposób wydadzą się podejrzane”, oświadczając jednocześnie, iż „w tej akcji każdy może się sprawdzić jako prawdziwy mężczyzna”. Ostro ganił później tych dowódców pododdziałów, którzy nie mogli wykazać się egzekucjami. "Einsatzkommando 1/IV" stacjonowało w Bydgoszczy do 11 września. W tym czasie zamordowano w mieście od 500 do 800 Polaków.
Bischoff dopuścił się wielu zbrodni także w następnych tygodniach kampanii wrześniowej. W Nakle osobiście zastrzelił na ulicy podejrzewanego o kradzież cywila, ponieważ uznał, że: „Nie było czasu na długie rozprawy z takimi przestępcami”. W Pułtusku kazał wypędzić do strefy sowieckiej wszystkich Żydów.
Dalsze losy.
W sierpniu 1940 Bischoff został mianowany szefem Gestapo w Poznaniu, ale już miesiąc później przeniesiono go na stanowisko kierownika "Stapo-Leitstelle" w Magdeburgu, gdzie spędził następnych kilka lat. W lutym 1945 został mianowany komendantem policji bezpieczeństwa i służby bezpieczeństwa do zadań specjalnych (KdS z. b. V.) w kompleksie obozowym Mittelbau-Dora w górach Harzu. Odpowiadał tam przede wszystkim za zabezpieczenie kontrwywiadowcze podziemnych fabryk, w których produkowano rakiety V-2. Był odpowiedzialny za liczne egzekucje więźniów obozu.
Po wojnie Bischoff próbował się ukrywać, lecz w 1946 został aresztowany w Magdeburgu i wywieziony do ZSRR. W 1955 wrócił z niewoli i zamieszkał w Niemczech Zachodnich. W 1966 postawiono go w stan oskarżenia w związku ze zbrodniami popełnionymi w obozie Mittelbau-Dora, jednak sąd uznał, że ze względu na stan zdrowia nie jest w stanie brać udziału w procesie. Z kolei w 1971 postanowieniem 8. Senatu Karnego Sądu Krajowego w Berlinie „z braku dowodów winy” umorzono toczące się przeciw niemu postępowanie w sprawie zbrodni, jakich dopuścił się w Bydgoszczy. W 1976, ponownie ze względu na stan zdrowia, umorzono postępowanie w sprawie działalności Bischoffa w Poznaniu.

</doc>
<doc id="2084203" url="https://pl.wikipedia.org/wiki?curid=2084203" title="Jakob Lölgen">
Jakob Lölgen

Jakob Lölgen (ur. 17 marca 1897, zm. 5 sierpnia 1980 w Brühl) – SS-Sturmbannführer, dyrektor kryminalny Gestapo w Gdańsku, jeden z dowódców "Einsatzkommando 16" - specjalnej jednostki, która jesienią 1939 dokonywała czystek etnicznych na okupowanych przez Niemców terenach Pomorza Nadwiślańskiego. Kierował eksterminacją polskiej inteligencji w Bydgoszczy. Po wojnie wysoki rangą funkcjonariusz zachodnioniemieckiej policji.
Przed 1939.
W czasie I wojny światowej walczył w szeregach armii Cesarstwa Niemieckiego (od 1916 roku). W 1927 rozpoczął pracę w niemieckiej policji. W maju 1933 wstąpił do NSDAP. Rok później został przeniesiony z policji do pracy w Gestapo.
W 1938 Lölgen został skierowany do Gdańska, gdzie rozpoczął (w randze radcy kryminalnego) pracę w policji kryminalnej Wolnego Miasta Gdańska (stanowiącej "de facto" ekspozyturę Gestapo). Na terenie Wolnego Miasta zajmował się działalnością kontrwywiadowczą, przede wszystkim zwalczaniem polskiej „Dwójki”.
Udział w Intelligenzaktion (1939).
Wkrótce po zakończeniu kampanii wrześniowej Niemcy przystąpili do rozprawy z przedstawicielami tzw. "polskiej warstwy przywódczej" z terenów Pomorza i Wolnego Miasta Gdańska. Kluczowa rola w tej akcji przypadła utworzonemu 12 września 1939 tzw. "Einsatzkommando 16" (EK 16) - specjalnej grupie operacyjnej ("Einsatzgruppen") niemieckiej policji bezpieczeństwa i służby bezpieczeństwa, którą utworzono na bazie gdańskich struktur Gestapo i policji. Lölgen objął stanowisko szefa ekspozytury EK 16 w Bydgoszczy. Był również, obok Friedricha Classa, jednym z najbardziej zaufanych współpracowników dowódcy EK 16 - dr Rudolfa Trögera.
Głównym zadaniem Lölgena była eksterminacja polskiej elity politycznej i intelektualnej w Bydgoszczy, do której jako pretekst posłużyły wydarzenia tzw. bydgoskiej krwawej niedzieli. W trakcie swojego powojennego procesu Lölgen przyznał zresztą, że za swój główny cel traktował ukaranie nie tyle sprawców, co „inspiratorów” rzekomego pogromu niemieckiej ludności cywilnej. We współpracy z przywódcami paramilitarnego "Selbstschutzu" oraz miejscowym kreisleiterem NSDAP, Lölgen organizował w Bydgoszczy wielkie obławy (zwane eufemistycznie „akcjami oczyszczającymi”), wymierzone najczęściej w przedstawicieli konkretnie wybranych grup zawodowych lub społecznych (m.in. księży katolickich, nauczycieli, członków Polskiego Związku Zachodniego). Zatrzymanych podczas tych łapanek mieszkańców Bydgoszczy gromadzono w obozie dla internowanych, urządzonym w przedwojennych polskich koszarach przy ul. Gdańskiej, bądź w innych miejscach odosobnienia funkcjonujących na terenie miasta. Specjalna komisja, na której czele stał Lölgen, decydowała następnie których więźniów należy zwolnić, których wysiedlić do Generalnego Gubernatorstwa lub skierować do obozów koncentracyjnych, a których zamordować na miejscu. Wielokrotnie Lölgen jednoosobowo wydawał wyroki śmierci. Skazanych rozstrzeliwano bez sądu w odludnych miejscach pod Bydgoszczą – w Lesie Gdańskim, Tryszczynie, czy wreszcie w słynnej fordońskiej „Dolinie Śmierci”. 
Szczegółowe raporty o kolejnych egzekucjach Lölgen przesyłał swoim przełożonym. Między innymi 17 listopada 1939 zameldował, iż "w porozumieniu z kreisleiterem Kampe tego dnia rozstrzelano z wyroku sądu doraźnego byłego polskiego burmistrza Bydgoszczy, Leona Barciszewskiego, ponieważ z wywiadu wynikało, że wymienionego należy uważać za najbardziej zagorzałego wroga Niemców i że swojego stanowiska i pozycji nie wykorzystał dla zapobieżenia tutejszym zamieszkom 3 i 4.9.1939 r."
W okresie, gdy w Bydgoszczy działało komando Lölgena, Niemcy zamordowali w masowych egzekucjach kilka tysięcy mieszkańców miasta – głównie przedstawicieli szeroko ujmowanej "polskiej warstwy przywódczej", jak również większość bydgoskich Żydów. W cytowanym raporcie z 17 listopada 1939 Lölgen zameldował przełożonym, iż "w Bydgoszczy nie ma już inteligencji polskiej, która mogłaby działać aktywnie".
Dalszy przebieg kariery.
Zaraz po zakończeniu "Intelligenzaktion", z inicjatywy szefa RSHA, SS-Obergruppenführera Reinharda Heydricha, Lölgen został przedstawiony do odznaczenia Wojennym Krzyżem Zasługi II klasy z mieczami „za energiczną, zdecydowaną i odpowiedzialną działalność, która w zarodku dusiła każdy ruch oporu, po części także przy użyciu siły”. Otrzymał ponadto awans do stopnia dyrektora kryminalnego ("Kriminaldirektor").
Lölgen powrócił następnie do Gdańska, gdzie w tamtejszym urzędzie Gestapo objął stanowisko szefa Wydziału III (wywiad, walka z sabotażem, ochrona przemysłu, ochrona urzędów, straż graniczna). Funkcję tę pełnił do marca 1945. Następnie uciekając przed zbliżającą się Armią Czerwoną przedostał się przez Kopenhagę do zachodniej części Niemiec.
Losy powojenne.
W 1946 Lölgen został internowany przez aliantów zachodnich w Recklinghausen. Po przejściu procedury denazyfikacji wyszedł jednak na wolność, a w 1947 powrócił do pracy w niemieckiej policji. Osiem lat później awansował na stanowisko szefa policji kryminalnej w Trewirze. W marcu 1957 przeszedł na emeryturę.
Proces w 1966.
Począwszy od 1949 był kilkukrotnie wzywany jako świadek w postępowaniach karnych prowadzonych przeciwko gdańskim nazistom. Zachodnioniemiecka prokuratura dopiero po upływie wielu lat zdecydowała się wszcząć przeciw niemu śledztwo, którego efektem końcowym było formalne postawienie zarzutów i proces. 
Proces Lölgena oraz jego zastępcy z okresu służby w Bydgoszczy - Horsta Eichlera - rozpoczął się w Monachium w marcu 1966. Prokuratura zarzucała obu oskarżonym spowodowanie w akcjach eksterminacyjnych w Bydgoszczy śmierci w sposób podstępny i z niskich pobudek 349 osób, w tym prezydenta miasta Leona Barciszewskiego. Lölgena obciążały w szczególności jego własne raporty z jesieni 1939 oraz - w pewnym stopniu - zeznania Eichlera. Oskarżony nie zaprzeczał, że brał udział w akcji likwidacji polskiej inteligencji. Bronił się natomiast twierdząc, iż jako wierzący katolik wzdragał się przed popełnieniem morderstwa, lecz musiał ustąpić, gdy jego przełożony, dr Rudolf Tröger, zagroził mu wysłaniem do obozu koncentracyjnego w razie niewykonania rozkazu. Na świadków obrony powołano m.in. zastępcę szefa kadr prezydium policji w Gdańsku oraz dowódcę bydgoskiego "Selbstschuztu", Josefa Meiera ("krwawego Meiera"), którzy potwierdzili zeznania Lölgena. Meier zeznał przy tym fałszywie, jakoby w Okręgu Rzeszy Gdańsk-Prusy Zachodnie dochodziło do aresztowań oficerów, którzy odmawiali wykonania rozkazu likwidacji Polaków.
W rezultacie, proces zakończył się w kwietniu 1966 wyrokiem uniewinniającym obu oskarżonych. Sędziowie przysięgli stwierdzili w uzasadnieniu, że Lölgen był niewinny, gdyż działał w stanie wyższej konieczności wywołanej bezprawnym rozkazem. W listopadzie 1966 niemiecki sąd najwyższy utrzymał w mocy ten wyrok.

</doc>
<doc id="2084206" url="https://pl.wikipedia.org/wiki?curid=2084206" title="Primera División de México (1951/1952)">
Primera División de México (1951/1952)

Rozgrywki 1951/1952 były 49 sezonem w historii ligi meksykańskiej, a 9 sezonem w historii profesjonalnej ligi meksykańskiej. Tytułu mistrzowskiego bronił Atlas.
Zespoły.
Zmiana drużyn po sezonie 1950/1951:
 Zacatepec
 San Sebastián
W sezonie 1951/1952 występowało 12 drużyn - z drugiej ligi awansowało Zacatepec, natomiast po ostatnim sezonie spadł San Sebastián.
Mistrzem Meksyku został zespół Club León, który skompletował 31 punktów. Królem strzelców został Meksykanin Adalberto López z 16 bramkami w 22 meczach (0.73 gola na mecz).
Tabela.
MISTRZ MEKSYKU - 1951/1952
LEÓN 3. TYTUŁ MISTRZOWSKI

</doc>
<doc id="2084209" url="https://pl.wikipedia.org/wiki?curid=2084209" title="Hynobius glacialis">
Hynobius glacialis

Hynobius glacialis – gatunek płaza ogoniastego z rodziny kątozębnych (Hynobiidae). Takson odkryty i opisany naukowo w 2008 roku. Holotyp NTNUB 201676 znaleziony w powiecie Taizhong na Tajwanie na wysokości 3565 m n.p.m. Występuje w środkowej i północnej części gór Xueshan na Tajwanie powyżej wysokości 3000 m n.p.m. Płaz średniej wielkości. Długość ciała wynosi 47.8-67.4 mm, ogona 37.1-56.5 mm. Głowa i ciało w formie cylindra. Oczy są wypukłe. W górnej szczęce znajduje się 47-74 zębów (w kształcie litery U) natomiast w dolnej 45-75. Stopy są małe, kończyny przednie są czteropalczaste zaś tylne pięciopalczaste. Ubarwienie grzbietu żółto-brązowe z nieregularnymi, czarnymi paskami. Strona brzuszna koloru szarego z licznymi blado żółtymi plamami. Zamieszkuje na ogół wzdłuż zimnych potoków. W ciągu dnia chowają się pod kamieniami. Takson siostrzany w stosunku do "Hynobius sonani" + "Hynobius arisanensis". Nie figuruje na liście Czerwonej księgi gatunków zagrożonych Międzynarodowej Unii Ochrony Przyrody i Jej Zasobów.

</doc>
<doc id="2084211" url="https://pl.wikipedia.org/wiki?curid=2084211" title="Podnoszenie ciężarów na Letnich Igrzyskach Olimpijskich 1972">
Podnoszenie ciężarów na Letnich Igrzyskach Olimpijskich 1972

Podnoszenie ciężarów na Letnich Igrzyskach Olimpijskich 1972 w Monachium odbyło się w dniach 27 sierpnia - 6 września w hali Gewichtheberhalle. W zawodach wzięło udział 188 sztangistów (tylko mężczyzn) z 54 krajów. W tabeli medalowej najlepsi okazali się reprezentanci ZSRR z trzema złotymi i trzema srebrnymi medalami. Po raz pierwszy rozegrano rywalizację w wadze muszej i superciężkiej. Zawody olimpijskie były jednocześnie 46. Mistrzostwami Świata w Podnoszeniu Ciężarów.

</doc>
<doc id="2084213" url="https://pl.wikipedia.org/wiki?curid=2084213" title="Port lotniczy Gaya">
Port lotniczy Gaya

Port lotniczy Gaya – port lotniczy położony w Gaya w Nigrze.

</doc>
<doc id="2084215" url="https://pl.wikipedia.org/wiki?curid=2084215" title="Port lotniczy La Tapoa">
Port lotniczy La Tapoa

Port lotniczy La Tapoa – port lotniczy położony w La Tapoa w Nigrze.

</doc>
<doc id="2084220" url="https://pl.wikipedia.org/wiki?curid=2084220" title="Mercedes-Benz F800 Style">
Mercedes-Benz F800 Style

Mercedes Benz F800 Style – nowa propozycja luksusowego sedana dla pięciu osób, łączącego bardzo wydajne technologie napędowe (Plug-In Hybrid lub ogniwo paliwowe) z dużym poziomem bezpieczeństwa i sportowym designem.
Napęd Plug-In Hybrid i ogniwo paliwowe mają kompaktowe wymiary i wygodnie mieszczą się pod maską F800 Style o długości 4,75 m, nie uszczuplając przy tym w żaden sposób przestrzeni dla pasażerów.
Na napęd hybrydowy składa się jednostka benzynowa V6 o mocy 300 KM, z wtryskiem bezpośrednim nowej generacji i moduł hybrydowy o mocy 109 KM – co pozwala kierowcy dysponować ogólną mocą 409 KM. Baterię litowo-jonowa można ładować albo w specjalnej stacji, albo podłączając ją do zwykłego domowego gniazdka elektrycznego. Pojazd w ruchu miejskim może całkowicie polegać na napędzie elektrycznym (przejeżdżając dystans do 30 km) i nie emituje wtedy żadnych zanieczyszczeń. Jest to więc kolejny ważny krok do stworzenia rynkowej wersji Mercedesa z napędem Plug-In Hybrid. Dzięki wydajnemu napędowi F800 Style zużywa zaledwie 2,9 l benzyny na 100 km i emituje 68 g CO2/km, a jednocześnie przyspiesza od 0 do 100 km/h w 4,8 sekundy i osiąga prędkość maksymalną 250 km/h. W trybie napędu czysto elektrycznego prędkość maksymalna wynosi 120 km/h.
Moduł elektryczny w F800 Style został całkowicie zintegrowany z obudową siedmiobiegowej przekładni 7G-TRONIC. Bateria litowo-jonowa umieszczona została pod tylną kanapą, gdzie zajmuje niewiele miejsca, przyczynia się do obniżenia środka ciężkości i zapewnia maksymalne bezpieczeństwo w przypadku zderzenia.
F 800 Style oferuje również wariant wyposażony w napęd elektryczny oparty na technologii ogniw paliwowych. Silnik elektryczny posiada moc około 136 KM i dysponuje maksymalnym momentem obrotowym 290 Nm. Ogniwo paliwowe działa na zasadzie chemicznej reakcji między wodorem a tlenem, jedynym produktem ubocznym w tym przypadku jest para wodna. Komponenty tego napędu pochodzą z kilku modułów e-drive, które Mercedes-Benz stworzył na potrzeby swoich pojazdów elektrycznych. W przypadku pojazdu badawczego ogniwo paliwowe umieszczono z przodu, a kompaktowy silnik elektryczny w pobliżu tylnej osi. Bateria litowo-jonowa ulokowana jest za tylną kanapą i tak jak cztery zbiorniki na wodór jest specjalnie zabezpieczona przed skutkami zderzenia.
W F800 Style zastosowano także najnowszą odsłonę systemu DISTRONIC PLUS, oceniającego odległość, w jakiej inne pojazdy znajdują się od samochodu i dostosowującego prędkość do tych warunków – teraz potrafi on także podążać za pojazdem poprzedzającym F800 Style na zakrętach. System rozpoznaje różnicę między jazdą po krętych drogach a skręcaniem, co oznacza, że nie podąża „na ślepo” za samochodem znajdującym się z przodu F800 Style, gdy ten na przykład zmienia pas, by opuścić autostradę.
Innowacyjny system bezpieczeństwa PRE-SAFE 360° zwiększa poziom bezpieczeństwa pasywnego, monitorując także otoczenia za tyłem samochodu i aktywizując hamulce na około 600 milisekund wcześniej, niż ma nastąpić przewidywana kolizja tyłu F800 Style z innym pojazdem.
Rozwiązaniem bardzo przyjaznym dla pasażerów są tylne drzwi przesuwane do tyłu w celu otwarcia (przednie drzwi są połączone ze słupkiem A i otwierają się standardowo), co ułatwia wsiadanie i wysiadanie np. na gęsto zastawionym samochodami parkingu.

</doc>
<doc id="2084221" url="https://pl.wikipedia.org/wiki?curid=2084221" title="Galen Gering">
Galen Gering

Galen Laius Gering (ur. 13 lutego 1971 w Los Angeles) – amerykański aktor telewizyjny i model pochodzenia żydowskiego i rosyjskiego ze strony ojca i Basków ze strony matki. 
Życiorys.
Urodził się w Los Angeles w stanie Kalifornia jako syn Alana Geringa i artystki zachodniego wybrzeża Michele de Oñate. Dorastał ze starszą siostrą Charissą. Ukończył szkołę średnią poprzez pocztę mailową. Rozegrał siatkówkę plażową Pro-Am.
W wieku 18 lat, Gering przeniósł się do Nowego Jorku, aby rozpocząć karierę modela i ukończył gimnazjum. Wyjechał do Europy jako model agencji Irene Marie Models. Pojawił się w ponad pięćdziesięciu reklamach Armaniego i Valentino. 
Uczęszczał przez rok na New York University. W 1999 ukończył University of Miami w Coral Gables na wydziale pisarstwa i filmowym. 
Debiutował rolą oficera Luisa Lopeza-Fitzgeralda w operze mydlanej NBC "Passions" (1999-2008). 
W dniu 31 października 2008 roku trafił do obsady opery mydlanej NBC "Dni naszego życia" ("Days of Our Lives") jako agent FBI Rafe Hernandez.
3 stycznia 2000 poślubił Jennę Hudlett. Mają dwóch synów: Dillona Phnoenixa (ur. 3 sierpnia 2006) i Jensena (ur. 17 lipca 2008).

</doc>
<doc id="2084222" url="https://pl.wikipedia.org/wiki?curid=2084222" title="Optat z Milewe">
Optat z Milewe



</doc>
<doc id="2084225" url="https://pl.wikipedia.org/wiki?curid=2084225" title="Milewe">
Milewe



</doc>
<doc id="2084311" url="https://pl.wikipedia.org/wiki?curid=2084311" title="Prva liga jugosłowiańska">
Prva liga jugosłowiańska



</doc>
<doc id="2084317" url="https://pl.wikipedia.org/wiki?curid=2084317" title="Kryptosystem progowy">
Kryptosystem progowy

Kryptosystem progowy – kryptosystem, w którym do odszyfrowania zaszyfrowanej wiadomości wymagana jest współpraca pewnej liczby stron.
Może opierać się na kryptografii klucza publicznego, z tym że klucz prywatny jest dzielony pomiędzy uczestników.
Oznaczmy liczbę uczestników przez formula_1 Wtedy kryptosystem progowy jest nazywany kryptosystemem ("t, n")-progowym, jeśli skuteczne odszyfrowanie wiadomości wymaga współpracy przynajmniej "t" uczestników, natomiast mniejsza ich liczba nie pozwala na uzyskanie żadnych użytecznych informacji.

</doc>
<doc id="2084396" url="https://pl.wikipedia.org/wiki?curid=2084396" title="Stanisław Ochmański">
Stanisław Ochmański

Stanisław Ochmański (ur. 25 lipca 1929 w Łodzi) – polski reżyser teatrów lalkowych.
Stanisław Ochmański ukończył eksternistyczne studia aktorskie i zdał państwowy egzamin reżyserski. W latach 1976–1983 wykładał na wydziale lalkarskim Wydziału Zamiejscowego PWST Kraków we Wrocławiu. W latach 80. XX wieku był prodziekanem wydziału reżyserii teatru lalek, filii warszawskiej PWST w Białymstoku.
Jako reżyser debiutował w Teatrze Arlekin w Łodzi sztuką pt. "Awantura w Pacynkowie", chociaż pierwsze przedstawienie wyreżyserował jeszcze teatrze amatorskim przy liceum pedagogicznym w Łowiczu i był to "Szewczyk Dratewka". Do września 2010 roku Stanisław Ochmański wyreżyserował łącznie ok. 170 przedstawień w teatrach w całej Polsce oraz zagranicą. Był również dyrektorem Teatru Lalkowego w Lublinie przez 17 lat, a następnie przez 18 lat dyrektorem Teatru Arlekin w Łodzi.

</doc>
<doc id="2084399" url="https://pl.wikipedia.org/wiki?curid=2084399" title="Podnoszenie ciężarów na Letnich Igrzyskach Olimpijskich 1952">
Podnoszenie ciężarów na Letnich Igrzyskach Olimpijskich 1952

Podnoszenie ciężarów na Letnich Igrzyskach Olimpijskich 1952 w Helsinkach odbyło się w dniach 25 – 27 lipca w hali Messuhalli. W zawodach wzięło udział 142 sztangistów (tylko mężczyzn) z 41 krajów. W tabeli medalowej najlepsi okazali się reprezentanci Stanów Zjednoczonych z czterema złotymi i dwoma srebrnymi medalami. Po raz pierwszy w historii odbyły się zawody w wadze średniociężkiej (do 90 kg), jednocześnie zmieniono limit wagi ciężkiej na ponad 90 kg.

</doc>
<doc id="2084400" url="https://pl.wikipedia.org/wiki?curid=2084400" title="Mehmed Baždarević">
Mehmed Baždarević

Mehmed Baždarević (ur. 28 września 1960 w Višegradzie) – bośniacki piłkarz występujący na pozycji pomocnika oraz trener piłkarski.
Kariera klubowa.
Baždarević zawodową karierę rozpoczynał w 1978 roku w Željezničarze Sarajewo z Prvej ligi. W 1981 roku dotarł z nim do finału Pucharu Jugosławii, jednak Željezničar przegrał tam 2:3 z Veležem Mostar. W Željezničarze Baždarević występował przez osiem lat. Rozegrał tam w sumie 229 spotkań i zdobył 22 bramki.
W 1987 roku wyjechał do Francji, gdzie został graczem zespołu FC Sochaux-Montbéliard z Division 2. W 1988 roku awansował z nim do Première Division. W 1989 roku oraz w 1989 roku zajął z nim 4. miejsce w tych rozgrywkach. W 1995 roku Baždarević spadł z klubem do Division 2. W ciągu dziewięciu lat w barwach Sochaux zagrał 308 razy i strzelił 20 goli.
W 1996 roku odszedł do Nîmes Olympique z Championnat National. W 1997 roku awansował z nim do Division 2. Na początku 1998 roku Baždarević przeniósł się do szwajcarskiego Étoile Carouge, gdzie w tym samym roku zakończył karierę.
Kariera reprezentacyjna.
W reprezentacji Jugosławii Baždarević zadebiutował 24 kwietnia 1983 roku w przegranym 0:4 towarzyskim meczu z Francją. W 1984 roku został powołany do kadry narodowej na Mistrzostwa Europy. Zagrał tam w pojedynkach z Belgią (0:2), Danią (0:5) oraz Francją (2:3). Z tamtego turnieju Jugosławia odpadła po fazie grupowej. W tym samym roku Baždarević zajął z drużyną narodową 3. miejsce na Letnich Igrzyskach Olimpijskich. W latach 1983–1992 w reprezentacji Jugosławii rozegrał w sumie 54 spotkania i zdobył 4 bramki. W 1996 roku zagrał także 2 razy w reprezentacji Bośni i Hercegowiny.
Kariera trenerska.
Po zakończeniu kariery Baždarević został trenerem. Był szkoleniowcem zespołów FC Istres (Francja), Étoile Sportive du Sahel (Tunezja), Al-Wakra (Katar) oraz Grenoble Foot 38 (Francja). Od 2011 roku pracuje w FC Sochaux-Montbéliard. Od grudnia 2014 roku jest selekcjonerem Bośni i Hercegowiny.

</doc>
<doc id="2084401" url="https://pl.wikipedia.org/wiki?curid=2084401" title="Mehmed Bazdarević">
Mehmed Bazdarević



</doc>
<doc id="2084426" url="https://pl.wikipedia.org/wiki?curid=2084426" title="Albert Willimsky">
Albert Willimsky

Albert Willimsky (ur. 29 grudnia 1890 w Głogówku, zm. 22 lutego 1940 w KL Sachsenhausen) – niemiecki ksiądz rzymskokatolicki, przeciwnik nazizmu. Za nieugiętą krytykę nazizmu i obronę godności maltretowanych polskich robotników przymusowych zamęczony w niemieckim obozie koncentracyjnym.
Życiorys.
Po ukończeniu matury rozpoczął studia na Wydziale Teologicznym Uniwersytetu Wrocławskiego. W czasie I wojny światowej zawiesił studia, zostając sanitariuszem, a następnie radiotelegrafistą. Po święceniach kapłańskich, które przyjął 22 czerwca 1919 w katedrze wrocławskiej, został wikarym w Bytomiu. W latach 1922–1924 był duszpasterzem w parafii Najświętszej Maryi Panny w berlińskiej dzielnicy Kreuzberg.
W 1933 będąc proboszczem we Friesacku w powiecie Havelland, zwrócił uwagę swoją otwartą krytyką wobec rodzącego się nazizmu. Z powodu konfliktu z lokalnymi władzami na tym tle musiał w marcu 1935 opuścić tę parafię i przenieść się do Gransee, gdzie był proboszczem od 1935 do 1939. W październiku 1938 został aresztowany po raz pierwszy przez Gestapo z powodu biernego oporu wobec nazizmu i dalszej jego krytyki. Został zwolniony z więzienia 1 maja 1939, aby w lipcu 1939 objąć parafię w Podjuchach – w prawobrzeżnej dzielnicy Szczecina była to jedyna w tym czasie parafia rzymskokatolicka. Tutaj zetknął się z problemami polskich robotników przymusowych pracujących w ciężkich warunkach. Krytyka nazizmu i obrona skrzywdzonych Polaków (zwłaszcza prządek Fabryki Sztucznego Jedwabiu w Żydowcach), spowodował, że ks. Willimsky został ponownie aresztowany po denuncjacji w styczniu 1940 i osadzony w obozie koncentracyjnym KL Sachsenhausen w Oranienburgu. Zmarł tam kilka tygodni później wskutek wyczerpania, nieopodal swojej byłej parafii w Gransee.

</doc>
<doc id="2084427" url="https://pl.wikipedia.org/wiki?curid=2084427" title="Podnoszenie ciężarów na Letnich Igrzyskach Olimpijskich 1960">
Podnoszenie ciężarów na Letnich Igrzyskach Olimpijskich 1960

Podnoszenie ciężarów na Letnich Igrzyskach Olimpijskich 1960 w Rzymie odbyło się w dniach 7 – 10 września w hali Palazzetto dello Sport. W zawodach wzięło udział 172 sztangistów (tylko mężczyzn) z 53 krajów. W tabeli medalowej najlepsi okazali się reprezentanci ZSRR z pięcioma złotymi i jednym srebrnym medalem.

</doc>
<doc id="2084430" url="https://pl.wikipedia.org/wiki?curid=2084430" title="Zygmunt Pietkiewicz">
Zygmunt Pietkiewicz

Zygmunt Pietkiewicz (ros. Зигмунт Станиславович Петкевич, "Zigmunt Stanisławowicz Pietkiewicz"; łot. "Zigmunts Petkevičs"; ur. w czerwcu 1942 w miejscowości Perechody w powiecie brasławskim) – łotewski działacz polityczny i przedsiębiorca polskiego pochodzenia, I sekretarz KPZR w Rzeżycy, deputowany ludowy ZSRR (1989–1991). 
Życiorys.
Z pochodzenia jest Polakiem. Urodził się w rodzinie wielodzietnej w folwarku Perechody na terenie województwa wileńskiego, który w tym samym roku został spalony przez nazistów w związku z działalnością miejscowej partyzantki. 
Uczył się w technikum mechanicznym w Opsie. W 1958 rodzina osiedliła się na Łotwie, podejmując pracę w kołchozie w rejonie krustpilskim. Sam Pietkiewicz doświadczenie zawodowe zdobywał m.in. jako traktorzysta w Kazachstanie, następnie przez trzy lata służył w pułku czołgowym armii sowieckiej w Charkowie. Po odejściu z wojska pracował jako szofer, następnie zaś podjął naukę w szkole technicznej. Był głównym inżynierem, a także animatorem życia kulturalnego w kołchozie w rejonie jēkabpilskim.
Po przystąpieniu do KPZR ukończył studia we Wszechzwiązkowym Instytucie Gospodarki Rolnej w Moskwie, a także Wyższą Szkołę Partyjną w Leningradzie, po czym został mianowany dyrektorem handlowym w Jēkabpilsie, a następnie w Rydze. Podjął pracę w Komitecie Centralnym Komunistycznej Partii Łotwy. W 1984 objął funkcję I sekretarza komitetu rejonowego KPZR w rejonie rzeżyckim, następnie zaś w mieście Rzeżyca i rejonie (do 1990). W latach 1990–1991 pełnił funkcję przewodniczącego Komitetu Wykonawczego Miejskiej Rady Deputowanych Ludowych w Rzeżycy (odpowiednik burmistrza miasta). W wyborach w 1989 uzyskał mandat deputowanego ludowego Rady Najwyższej ZSRR wybranego w okręgu jednomandatowym nr 313 w Rzeżycy. Podczas sprawowania mandatu uruchomił pierwszy na Łotwie bank handlowy, którego został prezesem. Instytucja została następnie przekształcona w filię banku DnB Nord. Działalnością bankową Pietkiewicz zajmował się łącznie 18 lat. 
Żonaty z Wandą, mają synów Jerzego i Wiktora. Jerzy (ur. 1973) jest radnym i przedsiębiorcą, przewodniczącym ugrupowania "Zjednoczona Rzeżyca" (łot. "Vienota Rēzekne"; ros. Единая Резекне).

</doc>
<doc id="2084431" url="https://pl.wikipedia.org/wiki?curid=2084431" title="Richard Wiseman">
Richard Wiseman

Richard Wiseman (ur. 17 września 1966) – profesor Uniwersytetu Hertfordshire, psycholog (znany z wielu eksperymentów poświęconych trywialnym zagadnieniom życia codziennego), iluzjonista. Mieszka w Londynie.
Życiorys.
Życie zawodowe rozpoczął jako jeden z najmłodszych członków "The Magic Circle". Dyplom z wyróżnieniem w dziedzinie psychologii uzyskał na University College London, a doktorat w tej samej dziedzinie na Uniwersytecie Edynburskim. Zajmuje się krytyczną analizą przypadków zjawisk paranormalnych oraz pracami badawczymi na temat nietypowych dziedzin z pogranicza psychologii, na przykład oszustwa, szczęścia, zjawisk paranormalnych.
Publikacje.
Richard Wiseman opublikował ponad 60 artykułów w indeksowanych czasopismach naukowych, m.in. w "Nature", oraz liczne książki, z których trzy ("The Luck Factor, "Quirkology oraz "") osiągnęły status bestsellera.
Poniżej znajduje się chronologiczny wykaz publikacji Wisemana:

</doc>
<doc id="2084433" url="https://pl.wikipedia.org/wiki?curid=2084433" title="Podnoszenie ciężarów na Letnich Igrzyskach Olimpijskich 1956">
Podnoszenie ciężarów na Letnich Igrzyskach Olimpijskich 1956

Podnoszenie ciężarów na Letnich Igrzyskach Olimpijskich 1956 w Melbourne odbyło się w dniach 23 – 26 listopada w hali Royal Exhibition Building. W zawodach wzięło udział 105 sztangistów (tylko mężczyzn) z 34 krajów. W tabeli medalowej najlepsi okazali się reprezentanci Stanów Zjednoczonych z czterema złotymi, dwoma srebrnymi i jednym brązowym medalem. 

</doc>
<doc id="2084434" url="https://pl.wikipedia.org/wiki?curid=2084434" title="Piasecki PV-2">
Piasecki PV-2

Piasecki PV-2 – eksperymentalny amerykański śmigłowiec konstrukcji Franka Piaseckiego. Drugi śmigłowiec po Sikorskim VS-300, który wykonał udany lot na terenie Stanów Zjednoczonych.
Historia.
W 1940 roku Frank Piasecki założył firmę P-V Engineering Forum. Jej pierwszym projektem był śmigłowiec PV-1. Był to jednomiejscowy, jednowirnikowy śmigłowiec pozbawiony śmigła ogonowego. Zamiast niego, Piasecki planował zamontowanie urządzenia wentylatorowego będącego prymitywną wersją dzisiejszego systemu NOTAR. Tak awangardowe rozwiązanie mogło jednak sprawić poważne problemy i powrócono do dużo łatwiejszej do opanowania technologii z wykorzystaniem klasycznego śmigła ogonowego. Tak zmieniona konstrukcja otrzymała oznaczenia PV-2. Akronim PV pochodził od nazwisk konstruktorów, Piasecki i Harold Venzie. Maszyna miała klasyczną konstrukcję. Z przodu znajdował się fotel pilota, początkowo niczym nie osłonięty, za nim silnik tłokowy napędzający pojedynczy wirnik oraz kratownicową belkę ogonową. Pierwsze próby gotowej konstrukcji odbyły się w 1943 roku. Jej pilotem był sam Piasecki, który jednak nie miał żadnego doświadczenia w pilotowaniu śmigłowców. Metodą prób i błędów, unosząc się na przytrzymywanej przez sznury do bielizny konstrukcji, po około 5 godzinach ćwiczeń Piasecki uznał, że jest w stanie poprowadzić śmigłowiec. Oficjalny oblot PV-2 miał miejsce 11 kwietnia 1943 roku. Był to drugi, udany lot śmigłowca na terenie Stanów Zjednoczonych. Pierwszą maszyną, która tego dokonała była konstrukcja Igora Sikorskiego VS 300. PV-2 został zademonstrowany publicznie w Waszyngtonie 20 października 1943 roku. Śmigłowiec został przyjęty entuzjastycznie, a Piaseckiemu powierzono opracowanie maszyny zdolnej do udźwigu masy 816 kilogramów dla marynarki wojennej. Do dnia dzisiejszego PV-2 można oglądać w National Air and Space Museum.

</doc>
<doc id="2084435" url="https://pl.wikipedia.org/wiki?curid=2084435" title="Żmijownik">
Żmijownik

Żmijownik, mięśliwonia ("Dracontium" L.) – rodzaj roślin zielnych z rodziny obrazkowatych, obejmujący 24 gatunki, występujące w tropikalnej Ameryce, od Meksyku do Paragwaju. Rośliny z tego rodzaju osiągają wysokość 6 metrów i wyglądem przypominają drzewko o parasolowatej koronie. Ich bulwy stanowią składnik diety niektórych amerykańskich zwierząt roślinożernych, są także spożywane przez Indian. Wiele gatunków żmijowników w medycynie tradycyjnej stosowanych jest jako remedium na ukąszenia jadowitych węży i inne dolegliwości. Mimo swojej atrakcyjności są to rośliny bardzo rzadko spotykane w uprawie.
Rozmieszczenie geograficzne.
Północny kraniec zasięgu geograficznego żmijowników wyznacza równoleżnik 15°22'N, do którego w meksykańskim dystrykcie Soconusco w stanie Chiapas sięga "Dracontium soconuscum". Najdalej na południu żmijowniki występują w południowoamerykańskich tropikach na zwrotniku Koziorożca w Paragwaju, gdzie występuje "Dracontium margaretae". Wschodni obszar występowania żmijowników ograniczony jest południkiem 44°28'W, w brazylijskim Maranhão, natomiast na zachodzie rośliny te występują aż do wybrzeża Pacyfiku w Kolumbii, Ekwadorze i Peru. Na wskazanym obszarze żmijowniki są nieobecne na Kubie, w Chile, Argentynie i Urugwaju. Centrum różnorodności rodzaju jest w Amazonii, na granicy Gujany, Gujany Francuskiej, Wenezueli i Brazylii. Na obszarze tym występuje 7 gatunków żmijowników. Pięć gatunków "Dracontium" występuje w peruwiańskim stanie Loreto. Najszerzej rozprzestrzenionym gatunkiem żmijownika jest "Dracontium spruceanum", obserwowane od Kostaryki do Ekwadoru, Peru i Brazylii. Jako jedyny z gatunków tego rodzaju występuje na obu zboczach Andów. Pozostałe spotykane są na zboczach wschodnich, z wyjątkiem "D. croatii" występującego wyłącznie na zboczach zachodnich. Spośród wszystkich znanych obecnie gatunków "Dracontium" dziewięć to endemity znane jedynie z kilku stanowisk: "D. bogneri", "D. dubium", "D. guianense", "D. longipes", "D. nivosum", "D. polyphyllum", "D. prancei", "D. ulei" i "D. croatii".
Zagrożenie i ochrona.
"Dracontium croatii" został w roku 2003 uwzględniony w Czerwonej księdze gatunków zagrożonych ze statusem „zagrożony” (EN – A4c, B1ab(iii) ver 3.1). Gatunek ten jest endemiczny dla Ekwadoru, gdzie znanych jest jego 12 subpopulacji na zachodnich stokach Andów, liczących niewiele osobników. Niektóre z siedlisk znajdują się na terenach ochrony obszarowej: rezerwacie Indian Awá oraz rezerwatach przyrody Cotacachi-Cayapas i Los Ilinizas. Roślinie tej zagraża niszczenie siedlisk.

</doc>
<doc id="2084437" url="https://pl.wikipedia.org/wiki?curid=2084437" title="Mistrzostwa Europy U-21 w Piłce Nożnej 2011 (eliminacje)/Grupa 4">
Mistrzostwa Europy U-21 w Piłce Nożnej 2011 (eliminacje)/Grupa 4

W grupie 4 eliminacji do ME U-21 w piłce nożnej 2011 udział biorą następujące zespoły:
Tabela.
Uwagi:
Strzelcy.
Rozegrano 18 meczów, w których strzelono 53 gole, średnio 2,94 na mecz ("stan na 5 września").

</doc>
<doc id="2084440" url="https://pl.wikipedia.org/wiki?curid=2084440" title="Junior Gong">
Junior Gong



</doc>
<doc id="2084441" url="https://pl.wikipedia.org/wiki?curid=2084441" title="Mistyfikacja (powieść Harlana Cobena)">
Mistyfikacja (powieść Harlana Cobena)

Mistyfikacja (ang. "Play Dead") – powieść Harlana Cobena wydana w 1990 roku w USA. Jest to jego powieściowy debiut. W Polsce premiera powieści została zaplanowana na 22 września 2010 roku.
Fabuła.
Trzydziestoletnia Laura Ayars, była modelka, jest właścicielką domu mody Svengali. David Baskin to gwiazda sportu, koszykarz Boston Celtics, uważany powszechnie za najlepszego w lidze NBA. Łączy ich wielka miłość. Niestety, tuż po ślubie zawartym w Australii David Baskin tonie podczas kąpieli w oceanie, jednak przed śmiercią wydaje niezrozumiałe polecenie przetransferowania sumy pół miliona dolarów z USA do Szwajcarii. Niemal jednocześnie wśród zawodników Celtów pojawia się tajemniczy Mark Seidman który, choć fizycznie do niego niepodobny, zdumiewająco przypomina go stylem gry. Rodzinę Baskinów znaczą także inne tragiczne wydarzenia: ojciec Davida, Sinclair Baskin został zamordowany, tajemniczy zabójca morduje także jego brata oraz ciotkę Laury.

</doc>
<doc id="2084445" url="https://pl.wikipedia.org/wiki?curid=2084445" title="Kułały">
Kułały

Kułały (kaz.: Құлалы) – wyspa na Morzu Kaspijskim w archipelagu Wysp Foczych, największa w tej grupie wysp. Położona u wybrzeży Kazachstanu. Zajmuje powierzchnię 68 km². Wyspa ma charakter nizinny z urozmaiconą linią brzegową w skład której wchodzi kilka niewielkich półwyspów. Teren na niej jest w większości bagnisty i porośnięty trzciną. Znajdują się na niej obserwatorium meteorologiczne oraz latarnia morska. To jedna z pięciu zamieszkałych wysp na tym jeziorze. Jest ostoją endemicznej kaspijskiej foki. Znajduje się na niej również kolonia mew, gniazdują na niej łyski, łabędzie, czaple i rybitwy czubate.

</doc>
<doc id="2084448" url="https://pl.wikipedia.org/wiki?curid=2084448" title="Bernd Martin">
Bernd Martin



</doc>
<doc id="2084450" url="https://pl.wikipedia.org/wiki?curid=2084450" title="Spin off (mass media)">
Spin off (mass media)



</doc>
<doc id="2084451" url="https://pl.wikipedia.org/wiki?curid=2084451" title="Night Ranger">
Night Ranger

Night Ranger – amerykańska grupa rockowa lat 80. powstała w San Francisco, gdzie w okresie lat 80. i 90., po serii udanych albumów i singli uzyskała największą popularność. Pierwsze pięć albumów grupy sprzedano na całym świecie w liczbie ponad 10 milionów kopii, co dało im międzynarodową sławę. Najpopularniejszym utworem zespołu jest prawdopodobnie rockowa ballada „Sister Christian”, która powstała 5 czerwca 1984 roku.
Po sukcesie zespołu w latach 80., grupa rozpadła się w 1989 roku, ale jej członkowie postanowili dalej odnajdywać się muzycznie zarówno w grupach jak i solo. Kilku członków wydało album bez oryginalnego piosenkarza Jacka Bladesa w 1995 roku, lecz zespół wkrótce reaktywował się żeby wydać kolejne dwa albumy w drugiej połowie dekady. Pomimo odejścia z zespołu oryginalnego klawiszowca Alana Fitzgeralda i gitarzysty Jeffa Watsona grupa kontynuowała trasę koncertową w 2008 roku i nadal jest bardzo popularna w krajach azjatyckich, w tym w Japonii.
W mediach.
Teatr muzyczny.
Piosenka Night Ranger „Sister Christian” pojawiła się podwójnie w produkcji Off-Broadway Power Balladz i zdobyła nagrodę Broadway hit Rock of Ages.

</doc>
<doc id="2084452" url="https://pl.wikipedia.org/wiki?curid=2084452" title="Minerał ilasty">
Minerał ilasty



</doc>
<doc id="2084454" url="https://pl.wikipedia.org/wiki?curid=2084454" title="Mistrzostwa świata weteranów w skokach narciarskich">
Mistrzostwa świata weteranów w skokach narciarskich

Mistrzostwa świata weteranów w skokach narciarskich – amatorskie zawody w skokach narciarskich, odbywające się co roku, wspólnie z mistrzostwami świata weteranów w kombinacji norweskiej. 
Pierwsze zawody odbyły się w 1990 roku w Lake Placid (USA). Zawodnicy, podzieleni na kategorie wiekowe, rozgrywają konkursy na 3-4 obiektach. Wyjątkiem były mistrzostwa w 1992, kiedy zawody zostały przeniesione z rosyjskiego Perm do szwedzkiego Svanstein, gdzie znajdowały się tylko dwie skocznie. Trzykrotnie mistrzostwa świata weteranów odbyły się w Polsce, w Zakopanem (1995, 2003) i Szczyrku (2012). Wśród medalistów mistrzostw świata weteranów znajdują się medaliści igrzysk olimpijskich, mistrzostw świata seniorów i mistrzostw świata w lotach narciarskich oraz zdobywcy Pucharu Świata w skokach narciarskich i triumfatorzy prestiżowego Turnieju Czterech Skoczni, którzy zakończyli już profesjonalne kariery. Są to m.in. Andreas Goldberger, Matti Nykänen i Andreas Widhölzl. Od 2006 roku organizuje się także letnie mistrzostwa świata weteranów.
Zimowe igrzyska olimpijskie weteranów.
Mistrzostwa świata weteranów w 2010 roku były jednocześnie zaliczane do I Zimowych Igrzysk Olimpijskich Weteranów. Złoci medaliści otrzymywali podwójne mistrzostwo – olimpijskie oraz świata.
Kategorie wiekowe.
Mistrzostwa świata weteranów w skokach narciarskich rozgrywano w następujących kategoriach wiekowych:
Uwagi:

</doc>
<doc id="2084458" url="https://pl.wikipedia.org/wiki?curid=2084458" title="Wyspy Focze">
Wyspy Focze

Wyspy Focze (kazachski: "Tüledy arałdary", ros. "ostrowa Tiulenji") – archipelag złożony z pięciu nizinnych wysp, położony w północno-wschodniej części Morza Kaspijskiego u wybrzeży Kazachstanu, przy wlocie do Zatoki Mangyszłackiej, 30 km na północ od miejscowości Fort-Szewczenko. Powierzchnia: około 130 km².
Wszystkie spośród wysp są wąskie i ułożone są południkowo. Porasta je roślinność półpustynna. Na największej z wysp ulokowana jest stacja meteorologiczna. W skład archipelagu wchodzą wyspy:
Dwie pomniejsze wyspy nie mają swojej nazwy. Od 2004 roku BirdLife International uznaje wyspy za ostoję ptaków IBA ze względu na pojawianie się tu podczas przelotów perkozów rdzawoszyich ("Podiceps grisegena") i gniazdowanie rybitw czubatych ("Thalasseus sandvicensis").

</doc>
<doc id="2084584" url="https://pl.wikipedia.org/wiki?curid=2084584" title="Narva Kreenholmi Staadion">
Narva Kreenholmi Staadion



</doc>
<doc id="2084656" url="https://pl.wikipedia.org/wiki?curid=2084656" title="Pärnu Kalevi Staadion">
Pärnu Kalevi Staadion



</doc>
<doc id="2084659" url="https://pl.wikipedia.org/wiki?curid=2084659" title="Jõhvi Linnastaadion">
Jõhvi Linnastaadion



</doc>
<doc id="2084661" url="https://pl.wikipedia.org/wiki?curid=2084661" title="Ulica Przechodnia we Włocławku">
Ulica Przechodnia we Włocławku

 Ulica Przechodnia - niezbyt długa, 100 metrowa uliczka, która łączy Plac Wolności z ulicą Przedmiejską, a tym samym ulicą Królewiecką. 
Historia ulicy.
Ulica zaznaczona na planach Włocławka w drugiej połowie XIX wieku. Łączyła wówczas Plac Saski z ulicą Przedmiejską. W 1917 roku ulica Przechodnia oznakowana była ośmioma numerami policyjnymi. W 1926 roku ulicę zamieszkiwało 65 mieszkańców. Na ulicy mieścił się Hotel Victoria, w którym, w XX wieku, odbywały się huczne bale sylwestrowe, zjazdy ziemian i codzienne kolacje połączone z muzycznymi występami zespołu "Jazz Bandu". 
W latach osiemdziesiątych ubiegłego stulecia ulica uległa po lewej stronie od Placu Wolności gruntownej przebudowie. Wybudowane obiekty są dziś własnością Wyższej Szkoły Humanistyczno-Ekonomicznej. Ulica Przechodnia, zachowując część starej architektonicznie zabudowy, nadal stanowi cząstkę Włocławka sprzed lat
Hotel Victoria.
W 1865 roku wybudowany został pierwszy dom zajezdny na ulicy pod numerami 1 oraz 3/5, którego właścicielem był Emil Lindeman. W 1871 roku hotel, wówczas nazywany "Hotelem Warszawskim" wystawiono na licytację. W 1890 roku posiadłość przejął Marceli Zienkiewicz, który otrzymał pozwolenie na pobudowanie piętrowego domu murowanego frontowego oraz stajnię. W 1892 roku wykonany został remont hotelu, który przeprowadził Leon Bojańczyk. W 1909 roku właścicielem hotelu stała się firma Victoria sp. z o.o. W latach 1936-1939 dobudowana została sala kinowa, która przez dziesiątki lat znana była pod nazwą kino "Polonia". Od 2000 roku nowym właścicielem hotelu została rodzina Bosiów. We wrześniu odrestaurowany i przebudowany Hotel Victoria ponownie otworzył swoje podwoje.
Ulica w XIX w. i pierwszej połowie XX wieku była jedną z najbardziej ruchliwych ulic miasta. Zwłaszcza w okresie międzywojennym przy Tumskiej znajdowało się wiele sklepów i usługowych zakładów rzemieślniczych.

</doc>
<doc id="2084662" url="https://pl.wikipedia.org/wiki?curid=2084662" title="Tengyz (wyspa)">
Tengyz (wyspa)

Tengyz (ros. "ostrow Morskoj") – jedna z Wysp Foczych na Morzu Kaspijskim, część Kazachstanu. Ma 19 km długości i 7 km szerokości; niezamieszkana, teren podmokły, teren występowania fok i ptactwa wodnego.

</doc>
<doc id="2084663" url="https://pl.wikipedia.org/wiki?curid=2084663" title="M. Anbalakan">
M. Anbalakan

M. Anbalakan (ur. 27 maja 1957 w Azhagapuri) – indyjski polityk, deputowany do Zgromadzenia Ustawodawczego Tamil Nadu od 2006 z ramienia Dravida Munnetra Kazhagam. Reprezentuje okręg wyborczy Palani (dystrykt Dindigul).

</doc>
<doc id="2084664" url="https://pl.wikipedia.org/wiki?curid=2084664" title="Trudny klient">
Trudny klient

Trudny klient (tytuł oryg. "Partner(s)") − amerykański film komediowy z 2005 roku, reklamowany jako "komedia romantyczna z konsekwencjami". Zaledwie drugi film w dorobku reżyserskim Dave'a Diamonda.
W Polsce, w 2010 roku, film wyemitowała telewizyjna stacja Tele 5.
Opis fabuły.
Młody, sukcesywnie prowadzący swoją karierę prawnik Dave Denali otrzymuje propozycję kierowania zespołem obrońców w prestiżowym postępowaniu sądowym. Liczy na to, że sukces w tej sprawie zagwarantuje mu stanowisko partnera w firmie. Wkrótce uświadamia sobie, że powierzono mu tę funkcję na życzenie klienta − członka firmy rzekomo dyskryminującej gejów − który uznał Dave'a za homoseksualistę i uważa, że dzięki temu będzie on świadczył na jej korzyść. W rzeczywistości Denali to heteroseksualista, zaś gejem jest jego współlokator i przyjaciel. Jednak prawnik jest w stanie udawać, by uzyskać wymarzony tytuł. Tymczasem jego ambitna koleżanka z pracy, Katherine, uważa, że bardziej niż Dave zasługuje na stanowisko partnera. Wie, że Denali nie jest gejem, gdyż kiedyś z nim romansowała, i postanawia to udowodnić wszystkim pracownikom firmy. W międzyczasie uwagę Dave'a zwraca córka klienta, Lucy. Wkrótce Matthew, szef kancelarii, włącza Katherine do sprawy prowadzonej przez Dave'a. Kobieta nie wywiązuje się z zadania. W dodatku okazuje się, że narzeczony pani adwokat jest homoseksualistą.

</doc>
<doc id="2084665" url="https://pl.wikipedia.org/wiki?curid=2084665" title="Robert Kostecki">
Robert Kostecki



</doc>
<doc id="2084669" url="https://pl.wikipedia.org/wiki?curid=2084669" title="Mościc z Wielkiego Koźmina">
Mościc z Wielkiego Koźmina

Mościc z Wielkiego Koźmina z rodu Ostoja – wojewoda poznański 1242-1252. Był pierwszym znanym wojewodą wywodzącym się z tego rodu. Syn jego pojął córkę Kmity Sobieńskiego, która w posagu wniosła posiadłości Rzeszów, Dynów i inne.

</doc>
<doc id="2084676" url="https://pl.wikipedia.org/wiki?curid=2084676" title="Rekordy Pucharu Świata w Lekkoatletyce">
Rekordy Pucharu Świata w Lekkoatletyce



</doc>
<doc id="2084679" url="https://pl.wikipedia.org/wiki?curid=2084679" title="Getto w Kopyczyńcach">
Getto w Kopyczyńcach

Getto w Kopyczyńcach – getto dla ludności żydowskiej zorganizowane przez okupacyjne władze hitlerowskie w czasach II wojny światowej w Kopyczyńcach.
W czerwcu 1942 roku w Kopyczyńcach mieszkało 3123 Żydów. Jeszcze przed utworzeniem getta, 30 września 1942 roku do obozu śmierci w Bełżcu deportowano ponad 1000 Żydów a ponad 50 osób zabito na miejscu. W październiku 1942 do Kopyczyniec przesiedlono pewną liczbę Żydów z Chorostkowa.
Getto utworzono 1 grudnia 1942 roku na mocy rozporządzenia Obergruppenführera SS Krügera. Umieszczono w nim około 3 tys. Żydów.
Pierwszą akcję eksterminacyjną w getcie przeprowadzono 15 kwietnia 1943 roku, w której rozstrzelano około 500 osób. Obszar getta zmniejszono, pomimo przesiedlenia do niego w maju 1943 części Żydów z Buczacza.
Do likwidacji getta przystąpiono 3 czerwca 1943 roku. Podczas pędzenia Żydów na miejsce egzekucji konwojujących ich policjantów zaatakował partyzancki oddział żydowski, dzięki czemu część ofiar zdołała uciec. Tego dnia Sipo z Czortkowa przy pomocy ukraińskiej policji rozstrzelała około 2 tysięcy Żydów. Do lipca 1943 roku niemieccy i ukraińscy policjanci przeprowadzali obławy na zbiegów, których po schwytaniu na miejscu rozstrzeliwano.
Po wojnie ofiarom likwidacji getta wystawiono pomnik.

</doc>
<doc id="2084681" url="https://pl.wikipedia.org/wiki?curid=2084681" title="Sillamäe Kalevi Staadion">
Sillamäe Kalevi Staadion



</doc>
<doc id="2084682" url="https://pl.wikipedia.org/wiki?curid=2084682" title="Spordikeskuse Staadion">
Spordikeskuse Staadion



</doc>
<doc id="2084695" url="https://pl.wikipedia.org/wiki?curid=2084695" title="Kuressaare Linnastaadion">
Kuressaare Linnastaadion



</doc>
<doc id="2084697" url="https://pl.wikipedia.org/wiki?curid=2084697" title="Hind Déhiba Chahyd">
Hind Déhiba Chahyd



</doc>
<doc id="2084699" url="https://pl.wikipedia.org/wiki?curid=2084699" title="Puchar Interkontynentalny w Lekkoatletyce 2010 – rzut oszczepem mężczyzn">
Puchar Interkontynentalny w Lekkoatletyce 2010 – rzut oszczepem mężczyzn

Rzut oszczepem mężczyzn – jedna z konkurencji rozegranych podczas pucharu interkontynentalnego w Splicie. Oszczepnicy rywalizowały 5 września – drugiego dnia zawodów. Najlepszym miotaczem okazał się aktualny mistrz Europy Andreas Thorkildsen, który wynikiem 89,26 uzyskanym w ostatniej próbie ustanowił nowy rekord pucharu interkontynentalnego.

</doc>
<doc id="2084700" url="https://pl.wikipedia.org/wiki?curid=2084700" title="Linnastaadion">
Linnastaadion



</doc>
<doc id="2084701" url="https://pl.wikipedia.org/wiki?curid=2084701" title="Tripcode">
Tripcode

Tripcode (pol. tripkod) – metoda uwierzytelniania niewymagająca rejestracji, stosowana głównie w imageboardach i BBS-ach w stylu 2channel.
Tripkod to wynik wykonania kryptograficznej funkcji skrótu na haśle podanym przez użytkownika (najczęściej w tym samym polu, co nazwa użytkownika). Według powszechnego formatu wywodzącego się z serwisu 2channel, wprowadzony ciąg codice_1 zostaje przekształcony do postaci codice_2. Wykrzyknik (w niektórych serwisach znak codice_3) oddziela tripkod od nazwy użytkownika.
Tripkod identyfikuje autora sygnowanych nim wiadomości, gdyż inni użytkownicy nie znają stojącego za nim hasła. Ta metoda uwierzytelniania nie wymaga przechowywania nazw i haseł użytkowników w bazie danych. Wiele serwisów używa identycznego algorytmu generacji tripkodów, dzięki czemu to samo hasło można wykorzystywać w wielu miejscach.
Tripkody można tworzyć za pośrednictwem skryptów internetowych:
Bezpieczeństwo.
Tripkody dzielą się na zwykłe (z reguły wprowadzane w formacie codice_4) i bezpieczne (codice_5). W odróżnieniu od zwykłego, bezpieczny tripkod jest niemal niemożliwy do złamania, ponieważ prócz hasła podanego przez użytkownika, funkcja skrótu wykorzystuje także sól – tajny plik umieszczony na danym serwerze. Bezpieczne tripkody są jednak nieprzenośne, ponieważ sól jest specyficzna dla danego serwisu. Użytkownik może jednak stosować zwykły i bezpieczny tripkod jednocześnie.
Zwykły tripkod: codice_6
Bezpieczny tripkod: codice_7
Istnieją programy odtwarzające hasło stojące za wskazanym zwykłym tripkodem:

</doc>
<doc id="2084702" url="https://pl.wikipedia.org/wiki?curid=2084702" title="Dubrowka (stacja metra)">
Dubrowka (stacja metra)

Dubrowka () – stacja linii Liublińsko-Dmitrowskiej metra moskiewskiego, otwarta 11 grudnia 1999.

</doc>
<doc id="2084704" url="https://pl.wikipedia.org/wiki?curid=2084704" title="I’m Gonna Be Warm This Winter">
I’m Gonna Be Warm This Winter

"I'm Gonna Be Warm This Winter" – singel amerykańskiej piosenkarki Connie Francis z 1962 roku. Singel osiągnął 18 pozycję na liście Billboard Hot 100 i Cash Box Top 100.
Tekst piosenki został napisany przez Marka Barkana i Hanka Huntera, który napisał kilka innych piosenek dla Francis. Singel nagrywany był 13 września 1962 roku w Nowym Jorku z producentem Dannym Davisem.
Wersja Gabrielli Cilmi.
Australijska piosenkarka Gabriella Cilmi nagrała swoją wersję singla Francis, pod skróconym tytułem "Warm This Winter". Remake utworu został nagrany przez brytyjską firmę The Co-operative Food na potrzeby marketingowe - remake był grany w reklamach firmy w sezonie wakacyjnym oraz w sklepach The Co-operative Food. W wersji Cilmi zostały zmienione początkowe słowa z "We met at a ski lodge" na "We met in the winter".
"Warm This Winter" wydano 15 grudnia jako ekskluzywną ścieżkę digital download. Singel osiągnął #22 pozycję na brytyjskiej liście UK Singles Chart. Materiał został zamieszczony na reedycji debiutanckiego albumu artystki "Lessons to Be Learned"

</doc>
<doc id="2084707" url="https://pl.wikipedia.org/wiki?curid=2084707" title="Kożuchowskaja">
Kożuchowskaja

Kożuchowskaja () – stacja linii Liublińsko-Dmitrowskiej metra moskiewskiego, otwarta 28 grudnia 1995, wraz z otwarciem linii Liublińsko-Dmitrowskiej.

</doc>
<doc id="2084708" url="https://pl.wikipedia.org/wiki?curid=2084708" title="Keskstaadion">
Keskstaadion



</doc>
<doc id="2084710" url="https://pl.wikipedia.org/wiki?curid=2084710" title="Warm This Winter">
Warm This Winter



</doc>
<doc id="2084711" url="https://pl.wikipedia.org/wiki?curid=2084711" title="Port lotniczy Saint-Pierre - Pierrefonds">
Port lotniczy Saint-Pierre - Pierrefonds



</doc>
<doc id="2084714" url="https://pl.wikipedia.org/wiki?curid=2084714" title="Penestae">
Penestae

Penestae (gr. "oι Πενέσται, hoi penestai", zapewne od "πόνος, ponos" 'trud') – klasa związanych z ziemią niewolników w starożytnej Tessalii, których położenie społeczne było porównywalne z helotami ze Sparty. Dionizjos z Halikarnasu do penestów przyrównywał wiejską ludność Etrurii.

</doc>
<doc id="2084715" url="https://pl.wikipedia.org/wiki?curid=2084715" title="Giovanni Alemanno">
Giovanni Alemanno



</doc>
<doc id="2084716" url="https://pl.wikipedia.org/wiki?curid=2084716" title="Eric Martsolf">
Eric Martsolf

Eric Martsolf (ur. 27 lipca 1971 w Harrisburg) – amerykański aktor telewizyjny, piosenkarz i model.
Życiorys.
Urodził się w Harrisburg, w stanie Pensylwania, gdzie w 1989 ukończył Central Dauphin High School, a następnie Dickinson College na wydziale nauk politycznych.
Śpiewał przez rok na statku wycieczkowym na Hawaje. Przez okres czterech lat był nadawcą radiowym WDCV 88.3FM, wokalistą i tancerzem w Hersheypark w Hershey, w stanie Pensylwania. Występował w Dollywood w Pigeon Forge, w stanie Tennessee. Pełnił funkcję dyrektora artystycznego eksperymentalnego teatru dla dzieci.
W dniu 13 listopada 2008 trafił do obsady opery mydlanej NBC "Dni naszego życia" ("Days of Our Lives") jako Brady Black, którego wcześniej do roku 2005 grał Kyle Lowder.
10 października 2003 poślubił Lisę Kouchak. Mają bliźniaki: Masona Alana i Chase'a Evana (ur. 7 kwietnia 2006).

</doc>
<doc id="2084717" url="https://pl.wikipedia.org/wiki?curid=2084717" title="Spordikeskuse staadion">
Spordikeskuse staadion



</doc>
<doc id="2084719" url="https://pl.wikipedia.org/wiki?curid=2084719" title="Ludomir Bieńkowski">
Ludomir Bieńkowski

Ludomir Bieńkowski (ur. 13 lutego 1925 w Zagrodzie koło Krasnegostawu, zm. 25 maja 1987 w Lublinie) – historyk, specjalista w zakresie dziejów Kościołów wschodnich w Polsce.
Życiorys.
Absolwent prawa i nauk społeczno-ekonomicznych na KUL; doktorat 1950 – KUL, habilitacja 1972 – UW. Pracował na Wydziale Nauk Humanistycznych Katolickiego Uniwersytetu Lubelskiego od 1950 do śmierci. Szczególnie związany był z Instytutem Geografii Historycznej Kościoła w Polsce. W swoich badaniach koncentrował się na dziejach i przemianach Kościoła prawosławnego i unickiego w Rzeczypospolitej w okresie XV-XIX wieku. Autor ponad stu publikacji naukowych.
W styczniu 1976 roku podpisał list protestacyjny do Komisji Nadzwyczajnej Sejmu PRL przeciwko zmianom w Konstytucji Polskiej Rzeczypospolitej Ludowej.

</doc>
<doc id="2084720" url="https://pl.wikipedia.org/wiki?curid=2084720" title="An-148">
An-148

An-148 (ukr. Ан-148) – ukraiński dwusilnikowy odrzutowy samolot pasażerski regionalnego zasięgu, skonstruowany w biurze konstrukcyjnym Olega Antonowa i wyposażony w turbowentylatorowe silniki Progress D-436. An-148 jest produkowany w dwóch fabrykach: w kijowskich zakładach Antonowa oraz w rosyjskim Woroneżu.
Jego pierwszy lot odbył się 17 grudnia 2004, natomiast 2 czerwca 2009 An-148 wykonał swój pierwszy krajowy komercyjny lot w barwach Aerosvitu. Pierwszy komercyjny lot międzynarodowy odbył się 13 grudnia 2009 z Odessy do Moskwy. 24 grudnia 2009 odbyła się oficjalna prezentacja samolotu w Rosji, gdzie miał wykonywać rejsy na trasie z Petersburga do Moskwy w barwach linii Rossija.
Konstrukcja.
Dwusilnikowy górnopłat o konstrukcji całkowicie metalowej z usterzeniem w układzie T.
Użytkownicy.
Obecni.
Stan na 1 sierpnia 2021:

</doc>
<doc id="2084721" url="https://pl.wikipedia.org/wiki?curid=2084721" title="Puchar Interkontynentalny w Lekkoatletyce 2010 – bieg na 800 m mężczyzn">
Puchar Interkontynentalny w Lekkoatletyce 2010 – bieg na 800 m mężczyzn

Bieg na 800 metrów mężczyzn – jedna z konkurencji rozegranych podczas pucharu interkontynentalnego w Splicie. Biegacze rywalizowali 5 września – drugiego dnia zawodów. Bieg zakończył się zwycięstwem aktualnego rekordzisty świata Davida Rudishy z Kenii, który wyprzedził na mecie aktualnego mistrza Europy Marcina Lewandowskiego i ustanowił nowy rekord imprezy.

</doc>
<doc id="2084724" url="https://pl.wikipedia.org/wiki?curid=2084724" title="Rutina Wesley">
Rutina Wesley

Rutina Wesley (ur. 1 lutego 1979 w Las Vegas, Nevada) – amerykańska aktorka teatralna, filmowa i telewizyjna. Najbardziej znana z roli Tary Thornton w serialu "Czysta krew".
Życiorys.
Urodziła się i wychowywała w Las Vegas w stanie Nevada. Jej ojciec, Ivery Wheeler, jest profesjonalnym tancerzem stepowania, a matka, Cassandra Wesley, była tancerką. Rutina uczęszczała do liceum w Las Vegas Academy of International Studies, Performing and Visual Arts. Studiowała taniec w Simba Studios and the West Las Vegas Arts Center.
Pomimo braku kilku zaliczeń została przyjęta do University of Evansville w stanie Indiana. Była niezdecydowana dołączyć do uczelni z powodu braku mniejszości. Po zdobyciu licencjatu w dziedzinie "Przedstawienia teatralne", jej babcia zasugerowała, że powinna zrobić kurs pielęgniarski. Rutina jednak chciała dalej się kształcić. W 2001 roku zaczęła studiować w Juilliard School w Nowym Jorku; w maju 2005 roku ukończyła szkołę. Lato spędziła w Royal Academy of Dramatic Art. W Juilliard School poznała Nelsana Ellisa, od tej pory są przyjaciółmi. 
Kariera.
W grudniu 2006 roku wystąpiła na Broadwayu w sztuce "The Vertical Hour" reżyserowanej przez Sama Mendesa. Grała obok Julianne Moore i Billa Nighty'ego. W 2007 roku pojawiła się w sztuce "In Darfur".
W 2007 roku zagrała główną rolę w filmie "Taniec ostatniej szansy", który był jednocześnie jej debiutem. Od 2008 roku gra w serialu "Czysta krew", gdzie wciela się w postać Tary Thornton - najbliższej przyjaciółki Sookie Stackhouse (w tej roli Anna Paquin). Nominowana do nagrody Gildii Aktorów Filmowych (2009) i Scream Awards dla najlepszej drugoplanowej aktorki (2009). 

</doc>
<doc id="2084728" url="https://pl.wikipedia.org/wiki?curid=2084728" title="Geraldo Scotto">
Geraldo Scotto

Geraldo Scotto (ur. 11 września 1934 w São Paulo; zm. 27 lipca 2011) − piłkarz brazylijski, występujący na pozycji lewego obrońcy.
Kariera klubowa.
Karierę piłkarską Geraldo Scotto rozpoczął w klubie XV de Piracicaba w 1951 roku. W latach 1955–1956 grał w São Paulo FC. W latach 1956–1957 występował w Santosie FC a w 1957 roku w Nacionalu São Paulo. Przełomem w karierze był transfer do SE Palmeiras, gdzie grał w latach 1958-1968. Z Palmeiras trzykrotnie zdobył mistrzostwo stanu São Paulo - Campeonato Paulista w 1959, 1963, 1966, Torneio Rio-São Paulo w 1960, 1965, 1967 oraz Torneio Roberto Gomes Pedrosa 1967. W barwach Palmeiras Geraldo Scotto rozegrał 352 spotkania i strzelił 3 bramki. W późniejszych latach występował w Ponte Preta Campinas, Juventusie São Paulo oraz Nacional da Comendador Souza, gdzie zakończył karierę w 1968 roku.
Kariera reprezentacyjna.
W reprezentacji Brazylii Geraldo Scotto zadebiutował 26 maja 1960 w przegranym 2-4 towarzyskim meczu z reprezentacją Argentyny. Drugi i ostatni raz w reprezentacji wystąpił 29 maja 1960 w wygranym 4-1 meczu rewanżowym z Argentyną, którego stawką była Copa Julio Roca 1960.

</doc>
<doc id="2084730" url="https://pl.wikipedia.org/wiki?curid=2084730" title="Krzysztof Szewczyk">
Krzysztof Szewczyk



</doc>
<doc id="2084731" url="https://pl.wikipedia.org/wiki?curid=2084731" title="Katamneza">
Katamneza

W medycynie oraz psychologii klinicznej katamneza (badanie katamnestyczne) dotyczy:&lt;br&gt;
1. historii choroby (zaburzenia) pacjenta od chwili zapadnięcia na nią.&lt;br&gt;
2. badanie skuteczności i dalszych losów przeprowadzonego leczenia dokonywane po opuszczeniu placówki opieki zdrowotnej/zakończeniu kontaktu.

</doc>
<doc id="2084735" url="https://pl.wikipedia.org/wiki?curid=2084735" title="Rząd Białorusi">
Rząd Białorusi



</doc>
<doc id="2084737" url="https://pl.wikipedia.org/wiki?curid=2084737" title="Puchar Świata w łyżwiarstwie szybkim 2009/2010 - klasyfikacje">
Puchar Świata w łyżwiarstwie szybkim 2009/2010 - klasyfikacje

Poniżej znajdują się pełne klasyfikacje poszczególnych konkurencji w Pucharze Świata w łyżwiarstwie szybkim 2009/2010.

</doc>
<doc id="2084738" url="https://pl.wikipedia.org/wiki?curid=2084738" title="Silas Pereira">
Silas Pereira

Silas Pereira, właśc. Silas Ferreira de Souza (ur. 12 września 1934 w Ponta Grossa) - piłkarz brazylijski, występujący na pozycji bramkarza.
Kariera klubowa.
Karierę piłkarską Silas Pereira rozpoczął w Athletico Paranaense w 1955 roku. Z Athletico Paranaense zdobył mistrzostwo stanu Parana - Campeonato Paranaense w 1958 roku. W latach 1959–1961 występował w Madureirze Rio de Janeiro. W latach 1961–1965 występował w Santosie FC. Z Santosem czterokrotnie zdobył mistrzostwo São Paulo - Campeonato Paulista w 1961, 1962, 1964, 1965, trzykrotnie Taça Brasil w 1962, 1963, 1964, Torneio Rio - São Paulo w 1963 i 1964 oraz będąc rezerwowym Copa Libertadores 1962 i 1963 oraz Puchar Interkontynentalny w tych samych latach. Potem występował jeszcze w Portuguesie São Paulo (1965–1966), Madureirze Rio de Janeiro (1966–1968) i Athletico Paranaense, w której zakończył karierę w 1968 roku.
Kariera reprezentacyjna.
W reprezentacji Brazylii Silas Pereira zadebiutował 27 marca 1963 w zremisowanym 2-2 meczu z reprezentacją Ekwadoru podczas Copa América 1963, na której Brazylia zajęła czwarte miejsce. Na tym turnieju wystąpił jeszcze w meczu z Boliwią.

</doc>
<doc id="2084741" url="https://pl.wikipedia.org/wiki?curid=2084741" title="Walerian Charkiewicz">
Walerian Charkiewicz

Walerian Charkiewicz (ur. 1890, zm. 24 czerwca 1950 w Londynie) – oficer sanitarny rezerwy Wojska Polskiego, historyk, publicysta polityczny, poeta. 
Życiorys.
Walerian Charkiewicz był absolwentem USB w Wilnie. W 1928 roku uzyskał tytuł doktora pod kierunkiem Kazimierza Chodynickiego. W okresie międzywojennym związany z miejscowym środowiskiem konserwatystów. Publicysta wileńskiego „Słowa”. W 1939 był zatrudniony w Wojskowym Biurze Historycznym, w charakterze urzędnika cywilnego opłacanego z kredytów rzeczowych. Kierował Pracownią Naukową w Wilnie.
Brał udział w kampanii wrześniowej 1939. Następnie w niewoli radzieckiej – od 1939 w obozie w Kozielsku, następnie od 1940 w obozie jenieckim NKWD w Griazowcu. Od 17 grudnia 1941 pełnił służbę w Dowództwie Polskich Sił Zbrojnych w ZSRR na stanowisku kierownika Samodzielnego Referatu Historycznego, a po ewakuacji z ZSRR, na tym samym stanowisku w Dowództwie Armii Polskiej na Wschodzie. W październiku 1944, w wyniku przeprowadzonej reorganizacji służby archiwaln-historycznej, został kierownikiem Archiwum i Muzeum Polowego Nr 1 z siedzibą w Cezarei, a później w Neapolu. Na tym stanowisku pozostał do jesieni 1946.
Po wojnie na emigracji w Wielkiej Brytanii. Pierwszy redaktor tygodnika „Od A do Z”. Jako historyk zajmował się stosunkami religijnymi w Wielkim Księstwie Litewskim XVI-XVII w., magnaterią kresową, dziejami Polaków w okresie II wojny światowej.

</doc>
<doc id="2084742" url="https://pl.wikipedia.org/wiki?curid=2084742" title="Guzowiec krokodylowy">
Guzowiec krokodylowy



</doc>
<doc id="2084745" url="https://pl.wikipedia.org/wiki?curid=2084745" title="Aleksander Kossowski">
Aleksander Kossowski

Aleksander Kossowski (ur. 30 stycznia 1886 w Sabłukowie koło Niżnego Nowogrodu, zm. 24 czerwca 1965 w Lublinie) – polski historyk i archiwista.
Życiorys.
Był synem Józefata i Heleny z Jankowskich. Uczęszczał do szkoły realnej w Smoleńsku. Absolwent historii Uniwersytetu Petersburskiego. Od 1917 do 1918 nauczał na Wyższych Kursach Polskich w Petersburgu i w Gimnazjum Polskiej Macierzy Szkolnej. W okresie 1918-1924 wykładał na Uniwersytecie w Permie. Następnie był nauczycielem historii w Gimnazjum im. Juliusza Słowackiego w Kowlu (1924-1926). Od 1926 do 1956 związany z Wydziałem Nauk Humanistycznych Katolickiego Uniwersytetu Lubelskiego. Profesor nadzwyczajny - 1938, zwyczajny - 1947. Pracownik Archiwum Państwowego w Lublinie w latach 1928-1949.
W listopadzie 1939 aresztowany wraz z grupą profesorów KUL i więziony na zamku lubelskim (do 19 kwietnia 1940). Wykłady na KUL wznowił w 1944. Od 1949 do 1952 był najpierw prodziekanem, a następnie dziekanem Wydziału Nauk Humanistycznych KUL.
Jako historyk zajmował się dziejami reformacji na Lubelszczyźnie i na Wołyniu, unią kościelną w Polsce. 

</doc>
<doc id="2084747" url="https://pl.wikipedia.org/wiki?curid=2084747" title="Rubén Plaza">
Rubén Plaza

Rubén Plaza Molina (ur. 29 lutego 1980 w Ibi) – hiszpański kolarz szosowy, dwukrotny mistrz Hiszpanii w 2003 i 2009 roku. Zawodnik profesjonalnej drużyny Israel Cycling Academy.
Profesjonalną karierę rozpoczął w 2001 roku w drużynie iBanesto.com. W 2006 roku był zamieszany w aferę Operación Puerto, jednakże został później oczyszczony z jakichkolwiek zarzutów. Odbiło się to jednak na jego karierze. W efekcie tego w latach 2008–2009 ścigał się w barwach drużyn kategorii UCI Continental z Portugalii. Wtedy też po raz drugi w swojej karierze został Mistrzem Hiszpanii w wyścigu ze startu wspólnego. Ukończył również wyścig Volta a Portugal 2009 na 4. miejscu, jednak został później sklasyfikowany na najniższym stopniu podium po tym, jak jego kolega z drużyny Liberty Seguros został zdyskwalifikowany za doping. Jednocześnie pozytywny wynik u dwóch innych kolarzy z tej drużyny spowodował, iż zespół został rozwiązany. W grudniu 2009 ponownie związał się z drużyną Caisse d’Épargne.

</doc>
<doc id="2084749" url="https://pl.wikipedia.org/wiki?curid=2084749" title="Historia i bibliografia rozumowana bizantynologii polskiej 1800–1998">
Historia i bibliografia rozumowana bizantynologii polskiej 1800–1998

Historia i bibliografia rozumowana bizantynologii polskiej 1800–1998 – dwutomowa publikacja autorstwa Waldemara Cerana. Obejmuje wszystkie prace z tej dziedziny napisane: w języku polskim, prace polskich naukowców w językach obcych wydane w kraju i zagranicą oraz prace autorów obcych opublikowane w języku polskim bądź w językach obcych w Polsce. 
Bibliografia obejmuje też przekłady i wydania literatury bizantyńskiej w Polsce. Układ bibliografii jest podobny do układu międzynarodowej bibliografii bizantynologicznej publikowanej w czasopiśmie "Byzantinoslavica". Publikacje zawarte są w 18 działach tematycznych. Oprócz historii polskiej bizantynologii praca zawiera krótkie omówienie 4765 prac. 

</doc>
<doc id="2084753" url="https://pl.wikipedia.org/wiki?curid=2084753" title="Carl Bonde">
Carl Bonde

Carl Gustaf Bonde (ur. 28 kwietnia 1872 w Mörkö, zm. 13 czerwca 1957 w Hörningsholm) – szwedzki jeździec sportowy. Dwukrotny medalista olimpijski.
Specjalizował się we ujeżdżeniu. Brał udział w dwóch igrzyskach na przestrzeni szesnastu lat (IO 12, IO 28), na obu zdobywał medale. W 1912 triumfował w konkursie indywidualnym, na podium stanęli również jego rodacy Gustaf Adolf Boltenstern i Hans von Blixen-Finecke. Startował na koniu Emperor. W 1928 zajął drugie miejsce w drużynie, a partnerowali mu Janne Lundblad i Ragnar Olson.

</doc>
<doc id="2084755" url="https://pl.wikipedia.org/wiki?curid=2084755" title="Alchemia (ujednoznacznienie)">
Alchemia (ujednoznacznienie)



</doc>
<doc id="2084756" url="https://pl.wikipedia.org/wiki?curid=2084756" title="Archipelag Tjulenji">
Archipelag Tjulenji



</doc>
<doc id="2084757" url="https://pl.wikipedia.org/wiki?curid=2084757" title="Janne Lundblad">
Janne Lundblad

Janne Lundblad (ur. 11 kwietnia 1877 w Linköping, zm. 24 listopada 1940 w Sztokholmie) – szwedzki jeździec sportowy. Dwukrotny medalista olimpijski.
Specjalizował się we ujeżdżeniu. Brał udział w dwóch igrzyskach (IO 20, IO 28), na obu zdobywał medale. W 1920 triumfował w konkursie indywidualnym, na podium stanęli również jego rodacy Bertil Sandström i Hans von Rosen. Startował na koniu Uno. W 1928 zajął drugie miejsce w drużynie, a partnerowali mu Carl Bonde i Ragnar Olson.

</doc>
<doc id="2084758" url="https://pl.wikipedia.org/wiki?curid=2084758" title="Mistrzowie joannitów w Brandenburgii">
Mistrzowie joannitów w Brandenburgii

Mistrzowie joannitów Baliwatu Brandenburskiego

</doc>
<doc id="2084759" url="https://pl.wikipedia.org/wiki?curid=2084759" title="Morskoj">
Morskoj



</doc>
<doc id="2084760" url="https://pl.wikipedia.org/wiki?curid=2084760" title="A Escola">
A Escola

A Escola – dramat teatralny autorstwa Miguela M. Abrahão opublikowany w 1983. W 2007 wydany jako powieść.
Opis fabuły.
Akcja sztuki osadzona jest w Brazylii lat 30., w czasach dyktatury Getulio Vargasa. Nauczyciel historii Bolivar Bueno próbuje zaszczepić swoim uczniom poglądy sprzeczne z oficjalną ideologią państwową emocjonalnie kontrolując podopiecznych i wywierając na nich negatywny wpływ.
Podczas, gdy profesor dzieli swe zainteresowanie pomiędzy nauczycielki Rosário i Suzy, musi stawić czoła intrygom Wielebnego Otto Stockhausena, dyrektora kolegium, który z pomocą pani Catherine stara się przeszkodzić nauczycielowi w zachęcaniu uczniów do udziału w działaniach radykalnych grup politycznych.
W 2005 r. tekst sztuki został rozszerzony i dwa lata później wydany w formie książki, w której autor rozwija opisy ważnych wydarzeń z historii Brazylii lat ówczesnych takich, jak rewolucja w São Paulo w 1932 czy konflikt między faszyzmem i komunizmem w rządzonym przez Getúlio Vargasa kraju.

</doc>
<doc id="2084766" url="https://pl.wikipedia.org/wiki?curid=2084766" title="Paul Kariya">
Paul Kariya

Paul Kariya (ur. 16 października 1974 w Vancouver) – kanadyjski hokeista, reprezentant Kanady.
Jego bracia Steve (1977) i Martin (ur. 1981) także byli hokeistami.
Kariera.
Wieloletni zawodnik i kapitan drużyny Anaheim Mighty Ducks. Od 2007 zawodnik St. Louis Blues, w którym rozegrał trzy sezony. W sierpniu 2010 ogłosił przerwę w karierze z powodu skutków odniesionego wstrząśnienia mózgu. Niespełna rok później, po minionym sezonie NHL (2010/2011) definitywnie zakończył karierę zawodniczą z uwagi na wspomnianie dolegliwości.
Uczestniczył w turniejach mistrzostw świata w 1993, 1994, 1996 oraz na zimowych igrzyskach olimpijskich 1994, 2002.

</doc>
<doc id="2084770" url="https://pl.wikipedia.org/wiki?curid=2084770" title="Niebiańska">
Niebiańska



</doc>
<doc id="2084771" url="https://pl.wikipedia.org/wiki?curid=2084771" title="Gephyromantis schilfi">
Gephyromantis schilfi

Gephyromantis schilfi – gatunek płaza bezogonowego z rodziny mantellowatych.
Taksonomia.
Zaliczano go także do rodzaju "Mantidactylus", a także do rodziny żabowatych. Dokładniej klasyfikuje się go jako "Gephyromantis (Duboimantis) schilfi" — .
Morfologia.
Samiec mierzy 2,7-2,9 cm.
Umaszczenie jest zróżnicowanie. Zazwyczaj dominuje jedna barwa. Bok głowy wyróżnia się ciemniejszym kolorem, poniżej którego widnieje biały pas, nieobecny u niektórych osobników.
Guzki międzyoczodołowe nieraz obecne, ale i wtedy widoczne kiepsko. Grzbiet wyraźnie oddzielony od boków, poza tymi brzegami gładki.
Występowanie.
Gatunek ten, o ograniczonym zasięgu występowania, spotyka się jedynie w Parku Narodowym de Marojejy na północnym wschodzie Madagaskaru.
Jego siedlisko znajduje się na wysokości 1250 m n.p.m. Znaleziono go na stworzonej przez człowieka polanie pośród górskiego lasu. Bytuje z dala od wody.
Behawior i rozmnażanie.
Nawołuje wedle różnych źródeł za dnia lub o zmierzchu i nocą, usadowiwszy się 1-1,5 m nad ziemią. Wydaje z siebie dźwięki powoli, nieharmonicznie.
Podejrzewa się rozwój bezpośredni.
Status.
Płaz wydaje się bardzo rzadki.
Obecnie nie istnieją poważne zagrożenia dla gatunku, choć typ środowiska, które zamieszkuje, jest zagrożony choćby przez rozwój rolnictwa, przemysł drewna i węgla drzewnego czy osadnictwo. Jednakże "G. schilfi" żyje w Parku Narodowym de Marojejy.

</doc>
<doc id="2084772" url="https://pl.wikipedia.org/wiki?curid=2084772" title="Skołkowo">
Skołkowo

Skołkowo (ros. "Ско́лково") – wieś (ros. деревня, trb. dieriewnia) w rejonie odincowskim obwodu (obłast’) moskiewskiego, na terenie zarządzanym przez samorząd osiedla typu miejskiego Nowoiwanowskoje.
Znajduje się we wschodniej części rejonu, w odległości 2 km na zachód od autostradowej obwodnicy Moskwy.
W roku 1998 we wsi zbudowano kompleks łączności satelitarnej firmy NTV-Plus.
18 marca 2010 na spotkaniu ze studentami – laureatami olimpiad przedmiotowych – prezydent Rosji Dmitrij Miedwiediew ujawnił plany stworzenia w Skołkowie ultranowoczesnego kompleksu naukowo-technologicznego w celu opracowania i komercjalizacji nowych technologii. Na terenie przyległym do wsi ma wyrosnąć miasto z populacją ok. 40 000.
Decyzja o budowie kompleksu – rosyjskiej Doliny Krzemowej – spotkała się z krytyką ze strony wielu dziennikarzy.
Prezydent Miedwiediew ogłosił, że ośrodkiem w Skołkowie będzie zarządzać ze strony rosyjskiej szef spółki „Renowa”, członek Akademii Nauk Wiktor Wekselberg. Koordynatorem międzynarodowym został Craig Barrett, były szef korporacji Intel.
Kierownikiem naukowym, a zarazem jednym z dwóch dyrektorów ośrodka, mianowano laureata Nagrody Nobla Żoresa Ałfiorowa.

</doc>
<doc id="2084777" url="https://pl.wikipedia.org/wiki?curid=2084777" title="Józef Bromski">
Józef Bromski

Józef Bromski (ur. 1 marca 1872 w Wieruszowie, zm. 1 lutego 1937 w Warszawie) – polski ksiądz katolicki, semitysta, religioznawca, działacz samorządowy, dziekan Wydziału Teologii Katolickiej Uniwersytetu Warszawskiego.
Życiorys.
Ukończył gimnazjum filologiczne w Kaliszu, a następnie studiował we włocławskim seminarium duchownym. Po przyjęciu święceń kapłańskich z rąk bp Aleksandra Bereśniewicza (1895 r.) pełnił obowiązki wikariusza w parafiach dekanatu sieradzkiego, łaskiego, częstochowskiego, a od 1898 roku nieszawskiego. W następnym roku przeniesiony został do Piotrkowa Trybunalskiego, gdzie objął obowiązki notariusza tamtejszego konsystorza pełniąc je do 1906 roku. Dalsze studia kontynuował w Szkole Biblijnej w Jerozolimie, a później w Papieskim Instytucie Biblijnym w Rzymie. W trakcie studiów zagranicznych odbył podróż do Egiptu i Nubii; prowadził też badania orientalistyczne w Stambule. 
Po powrocie do kraju objął wcześniej piastowane stanowisko rektora w pobernardyńskim kościele Podwyższenia Krzyża Świętego w Piotrkowie Trybunalskim i prefekta szkolnego. Po odwołaniu z pełnionych funkcji pracował w lokalnych szkołach prywatnych. Członek Centralnego Komitetu Narodowego w Warszawie (XII 1915 - II 1917). W styczniu 1918 roku wybrany został radnym w Radzie Powiatowej Piotrkowskiej gdzie zasiadał jako jedyny ksiądz.
Po I wojnie światowej podjął pracę naukową na Uniwersytecie Lwowskim uwieńczoną tytułem doktora teologii. Następnie przeniósł się do Warszawy, gdzie od 1921 roku wykładał akadyjski i sumeryjski na Uniwersytecie Warszawskim będąc jednym z prekursorów badań nad Wschodem Starożytnym jako kierownik seminarium języków semickich. Był współzałożycielem Instytutu Wschodniego w Warszawie. W 1926 roku habilitował się w zakresie języków semickich, a cztery lata później uzyskał profesurę. Kierował Wydziałem Teologii Katolickiej UW w roku akademickim 1932-1933.
Józef Bromski uhonorowany został przez bp Włodzimierza Jasińskiego tytułem kanonika honorowego sandomierskiego. Był autorem publikacji i przekładów. Opublikował m.in.
Spoczywa na cmentarzu Powązkowskim w Warszawie (kwatera 347-1-22).

</doc>
<doc id="2084780" url="https://pl.wikipedia.org/wiki?curid=2084780" title="Tytus, Romek i Atomek">
Tytus, Romek i Atomek



</doc>
<doc id="2084781" url="https://pl.wikipedia.org/wiki?curid=2084781" title="Kryta Czuba">
Kryta Czuba

Kryta Czuba (1246 m) – reglowy szczyt w otoczeniu Doliny Chochołowskiej w Tatrach Zachodnich. Znajduje się w zakończeniu grzbietu odchodzącego we wschodnim kierunku od Furkaski poprzez Tyrałową Czubę. Grzbiet ten oddziela Dolinę Krytą od doliny Wielkie Koryciska. Obydwie są odnogami Doliny Chochołowskiej.
Kryta Czuba jest niemal całkowicie porośnięta lasemi nie prowadzi przez nią żaden szlak turystyczny. Rosną na niej m.in. sztucznie nasadzone limby, które w Dolinie Chochołowskiej naturalnie nie występują. Zbudowana jest ze skał wapiennych. Od południowej strony, nad Doliną Krytą w stokach poniżej wierzchołka znajdują się nagie wapienne urwiska.

</doc>
<doc id="2084782" url="https://pl.wikipedia.org/wiki?curid=2084782" title="Certificat d’Aptitude au Championat">
Certificat d’Aptitude au Championat



</doc>
<doc id="2084783" url="https://pl.wikipedia.org/wiki?curid=2084783" title="Certificat d’Aptitude au Championat International de Beauté">
Certificat d’Aptitude au Championat International de Beauté



</doc>
<doc id="2084784" url="https://pl.wikipedia.org/wiki?curid=2084784" title="Pomnik Męczenników Katynia w Tatabánya">
Pomnik Męczenników Katynia w Tatabánya

Pomnik Męczenników Katynia w Tatabánya (węg. "Katyńi Mártírok Emlékoszlopa Tatabányán") – obelisk upamiętniający ofiary zbrodni katyńskiej oraz katastrofy polskiego samolotu Tu-154 w Smoleńsku znajdujący się w mieście Tatabánya na Węgrzech, ufundowany przez lokalną społeczność.
Forma i otoczenie pomnika.
Obelisk wykonano z drewna na wzór starowęgierskich nagrobków słupowych, zwanych drzewcami kopijnymi (kopijnikami). Szczyt pomnika ma kształt polskiej rogatywki wojskowej, pod nią wyrzeźbiono motyw przypominający tabernakulum z krzyżem oraz polskie godło państwowe. Poniżej wyrzeźbiono napis: 
Pomnik, którego twórcą jest Ernő Cs. Kissa, węgierski rzeźbiarz ludowy z Tata, postawiono przy placu Aradskich Męczenników (węg. "Aradi Vértanúk" – 13 węgierskich generałów straconych w 1849 roku w Aradzie po klęsce powstania węgierskiego 1848–1849) w pobliżu ustawionych wcześniej 13 słupów pamiątkowych ku czci Aradskich Męczenników. Jak podkreślił dr Miklós Petrássy, przedstawiciel miejscowego Stowarzyszenia Ochronnego i Rady Miasta: 
Uroczystości.
Uroczystość odsłonięcia pomnika odbyła się 1 sierpnia 2010 przy placu Aradskich Męczenników w 66. rocznicę wybuchu powstania warszawskiego; zgromadzili się na niej mieszkańcy miasta, miejscowa Polonia, przedstawiciel ambasady węgierskiej w Polsce, radca Imre Molnár, oraz przedstawiciele Rady Miasta Tatabánya. Obecny był pododdział węgierskiego wojska z Wojewódzkiego Garnizonu Wojska Węgierskiego oraz poczet sztandarowy historycznego polonijnego Legionu im. gen. Józefa Wysockiego w dawnych mundurach wojskowych. Na uroczystości nie było natomiast przedstawiciela polskiej ambasady. Uroczystość odsłonięcia pomnika rozpoczęła się dokładnie w Godzinę „W” od odśpiewania hymnu Polski i hymnu Węgier. Miały miejsce przemówienia i część artystyczna. Poświęcenia obelisku dokonał tytularny kanonik miasta Tatabánya, ks. László Nagy.
7 września 2010 przed pomnikiem w Tatabánya delegacja polskich parlamentarzystów złożyła wieniec w podzięce narodowi węgierskiemu; w uroczystości wzięła udział przedstawicielka parlamentu węgierskiego, poseł Ilona Ékesi, oraz przedstawiciele ambasady polskiej na Węgrzech, Polonii węgierskiej i władz miasta Tatabánya.

</doc>
<doc id="2084786" url="https://pl.wikipedia.org/wiki?curid=2084786" title="Wilson Fittipaldi Junior">
Wilson Fittipaldi Junior



</doc>
<doc id="2084788" url="https://pl.wikipedia.org/wiki?curid=2084788" title="Ryszard Rydzewski">
Ryszard Rydzewski

Ryszard Rydzewski (ur. 1 października 1928 w Wołkowysku, zm. 28 lutego 2014) – polski reżyser i scenarzysta.

</doc>
<doc id="2084793" url="https://pl.wikipedia.org/wiki?curid=2084793" title="Bloodshed">
Bloodshed

zobacz też:

</doc>
<doc id="2084794" url="https://pl.wikipedia.org/wiki?curid=2084794" title="Automonoseksualizm">
Automonoseksualizm

Automonoseksualizm – zaburzenie preferencji seksualnych, odmiana fetyszyzmu, która polega na oglądaniu siebie w lustrze w przebraniu w strój płci przeciwnej.

</doc>
<doc id="2084797" url="https://pl.wikipedia.org/wiki?curid=2084797" title="Nestor (Sirotienko)">
Nestor (Sirotienko)

Nestor, imię świeckie Jewgienij Jurjewicz Sirotienko (ur. 4 września 1974 w Moskwie) – biskup Rosyjskiego Kościoła Prawosławnego.
Życiorys.
Urodził się w rodzinie urzędniczej. W trybie zaocznym ukończył studia informatyczne w instytucie historyczno-archiwistycznym Rosyjskiego Państwowego Uniwersytetu Humanistycznego. W latach 1991–1995, po ukończeniu nauki, pracował w administracji państwowej. W 1995 wstąpił do seminarium duchownego w Moskwie. 28 marca 1998 złożył wieczyste śluby mnisze przed arcybiskupem werejskim Eugeniuszem, przyjmując imię Nestor na cześć świętego mnicha Nestora Kronikarza. Ten sam hierarcha wyświęcił go 24 kwietnia 1998 na hierodiakona, zaś 29 listopada 1999 na hieromnicha. W tym czasie mnich Nestor był już studentem Moskiewskiej Akademii Duchownej, z której został skierowany na studia w Instytucie św. Sergiusza z Radoneża w Paryżu. W tym samym momencie czasowo przeszedł w jurysdykcję Zachodnioeuropejskiego Egzarchatu Parafii Rosyjskich Patriarchatu Konstantynopolitańskiego. W 2001 jego zwierzchnik, arcybiskup Sergiusz (Konowałow), wyznaczył go na proboszcza parafii Chrystusa Zbawiciela w Asnières.
W 2004 ukończył studia teologiczne w Instytucie św. Sergiusza, otrzymał również w trybie eksternistycznym dyplom Moskiewskiej Akademii Duchownej. 26 marca 2004 ponownie przeszedł w jurysdykcję Patriarchatu Moskiewskiego, wchodząc w skład duchowieństwa eparchii chersoneskiej. 10 maja tego samego roku objął czasowo obowiązki proboszcza parafii Trzech Świętych Hierarchów w Paryżu (został nim na stałe 1 czerwca 2008). 15 stycznia 2008 został również dziekanem dekanatu francuskiego; w tym samym roku podniesiony do godności ihumena. Koordynował działania związane z budową nowej cerkwi Rosyjskiego Kościoła Prawosławnego w Paryżu. Od 2009 był również wykładowcą teologii pastoralnej w seminarium duchownym eparchii chersoneskiej.
31 maja Święty Synod Rosyjskiego Kościoła Prawosławnego wyznaczył go na biskupa pomocniczego eparchii chersoneskiej z tytułem biskupa kafskiego. W związku z tym 28 sierpnia 2010 został podniesiony do godności archimandryty. Chirotonia biskupia miała miejsce 5 września 2010 w soborze Chrystusa Zbawiciela w Moskwie, pod przewodnictwem papieża-patriarchy Aleksandrii i całej Afryki Teodora II. 24 grudnia tego samego roku został biskupem ordynariuszem eparchii chersoneskiej.
W 2018 r. został pierwszym ordynariuszem nowo utworzonej eparchii hiszpańsko-portugalskiej.
W sierpniu 2019 r. położył kamień węgielny pod cerkiew Spotkania Pańskiego w Adeje (Teneryfa, Wyspy Kanaryjskie), jest to trzecia rosyjska świątynia prawosławna zbudowana w Hiszpanii.
W październiku 2022 r. został ponownie powołany na katedrę chersoneską, co oznaczało równocześnie objęcie przez niego urzędu egzarchy zachodnioeuropejskiego. Tymczasowo zachował urząd biskupa madrycko-lizbońskiego. W związku z tą decyzją w listopadzie tego samego roku otrzymał godność metropolity.

</doc>
<doc id="2084798" url="https://pl.wikipedia.org/wiki?curid=2084798" title="Krzyż (album)">
Krzyż (album)

Krzyż – drugi album zespołu Chłopcy z Placu Broni wydany w 1991 roku nakładem Reynoll Music.
Nagrań dokonano w krakowskim Teatrze STU. Realizacja nagrań: Piotr Brzeziński i Zbigniew Grzywacz. Foto: A. Niedoba. Projekt graficzny: M. Suchowiak.
Lista utworów.
źródło:
Twórcy.
źródło:.

</doc>
<doc id="2084799" url="https://pl.wikipedia.org/wiki?curid=2084799" title="Dolní Benešov-Zábřeh">
Dolní Benešov-Zábřeh

Dolní Benešov-Zábřeh – przystanek kolejowy w Beneszowie Dolnym (w dzielnicy Zábřeh), w kraju morawsko-śląskim, w Czechach. Znajduje się na wysokości 240 m n.p.m. i leży na linii kolejowej nr 317.

</doc>
<doc id="2084800" url="https://pl.wikipedia.org/wiki?curid=2084800" title="Dolní Benešov (stacja kolejowa)">
Dolní Benešov (stacja kolejowa)

Dolní Benešov – stacja kolejowa w Dolnym Benešovie, w kraju morawsko-śląskim, w Czechach. Znajduje się na wysokości 235 m n.p.m. i leży na linii kolejowej nr 317.

</doc>
<doc id="2084801" url="https://pl.wikipedia.org/wiki?curid=2084801" title="Wiktor Wekselberg">
Wiktor Wekselberg

Wiktor Wekselberg (również "Victor Vekselberg", ros. Ви́ктор Фе́ликсович Вексельбе́рг, ur. 14 kwietnia 1957 w Drohobyczu) – rosyjski biznesmen, prezes zarządu spółki akcyjnej Tiumeńskaja nieftianaja kompanija (TNK-ВР Chołding), prezes przedsiębiorstwa Renowa, będącej potentatem przemysłu aluminiowego i tytanowego.
Od roku 2004 zamieszkały w Zurychu. W 2013 majątek Wekselberga oceniano na 15,1 miliarda dolarów.
Urodził się w rodzinie ukraińsko-żydowskiej. W roku 1979 ukończył z wyróżnieniem wydział automatyki i techniki obliczeniowej Moskiewskiego Instytutu Inżynierów Transportu Kolejowego.
W październiku 1991 został zastępcą dyrektora generalnego rosyjsko-amerykańskiej spółki Renowa. W październiku 1997 został dyrektorem generalnym Syberyjsko-Uralskiej Spółki Aluminiowej. We wrześniu 1998 został wybrany do Rady Dyrektorów Tiumeńskiej Spółki Naftowej, 28 kwietnia 1998 został prezesem Rady Dyrektorów tego przedsiębiorstwa. 12 lipca 1999 został członkiem Rady Dyrektorów Niżniewartowskiego Przedsiębiorstwa Wydobycia Ropy Naftowej. W marcu 2007 został prezesem rady dyrektorów największej na świecie spółki produkcji aluminium Rossijskij aluminij.
Na Ukrainie Wekselberg zarządza pięcioma spółkami zaopatrzenia w gaz. W roku 2006 odkupił je od rosyjskiego przedsiębiorcy Michaiła Wojewodina. Od marca 2010 Wekselberg sprawuje koordynację rosyjskiej części Centrum Innowacyjnego w Skołkowie. Wiktorowi Wekselbergowi i jego przedstawicielom udało się przejąć kontrolę nad przedsiębiorstwem Sulzer AG.
Wekselberg ma mieć bliskie powiązania z prezydentem Rosji W. Putinem i byłym prezydentem Dmitrijem Miedwiediewem, w efekcie czego został objęty m.in. sankcjami USA, w następstwie których m.in. zabezpieczono jacht i samolot o wartości ocenionej na 180 milionów dolarów. Jest również obłożony sankcjami Ukrainy i Wielkiej Brytanii, a 26 kwietnia 2022 wpisany został także w Polsce na listę osób i podmiotów objętych sankcjami Ministerstwa Spraw Wewnętrznych i Administracji.
Jest żonaty, ma dwoje dzieci – córkę Irinę (ur. 1980) i syna Aleksandra (ur. 1988).

</doc>
<doc id="2084806" url="https://pl.wikipedia.org/wiki?curid=2084806" title="Falkenstein (zamek w Dolnej Austrii)">
Falkenstein (zamek w Dolnej Austrii)

Zamek Falkenstein (, dosłownie: Zamek na Sokolej Skale) – ruiny zamku w Dolnej Austrii, w rejonie Weinviertel, 55 km na północ od Wiednia, przy granicy z Czechami. 
Położenie.
Zamek miał bardzo dobre położenie strategiczne. Znajduje się na 299 metrowym wzgórzu, z którego rozciągał się widok na prawie cały Kraj południowomorawski.
Historia.
Początki historii zamku sięgają XI wieku i nawiązują do historii zasiedlenia tego terenu. Budowę zamku prawdopodobnie nakazał w roku 1050 cesarz Henryk III Salicki w okresie tak zwanej drugiej bawarskiej kolonizacji obszaru Weinviertel. 
W roku 1106, dzięki małżeństwu z Leopolda III Świętego z Agnieszką von Waiblingen, córką cesarza Henryka IV z dynastii salickiej, zamek przeszedł w posiadanie władców Austrii. W roku 1572 Maksymilian II sprzedał zamek Hansowi Freiherr von Trautson, który zapoczątkował przebudowę zamek w formę twierdzy renesansowej. 
W roku 1645 zamek opanowali Szwedzi, lecz nie uległ on wtedy zniszczeniu. Upadek zamku nastąpił pod koniec XVII wieku, kiedy to jego właściciele zaczęli rozbiórkę zamku w celu uzyskania materiału budowlanego. 
Dzisiaj.
W sezonie letnim na zamku organizowane są średniowieczne imprezy oraz wystawiane są sztuki teatralne. W odległości ok. 10 km na południowy zachód od ruin zamku Falkenstein znajdują się ruiny zamku Staatz.

</doc>
<doc id="2084808" url="https://pl.wikipedia.org/wiki?curid=2084808" title="Krein">
Krein

Osoby:

</doc>
<doc id="2084809" url="https://pl.wikipedia.org/wiki?curid=2084809" title="Kamizelka przeciwodłamkowa OLV">
Kamizelka przeciwodłamkowa OLV

Kamizelka OLV – polska kamizelka kuloodporna przeznaczona dla żołnierzy Wojsk Lądowych. W produkcji od początku lat 90 .
Chroni przed pociskami 9 mm Parabellum (2. klasa kuloodporności według normy PN-V-87000:1999), ponadto istnieje możliwość zastosowania z przodu płyty stalowej, która chroni także przed pociskami 7,62 mm, wystrzeliwanymi z kbk AKM (4. klasa kuloodporności według normy PN-V-87000:1999). Wyposażona jest także w kołnierz stójkowy, naramienniki oraz doczepianą osłonę podbrzusza; posiada właściwości odłamkoodporne.
Kamizelka nie tylko pełni rolę ochronną, ale przeznaczona jest również do przenoszenia dodatkowego oporządzenia. Posiada 14 kieszeni przyszytych na stałe (m.in. 2 kieszenie na 2 magazynki do kbk AK/kbk Beryl, 1 kieszeń na opatrunek, 1 na radio, 2 na granaty ręczne). Z tyłu umiejscowione jest miejsce na zamocowanie maski MP5 w pokrowcu.
Waga kamizelki z pełnymi wkładami: 11,5 kg. Kamizelka była produkowana w kamuflażu pantera w odmianie leśnej oraz pustynnej.
W 2014 ukraińscy ochotnicy skupowali kamizelki OLV w celu wykorzystywania ich podczas toczącej się wówczas wojny w Donbasie
Opinia o kamizelce.
Kamizelki OLV były m.in. na wyposażeniu żołnierzy UNPROFOR czy PKW Irak. Użytkownicy zgłosili szereg uwag m.in.: zbyt duża waga w porównaniu do podobnych konstrukcji na wyposażeniu innych armii, nieergonomiczne umieszczenie kieszeni, nietrwałe zamknięcia kieszeni..

</doc>
<doc id="2084810" url="https://pl.wikipedia.org/wiki?curid=2084810" title="Kocham cię (album)">
Kocham cię (album)

Kocham cię – trzeci album zespołu Chłopcy z Placu Broni wydany w 1993 roku nakładem wytwórni MJM Music PL.
Foto: Ryszard Kornecki. Projekt graficzny: Franz Dreadhunter.
Lista utworów.
źródło::
Twórcy.
źródło:.

</doc>
<doc id="2084811" url="https://pl.wikipedia.org/wiki?curid=2084811" title="Koszyk dóbr i usług">
Koszyk dóbr i usług

Koszyk dóbr i usług – kombinacja wszystkich dóbr i usług nabywanych przez konsumenta w danym czasie.
W skład koszyka dóbr i usług wchodzą wydatki na:
Statystyczny koszyk zakupów – dobra i usługi oraz ich ilość kupowane przez „uśrednione” gospodarstwo domowe (typową rodzinę). Tworzony przez GUS na podstawie badań budżetów gospodarstw domowych. Służy do wyliczania Indeksu cen dóbr konsumpcyjnych (CPI).

</doc>
<doc id="2084815" url="https://pl.wikipedia.org/wiki?curid=2084815" title="Linie absorpcyjne">
Linie absorpcyjne



</doc>
<doc id="2084820" url="https://pl.wikipedia.org/wiki?curid=2084820" title="Zalmoksis">
Zalmoksis

Zalmoksis (gr. Ζάλμοξις), Zamolksis (Ζάμολξις), Salmoksis (Σάλμοξις) – w mitologii trackiej bóg wojny, władca pozagrobowego królestwa w którym polegli wojownicy żyją wiecznie.
Starożytni Grecy uważali Zalmoksisa za postać historyczną. Według Herodota był on trackim niewolnikiem Pitagorasa, który został wyzwolony i wrócił do swojej ojczyzny, gdzie udzielał nauk o charakterze etyczno-religijnym. Aby udowodnić swoim pobratymcom, że jego nauki dają nieśmiertelność, skrył się na trzy lata w podziemnej komnacie. Po śmierci miał zostać otoczony przez Traków kultem.
Co pięć lat Zalmoksisowi składano ofiarę z człowieka, rzucając ją na ostrza trzech pionowo ustawionych włóczni.

</doc>
<doc id="2084821" url="https://pl.wikipedia.org/wiki?curid=2084821" title="Zamolksis">
Zamolksis



</doc>
<doc id="2084822" url="https://pl.wikipedia.org/wiki?curid=2084822" title="Kamasare Filoteknos">
Kamasare Filoteknos

Kamasare Filoteknos (gr.: "Kαμασαρύη Φιλοτέκνος", "Kamasarýē Filotéknos") (zm. 175/160 p.n.e.) – królowa Bosporu z dynastii Spartokidów od ok. 180 p.n.e. do swej śmierci.
Kamasare była najprawdopodobniej córką Spartokosa V, króla Bosporu w latach ok. 200-180 p.n.e. Poślubiła Pairisadesa III, kuzyna i króla Bosporu w latach ok. 180-170/160 p.n.e. Z mężem rządziła w królestwie zapewne do jego śmierci. Używała przydomka "Filoteknos" („Kochająca Dziecko”). Miała ze swym mężem syna Pairisadesa IV Filometora, przyszłego króla bosporańskiego w latach 170/160-145/140 p.n.e. Po śmierci męża wyszła ponownie za mąż, za Argotosa.
Królowa Kamasare jest znana z jednej inskrypcji ("Corpus Inscriptionum Regni Bosporani" (CIRB), 75):
Kamasare i jej pierwszy mąż Pairisades III wymienieni są również w dekrecie delfickim odnalezionym w Milecie, który jest datowany na lata 178-177 p.n.e. Inskrypcja odnaleziona w Kerczu powstała najprawdopodobniej po r. 150 p.n.e. (CIRB, s. 85).

</doc>
<doc id="2084823" url="https://pl.wikipedia.org/wiki?curid=2084823" title="XXX Xtreme">
XXX Xtreme



</doc>
<doc id="2084824" url="https://pl.wikipedia.org/wiki?curid=2084824" title="Weneria">
Weneria



</doc>
<doc id="2084825" url="https://pl.wikipedia.org/wiki?curid=2084825" title="Parafia św. Stanisława Biskupa i Męczennika w Sieluniu">
Parafia św. Stanisława Biskupa i Męczennika w Sieluniu

Parafia pw. Świętego Stanisława Biskupa i Męczennika w Sieluniu – rzymskokatolicka parafia należąca do dekanatu Różan, diecezji łomżyńskiej, metropolii białostockiej.
Historia.
Parafia została erygowana w XIII wieku. Dokument erekcyjny parafii był odnowiony w 1387 roku przez Biskupa płockiego Ścibora. 
Obszar parafii.
Zmiany administracyjne.
Bullą "Totus Tuus Poloniae Populus" Papieża Jana Pawła II z 25 marca 1992 parafia Sieluń została włączona do Diecezji łomżyńskiej z Diecezji płockiej.
Miejscowości i ulice.
W granicach parafii znajdują się miejscowości:

</doc>
<doc id="2084827" url="https://pl.wikipedia.org/wiki?curid=2084827" title="Morbus gallicus">
Morbus gallicus



</doc>
<doc id="2084828" url="https://pl.wikipedia.org/wiki?curid=2084828" title="Keep On Loving You">
Keep On Loving You

Keep On Loving You – ballada rockowa napisana przez Kevina Cronina i wykonana przez zespół REO Speedwagon. W utworze na gitarze prowadzącej zagrał Gary Richrath. Tekst piosenki to wyznanie miłosne do ukochanej, która wcześniej zdradziła. Piosenka stała się przebojem w roku 1981, zajmując w marcu pierwsze miejsce zestawienia "Billboard" Hot 100 i docierając do 4. miejsca na listach przebojów w Szwajcarii i siódmego w Wielkiej Brytanii (UK Singles Chart).
Nawiązania do utworu.
Piosenka pojawia się również w .

</doc>
<doc id="2084829" url="https://pl.wikipedia.org/wiki?curid=2084829" title="Machares">
Machares

Machares (gr.: "Μαχάρης", "Machárēs") (zm. 66 p.n.e.) – król Bosporu z dynastii Mitrydatydów pod zwierzchnością pontyjską w latach 81-70 p.n.e., uzurpator Bosporu od 70 p.n.e. do swej śmierci. Syn Mitrdatesa I (VI) Eupatora Dionizosa, króla Pontu i Bosporu.
W r. 81 p.n.e. Machares został mianowany królem Bosporu przez ojca Mitrydatesa I (VI) Eupatora Dionizosa, króla Pontu i Bosporu. W r. 73 p.n.e. ojciec, po porażce w wojnie z Rzymianami w Kyzikos, ubiegał się u Macharesa o pomoc, która była wtedy dostarczona bez zakłóceń; ale dwa lata później ponowne klęski Mitrydatesa wystawiły na próbę lojalność syna względem ojca. W r. 70 p.n.e. Machares bowiem wysłał posłów do rzymskiego wodza Lukullusa. Ci, dając podarek w postaci wieńca ze złota, poprosili o przyznanie im warunków przymierza z Rzymem. Te poselstwo było chętnie przyjęte przez Lukullusa; jako dowód jego szczerości, Machares dostarczył rzymskiemu wodzowi wsparcie militarne w jego oblężeniu Synopy.
W r. 66 p.n.e. Mitrydates, po porażce z wodzem rzymskim Pompejuszem Wielkim pod Nikopolis, postanowił pomaszerować ze swą armią do Kolchidy, a stąd potem pieszo do Majotis i na Krym, by odzyskać Bospor oraz rozpocząć energiczne przygotowania do dalszej wojny. Machares obawiał się spotkania z ojcem z powodu swego odstępstwa na rzecz Rzymian. Gdy dowiedział się, że szybkim marszem przebył długą drogę przez dzikie ludy i tzw. Zapory Scytyjskie, przez które żadna osoba nie przeszła, postanowił wysłać posłów. Usprawiedliwiał się, że tylko z konieczności zawarł porozumienie z Rzymianami. Dowiadując się o jego wielkim gniewie, uciekł do Chersonezu nad Pontem, by nie wpaść w ręce ojca. Mitrydates wysłał za nim okręty, celem pochwycenia go. Machares widząc beznadziejność sytuacji, popełnił samobójstwo. Mitrydates jego przyjaciół, których mu dał przy wyjeździe do Bosporu, kazał stracić, a tych, których syn sobie dobrał, postanowił puścić wolno. Historyk rzymski Kasjusz Dion, był przeciwnego zdania w sprawie jego śmierci, bowiem podał, że Mitrydates zgładził syna z pomocą jego ludzi, którym obiecał bezkarność oraz pieniądze.

</doc>
<doc id="2084830" url="https://pl.wikipedia.org/wiki?curid=2084830" title="Skryboniusz">
Skryboniusz

Skryboniusz (gr.: "Σκριβονιος", "Skribonios") (zm. 15 p.n.e.) – król Bosporu od 17 p.n.e. do swej śmierci. Drugi mąż Dynamis Filoromajos, królowej Bosporu.
Skryboniusz był prawdopodobnie nieprawym synem króla Pontu i Bosporu Farnakesa II Filoromajosa, bowiem podawał się za krewnego Dynamis Filoromajos, córki tego ostatniego. Bardziej prawdopodobne wydaje się, że był z pochodzenia Rzymianinem.
Wykorzystując nadarzającą się okazję do zdobycia władzy, wzniecił bunt przeciw Asandrowi Filokajsarowi Filoromajosowi, legalnemu królowi bosporańskiemu w r. 17 p.n.e. Ten widząc, jak jego wojska opuszczały go na rzecz uzurpatora, który podawał się za krewnego jego żony, wpadł w rozpacz. Z tego powodu postanowił, mając 93 lat życia, zagłodzić się na śmierć.
Dynamis Filoromajos, wdowa po Asandrze, była zmuszona poślubić Skryboniusza. Marek Wipsaniusz Agryppa, rzymski mąż stanu i przyjaciel cesarza Oktawiana Augusta, po odkryciu jego oszustw, uznał go za zdrajcę oraz postanowił skazać na śmierć. Później, by zapobiec pogłębianiu się trudnej sytuacji politycznej, wyznaczył króla Pontu Marka Antoniusza Polemona I Eusebesa Sotera, jako nowego króla bosporańskiego. Ten postanowił poślubić Dynamis, wdowę po Skryboniuszu, w r. 15 p.n.e. Była ona jego pierwszą żoną, a on jej trzecim mężem.

</doc>
<doc id="2084831" url="https://pl.wikipedia.org/wiki?curid=2084831" title="Parafia św. Stanisława w Skrzeszewie">
Parafia św. Stanisława w Skrzeszewie

Parafia pw. Świętego Stanisława w Skrzeszewie – rzymskokatolicka parafia należąca do dekanatu drohiczyńskiego (nadbużańskiego), diecezji drohiczyńskiej, metropolii białostockiej. Erygowana około 1431. Siedziba parafii mieści się pod numerem 137.
Obszar parafii.
Miejscowości i ulice.
W granicach parafii znajdują się miejscowości:

</doc>
<doc id="2084833" url="https://pl.wikipedia.org/wiki?curid=2084833" title="Roberto Fernando">
Roberto Fernando

Roberto Fernando, właśc. Roberto Fernando Frojuello (ur. 8 listopada 1937 w São Paulo, zm. 29 stycznia 2021 tamże) – brazylijski piłkarz występujący na pozycji napastnika.
Kariera klubowa.
Karierę piłkarską Roberto Fernando rozpoczął w klubie São Paulo FC w 1956 roku. Później grał w Guarani FC i chilijskim CSD Colo-Colo. W latach 1959–1960 ponownie grał w São Paulo FC. W 1961 roku wyjechał do Argentyny do River Plate, gdzie grał w latach 1961–1963. Karierę piłkarską zakończył w SE Palmeiras w 1966 roku. Z Palmeiras zdobył mistrzostwo stanu São Paulo – Campeonato Paulista w 1966 roku.
Kariera reprezentacyjna.
W reprezentacji Brazylii Roberto Fernando zadebiutował 26 maja 1960 w przegranym 2-4 meczu z reprezentacją Argentyny w Copa Julio Roca 1960. Drugi i ostatni raz w reprezentacji wystąpił 3 dni później w wygranym 4–1 meczu rewanżowym z Argentyną.

</doc>
<doc id="2084834" url="https://pl.wikipedia.org/wiki?curid=2084834" title="Mercedes-Benz C215">
Mercedes-Benz C215



</doc>
<doc id="2084835" url="https://pl.wikipedia.org/wiki?curid=2084835" title="Euneike">
Euneike

Euneike (gr.: " Eυνείκη", "Euneíké") – żona króla Bosporu Tyberiusza Juliusza Kotysa I Filokajsara Filoromajosa Eusebesa, a po jego śmierci królowa Bosporu w latach 68-69.
W 1910 r. odkryto marmurową płytę z grecką inskrypcją w ścianie jednego z domów w Anapie. Na zachowanym lewym górnym rogu znajdował się napis ("Corpus Inscriptionum Regni Bosporani" (CIRB), 1118):
Inskrypcja datowana jest na czasy Reskuporisa I (68/69-91/92). Z interesującego nas imienia królowej zachowały się tylko trzy pierwsze litery. Przez pewien okres wydawało się, że jest to jedyna informacja dotycząca tej osoby. Interesujące rezultaty przyniosła jednak analiza zachowanych monet.
Dzięki badaniom archeologicznym znamy serię brązowych monet mających na awersie przedstawienie fasady pentastylosu wraz z legendą KA-ΠE, umieszczoną po obu jego stronach, zaś na drugiej stronie monogramy składające się z liter BAK, BAEY lub BAEIY i znaku nominału KΔ (informacja, że moneta ma wartość 24 jednostek). Badacze są zgodni, co do odczytania legendy umieszczonej po obu stronach świątyni, jako KAΠE[τολιών]. Monogramy znajdujące się na rewersach rozszyfrowywane są jako "BA[σιλεύς] K[ότυος]" („Król Kotys”) i "BA[σιλεία] E[`υνείκη]" („Królowa Euneike”). Pewni uczeni datują te monety na lata 68-69. Zdaniem ich te monety odzwierciedlają specyficzną sytuację zaistniałą w królestwie bosporańskim po śmierci cesarza rzymskiego Nerona. Ten bowiem prowadził w polityce wschodniej ograniczanie do minimum roli miejscowego władcy, a w dłuższej perspektywie czasowej być może chęcią włączenia jego ziem do państwa rzymskiego. Monety te mogą być podjętą przez Tyberiusza Juliusza Kotysa I Filokajsara Filoromajosa Eusebesa próbą powrotu do statusu królestwa sprzed wstąpieniem na tron Nerona. Po śmierci Kotysa wzór fasady świątyni na monetach mogł być kontynuowany przez jego małżonkę, zanim jeszcze na tron wstąpił syn Reskuporis. Pewną wskazówką może być tutaj fakt, że w świetle znanych dotychczas źródeł numizmatycznych, monet z monogramem Euneike jest więcej. W świetle tych faktów królowa, podobnie jak jej teściowa Gepaepyris, sprawowała samodzielną władzę królewską tylko do czasu, kiedy na tronie nie zasiadł jej syn Tyberiusz Juliusz Reskuporis I Filokajsar Filoromajos Eusebes.

</doc>
<doc id="2084836" url="https://pl.wikipedia.org/wiki?curid=2084836" title="Piosenki dla dzieci od lat 5 do 155">
Piosenki dla dzieci od lat 5 do 155

Piosenki dla dzieci od lat 5 do 155 – czwarty album zespołu Chłopcy z Placu Broni wydany w 1994 roku nakładem wytwórni MJM Music PL.
Jest to zapis akustycznego występu zespołu w Polskim Radiu Łódź, jaki miał miejsce jesienią 1993. Projekt graficzny: Magdalena Bauer.
Lista utworów.
źródło:

</doc>
<doc id="2084837" url="https://pl.wikipedia.org/wiki?curid=2084837" title="Bruce McGill">
Bruce McGill

Bruce Travis McGill (ur. 11 lipca 1950) w San Antonio w stanie Texas – amerykański aktor grający w filmach i w serialach telewizyjnych. w serialu MacGyver.

</doc>
<doc id="2084838" url="https://pl.wikipedia.org/wiki?curid=2084838" title="Parafia św. Szczepana w Skrzynnie">
Parafia św. Szczepana w Skrzynnie

Parafia rzymskokatolicka Świętego Szczepana w Skrzynnie – jedna z 10 parafii dekanatu przysuskiego diecezji radomskiej.
Historia.
Skrzynno około 1120 było siedzibą kasztelanii przeniesionej ze Skrzyńska. Było własnością Łabędziów, wśród których wyróżnił się Piotr Włostowic. W XIII w. stanowiło własność biskupów poznańskich, a od 1288 do XVIII w. w większości w posiadaniu cystersów z Sulejowa, w części miejscowych proboszczów. Miasto było lokowane przez Władysława Łokietka w 1308 na prawie niemieckim. W XVIII w. cystersi sprzedali swoją część Szydłowskim. Utrata praw miejskich nastąpiła w 1869. Pierwszy kościół pw. św. Szczepana z XI w. prawdopodobnie był fundacji Piotra Włostowica. Parafia została erygowana przed 1384. Kościół kolejny w początkach XVI w. był murowany, lecz spłonął w 1575. Odbudowano go staraniem Pawła Dunina Zbożeńskiego. Do niego około 1615 dobudowano kaplicę pw. św. Barbary. W połowie XVI w. Duninowie przyjęli arianizm i kościół stał się zborem ariańskim. W 1567 odbył się tu synod ariański z udziałem ponad stu pastorów. Obecny kościół, z fundacji Macieja Wrzeciąża, wzniesiony był w latach 1626 - 1638 staraniem ks. Mateusza Urzeckiego z wykorzystaniem istniejącej kaplicy. W połowie XVII w. dobudowano dwie kaplice fundacji Modliszewskich. Konsekrował kościół w 1643 bp. Tomasz Mikołaj Oborski. Świątynia była odnowiona w latach 1706 - 1777 przez cystersów z Sulejowa, restaurowana w latach 1896 - 1907 staraniem ks. Wincentego Krawczyńskiego, w latach 1986 - 1997 staraniem ks. Henryka Kołodziejczyka. Kościół jest w stylu późnorenesansowym, jest orientowany, trójnawowy, bazylikowy, wzniesiony z kamienia.

</doc>
<doc id="2084840" url="https://pl.wikipedia.org/wiki?curid=2084840" title="Parafia św. Jana Chrzciciela w Sochocinie">
Parafia św. Jana Chrzciciela w Sochocinie

Parafia pw. Świętego Jana Chrzciciela w Sochocinie - parafia należąca do dekanatu płońskiego północnego, diecezji płockiej, metropolii warszawskiej. Poprzednio należała do dekanatu płońskiego, diecezji płockiej, metropolii warszawskiej.
Została erygowana w 1385 roku.
Miejsca święte.
Kościół parafialny.
Obecny kościół parafialny pw. św. Jana Chrzciciela został zbudowany w latach 1908-1919.

</doc>
<doc id="2084845" url="https://pl.wikipedia.org/wiki?curid=2084845" title="Parafia Wniebowzięcia Najświętszej Maryi Panny w Solcu nad Wisłą">
Parafia Wniebowzięcia Najświętszej Maryi Panny w Solcu nad Wisłą

Parafia Najświętszej Maryi Panny w Solcu nad Wisłą – Jedna z 10 parafii rzymskokatolickich dekanatu lipskiego diecezji radomskiej.
Historia.
Nazwa miejscowości pochodzi od prowadzonego handlu solą. Według legendy najstarsza wzmianka dotyczy wskrzeszenia Piotrawina w 1078 przez św. Stanisława, biskupa krakowskiego. W XI w. Solec stanowił gród arcybiskupów gnieźnieńskich, potem własność bożogrobców z Miechowa, od 1325 własność królewską i w tym czasie lokowane zostało miasto przez Władysława Łokietka. Kazimierz Wielki zbudował gotycki zamek, który był przekształcony w XVII w. przez Krzysztofa Zbaraskiego na rezydencję renesansową. Miasto, zniszczone w wyniku najazdów szwedzkich, podupadło, a prawa miejskie utraciło w 1869. 
Kościół pierwotny istniał przy rezydencji arcybiskupów gnieźnieńskich. Parafia powstała prawdopodobnie w XIII w. Murowana kaplica zamkowa pw. Wniebowzięcia NMP była zbudowana przez Kazimierza Wielkiego w 1370, a następnie przekształcona w kościół parafialny. Ten był trzykrotnie palony i odbudowywany: przez ks. Macieja Becha w XVI w., przez księcia Krzysztofa Zbarskiego w 1604 i wtedy też konsekrowany, w 1825 roku przez hrabiego Matuszewicza. Kościół jest w stylu gotyckim, wzniesiony z kamienia i cegły. W latach 1976 - 1999 kościół restaurowano i odnowiono staraniem ks. Tadeusza Gębki.
Zasięg parafii.
Do parafii należą wierni z miejscowości: Boiska, Dziurków, Kalinówek, Kolonia Nadwiślańska, Kłudzie, Przedmieście Bliższe, Przedmieście Dalsze, Raj, Sadkowice, Solec, Wola Solecka, Kolonia Wola Solecka i Wólka.

</doc>
<doc id="2084846" url="https://pl.wikipedia.org/wiki?curid=2084846" title="Wargacz kniazik">
Wargacz kniazik

Wargacz kniazik ("Labrus bergylta") – gatunek ryby z rodziny wargaczowatych ("Labridae").
Występowanie.
Występuje w północnym Atlantyku od Norwegii i północnej Szkocji do wybrzeży zachodniej Afryki, także wokół Azorów, Madery i Wysp Kanaryjskich. Bardzo rzadko także w zachodniej części Morza Śródziemnego.
Ryba żyjąca nad dnem żwirowatym i skalistym obficie porośniętym glonami, na głębokości do 50 m, choć zazwyczaj tylko od 5 do 20 m. 
Ryba żyjąca samotnie, aktywna jedynie w dzień, noc spędza w pieczarach i rozpadlinach skalnych. Młode ryby można spotkać na płytkich wodach przybrzeżnych, a nawet w okresowych kałużach pozostałych po odpływie w szczelinach skalnych.
Opis.
Dorasta maksymalnie do 60 cm. Ciało długie, krępe o dużej głowie i długim pysku. Szczęki daleko wysuwalne, na każdej z nich uzębienie w postaci rzędu silnych stożkowatych zębów, kość podniebienia bezzębna, natomiast dolna kości gardłowe zrośnięte w silną płytkę żującą. Łuski duże, koliste, wzdłuż linii bocznej od 41–47 łusek przebiegających równolegle do linii grzbietu. Płetwa grzbietowe długa, niepodzielona podparta 18–21 twardymi i 9–13 miękkimi promieniami. Płetwa odbytowa podparta 3 twardymi i 8–12 miękkimi promieniami.
Ubarwienie: zmienne w zależności od miejsca przebywania, wieku i dojrzałości płciowej. Zazwyczaj w barwach występują odcienie zieleni lub brązu, często na każdej łusce znajdują się jasne plamy. Płetwy pokryte białymi punktami.
Odżywianie.
Odżywia się drobnymi skorupiakami i mięczakami.
Rozród.
Tarło odbywa się w maju i czerwcu. Samiec buduje specjalne gniazdo na dnie, do którego składana jest ikra.

</doc>
<doc id="2084849" url="https://pl.wikipedia.org/wiki?curid=2084849" title="Labrus bergylta">
Labrus bergylta



</doc>
<doc id="2084853" url="https://pl.wikipedia.org/wiki?curid=2084853" title="Servílio de Jesus Filho">
Servílio de Jesus Filho

Servílio de Jesus Filho (ur. 15 listopada 1939 w São Paulo, zm. 23 lutego 2005 w São Paulo) – piłkarz brazylijski, występujący na pozycji napastnika.
Kariera klubowa.
Karierę piłkarską Servílio rozpoczął w klubie Portuguesa São Paulo w 1956 roku. W barwach Portuguesy rozegrał 228 spotkań i strzelił 131 bramek. W latach 1963–1969 grał w SE Palmeiras. Z Palmeiras dwukrotnie zdobył mistrzostwo stanu São Paulo – Campeonato Paulista w 1963, 1966, Torneio Rio-São Paulo w 1965, 1967 oraz Torneio Roberto Gomes Pedrosa 1967. W barwach Palmeiras Servílio rozegrał 296 spotkania i strzelił 137 bramek.
W późniejszych latach występował w Corinthians São Paulo (1969–1970), meksykańskim Atlasie Guadalajara (1971), Pauliście Jundiaí (1971), Nacionalu São Paulo (1973–1977) oraz wenezuelskiem klubie Valencia FC, gdzie zakończył karierę w 1977 roku.
Kariera reprezentacyjna.
W reprezentacji Brazylii Servílio zadebiutował 26 maja 1960 w przegranym 2-4 towarzyskim meczu z reprezentacją Argentyny, którego stawką była Copa Julio Roca 1960. Ostatni raz w reprezentacji wystąpił 25 czerwca 1966 w zremisowanym 1-1 towarzyskim meczu reprezentacją Szkocji. Servílio był bliski wyjazdu na Mistrzostwa Świata 1966. Ogółem w reprezentacji wystąpił 8 razy i strzelił 5 bramek.
Ciekawostki.
Również ojciec Servílio – Servílio de Jesús był znanym piłkarzem w latach trzydziestych i czterdziestych. Występował w Corinthians São Paulo oraz reprezentacji Brazylii, z którą uczestniczył w Copa América 1942 i Copa América 1945.

</doc>
<doc id="2084854" url="https://pl.wikipedia.org/wiki?curid=2084854" title="Plastykoterapia">
Plastykoterapia

Plastykoterapia – terapia za pomocą sztuki wykorzystująca techniki plastyczne oraz kolory.
Plastyka jest najczęściej wykorzystywana w procesie arteterapii. Korzysta z najróżniejszych, niekonwencjonalnych technik plastycznych. Pełni wiele funkcji, z których najważniejszą zdaje się być możliwość formułowania swojej wypowiedzi w sposób niewerbalny, a tym samym bezpieczny dla zainteresowanego. Często jednak dzieło artystyczne staje się pretekstem do rozmów i dyskusji wokół tematu, który dana praca wyłania.
Obserwacja osób z niepełnosprawnością fizyczną podczas zajęć z plastykoterapii pozwala terapeucie zajęciowemu określić sprawność manualną pacjentów

</doc>
<doc id="2084857" url="https://pl.wikipedia.org/wiki?curid=2084857" title="Parafia św. Jana Chrzciciela i św. Stanisława BM w Stanisławowie">
Parafia św. Jana Chrzciciela i św. Stanisława BM w Stanisławowie

Parafia Świętego Jana Chrzciciela i Świętego Stanisława BM w Stanisławowie – parafia rzymskokatolicka w dekanacie stanisławowskim diecezji warszawsko-praskiej. Erygowana w 1525.
Terytorium parafii obejmuje następujące miejscowości: Kąty-Borucza, Kąty-Miąski, Kąty-Wielgi, Kolonie Stanisławów, Legacz, Lubomin, Ładzyń, Mały Stanisławów, Ołdakowizna, Papiernia, Porąb (oprócz Marcelina), Poręby Leśne, Prądzewo-Kopaczewo, Retków, Rządza, Sokóle, Stanisławów, Suchowizna, Wólka Czarnińska, Wólka Piecząca, Zalesie.

</doc>
<doc id="2084858" url="https://pl.wikipedia.org/wiki?curid=2084858" title="Steven Holl">
Steven Holl

Steven Holl (ur. 9 grudnia 1947 w Bremerton, w stanie Waszyngton), amerykański architekt współczesny, najbardziej znany ze swego projektu z 1998 roku Muzeum Sztuki Nowoczesnej Kiasma w Helsinkach w Finlandii. Holl zaliczany jest do kierunku postmodernizmu i dekonstruktywizmu. 
Kariera.
Holl ukończył studia na Uniwersytecie w Waszyngtonie, a następnie kontynuował studia architektoniczne w Rzymie w roku 1970. W 1976 podjął naukę w Architectural Association School of Architecture w Londynie. W tym czasie otworzył swoje biuro architektoniczne w Nowym Jorku. Od roku 1981 nauczał na Uniwersytecie Columbia.
Wpływ na jego poglądy i filozofię wywarli Maurice Merleau-Ponty oraz fiński architekt-teoretyk Juhani Pallasmaa.
Nagrody i wyróżnienia.
W roku 1998 Holl otrzymał prestiżową nagrodę Alvar Aalto Medal. W roku 2000 jego nazwisko znalazło się na liście American Academy of Arts and Letters. W lipcu 2001 roku czasopismo Time uznało Holla za Najlepszego Architekta Amerykańskiego, uzasadniając swój wybór tym, że "budynki [Holla] zadowalają tak ducha jak i oko".

</doc>
<doc id="2084859" url="https://pl.wikipedia.org/wiki?curid=2084859" title="Irredentyzm">
Irredentyzm



</doc>
<doc id="2084861" url="https://pl.wikipedia.org/wiki?curid=2084861" title="Parafia św. Anny w Sterdyni">
Parafia św. Anny w Sterdyni

Parafia pw. Świętej Anny w Sterdyni – rzymskokatolicka parafia należąca do dekanatu Sterdyń, diecezji drohiczyńskiej, metropolii białostockiej. Parafię prowadzą księża diecezjalni.
Zasięg parafii.
Do parafii należą wierni z miejscowości: Białobrzegi, Chądzyń, Dzięcioły Bliższe, Dzięcioły Dalsze, Golanki, Kiełpiniec, Kiezie, Dąbrówka, Lebiedzie-Kolonia, Seroczyn-Kolonia, Kuczaby, Lebiedzie, Matejki, Nowe Mursy, Stare Mursy, Paderewek, Paulinów, Stelągi, Sterdyń i Szwejki.
Historia.
Parafia powstała przed 1456. Pierwotny kościół zbudowany w 1472 lub 1517.
Kościół parafialny.
Obecny kościół w stylu późnobarokowym wznieśli w latach 1778–1783 ówcześni dziedzice Sterdyni – generał wojsk koronnych Antoni hr. Ossoliński (zm. 20 maja 1776), starosta sulejowski (1770–1776), oraz jego syn Stanisław z Tęczyna hr. Ossoliński (zm. po 1824), starosta sulejowski (1788–1795), a także żona (od 1786) Józefa z Morsztynów (zm. po 1807).
Kościoły filialne i kaplice.
Do parafii św. Anny przynależy kaplica dojazdowa pw. Matki Bożej Królowej Polski w Kiełpińcu, która powstała w latach 1983–1985. Kaplica została poświęcona 15 lipca 1990 roku przez biskupa siedleckiego Jana Mazura.

</doc>
<doc id="2084862" url="https://pl.wikipedia.org/wiki?curid=2084862" title="Uśmiechnij się!">
Uśmiechnij się!

Uśmiechnij się! – piąty album zespołu Chłopcy z Placu Broni wydany w 1996 roku nakładem wytwórni Koch International.
Foto: Beata Pędzińska, Magda Krzystek, Maciek Kozłowski.
Lista utworów.
źródło:

</doc>
<doc id="2084863" url="https://pl.wikipedia.org/wiki?curid=2084863" title="Parafia św. Wojciecha w Szreńsku">
Parafia św. Wojciecha w Szreńsku

Parafia pw. Świętego Wojciecha w Szreńsku - parafia należąca do dekanatu mławskiego zachodniego, diecezji płockiej, metropolii warszawskiej. Poprzednio należała do dekanatu mławskiego, diecezji płockiej, metropolii warszawskiej.
Została erygowana w XIV wieku. Siedziba parafii mieści się przy ulicy Wikariackiej.
Miejsca święte.
Kościół parafialny.
Obecny kościół parafialny pw. Niepokalanego Poczęcia Najświętszej Maryi Panny został zbudowany około 1470. 

</doc>
<doc id="2084865" url="https://pl.wikipedia.org/wiki?curid=2084865" title="Impostacja głosu">
Impostacja głosu

Impostacja głosu (z wł. "l’impostazione della voce"), ustawienie głosu – prawidłowe ustawienie aparatu głosowego w nauce i praktyce śpiewu. Impostacja głosu polega na właściwej koordynacji czynności krtani (a dokładniej więzadeł głosowych), rezonatorów głosowych i układu oddechowego.
W metodycznej nauce śpiewu "impostacją" nazywa się również sam proces usprawniania funkcji narządów uczestniczących w emisji głosu rozumianych jako suma środków, za pomocą których można uzyskać optymalne funkcjonowanie organów uczestniczących w emisji głosu (opanowanie prawidłowego oddechu, równomierny rozwój poszczególnych grup mięśniowych itp.). Z uwagi na to impostacja głosu jest jednym z podstawowych przedmiotów nauczania na studiach aktorskich oraz wokalnych. Celem impostacji jest:
Zajęcia z impostacji wskazane są dla wielu grup zawodowych, dla których głos jest narzędziem pracy m.in. nauczycieli (zwłaszcza muzyki, śpiewu), duchownych , zawodowych mówców (konferencyjnych, szkoleniowych, komentatorów sportowych), polityków (umiejętność autoprezentacji) czy handlowców.

</doc>
<doc id="2084868" url="https://pl.wikipedia.org/wiki?curid=2084868" title="Maler">
Maler



</doc>
<doc id="2084869" url="https://pl.wikipedia.org/wiki?curid=2084869" title="Parafia św. Stanisława Kostki w Trębkach">
Parafia św. Stanisława Kostki w Trębkach

Parafia Świętego Stanisława Kostki w Trębkach - parafia należąca do dekanatu Żychlin diecezji łowickiej. Erygowana w 1303. Mieści się pod numerem 27. Duszpasterstwo w niej prowadzą księża diecezjalni.
Miejscowości należące do parafii: Anielin, Białka, Dąbkowice, Długołęka, Feliksów, Halinów Skrzański, Helenów Trębski, Józefków, Kiełpieniec, Mellerów, Modrzew, Nowa Wieś, Osowia, Pieryszew, Pobórz, Przyzórz, Skarżyn, Skarżynek, Skrzany, Swoboda, Trębki, Tuliska, Witoldów.

</doc>
<doc id="2084871" url="https://pl.wikipedia.org/wiki?curid=2084871" title="Hate to Feel">
Hate to Feel

Hate to Feel – utwór amerykańskiego zespołu muzycznego Alice in Chains, pochodzący z drugiego albumu studyjnego "Dirt", wydanego 29 września 1992 nakładem wytwórni Columbia. Kompozycja została zamieszczona na jedenastej pozycji w amerykańskiej edycji płyty. Czas trwania wynosi 5 minut i 16 sekund, co czyni ją jedną z dłuższych wchodzących w skład wydawnictwa. „Hate to Feel” jest drugim obok „Angry Chair” utworem zawartym na "Dirt", który jest w całości autorstwa Layne’a Staleya.
Historia nagrywania.
Kompozycje „Hate to Feel” i „Angry Chair” zostały przyniesione do studia przez Layne’a Staleya w wersjach instrumentalnych w trakcie sesji do albumu "Dirt" (1992). Według producenta Dave’a Jerdena robocze tytuły obydwu utworów brzmiały „Rock On” i „Rockmanoff” lub „Rockmanoff I” i „Rockmanoff II”. Podczas nagrań powstał problem wynikający z podobnych nazewnictw. Gdy muzycy przystąpili do pracy nad „Hate to Feel”, inżynier dźwięku Bryan Carlstrom omyłkowo o mało co nie wymazał partii wokalnych z „Angry Chair”. Przed rozpoczęciem procesu obróbki cyfrowej Pro Tools sprawdził taśmę, dzięki czemu uniknięto błędu.
Analiza.
Tematyka utworu skupia się na problemie uzależnienia narkotykowego. W tekście, winą za nałóg, wokalista częściowo obarcza swojego ojca Philipa „Phila” Blaira Staleya (wers: „All this time I swore I’d never be like my old man”). Ned Raggett z AllMusic podkreślał, że niektóre wersy są „obsesyjnie klaustrofobiczne”, a fragment: „Used to be curious, now the shit’s sustenance”, stanowi bezpośrednie nawiązanie do heroiny. Philip Wilding z magazynu „Guitar World” zwrócił uwagę na fakt, że poprzez wersy: „What the fuck will it take, drown myself in my wake” i „Gotta change, set a date”, Staley wyraża „jadowite, duże zmęczenie i rozgoryczenie z powodu swojej nieszczęśliwej słabości”. Greg Kot, w opublikowanej w 2004 książce "New Rolling Stone Album Guide", zaznaczył, że wokalista w tekście „Hate to Feel” „destyluje swoją autodestrukcyjną postawę z chłodną beztroską”. Pojawiające się w jednym z wersów słowo „Shaggy D.A.” jest bezpośrednim odniesieniem do filmu familijnego "Na psa urok" (reż. Charles Barton) wyprodukowanego przez wytwórnię Walt Disney Pictures w 1959, inspirowanym opowiadaniem Felixa Saltena "The Hound of Florence", gdzie jeden z jego bohaterów za sprawą magicznego pierścienia przemienia się w owczarka staroangielskiego.
„Hate to Feel” stanowi obok utworów „Junkhead”, „Dirt”, „God Smack” i „Angry Chair” tzw. koncepcyjną część albumu, gdzie motywem przewodnim jest problem uzależnienia narkotykowego. W wywiadzie dla brytyjskiego miesięcznika „Metal Hammer” z 1993, Jerry Cantrell przyznał: „Utwory takie jak «Hate to Feel» czy «Angry Chair» w pełni ilustrują wybór, jaki później pozostaje człowiekowi – żyć albo umrzeć”.
Brzmienie utworu charakteryzuje się stonowanymi, nieco psychodelicznymi zwrotkami i bardziej dynamicznymi refrenami, z uwagi na agresywne riffy wysunięte na pierwszy plan. „Hate to Feel” posiada solo autorstwa Cantrella, wykonane przy użyciu efektu wah-wah. Partie wokalne, podobnie jak brzmienie, charakteryzują się częstymi zmianami intensywności.
Wydanie.
„Hate to Feel” został opublikowany 29 września na albumie studyjnym "Dirt", wydanym nakładem wytwórni Columbia. W japońskiej edycji płyty, dystrybuowanej przez Sony Music, utwór został zamieszczony na dziewiątej pozycji. Miało to związek z absencją kompozycji „Untitled” oraz przestawieniem „Down in a Hole” z czwartej na jedenastą lokatę. W australijskich, europejskich i kanadyjskich wydaniach albumu, utwór znajduje się na dziesiątej lokacie. 24 maja 1993 koncertowa wersja „Hate to Feel”, zarejestrowana 2 marca 1993 w Barrowland Ballroom w Glasgow w ramach Down in Your Hole Tour, została zamieszczona na stronie B brytyjskiej wersji singla „Angry Chair”.
„Hate to Feel” w późniejszym czasie wszedł w skład zestawu utworów zawartych na dwóch albumach kompilacyjnych – "Music Bank" (1999) i "The Essential Alice in Chains" (2006).
Odbiór.
Krytyczny.
Ned Raggett z AllMusic, w swojej recenzji zwrócił uwagę na „nagłą dyferencję między zwrotkami i refrenami, kontrastującymi ze wzburzonymi, konfrontacyjnymi riffami gitarowymi dopasowanymi równomiernie do wokali Staleya, które zmieniają się ze stonowanych w bardziej dynamiczne i z powrotem”. Autor zaznaczył, że „gra sekcji rytmicznej jest bardzo dobrze wykonana, dzięki czemu brzmi jakby błądziła, lecz nigdy nie popełnia błędu”. Raggett wyraził również pochlebną opinię na temat pracy Cantrella, zwłaszcza w refrenach, gdzie według niego muzyk „jest w stanie w pełni wykorzystać swoje możliwości zarówno w grze na gitarze, jak i wspierając wokalnie Staleya”. Ric Albano na łamach brytyjskiego pisma „Classic Rock” napisał: „«Hate to Feel» brzmi momentami jak z rockowej opery i krótko zadziera o «Dazed and Confused» podczas środkowej części”. Don Kyle z „Kerrang!” określił utwór mianem „pokrętnego i epickiego z olbrzymimi riffami, które łatwo dopasować do Black Sabbath i Trouble”. Jon Pareles z „The New York Timesa”, również porównał charakterystyczny riff do „Dazed and Confused” Led Zeppelin, zaznaczając jednocześnie, że „narrator przemieszcza się od tych bóli do kolejnych dawek leku poduszkowego”. Michael Christopher z PopMatters zaznaczył, że „«Hate to Feel» przesuwa się w przód i w tył, zarówno w motywie, jak i brzmieniu ku dolnej spirali, po czym szybko wraca za sprawą zaciętych riffów”. Recenzent podkreślił, że charakter utworu „wyraża wściekłą sprzeczność i rozpacz, prowadząc bitwę przez cały czas trwania, nim podąży do gwałtownej, kończącej mieszaniny”. Holly George-Warren z dwutygodnika „Rolling Stone” napisała: „Utwory «Junkhead», «Dirt», «God Smack», «Hate to Feel» i «Angry Chair», w otwarty sposób ukazują rodzaj autodestrukcji i zmęczenia psychicznego”.
Utwór na koncertach.
„Hate to Feel” po raz pierwszy został wykonany 27 sierpnia 1992 w trakcie koncertu w The Evergreen State College na terenie miasta Olympia, w ramach przedpremierowej mini trasy Shitty Cities Tour, poprzedzającej tournée Down in Your Hole Tour. Regularnie prezentowany był podczas koncertów zespołu w 1992 i 1993. Był jednym z dwóch utworów (obok „Angry Chair”), podczas których na gitarze rytmicznej grał Layne Staley. Ostatnie wykonanie na żywo miało miejsce 30 października 1993 w Hordern Pavillion w australijskim Melbourne. Od tamtej pory nie jest prezentowany podczas występów.
Personel.
Opracowano na podstawie materiału źródłowego:
Alice in Chains
Produkcja

</doc>
<doc id="2084878" url="https://pl.wikipedia.org/wiki?curid=2084878" title="Parafia Wniebowzięcia Najświętszej Maryi Panny w Wildze">
Parafia Wniebowzięcia Najświętszej Maryi Panny w Wildze

Parafia Wniebowzięcia Najświętszej Maryi Panny w Wildze – parafia rzymskokatolicka w Wildze.
Parafia założona w 1407 roku. Obecny kościół parafialny neogotycki, murowany, wybudowany w latach 1913-1918. Mieści się przy ulicy Warszawskiej.
Do parafii należą wierni zamieszkujący: Wilgę, Celejów, Cyganówkę, Holendry, Malinówkę, Ossówkę, Stare Podole, Skurczę, Trzciankę, Uśniaki, Władysławów, Zakrzew, Wolę Władysławowską i Wólkę Gruszczyńską.

</doc>
<doc id="2084879" url="https://pl.wikipedia.org/wiki?curid=2084879" title="Czarnogóra na Letnich Igrzyskach Paraolimpijskich 2008">
Czarnogóra na Letnich Igrzyskach Paraolimpijskich 2008

Czarnogóra na Letnich Igrzyskach Paraolimpijskich reprezentował 1 zawodnik.

</doc>
<doc id="2084880" url="https://pl.wikipedia.org/wiki?curid=2084880" title="Players Tour Championship">
Players Tour Championship

Players Tour Championship – cykl 12 turniejów snookerowych. Po raz pierwszy rozegrany został w sezonie 2010/2011. Może brać w nich udział maksymalnie 128 zawodników.
Historia turnieju.
Cykl 12 turniejów Players Tour Championship został zainaugurowany w sezonie 2010/2011. 6 z nich rozgrywanych jest w Snooker Academy w Sheffield, 4 z nich na terenie Niemiec, zaś po jednym w Czechach i Belgii. Każdy turniej trwa 3 dni. Bierze w nim udział 128 zawodników: 96 profesjonalistów i 32 amatorów.
W pierwszym sezonie rozgrywania tego cyklu (2010/2011), 6 turniejów, które rozegrane zostały w Sheffield, sponsorowane były przez "Star Xing Pai".
Udział w każdym turnieju kosztuje każdego zawodnika 100 £.
Wszystkie turnieje całego cyklu rozgrywane są od czerwca do finałów w marcu. W marcowych finałach grać będzie 24 zawodników, którzy we wszystkich turniejach cyklu zarobili najwięcej pieniędzy i zagrali w przynajmniej 6 turniejach cyklu.
W odróżnieniu od rozgrywanego wcześniej na podobnych zasadach International Open Series, ten cykl turniejów daje zawodnikom z Main Touru punkty rankingowe.
Zwycięzcy poszczególnych turniejów wygrywają także nagrodę pieniężną w wysokości 10 000 £. Zwycięzca turnieju finałowego zaś otrzymuje 60 000 £.
Nagrody.
Nagrody finansowe.
Zwycięzca: 10 000 £
II miejsce: 5000 £
Półfinalista: 2500 £
Ćwierćfinalista: 1500 £
Ostatnia 16: 1000 £
Ostatnia 32: 600 £
Ostatnia 64: 200 £
Punkty rankingowe.
Zwycięzca: 2000
II miejsce: 1600
Półfinalista: 1280
Ćwierćfinalista: 1000
Ostatnia 16: 760
Ostatnia 32: 560
Ostatnia 64: 360

</doc>
<doc id="2084883" url="https://pl.wikipedia.org/wiki?curid=2084883" title="Islandia na Letnich Igrzyskach Paraolimpijskich 2008">
Islandia na Letnich Igrzyskach Paraolimpijskich 2008

Islandia na Letnich Igrzyskach Paraolimpijskich reprezentowało 5 zawodników.

</doc>
<doc id="2084886" url="https://pl.wikipedia.org/wiki?curid=2084886" title="Krwawy Mesjasz">
Krwawy Mesjasz



</doc>
<doc id="2084893" url="https://pl.wikipedia.org/wiki?curid=2084893" title="Jackson Brundage">
Jackson Brundage

Jackson Brundage (ur. 21 stycznia 2001 w Los Angeles) – amerykański aktor dziecięcy. Najbardziej znany z roli Jamesa Lucasa Scotta w serialu "Pogoda na miłość".

</doc>
<doc id="2084894" url="https://pl.wikipedia.org/wiki?curid=2084894" title="Urugwaj na Letnich Igrzyskach Paraolimpijskich 2008">
Urugwaj na Letnich Igrzyskach Paraolimpijskich 2008

Urugwaj na Letnich Igrzyskach Paraolimpijskich reprezentowało 3 zawodników.

</doc>
<doc id="2084900" url="https://pl.wikipedia.org/wiki?curid=2084900" title="Landsberger">
Landsberger

Landsberger:

</doc>
<doc id="2084903" url="https://pl.wikipedia.org/wiki?curid=2084903" title="Bruno Traven">
Bruno Traven



</doc>
<doc id="2084906" url="https://pl.wikipedia.org/wiki?curid=2084906" title="Nie ma to jak hotel (seria 2)">
Nie ma to jak hotel (seria 2)

Seria druga serialu Nie ma to jak hotel była emitowana od 3 lutego 2006 r. do 2 czerwca 2007 r. w Stanach Zjednoczonych na kanale Disney Channel. W Polsce sezon ten był emitowany od 17 grudnia 2007 r. do 24 stycznia 2008 r. na kanale Disney Channel, a także od 19 września 2009 r. na Disney XD.
Lista odcinków.
! style="background-color:#FCC200;"|#
! style="background-color:#FCC200;"|Tytuł
! style="background-color:#FCC200;"|Polski tytuł
! style="background-color:#FCC200;"|Premiera naDisney Channel
! style="background-color:#FCC200;"|Premiera na Disney XD

</doc>
<doc id="2084907" url="https://pl.wikipedia.org/wiki?curid=2084907" title="Aleksandr Stasenko">
Aleksandr Stasenko



</doc>
<doc id="2084910" url="https://pl.wikipedia.org/wiki?curid=2084910" title="Amaury Alvès Horta">
Amaury Alvès Horta

Amauri, właśc. Amaury Alvès Horta (ur. 21 sierpnia 1942 w Sabarze) – brazylijski piłkarz, występujący na pozycji napastnika.
Kariera klubowa.
Karierę piłkarską Amauri rozpoczął w Américe Belo Horizonte w 1958 roku. W latach 1963-1967 występował w Comercialu Ribeirão Preto. W latach 1967-1971 był zawodnikiem Clube Atlético Mineiro. Z Atlético Mineiro zdobył mistrzostwo stanu Minas Gerais – Campeonato Mineiro w 1970 roku. Później występował jeszcze w Américe São José do Rio Preto (1971), ponownie w América Belo Horizonte (1971–1972) oraz ESAB Contagem, w którym zakończył karierę w 1974 roku.
Kariera reprezentacyjna.
W reprezentacji Brazylii Amauri zadebiutował 24 marca 1963 w przegranym 0-3 meczu z reprezentacją Argentyny w Copa América 1963, na której Brazylia zajęła czwarte miejsce. Amauri na turnieju wystąpił w dwóch meczach z Argentyną i Ekwadorem. Ostatni raz w reprezentacji Amauri wystąpił 19 grudnia 1968 w wygranym 3-2 towarzyskim meczu z reprezentacjąjugosławii. W 44 min. meczu Amauri strzelił swą jedyną bramkę w reprezentacji.

</doc>
<doc id="2084941" url="https://pl.wikipedia.org/wiki?curid=2084941" title="Mistrzostwa Świata w Piłce Siatkowej Kobiet 2010 (składy)">
Mistrzostwa Świata w Piłce Siatkowej Kobiet 2010 (składy)

Artykuł grupuje składy wszystkich reprezentacji narodowych w piłce siatkowej, które wystąpiły w Mistrzostwach Świata 2010.
Algieria.
Trener: Ikhedji MouloudAsystent: Salah Boussaid
Brazylia.
Trener: Zé RobertoAsystent: Paulo Barros
Chiny.
Trener: Yu JueminAsystent: Lai Yawen
Chorwacja.
Trener: Miroslav AksentijevićAsystent: Tomo Paun
Czechy.
Trener: Jiří ŠillerAsystent: Ondřej Marek
Dominikana.
Trener: Marcos KwiekAsystent: Wagner Pacheco
Holandia.
Trener: Avital SelingerAsystent: Kristian van der Wel
Japonia.
Trener: Masayoshi ManabeAsystent: Kiyoshi Abo
Kanada.
Trener: Arnd LudwigAsystent: Scott Koskie
Kazachstan.
Trener: Nelli ChsherbakovaAsystent: Bakhytzhan Baitureyev 
Kenia.
Trener: Hidehiro IrisawaAsystent: David Lungaho
Korea Południowa.
Trener: Park Sam-ryongAsystent: Kim Tae-jong
Kostaryka.
Trener: Braulio GodinezAsystent: Lorne Sawula
Kuba.
Trener: Juan Carlos Gala RodríguezAsystent: Eider George Lafita
Kubanki grały specyficznym systemem z dwoma rozgrywającymi jednocześnie na boisku; jedna z nich (Y.Silié (nr 15)) będąc w drugiej linii grała jako przyjmująca, a jedna z dwóch pozostałych (A.L.Cleger (nr 10) albo Y.Santos (nr 2)) będąc w drugiej linii grała jako atakująca.
Niemcy.
Trener: Giovanni GuidettiAsystent: Felix Koslowski
Peru.
Trener: Kim Cheol-yongAsystent: Edwin Jimenez Monago
Polska.
Trener: Jerzy MatlakAsystent: Piotr Makowski
Portoryko.
Trener: Carlos CardonaAsystent: Arcangel Ruiz
Rosja.
Trener: Władimir KuzjutkinAsystent: Igor Kurnosow
Serbia.
Trener: Zoran TerzićAsystent: Brano Kovačević
USA.
Trener: Hugh McCutcheonAsystent: Karch Kiraly
Tajlandia.
Trener: Kiattipong RadchatagriengkaiAsystent: Nataphon Srisamutnak
Turcja.
Trener: Mehmet Nuri BedestenlioğluAsystent: Bülent Güneş
Włochy.
Trener: Massimo BarboliniAsystent: Marco Bracci

</doc>
<doc id="2084943" url="https://pl.wikipedia.org/wiki?curid=2084943" title="Tebańczycy">
Tebańczycy



</doc>
<doc id="2084945" url="https://pl.wikipedia.org/wiki?curid=2084945" title="Akureyrarkirkja">
Akureyrarkirkja

Akureyrarkirkja – kościół w Akureyri, mieście na północy Islandii. Świątynia została zaprojektowana przez Guðjóna Samúelssona, twórcę słynnego innego kościoła Hallgrímskirkja, a wybudowana w 1940 r.
Świątynia szczyci się ogromnymi organami o 3,2 tys. piszczałkach oraz witrażami i reliefami, które przedstawiają sceny z życia Jezusa Chrystusa. Wielkie okno w prezbiterium to dar katedry z Coventry w Anglii, jest to jeden z nielicznych elementów, jakie przetrwały niemieckie bombardowania podczas II wojny światowej.
Pod sufitem zawieszony jest model statku, który odzwierciedla starą nordycką tradycję, która chroni przebywających na morzu rybaków z danej parafii.

</doc>
<doc id="2084953" url="https://pl.wikipedia.org/wiki?curid=2084953" title="Shusaku Hosoyama">
Shusaku Hosoyama



</doc>
<doc id="2084955" url="https://pl.wikipedia.org/wiki?curid=2084955" title="Trolejbusy w Mińsku">
Trolejbusy w Mińsku

Trolejbusy w Mińsku (biał. "Мінскі тралейбус") - system trolejbusowy w stolicy Białorusi, Mińsku. Jest to największa sieć trolejbusowa na Białorusi, mająca ponad 188 kilometrów, 68 linii zwykłych oraz ponad 1000 trolejbusów wyjeżdżających codziennie na ulice.
Główny trzon sieci stanowią trolejbusy marki Biełkommunmasz: AKSM-101 (36 egz.), AKSM-201 (61 egz.), AKSM-213 (146 egz.), AKSM-221 (148 egz.), AKSM-321 (528 egz.), AKSM-333 (39 egz.) oraz AKSM-42003A (5 egz.). Oprócz tego jeździ 1 trolejbus ZiU-9 oraz 43 MAZy-103T.

</doc>
<doc id="2084957" url="https://pl.wikipedia.org/wiki?curid=2084957" title="Puchar Interkontynentalny w Lekkoatletyce 2010 – bieg na 200 m mężczyzn">
Puchar Interkontynentalny w Lekkoatletyce 2010 – bieg na 200 m mężczyzn

Bieg na 200 metrów mężczyzn – jedna z konkurencji rozegranych podczas pucharu interkontynentalnego w Splicie. Sprinterzy rywalizowali 5 września – drugiego dnia zawodów.

</doc>
<doc id="2084961" url="https://pl.wikipedia.org/wiki?curid=2084961" title="Dom Pollacka (Tel Awiw)">
Dom Pollacka (Tel Awiw)

Dom Pollacka (hebr. בית פולאק, "Bejt Pollack") – zabytkowy dom w osiedlu Lew ha-Ir w zachodniej części miasta Tel Awiw, w Izraelu.
Historia.
Budynek został wybudowany w 1912 przez dwóch założycieli miasta, Michaela Pollacka i Zalmana Olitzky'ego, którzy razem kupili działkę pod budowę domu. Na parterze zamieszkał Pollack z żoną, a na piętrze zamieszkał prawnik Olitzky. Dom jest przykładem architektury w stylu międzynarodowym.
Budynek wchodzi w skład zespołu miejskiego Białego Miasta Tel Awiwu, który został w 2003 umieszczony na Liście światowego dziedzictwa UNESCO, jako największe na świecie skupisko budynków modernistycznych.

</doc>
<doc id="2084962" url="https://pl.wikipedia.org/wiki?curid=2084962" title="Achille Occhetto">
Achille Occhetto

Achille Occhetto (ur. 3 marca 1936 w Turynie) – włoski polityk, długoletni parlamentarzysta, ostatni sekretarz generalny Włoskiej Partii Komunistycznej.
Życiorys.
W 1953 ukończył liceum klasyczne, po czym zaangażował się w działalność polityczną. Od 1963 do 1966 był pierwszym sekretarzem Federacji Młodzieży Komunistycznej, następnie pełnił funkcję sekretarza regionalnego Włoskiej Partii Komunistycznej (PCI) na Sycylii. Od 1971 był radnym Palermo.
W 1976 po raz pierwszy zasiadł w Izbie Deputowanych, posłem do niższej izby włoskiego parlamentu był nieprzerwanie przez 25 lat (w ramach VII, VIII, IX, X, XI, XII i XIII kadencji). Od 1989 do 1998 jednocześnie był deputowanym do Parlamentu Europejskiego.
W 1986 powołany na koordynatora krajowego PCI, w czerwcu 1988 został sekretarzem generalnym komunistów, ugrupowania stanowiącego jedną z głównych sił politycznych w kraju, lecz izolowanego z uwagi na jego skrajny program. Zachodzące poza granicami Włoch zmiany polityczne (w szczególności rozpad ZSRR) wymusił dokonanie zmian organizacyjnych. Achille Occhetto doprowadził do rozwiązania PCI w lutym 1991 i powołania na jej podstawie bardziej umiarkowanej Demokratycznej Partii Lewicy. Przez kolejne trzy lata był sekretarzem generalnym nowej formacji.
Przed wyborami parlamentarnymi w 1994, przypadającymi w okresie serii afer korupcyjnych (tzw. Tangentopoli), która doprowadziła do rozpadu większości rządzących ugrupowań, Achille Occhetto stanął na czele koalicji Alleanza dei Progressisti, skupiającej partie komunistyczne, socjalistyczne i ekologiczne. Blok ten przegrał jednak z sojuszem partii zorganizowanym przez Silvia Berlusconiego.
Achille Occhetto pozostał deputowanym do 2001, następnie przez pięć lat zasiadał w Senacie XIV kadencji. Przed wyborami do Europarlamentu w 2004 sprzymierzył się z Antonio Di Pietro. Mandat europosła objął w 2006, utracił jednak mandat w PE po niespełna roku. W 2009 wsparł ugrupowanie Lewica i Wolność.

</doc>
<doc id="2084963" url="https://pl.wikipedia.org/wiki?curid=2084963" title="Davíð Stefánsson">
Davíð Stefánsson

Davíð Stefánsson (ur. 21 stycznia 1895, zm. 1 marca 1964 w Akureyri) - islandzki poeta, dramatopisarz i nowelista. 
Jego największymi dziełami są "Svartar fjaðrir" (Czarne pióra), opublikowane w 1919, i "Gullna hliðið" (Złote wrota).
Muzeum poświęcone jego sylwetce powstało po śmierci artysty w 1964 r. w jego domu Davíðhús w Akureyri. Wszystkie jego książki oraz sprzęty domowe zachowano w nienaruszonym stanie.

</doc>
<doc id="2084971" url="https://pl.wikipedia.org/wiki?curid=2084971" title="Elena Petrescu">
Elena Petrescu



</doc>
<doc id="2084973" url="https://pl.wikipedia.org/wiki?curid=2084973" title="Puchar Interkontynentalny w Lekkoatletyce 2010 – rzut dyskiem mężczyzn">
Puchar Interkontynentalny w Lekkoatletyce 2010 – rzut dyskiem mężczyzn

Rzut dyskiem mężczyzn – jedna z konkurencji rozegranych podczas pucharu interkontynentalnego w Splicie. Dyskobole rywalizowały 5 września – drugiego dnia zawodów. 

</doc>
<doc id="2084978" url="https://pl.wikipedia.org/wiki?curid=2084978" title="Getúlio Pedro da Cruz">
Getúlio Pedro da Cruz

Getúlio, właśc. Getúlio Pedro da Cruz (ur. 13 grudnia 1947 w São Paulo, zm. 4 kwietnia 2008) – piłkarz brazylijski, występujący na pozycji bramkarza.
Kariera klubowa.
Karierę piłkarską Getúlio rozpoczął w klubie Ferroviária Araraquara. Później występował w São Paulo FC. W São Paulo 9 czerwca 1974 w zremisowanym 1-1 meczu z Corinthians Paulista Getúlio zadebiutował w lidze brazylijskiej. W latach 1976–1979 występował w XV de Piracicaba. W barwach XV de Piracicaba 9 grudnia 1979 w przegranym 0-1 meczu z Coritibą FC Getúlio po raz ostatni wystąpił w lidze brazylijskiej. Ogółem w lidze brazylijskiej wystąpił w 42 spotkaniach.
Kariera reprezentacyjna.
W 1968 roku Getúlio uczestniczył w Igrzyskach Olimpijskich w Meksyku. Na turnieju Getúlio Dias był podstawowym zawodnikiem i wystąpił we wszystkich trzech meczach grupowych reprezentacji Brazylii z Hiszpanią, Japonią i Nigerią.

</doc>
<doc id="2084984" url="https://pl.wikipedia.org/wiki?curid=2084984" title="Jeremiah White">
Jeremiah White

Jeremiah Jackson White (ur. 3 kwietnia 1982 w Waszyngtonie) – amerykański piłkarz występujący na pozycji pomocnika lub napastnika, reprezentant USA.

</doc>
<doc id="2084985" url="https://pl.wikipedia.org/wiki?curid=2084985" title="Claudio Burlando">
Claudio Burlando

Claudio Burlando (ur. 27 kwietnia 1954 w Genui) – włoski polityk, były minister, burmistrz Genui oraz prezydent Ligurii.
Życiorys.
Z wykształcenia inżynier elektronik, pracował w firmie z branży elektronicznej. Jednocześnie zaangażował się w działalność polityczną w ramach Włoskiej Partii Komunistycznej, po kolejnych przekształceniach należał do Demokratycznej Partii Lewicy i Demokratów Lewicy, z którymi w 2007 przystąpił do Partii Demokratycznej.
Z ramienia komunistów był radnym miejskim (1981–1993), pełnił funkcję asesora ds. transportu i wiceburmistrza. Od grudnia 1992 do maja 1993 zajmował stanowisko burmistrza Genui. podał się do dymisji w związku z nieprawidłowościami przy organizacji Expo 1992. W 1996 i 2001 był wybierany w skład Izby Deputowanych XIII i XIV kadencji, w której zasiadał do 2005. Od maja 1996 października 1998 do sprawował urząd ministra transportu w rządzie Romana Prodiego.
W 2005 został wybrany na urząd prezydenta Ligurii. Reelekcję na to stanowisko uzyskał w wyborach regionalnych w 2010. Zakończył urzędowanie w 2015.

</doc>
<doc id="2084986" url="https://pl.wikipedia.org/wiki?curid=2084986" title="Benn Harradine">
Benn Harradine

Benn Harradine (ur. 14 października 1982 w Newcastle) – australijski lekkoatleta specjalizujący się w rzucie dyskiem.
W 2006 roku zajął ósmą lokatę w igrzyskach Wspólnoty Narodów. Nie awansował do finału podczas igrzysk olimpijskich w Pekinie (2008) oraz mistrzostw świata w Berlinie (2009). W 2010 reprezentował Azję i Oceanię w pucharze interkontynentalnym zajmując w tych zawodach drugą lokatę. Zdobył złoty medal podczas igrzysk Wspólnoty Narodów w Nowym Delhi (2010). Wielokrotnie stawał na podium mistrzostw Australii.
Rekord życiowy: 68,20 (10 maja 2013, Townsville) – wynik ten jest aktualnym rekordem Australii i Oceanii w rzucie dyskiem.

</doc>
<doc id="2084989" url="https://pl.wikipedia.org/wiki?curid=2084989" title="Baron cygański">
Baron cygański

Baron cygański (niem.: "Der Zigeunerbaron") – operetka Johanna Straussa (syna) w trzech aktach. Premiera miała miejsce 24 października 1885 roku w Wiedniu. Libretto zostało napisane przez Ignatza Schnitzera na podstawie noweli Móra Jókaia.

</doc>
<doc id="2084991" url="https://pl.wikipedia.org/wiki?curid=2084991" title="Noc w Wenecji">
Noc w Wenecji

Noc w Wenecji (niem.: "Eine Nacht in Venedig") – operetka Johanna Straussa (syna) w trzech aktach. Premiera miała miejsce 3 października 1883 roku w Berlinie. Libretto zostało napisane przez F. Zella, R. Genée i H. Marischkę.

</doc>
<doc id="2084994" url="https://pl.wikipedia.org/wiki?curid=2084994" title="Jastrzębie Zdrój Bzie">
Jastrzębie Zdrój Bzie

Jastrzębie Zdrój Bzie – zlikwidowana stacja kolejowa w Jastrzębiu-Zdroju, w sołectwie Bzie w województwie śląskim, w Polsce. Znajdowała się na wysokości 274 m n.p.m.
Historia.
Stacja kolejowa została otwarta 1 czerwca 1911 roku wraz z uruchomieniem odcinka Pawłowice - Jastrzębie linii kolejowej z Orzesza. Przyczyną budowy tego odcinka nie były względy ekonomiczne - na opisywanych terenach nie znajdowały się wówczas żadne większe zakłady przemysłowe czy kopalnie, lecz ułatwienie dojazdu do uzdrowiska jakim było Jastrzębie od XIX wieku. W budynku dworcowym zlokalizowana była kasa biletowa i poczekalnia. Dodatkowo wybudowano peron dwukrawędziowy. Dawniej funkcjonowała jako stacja rozrządowa dla stacji w Pawłowicach. W 1984 roku odcinek kolejowy został zelektryfikowany. W dniu 18 lutego 2001 roku zawieszono przewozy pasażerskie z Pawłowic do Jastrzębia Zdroju. Wówczas stacja kolejowa została zamknięta.

</doc>
<doc id="2084995" url="https://pl.wikipedia.org/wiki?curid=2084995" title="Rothschild 1 Tower">
Rothschild 1 Tower

Rothschild 1 Tower – wieżowiec w osiedlu Lew ha-Ir w mieście Tel Awiw, w Izraelu.
Historia.
Drapacz chmur został wybudowany w latach 2007-2010 w bezpośrednim sąsiedztwie biurowca Africa-Israel Tower (wysokość 62 metrów), z którym posiada podziemne połączenie.
Dane techniczne.
Budynek ma 32 kondygnacji i wysokość 125 metrów.
Wieżowiec wybudowano w stylu architektonicznym określanym nazwą modernizmu. Wzniesiono go z betonu. Jest to zielony wieżowiec z podwójną ścianą kurtynową.
Wykorzystanie budynku.
Budynek jest wykorzystywany jako luksusowy apartamentowiec. Apartamenty mieszkalne rozpoczynają się od ósmego piętra, natomiast poniżej znajdują się biura, spa, centrum fitness, restauracje i inne.
Do wieżowca przylega pięciokondygnacyjny biurowiec, który posiada osobne wejście od strony ulicy Echad Ha'am.

</doc>
<doc id="2085005" url="https://pl.wikipedia.org/wiki?curid=2085005" title="Reims-Gueux">
Reims-Gueux

Reims-Gueux – były trójkątny tor uliczny niedaleko Reims we Francji. Odbyło się na nim 14 Grand Prix Francji od 1950 do 1966 roku.
Trasę oryginalnego toru wyznaczono w 1926 roku. Została poprowadzona drogami publicznymi pomiędzy małymi osadami Thillois oraz Gueux. Tor miał dwie długie proste na których bolidy mogły osiągać wysokie prędkości. Kierowcy wyprzedzali siebie przez wytracanie docisku i zwiększenie prędkości jadąc tuż za poprzedzającym bolidem w "tunelu aerodynamicznym". Organizatorzy wyścigu ścinali drzewa i burzyli domy aby osiągnąć tak szybką trasę. W 1952 roku tor został zmieniony tak, aby omijać Gueux. Od tej pory jest często nazywany po prostu Reims.
Pierwszymi zawodami jakie się odbyły na francuskiej trasie było Grand Prix de la Marne, zorganizowane przez Automobilklub Szampanii. Międzynarodowe wyścigi zaczęły się niedługo później, kiedy w 1950 roku odbyło się pierwsze Grand Prix Francji Formuły 1. Ostatni wyścig tej serii odbył się w 1966 roku, a ostatecznie został zamknięty w 1972 przez problemy finansowe.
W 1997 roku miał się tam odbyć historyczny wyścig, ale z powodów technicznych, odwołano całe wydarzenie parę miesięcy przed startem. W 2002 roku ciężkie maszyny budowlane zburzyły część infrastruktury toru.
"Les Amis du Circuit de Gueux" jest organizacją non-profit, która angażuje się w obronę pozostałości i historii toru.

</doc>
<doc id="2085006" url="https://pl.wikipedia.org/wiki?curid=2085006" title="Jastrzębie Zdrój Moszczenica">
Jastrzębie Zdrój Moszczenica

Jastrzębie Zdrój Moszczenica – zlikwidowana stacja kolejowa w Jastrzębiu-Zdroju, w sołectwie Moszczenica w województwie śląskim. Znajdowała się na wysokości 230 m n.p.m.
Historia.
Stacja kolejowa została otwarta 2 grudnia 1913 roku wraz z uruchomieniem odcinka Jastrzębie-Zdrój – Wodzisław Śląski linii kolejowej z Orzesza do Wodzisławia Śląskiego. Wybudowano obszerny kryty dachówką budynek, który mieścił poczekalnię, kasy biletowe oraz ekspedycję towarową, a stacja posiadała dwa perony. Od 1935 roku była to stacja węzłowa, gdy uruchomiona została linia kolejowa Moszczenica – Zebrzydowice. 1 czerwca 1997 roku zawieszono ruch pasażerski na obu liniach kolejowych. W 1999 roku po zawieszeniu kursowania pociągów towarowych na linii kolejowej, stacja została zlikwidowana, wówczas demontowano i rozkradano torowisko i infrastrukturę. Torowisko zostało zlikwidowane w 2004 roku. W budynku funkcjonuje firma budowlana.

</doc>
<doc id="2085007" url="https://pl.wikipedia.org/wiki?curid=2085007" title="Dziennik Lubelski (1932)">
Dziennik Lubelski (1932)

Dziennik Lubelski – pismo codzienne ukazujące się w Lublinie od 1 do 9 czerwca 1932. Ze względu na małe zainteresowanie oraz słabe wyniki ze sprzedaży ukazało się tylko 9 numerów. Redaktorem naczelnym był Józef Czechowicz.

</doc>
<doc id="2085008" url="https://pl.wikipedia.org/wiki?curid=2085008" title="Vincenzo Visco">
Vincenzo Visco

Vincenzo Alfonso Visco (ur. 18 marca 1942 w Foggi) – włoski polityk, ekonomista, były minister finansów i skarbu, długoletni parlamentarzysta.
Życiorys.
Z wykształcenia prawnik, specjalizował się jednak w badaniach ekonomicznych, studiując na University of California i University of York. Zajął się działalnością naukową, obejmował stanowiska profesorskie na uniwersytetach w Pizie i Rzymie.
W 1983 został posłem do Izby Deputowanych z ramienia listy wyborczej niezależnej lewicy (związanej z Włoską Partią Komunistyczną). W niższej izbie włoskiego parlamentu zasiadał do 1992 i ponownie w latach 1994–2008 (IX, X, XII, XIII i XIV kadencja). W trakcie XI kadencji (1992–1994) był członkiem Senatu.
W 1991 poparł przekształcenie partii komunistycznej w Demokratyczną Partię Lewicy, z którą kilka lat później przystąpił do Demokratów Lewicy. W 2007 został członkiem Partii Demokratycznej.
28 kwietnia 1993 został ministrem finansów w technicznych rządzie Carla Azeglia Ciampiego, do dymisji podał się wraz z innymi postkomunistycznymi ministrami już 4 maja tego samego roku, motywując to protestem przeciwko blokowaniu przez parlament śledztwa przeciwko Bettinowi Craxiemu. Ponownie resortem finansów kierował od 18 maja 1996 do 25 kwietnia 2000 w gabinecie Romano Prodiego i dwóch rządach Massima D’Alemy. Później do 11 czerwca 2001 pełnił funkcję ministra skarbu w radzie ministrów kierowanej przez Giuliana Amato.
W drugim rządzie Romano Prodiego od maja 2006 do maja 2008 był wiceministrem finansów i gospodarki, następnie wycofał się z działalności politycznej.

</doc>
<doc id="2085011" url="https://pl.wikipedia.org/wiki?curid=2085011" title="Kościół św. Mikołaja w Bardzie">
Kościół św. Mikołaja w Bardzie

 
Kościół św. Mikołaja w Bardzie – zabytkowy rzymskokatolicki kościół parafialny w Bardzie, w powiecie wrzesińskim, w województwie wielkopolskim. 
Siedziba parafii pw. św. Mikołaja.
Historia.
Świątynia wzniesiona na wzgórzu dominującym nad okolicą w 1783, w stylu klasycystycznym (nazwa wsi wywodzi się z języka staropolskiego, gdzie "bardo" oznacza "wzgórze"). Parafię wyłączono z kasztelanii biechowskiej na przełomie XIII i XIV wieku. Pierwszym historycznym proboszczem był Wojciech – wzmianka w 1399.
Pierwotny kościół drewniany. W pierwszej połowie XVI wieku właściciel dóbr – Krzysztof Bardzki, odsprzedał obiekt wiernym kalwińskim (później potomkowie Bardzkiego powrócili do katolicyzmu, wraz z kościołem). 4 sierpnia 1783 wmurowano kamień węgielny pod murowany, obecny kościół (fundacja Ignacego Suchorzewskiego – kolejnego właściciela Barda).
Architektura.
Obiekt trzynawowy z kwadratową zakrystią, dobudowaną prawdopodobnie w XVIII wieku. Dwa rokokowe ołtarze boczne z XVIII-wiecznymi obrazami. W ołtarzu głównym obraz Matki Boskiej Szkaplerznej, uważany za cudowny. Ambona klasycystyczna. Dzwon pochodzi z 1716, z poprzedniego kościoła. 
Przy kościele figura Najświętszego Serca Pana Jezusa, ufundowana w 1930 r. przez Franciszka Eustachego Hutten-Czapskiego (1873-1953), zniszczona przez oficera nazistowskiego w 1944 r., przeniesiona przed kościół, odmalowana i poświęcona w 200. Pełną rekonstrukcję figury przeprowadzono w lipcu 2013. 
Niegdyś, przy kościele znajdował się cmentarz. Dziś zostały tylko nagrobki: Franciszka Hutten-Czapskiego i jego żony Anny Broeckere, których zwłoki sprowadzono z Gniezna do Barda oraz Katarzyny Manickiej zmarłej w 1875.
Od 2012 proboszczem jest ks. Stanisław Trzepkowski.

</doc>
<doc id="2085015" url="https://pl.wikipedia.org/wiki?curid=2085015" title="Hrabstwo Grant (Waszyngton)">
Hrabstwo Grant (Waszyngton)

Hrabstwo Grant (ang. "Grant County") – hrabstwo w stanie Waszyngton w Stanach Zjednoczonych. Hrabstwo zajmuje powierzchnię całkowitą 2791,29 mil² (7229,41 km²). Według szacunków United States Census Bureau w roku 2009 miało 88 098 mieszkańców. Siedzibą hrabstwa jest Ephrata.
Hrabstwo Grant wydzielono 24 lutego 1909 r. z terytorium hrabstwa Douglas. Jego nazwa pochodzi od nazwiska prezydenta USA Ulyssesa Granta.

</doc>
<doc id="2085020" url="https://pl.wikipedia.org/wiki?curid=2085020" title="Caio Ribeiro Decoussau">
Caio Ribeiro Decoussau

Caio, właśc. Caio Ribeiro Decoussau (ur. 16 sierpnia 1975 w São Paulo) - piłkarz brazylijski, występujący podczas kariery na pozycji napastnika.
Kariera klubowa.
Karierę piłkarską Caio zaczął w klubie São Paulo FC w 1994 roku. W lidze brazylijskiej zadebiutował 14 sierpnia 1994 w zremisowanym 0-0 meczu z Paysandu SC. Z São Paulo FC zdobył Copa CONMEBOL 1994. Dobra gra (14 bramek w 31 meczach) zaowocowała tranferem do Europy do Interu Medioalan w 1995. W Interze zadebiutował 29 listopada 1995 w zremisowanym 1-1 meczu z S.S. Lazio. Ostatni raz w Interze Caio zagrał 28 kwietnia 1996 w zremisowanym 0-0 meczu ligowym z Cagliari Calcio. Ogółem w Interze wystąpił w 8 meczach (6 w lidze i 2 w Pucharze Włoch). W sezonie 1996–1997 występował w innym włoskim klubie SSC Napoli. W 1997 roku powrócił do Brazylii do Santosu FC.
Z Santosem wygrał Torneio Rio - São Paulo w 1997 roku. W latach 1998–1999 występował we CR Flamengo. Z Flamengo zdobył Copa Mercosur 1999 oraz mistrzostwo stanu Rio de Janeiro - Campeonato Carioca. W latach 2000–2001 ponownie występował w Santosie FC. Kolejnymi jego klubami były Fluminense FC, CR Flamengo oraz Grêmio Porto Alegre. W latach 2003–2004 Caio ponownie występował w Europie w drugoligowym niemieckim Rot-Weiss Oberhausen. Ostatnim klubem karierze Caio było Botafogo FR. W barwach Botafogo 4 grudnia 2005 w wygranym 2-0 meczu z Fortalezą Caio po raz ostatni wystąpił w lidze brazylijskiej i w karierze, strzelając jedną z bramkę. Jego bilans w lidze to 39 bramek w 188 meczach.
Kariera reprezentacyjna.
W reprezentacji Brazylii Caio zadebiutował 12 stycznia 1996 w wygranym 4-1 meczu z reprezentacją Kanady podczas Złotego Pucharu CONCACAF 1996, na którym Brazylia zajęła drugie miejsca. Caio na turnieju wystąpił w czterech meczach z Kanadą (bramka), Hondurasem (dwie bramki), USA i Meksykiem, który był jego ostatnim meczem w reprezentacji.
W 1995 roku Caio wystąpił w Mistrzostwa świata U-20 w piłce nożnej, na których Brazylia zajęła drugie miejsce. Caio został wybrany najlepszym piłkarzem mistrzostw.
Komentator.
Po zakończeniu piłkarskiej kariery Caio został komentatorem sportowym w telewizji Rede Globo.

</doc>
<doc id="2085022" url="https://pl.wikipedia.org/wiki?curid=2085022" title="Catherine Asaro">
Catherine Asaro

Catherine Asaro (ur. 6 listopada 1955 w Oakland) – amerykańska pisarka science fiction i fantasy, laureatka nagród Nebula, fizyczka i chemiczka.
Życiorys.
Wychowała się w El Cerrito, niedaleko Berkeley. Jej ojciec był naukowcem, zaś matka literatką. Od dzieciństwa uczyła się baletu i gry na fortepianie. Po zdobyciu licencjatu z chemii (z najwyższą lokatą) na UCLA zdobyła magisterium z fizyki i doktorat z fizyki chemicznej na Uniwersytecie Harvarda. Uczy matematyki, fizyki oraz chemii, a jej uczniowie odnoszą duże sukcesy na arenie ogólnokrajowej.
Jest działaczką fandomu. W latach 2003-2005 była prezydentem Science Fiction and Fantasy Writers of America.
Wraz z mężem, Johnem Kendallem Cannizzo, astrofizykiem pracującym w NASA mają jedną córkę, podobnie jak matka, matematyczkę i tancerkę.
Twórczość.
Najbardziej znane utwory Asaro należą do cyklu „Saga of the Skolian Empire”, opowiadającego dzieje międzygwiezdnego imperium. Pisuje także fantasy.
W 2001 r. jej powieść "The Quantum Rose" zdobyła nagrodę Nebula za najlepszą powieść, zaś nowela "The Space-Time Pool" Nebulę w 2008 r. Inne jej utwory były nagradzane m.in. Sapphire Award i Prism Award, a także nominowane do Hugo i Nebuli.

</doc>
<doc id="2085024" url="https://pl.wikipedia.org/wiki?curid=2085024" title="Jastrzębie Zdrój Szotkowice">
Jastrzębie Zdrój Szotkowice

Jastrzębie Zdrój Szotkowice – zlikwidowany przystanek osobowy w Jastrzębiu-Zdroju, w przysiółku Szotkowice w województwie śląskim, w Polsce. Znajdował się na wysokości 223 m n.p.m.
Historia.
Przystanek kolejowy został otwarty 9 lipca 1947 roku. Na pojedynczym peronie wyłożonym płytami betonowymi postawiono niewielki budynek poczekalnią i kasą biletową oraz szalety. Kasa biletowa w 1971 roku została zamknięta. W dniu 1 czerwca 1997 roku zawieszono przewozy pasażerskie. W zamian uruchomiono zastępczą komunikację autobusową. W 1999 roku zawieszono kursowanie pociągów towarowych. Wówczas zawieszono kursy autobusowe. W późniejszym okresie zabudowania oraz infrastruktura przystanku były systematycznie dewastowane oraz rozkradane. W listopadzie 2015 roku ostatecznie rozebrano budynki stacyjne. W 2018 roku w ramach Żelaznego Szlaku Rowerowego niedaleko przystanku postawiono zadaszony punkt odpoczynkowy dla rowerzystów. Do miejsca dawnego przystanku ścieżka rowerowa została poprowadzona starotorzem.

</doc>
<doc id="2085026" url="https://pl.wikipedia.org/wiki?curid=2085026" title="Macuspana">
Macuspana

Macuspana – miasto w Meksyku w stanie Tabasco. Miasto leży o około 45 km na południowy wschód od stolicy stanu Villahermosa, w miejscu gdzie rzeka Puxcatán, będącego dopływem Usumacinty, tworzy malownicze meandry. Z liczbą ponad 30 tys. osób jest czwartym co do wielkości miastem stanu Tabasco. Miasto jest siedzibą władz gminy Macuspana, powstałej dekretem stanu Tabasco 4 października 1883.

</doc>
<doc id="2085040" url="https://pl.wikipedia.org/wiki?curid=2085040" title="Łożysko błoniaste">
Łożysko błoniaste

Łożysko błoniaste - jedna z wad rozwojowych płodu. Powikłanie to występuje bardzo rzadko. W rozwoju łożyska nie następuje podział na kosmówkę kosmatą i gładką. Na całym jaju płodowym mogą występować tkanki łożyska przy całkowitym braku błon pozałożyskowych lub występujących w bardzo małych ilościach. Wymiary łożyska są duże, grubość natomiast mała. Z reguły występuje krwawienie ciążowe lub porodowe.

</doc>
<doc id="2085041" url="https://pl.wikipedia.org/wiki?curid=2085041" title="Warszawskie Departamenty Rządzącego Senatu">
Warszawskie Departamenty Rządzącego Senatu

Warszawskie Departamenty Rządzącego Senatu i Ogólne Zebranie – organy sądownictwa ostatniej instancji, przeszczepione do Królestwa Polskiego z Imperium Rosyjskiego, wprowadzone ukazem Mikołaja I z 18 września 1841 roku, likwidującym II Radę Stanu i Sąd Najwyższej Instancji Królestwa Polskiego, powołując w ich miejsce dwa departamenty IX i X Senatu Rządzącego i Ogólne Zebranie tych departamentów. 7 kwietnia 1842 car podpisał ustawę organiczną dla Departamentów Warszawskich i Ogólnego Zebrania. Ogólne Zebranie zniesione zostało ukazem z 5 czerwca 1861, wprowadzającym III Radę Stanu Królestwa Polskiego.
Kompetencje.
Departament IX przejął kompetencje Sądu Najwyższej Instancji i orzekał w sprawach cywilnych. Departament X miał wydawać wyroki w sprawach kryminalnych. Ogólne Zebranie Warszawskich Departamentów miało zajmować się rozpatrywaniem spraw, jakie leżały w gestii II Rady Stanu z wyłączeniem budżetu królestwa, który miał być odtąd zatwierdzany przez Departament do Spraw Królestwa Polskiego w Radzie Państwa oraz sprawozdań władz naczelnych organów administracji kraju, rozpatrywanie których oddano Radzie Administracyjnej.
Warszawskie Departamenty Rządzącego Senatu stały się III instancją sądową, od której wyroków nie było już odwołania. Wyjątek stanowiły wyroki orzekane przez Senat na szlachciców i urzędników "używających szlachectwa osobistego", które skazywały na "karę utraty szlachectwa, czci lub życia" i jako takie wymagały zatwierdzenia cesarza.
Ogólne Zebranie Warszawskich Departamentów Rządzącego Senatu rozpatrywało spory administracyjne (sądownictwo administracyjne), sprawy allewiacyjne (o ulgi podatkowe i inne ciężary skarbowe), sprawy heraldyczne i dotyczące tytułów szlacheckich. Od 1842 także rozstrzygało spory kompetencyjne pomiędzy duchowieństwem a sądami oraz pomiędzy władzami duchownymi, jak też zarzuty przeciwko senatorom i członkom Senatu.
Skład.
W skład departamentów wchodzili senatorowie oraz osoby wyznaczone przez cesarza na wniosek namiestnika.

</doc>
<doc id="2085042" url="https://pl.wikipedia.org/wiki?curid=2085042" title="Port lotniczy Kalabo">
Port lotniczy Kalabo

Port lotniczy Kalabo (IATA: KLB, ICAO: FLKL) – międzynarodowy port lotniczy położony w Kalabo, w Zambii.

</doc>
<doc id="2085044" url="https://pl.wikipedia.org/wiki?curid=2085044" title="Playlista">
Playlista

Playlista – oficjalna lista piosenek, jakie stacja radiowa emituje w ciągu tygodnia. Pozwala na częstą emisję wybranych utworów.
W przypadku niektórych formatów radiowych playlisty mają duże znaczenie, ponieważ są publikowane w prasie muzycznej, w celu odzwierciedlenia aktualnych trendów panujących w muzyce. Playlisty powszechnie stosowane są w radiu CHR.

</doc>
<doc id="2085045" url="https://pl.wikipedia.org/wiki?curid=2085045" title="Tamuramaro Sakanoue">
Tamuramaro Sakanoue

 był generałem pod dowództwem sioguna Otomaro Ōtomo w okresie podbojów Ajnów na wyspie Honsiu, po jego śmierci został drugim w historii siogunem o pierwotnym znaczeniu tego tytułu - w epoce Heian za panowania cesarza Kammu.
Jego ojcem był Karitamaro Sakanoue.
W służbie cesarza Kammu.
W 811 r. cesarz Kammu, po śmierci sioguna Otomaro Ōtomo, wyznaczył na jego następcę Tamuramaro i wydał mu rozkaz podbicia ludu Emishi zamieszkującego północne tereny wyspy Honsiu. Ów rozkaz wykonał, podporządkowując te tereny władzy cesarza. Żadne źródła historyczne nie podają, aby udał się dalej na północ niż do dzisiejszej prefektury Iwate. Najnowsze dane wskazują, że migracja Emishi z Honsiu na Hokkaido miała miejsce w okresie między VII i VIII w., być może jako bezpośredni rezultat kampanii Tamuramaro. Jednak wielu Emishi pozostało w regionie Tōhoku jako kolejny lud rozszerzającego się imperium japońskiego; utworzyli oni potem niezależną domenę Fushu. 
Po śmierci Kammu, Tamuramaro służył kolejnym cesarzom: Heizei'owi i Sadze jako i .
Tamuramaro zmarł w wieku lat 54. Aby wyrazić swój żal po śmierci doradcy, cesarz Saga uhonorował jego pamięć, rozdając wielką ilość tkanin jedwabnych, bawełnianych i ryżu. Z rozkazu cesarza, pochowano go wraz z jego łukiem, strzałami, kołczanem i mieczem.
Tamuramaro jest rzekomo pochowany w Shōgun-zuka (wzgórze górujące nad Kioto), a o jego duchu mówi się, że nadal opiekuje się tym miastem. Nawet jeśli część tej historii jest tylko mitem, to zapiski wskazują na miejsce spoczynku starego wojownika w pobliżu wsi Kurusu (Kurusu-mura 栗 栖 村) w dzielnicy Uji Yamashiro.
Festiwal Tanabata.
Mówi się, że słynne festiwale Tanabata i pochody w prefekturze Aomori (również obchodzone w mieście Sendai w prefekturze Miyagi), które ogląda ponad 3 miliony osób co roku, spopularyzowały pamięć o kampanii Sakanoue no Tamuramaro przeciw społecznościom plemiennym wówczas żyjącym w Tōhoku. Te coroczne święta (matsuri) nazywa się Aomori Nebuta Matsuri i festiwalem w mieście Hirosaki.
Sukcesy militarne Tamuramaro upamiętniają dziś jesienne "matsuri", podczas których buduje się specjalnie zaprojektowane, gigantyczne, podświetlane papierowe latarnie. Na tych ogromnych konstrukcjach, obnoszonych po ulicach ku uciesze tłumów, wymalowane są kolorowe, mityczne postacie. O wielkich latarniach Aomori i Nebuta mówi się, że nawiązują do pomysłowej strategii Tamuramaro w jego kampanii z początku IX w. Według legendy, siogun rozkazał zbudowanie ogromnych oświetlonych latarni i umieszczenie ich na szczytach wzgórz. Ciekawi Emishi, którzy nie widzieli czegoś takiego wcześniej i podchodzili bliżej, by sprawdzić co to, byli chwytani i pojmowani. Do połowy 1990 za najlepsze latarnie z parady przyznawano nagrody, nazywane nagrodą Tamuramaro.

</doc>
<doc id="2085046" url="https://pl.wikipedia.org/wiki?curid=2085046" title="Port lotniczy Mansa">
Port lotniczy Mansa

Port lotniczy Mansa (IATA: MNS, ICAO: FLMA) – międzynarodowy port lotniczy położony w Mansie, w Zambii.

</doc>
<doc id="2085048" url="https://pl.wikipedia.org/wiki?curid=2085048" title="Primera División de México (1952/1953)">
Primera División de México (1952/1953)

Rozgrywki 1952/1953 były 50. sezonem w historii ligi meksykańskiej, a 10. sezonem w historii profesjonalnej ligi meksykańskiej. Tytułu mistrzowskiego bronił León.
Zespoły.
Zmiana drużyn po sezonie 1951/1952:
 La Piedad
 Veracruz
W sezonie 1952/1953 występowało 12 drużyn – z drugiej ligi awansowało La Piedad, natomiast po ostatnim sezonie spadło Veracruz.
Mistrzem Meksyku został zespół Tampico-Madero FC, który skompletował 34 punkty. Królem strzelców został Kostarykanin Julio Quiñones z 14 bramkami w 22 meczach (0.64 gola na mecz).
Tabela.
MISTRZ MEKSYKU – 1952/1953
TAMPICO 1. TYTUŁ MISTRZOWSKI

</doc>
<doc id="2085050" url="https://pl.wikipedia.org/wiki?curid=2085050" title="Black Devil (papierosy)">
Black Devil (papierosy)

Black Devil – marka papierosów produkowanych przez Heupink &amp; Bloemen Tabak w Holandii, do Polski importowanych przez Tobacco Trading International z Krakowa. Wszystkie z papierosów "Black Devil" mają standardowe wymiary 8,5 cm długości i 0,8 cm grubości. Każda paczka ma 20 sztuk. Wyróżniają się spośród innych marek m.in. tym, że papierosy te są prawie całkowicie czarne (z wyjątkiem wariantu "Pink", w którym papierosy są różowe oraz „Yellow”, które są żółte).
Warianty.
Papierosy.
Na polskim rynku papierosy te dostępne są w siedmiu wariantach:
Tytoń.
Do tej marki zaliczają się także 2 warianty tytoniu:

</doc>
<doc id="2085054" url="https://pl.wikipedia.org/wiki?curid=2085054" title="Julio Cesár Domínguez">
Julio Cesár Domínguez



</doc>
<doc id="2085058" url="https://pl.wikipedia.org/wiki?curid=2085058" title="Port lotniczy Thornhill">
Port lotniczy Thornhill

Port lotniczy Thornhill (ICAO: FVTL, IATA: GWE) – wojskowy port lotniczy położony w Gweru, w Zimbabwe. 

</doc>
<doc id="2085063" url="https://pl.wikipedia.org/wiki?curid=2085063" title="Clare W. Graves">
Clare W. Graves

Clare W. Graves (ur. 21 grudnia 1914 w New Richmond w stanie Indiana, zm. 3 stycznia 1986) – profesor psychologii w Union College, twórca teorii poziomów wartości Gravesa zwanej później "Spiral Dynamics". Zmarł w swoim domu w Rexford w wieku 71 lat. Jego żoną była Maria Huff, z którą miał dwoje dzieci: Susan i Roberta.
Wykształcenie.
Clare W. Graves studiował początkowo na Uniwersytecie Michigan w latach 1933–34 i 1936–37. Ukończył Union College w Nowym Jorku w 1940 roku, otrzymując tytuł licencjata. Magisterium i doktorat z dziedziny psychologii uzyskał na Western Reserve University w Cleveland w stanie Ohio, gdzie wykładał przez 3 lata. W 1948 roku wrócił na macierzystą uczelnię, Union College, gdzie zaczął wykładać jako profesor nadzwyczajny. W 1956 roku został awansowany na profesora zwyczajnego. Zły stan zdrowia spowodował, że w 1978 roku Clare W. Graves przeszedł na emeryturę.
Kariera zawodowa.
Dr Graves był członkiem wielu stowarzyszeń zawodowych, m.in. Amerykańskiego Towarzystwa Psychologicznego (ang. "American Psychological Association") oraz Amerykańskiego Stowarzyszenia Rozwoju Nauki (ang. "American Association for the Advancement of Science"). Jako specjalista w dziedzinie teorii osobowości i jej zastosowania w różnych dziedzinach, Clare W. Graves zatrudniany był jako konsultant dla wielu agencji rządowych, instytucji i przedsiębiorstw. W latach 1943–48 pracował m.in. dla Dresser Industries, Apex i Alcoa. W 1948 roku pełnił funkcję doradcy ds. problemów klinicznych w sądzie dla nieletnich w stanie Nowy Jork. W latach 50. i 60. XX wieku pracował również w Centrum Rehabilitacji w Schenectady oraz w Departamencie Stanu Cywilnego w Nowym Jorku.

</doc>
<doc id="2085064" url="https://pl.wikipedia.org/wiki?curid=2085064" title="Gig (pojazd)">
Gig (pojazd)

Gig (z ang.) – elegancki jednokonny okryty pojazd zaprzęgowy dwukołowy, jedno- lub dwuosobowy, o wysokich kołach. Używany w wielu odmianach w XIX i XX wieku.

</doc>
<doc id="2085065" url="https://pl.wikipedia.org/wiki?curid=2085065" title="Ibrahim Kanaan">
Ibrahim Kanaan

Ibrahim Jussef Kanaan (ur. w 1962 r.) – libański polityk, maronita, z wykształcenia prawnik. W 2005 oraz ponownie w 2009 został wybrany deputowanym Zgromadzenia Narodowego z ramienia Wolnego Ruchu Patriotycznego, reprezentując okręg Matin. Jest sekretarzem generalnym Bloku Zmian i Reform – największej, chrześcijańskiej grupy w libańskim parlamencie. W obecnej kadencji przewodniczy również parlamentarnemu komitetowi finansów i budżetu.

</doc>
<doc id="2085066" url="https://pl.wikipedia.org/wiki?curid=2085066" title="Zapasy na Letnich Igrzyskach Olimpijskich 1988">
Zapasy na Letnich Igrzyskach Olimpijskich 1988

Wyniki zawodów zapaśniczych rozegranych na Letnich Igrzyskach Olimpijskich 1988 w Seulu.

</doc>
<doc id="2085067" url="https://pl.wikipedia.org/wiki?curid=2085067" title="Puchar Interkontynentalny w Lekkoatletyce 2010 – trójskok mężczyzn">
Puchar Interkontynentalny w Lekkoatletyce 2010 – trójskok mężczyzn

Trójskok mężczyzn – jedna z konkurencji rozegranych podczas pucharu interkontynentalnego w Splicie. Trójskoczkowie rywalizowali 5 września – drugiego dnia zawodów.

</doc>
<doc id="2085071" url="https://pl.wikipedia.org/wiki?curid=2085071" title="Urząd kontroli skarbowej">
Urząd kontroli skarbowej

Urząd kontroli skarbowej – jednostka kontroli skarbowej w Polsce działająca w okresie od 9 lutego 1992 do 1 marca 2017 roku. Jej zadania przejęły urzędy skarbowe, izby administracji skarbowej i urzędy celno-skarbowe.
Urzędy kontroli skarbowej były jednostkami organizacyjnymi kontroli skarbowej podległymi ministrowi właściwemu do spraw finansów publicznych. Działały na podstawie ustawy z dnia 28 września 1991 r. o kontroli skarbowej (), rozporządzenia Ministra Finansów z dnia 4 stycznia 2011 r. w sprawie siedzib i organizacji urzędów kontroli skarbowej () oraz statutu nadanego zarządzeniem nr 42 Ministra Finansów z dnia 24 grudnia 2003 r. w sprawie nadania statutu urzędom kontroli skarbowej (Dz. Urz. Min. Fin. nr 17, poz. 96).
Urząd Kontroli Skarbowej był jednostką budżetową, prowadzącą gospodarkę finansową według zasad określonych w ustawie z dnia 27 sierpnia 2009 r. o finansach publicznych (). Działaniami Urzędu Kontroli Skarbowej kierował Dyrektor, który był równocześnie organem kontroli skarbowej i przysługiwały mu niektóre uprawnienia organu podatkowego, jednakże nie był organem podatkowym. Wszystkim pracownikom UKS zatrudnionym na stanowisku inspektora kontroli skarbowej przysługiwały uprawnienia finansowego organu postępowania przygotowawczego, o którym mowa w kodeksie karnym skarbowym.
Cel i przedmiot kontroli.
Celem kontroli skarbowej jest ochrona interesów i praw majątkowych Skarbu Państwa oraz zapewnienie skuteczności wykonywania zobowiązań podatkowych i innych należności stanowiących dochód budżetu państwa lub państwowych funduszy celowych.
Celem kontroli skarbowej jest również badanie zgodności z prawem gospodarowania mieniem innych państwowych osób prawnych, przeciwdziałanie i zwalczanie naruszeń prawa obowiązującego w zakresie obrotu towarowego z zagranicą i obrotu towarami przywożonymi z zagranicy oraz zapobieganie i ujawnianie przestępstw określonych w art. 228-231 Kodeksu karnego wśród osób zatrudnionych lub pełniących służbę w jednostkach organizacyjnych podległych ministrowi właściwemu do spraw finansów publicznych.
Do zakresu kontroli skarbowej należy:
W ramach kontroli skarbowej prowadzonej w zakresie, o którym mowa w punktach: 1 i 2, badaniu podlega również rzetelność deklarowanych podstaw opodatkowania oraz prawidłowość obliczania i wpłacania zobowiązań podatkowych stanowiących dochód jednostek samorządu terytorialnego.
Do zakresu kontroli skarbowej należy również zapewnianie ochrony fizycznej i technicznej inspektorom i pracownikom, a za zgodą Generalnego Inspektora Kontroli Skarbowej także innym organom i instytucjom państwowym. Zadania te wykonują wyodrębnione komórki kontroli skarbowej.
W granicach i na zasadach określonych w odrębnych przepisach kontrola skarbowa obejmuje ponadto:
Kontrolowane podmioty.
Kontroli skarbowej podlegają:
Kontroli skarbowej podlegają także płatnicy i inkasenci podatków i innych należności, o których mowa w art. 2 ust. 1 pkt 1 ustawy o kontroli skarbowej.
Nie podlega kontroli skarbowej celowość i sposób wykorzystywania środków budżetowych oraz mienia państwowego na cele specjalne w jednostkach podległych, podporządkowanych lub nadzorowanych przez ministra właściwego ds. obrony narodowej, w Policji, Państwowej Straży Pożarnej, Straży Granicznej, Centralnym Biurze Antykorupcyjnym, w jednostkach organizacyjnych Agencji Bezpieczeństwa Wewnętrznego i Agencji Wywiadu.
Organy kontroli skarbowej określał art. 8 ustawy o kontroli skarbowej. Były nimi:
Organizacja i zatrudnienie.
Urzędem Kontroli Skarbowej kierował Dyrektor przy pomocy Wicedyrektorów, Głównego Księgowego, Naczelników Wydziałów, Kierowników oddziałów i referatów i innych pracowników zatrudnionych na samodzielnych stanowiskach.
Urzędem kontroli skarbowej kierował dyrektor, który jednocześnie był organem kontroli skarbowej.
Dyrektor urzędu kontroli skarbowej był odpowiedzialny przed Generalnym Inspektorem Kontroli Skarbowej za prawidłową i terminową realizację zadań urzędu.
Dyrektor UKS w szczególności:
Wydziałami kierowali naczelnicy, a pozostałymi komórkami organizacyjnymi – kierownicy lub koordynatorzy.
Dyrektor UKS sprawował nadzór nad pracą pracowników urzędu. Pracownicy komórek wywiadu skarbowego, w zakresie wykonywanych czynności operacyjno-rozpoznawczych, podlegali nadzorowi Generalnego Inspektora Kontroli Skarbowej. Dyrektora UKS powoływał, spośród kandydatów wyłonionych w drodze konkursu, i odwoływał minister właściwy ds. finansów publicznych, na wniosek GIKS.
Wicedyrektorów UKS powoływał, spośród inspektorów kontroli skarbowej, i odwoływał GIKS, na wniosek dyrektora UKS.
W urzędzie kontroli skarbowej prowadzone były ewidencje i rejestry dotyczą postępowań kontrolnych i karno-skarbowych. Informacje gromadzone i przetwarzane w ramach kontroli skarbowej stanowią tajemnicę skarbową (art. 34-34c ustawy z 28.09.1991 r. o kontroli skarbowej).
Wszelkie niezbędne wymagania potrzebne do otrzymania powołania na stanowisko inspektora kontroli skarbowej (i.k.s.) określa ustawa o kontroli skarbowej z 28 września 1991 r.
Inne stanowiska:&lt;br&gt;
Wywiad skarbowy.
Z organizacją UKS wiązało się również pojęcie wywiadu skarbowego, który był jedną z form wykonywania kontroli skarbowej. Przeprowadzanie czynności wywiadu skarbowego polegało na: uzyskiwaniu, gromadzeniu, przetwarzaniu i wykorzystywaniu informacji o osobach oraz o: dochodach, obrotach, rzeczach i prawach majątkowych podmiotów podlegających kontroli skarbowej w celu ustalenia należności, o których mowa w art. 2 ust. 1 pkt 1 i 2 oraz w ust. 2, oraz w celu wykonania zadań, o których mowa w art. 2 ust. 1 pkt 12 i 14 oraz w art. 3 ustawy o kontroli skarbowej. Czynności wywiadu skarbowego przeprowadzali wyznaczeni do ich wykonywania pracownicy zatrudnieni w wywiadzie skarbowym. Wywiad skarbowy współdziałał z organami, służbami i instytucjami państwowymi uprawnionymi do wykonywania czynności operacyjno-rozpoznawczych oraz, w przypadkach i na zasadach określonych w odrębnych ustawach, z innymi organami.
Wywiad skarbowy był zatem szczególną formą wykonywania kontroli skarbowej. Swym zakresem obejmował czynności, w tym również czynności operacyjno-rozpoznawcze, pozwalające na:
Lista urzędów kontroli skarbowej w Polsce.
Urzędy kontroli skarbowej oprócz swoich szesnastu siedzib w stolicach województw jw., posiadały też ośrodki zamiejscowe. Przykładem jest tu: Ośrodek Zamiejscowy w Legnicy, czy Jeleniej Górze. Taki sam status do 31 marca 2011 r. posiadał również Urząd Kontroli Skarbowej we Wrocławiu – OZ w Wałbrzychu. Utworzenie ww. jednostek było w gestii poszczególnych dyrektorów generalnych Urzędów. Ich powołanie było uzasadnione m.in.: warunkami geograficzno-urbanistycznymi występującymi w danym województwie oraz ułatwieniem prac wykonywanych przez urzędy (dostępnością dla potencjalnych kontrolowanych podmiotów i podatników). Osiem urzędów kontroli skarbowej miało swoje ośrodki zamiejscowe (stan na dzień 10.05.2012 r.).
Poniżej lista wszystkich siedzib ośrodków zamiejscowych:
Budżet, zatrudnienie i wynagrodzenia.
Wydatki urzędów kontroli skarbowej były realizowane w części 19 budżetu państwa – "Budżet, finanse publiczne i instytucje finansowe".
W 2015 wydatki urzędów kontroli skarbowej wyniosły 536,7 mln zł. Przeciętne zatrudnienie ww przeliczeniu na pełne etaty wyniosło 5183 osoby, a średnie miesięczne wynagrodzenie brutto 6309 zł
W ustawie budżetowej na 2016 wydatki urzędów kontroli skarbowej zaplanowano w wysokości 571 mln zł.

</doc>
<doc id="2085076" url="https://pl.wikipedia.org/wiki?curid=2085076" title="Puchar Interkontynentalny w Lekkoatletyce 2010 – skok w dal mężczyzn">
Puchar Interkontynentalny w Lekkoatletyce 2010 – skok w dal mężczyzn

Skok w dal mężczyzn – jedna z konkurencji rozegranych podczas pucharu interkontynentalnego w Splicie. Skoczkowie rywalizowali 4 września – pierwszego dnia zawodów.

</doc>
<doc id="2085078" url="https://pl.wikipedia.org/wiki?curid=2085078" title="Port lotniczy Hwange">
Port lotniczy Hwange

Port lotniczy Hwange (ICAO: FVWT, IATA: WKI) - międzynarodowy port lotniczy położony w Hwange, w Zimbabwe. 

</doc>
<doc id="2085079" url="https://pl.wikipedia.org/wiki?curid=2085079" title="Encore Las Vegas">
Encore Las Vegas

Encore Las Vegas lub Encore at Wynn Las Vegas ("Encore") – superluksusowy hotel i kasyno, położony przy ulicy Las Vegas Strip w Paradise, w stanie Nevada. Encore jest powiązany z siostrzanym kompleksem Wynn Las Vegas; oba są bowiem własnością Wynn Resorts Limited, zarządzanego przez Steve'a Wynna.
Encore otrzymał ocenę pięciu diamentów AAA i uważany jest za jeden z najbardziej luksusowych hoteli na świecie. Należące do kompleksu spa oraz Tower Suites, czyli apartamenty położone w odseparowanej części głównej wieży hotelowej, uzyskały również pięciogwiazdkową ocenę "Forbes"a w 2010 roku. Encore oraz Wynn zdobyły najwięcej pięciogwiazdkowych nagród "Forbesa" ze wszystkich obiektów wypoczynkowych oraz kasyn na świecie. 
Historia.
28 kwietnia 2006 roku Wynn Las Vegas świętował pierwszą rocznicę otwarcia rozpoczęciem prac nad drugim obiektem hotelowym. Koszt budowy nowego kompleksu, złożonego z 2.034 pokoi, który zyskał nazwę Encore Suites at Wynn Las Vegas, wyniósł 2.3 miliardy dolarów. Początkowo Encore miał być rozszerzeniem Wynn, jednak szybko stał się samodzielnym kompleksem wypoczynkowym, mimo że ściśle współpracuje z Wynn w każdej dziedzinie. Zaś z samym budynkiem Wynn połączony jest poprzez promenadę handlową. W Encore zatrudnionych jest około 5.300 osób.
Po upływie 2.5 lat od rozpoczęcia konstrukcji, o godzinie 22, 22 grudnia 2008 roku, nastąpiło oficjalne otwarcie Encore. Jednak ze względu na fakt, że w tamtym okresie świat mierzył się z kryzysem ekonomicznym, otwarcie nie było aż tak huczne, jak w przypadku Wynn. Aby zachęcić zebranych do gry, Steve Wynn podarował zaproszonym przez siebie gościom kilka milionów dolarów. Oficjalnemu otwarciu wszystkich stanowisk w kasynie towarzyszył okrzyk Wynna: "Grę czas zacząć!" oraz piosenka "Luck Be a Lady Tonight" Franka Sinatry.
W sklepie jubilerskim położonym w Encore znajduje się 231-karatowy diament, wymieniany jako "największy diament o kształcie gruszki na świecie".
Projekt.
W Encore znajduje się kasyno o powierzchni 6.900 m², 2.500 m² powierzchni handlowej z luksusowymi butikami, a także spa, salon piękności, pięć restauracji, siedem barów i klub nocny. Budynek ma wysokość 192 metrów i składa się z 63 pięter – trzech więcej niż siostrzany Wynn Las Vegas. W rzeczywistości obiekt nie posiada jednak 63 poziomów, gdyż piętra 13. i 40.–49. zostały pominięte w numerowaniu konstrukcji: 13 jest bowiem pechową liczbą w wielu wschodnich kulturach, podczas gdy 4, to homonim śmierci w językach azjatyckich. Wieża hotelowa składa się z dwóch sekcji: standardowej oraz nieco mniejszej i bardziej wyrafinowanej, w której znajdują się ekskluzywne Tower Suites.
Otwarte przestrzenie obiektu zostały zaprojektowane wykorzystując połączenie wpływów azjatyckich oraz kapryśnych, tajemniczych elementów, włączając w to dużą ilość czerwieni oraz motywów motyli (które dominują między innymi w Encore Theater). Ogólna tematyka wystroju, autorstwa Rogera P. Thomasa, zapożycza pewne aspekty z hotelu Wynn Macau w Chinach. Encore, podobnie jak Wynn Las Vegas, charakteryzują ogromne okna, gęsta roślinność i filtrowane światło naturalne, które obejmuje większy obszar kasyna niż w większości innych resortów w Las Vegas. Na obszarze wokół basenu znajduje się 29 domków, które również można wynająć. W listopadzie 2009 roku z kasyna usunięto ozdobne palmy i draperie, aby zwiększyć i otworzyć wolną przestrzeń. Steve Wynn, po przeprowadzeniu oceny zmian, zdecydował o zwiększeniu ilości roślinności, uznając jednocześnie, że obiekt prezentuje się lepiej bez zasłon.
Apartamenty.
Apartamenty standardowe, które oferuje Encore uporządkowane według rosnącej rangi oraz ceny:
Tower Suites, czyli położone w odseparowanej części wieży budynku, jeszcze bardziej wyrafinowane apartamenty, które oferuje Encore uporządkowane według rosnącej rangi oraz ceny:
Rozrywka.
Najważniejsze wydarzenia rozrykowe w Encore prowadził wokalista i komik Danny Gans, który jednak niespodziewanie zmarł 1 maja 2009 roku. Gans, który przeszedł do kompleksu z The Mirage, dawał własne show w obiekcie, w którym wcześniej wystawiane były przedstawienia "Avenue Q" i "Spamalot" – ze względu na małą popularność, zaprzestano ich produkcji. Przestrzeń rozrywkowa, początkowo należąca do Wynn Las Vegas i zwana Broadway Theater i Grail Theater, zyskała nową nazwę, Encore Theater, aby powiązać ją z nowym resortem.
Kluby.
Encore Beach Club.
Encore Beach Club oferuje atmosferę spotykaną w europejskich klubach. Klub zajmuje powierzchnię 5.600 m² i stanowi "oazę", otoczoną trzema basenami oraz 12-metrowymi palmami. Ponadto w skład Beach Clubu wchodzi pawilon do gier.
Surrender Nightclub.
Wieczorami Encore Beach Club zamienia się w klub nocny Surrender, dysponujący 460 m² powierzchni.
XS Nightclub.
Sylwester 2008 roku był datą otwarcia klubu nocnego XS o powierzchni 3.700 m², który może pomieścić 3.000 gości. Zasięgiem obejmuje zarówno lokal w budynku hotelu, jak i stoliki pod gołym niebem.
Restauracje.
W Encore znajduje się kilka restauracji, a wśród nich:
Encore Theatre.
Amerykańska wokalistka Beyoncé Knowles dała kilka występów w Encore Theatre w ramach jej trasy I Am... Tour. W pełni wyprzedane koncerty, które miały miejsce od 30 lipca do 2 sierpnia 2009 roku, zostały nagrane, a następnie zmontowane i wydane na DVD "".
15 października 2009 roku Garth Brooks ogłosił, że podpisał 5-letni kontrakt na koncerty w Encore Theatre. Zgodnie z jego założeniami, Brooks występuje w hotelu cztery raz na tydzień przez piętnaście tygodni w roku. Pytany o szczegóły umowy, Steve Wynn odmówił podania warunków finansowych, jednak przyznał, że wokalista ma zapewniony transport prywatnym odrzutowcem ze swojej posiadłości w Oklahomie do Las Vegas.

</doc>
<doc id="2085082" url="https://pl.wikipedia.org/wiki?curid=2085082" title="Kamienica Alko w Rzeszowie">
Kamienica Alko w Rzeszowie

Kamienica „Alko” w Rzeszowie - to kamienica, znajdująca się w ciągu zabudowy północnej pierzei rzeszowskiego Rynku. Kamienica ta to okazały budynek, którego budowa rozpoczęła się w wieku XVII. Początkowo plan obejmował budowę parterowego budynku z rozległymi dwukondygnacyjnymi piwnicami. Pierwszej nadbudowy dokonano w początku XIX wieku, kolejnej przebudowy w roku 1897. Obecnie „Alko” posiada typową, klasycystyczną architekturę z biało-różową, prostą elewacją. Sąsiaduje ona ze stosunkowo młodymi kamienicami hotelu, wybudowanymi w latach 90. oraz najokazalszą kamienicą w rynku, w której mieści się obecnie oddział rzeszowskiego PTTK. W samym budynku mieści się schronisko PTSM - „Alko”.
Swoją nazwę kamienica zawdzięcza przedwojennemu napisowi widocznemu nad parterem. Mieściła się tu bowiem wytwórnia alkoholi wysokojakościowych (głównie likierów, rosolisów, rumu i koniaków), której właścicielem był Lischutz Hirsch.

</doc>
<doc id="2085083" url="https://pl.wikipedia.org/wiki?curid=2085083" title="Trajkotka czerwona">
Trajkotka czerwona

Trajkotka czerwona ("Psophus stridulus") – eurosyberyjski, roślinożerny gatunek owada prostoskrzydłego (Orthoptera) z rodziny szarańczowatych (Acrididae), jedyny przedstawiciel rodzaju "Psophus". Nazwa tego owada związana jest z trajkoczącym dźwiękiem wydawanym przez samce oraz czerwoną barwą tylnych skrzydeł ukazywanych w czasie lotu. Uważa się, że obydwa te elementy (czerwony kolor i głośny dźwięk) odstraszają wrogów.
"Psophus stridulus" występuje na suchych terenach trawiastych w Europie, głównie południowej, i w Azji. Północna granica europejskiej części zasięgu przechodzi przez południową Skandynawię. W Polsce trajkotka czerwona była dość pospolita do lat 80. XX wieku. Obecnie jest, podobnie jak w Europie Zachodniej, gatunkiem zanikającym.
Długość ciała 23–38 mm. Ubarwienie szarobrązowe z jaśniejszymi plamami. Tylne skrzydła jaskrawoczerwone z ciemnym wierzchołkiem. Podobne ubarwienie tylnych skrzydeł ma siwoszek niemiecki ("Oedipoda germanica"), nazywany też czerwonym.
Samice trajkotki czerwonej składają jaja do gleby. Tam jaja zimują przechodząc diapauzę. Larwy wylęgają się późną wiosną. W Europie Środkowej osobniki dorosłe można obserwować od lipca do października.
Trajkotka czerwona nie jest chroniona na terenie Polski. W Polskiej Czerwonej Księdze Zwierząt została wykazana w kategorii VU (gatunki wysokiego ryzyka, narażone na wyginięcie).

</doc>
<doc id="2085084" url="https://pl.wikipedia.org/wiki?curid=2085084" title="Psophus stridulus">
Psophus stridulus



</doc>
<doc id="2085085" url="https://pl.wikipedia.org/wiki?curid=2085085" title="Psophus">
Psophus



</doc>
<doc id="2085087" url="https://pl.wikipedia.org/wiki?curid=2085087" title="Ljubomir Radanović">
Ljubomir Radanović

Ljubomir Radanović (ur. 21 lipca 1960 w Cetynii) – czarnogórski piłkarz występujący na pozycji obrońcy.
Kariera klubowa.
Radanović seniorską karierę rozpoczynał w 1977 roku w klubie FK Lovćen. Spędził tam cztery lata. W 1981 roku trafił do Partizanu Belgrad. W 1983, 1986 oraz w 1987 roku zdobył z klubem mistrzostwo Jugosławii. W ciągu siedmiu lat w barwach Partizanu zagrał 172 razy i zdobył 15 bramek.
W 1988 roku Radanović wyjechał do Belgii, gdzie został graczem Standardu Liège. W 1989 roku dotarł z nim do finału Pucharu Belgii, jednak Standard przegrał tam 0:2 z Anderlechtem. W Standardzie Radanović grał przez dwa lata. Rozegrał tam w sumie 62 spotkania i strzelił 3 gole. W 1990 roku odszedł do francuskiego OGC Nice. Po roku powrócił do Standardu. W 1992 roku przeniósł się do szwajcarskiej Bellinzony, gdzie w 1995 roku zakończył karierę.
Kariera reprezentacyjna.
W reprezentacji Jugosławii Radanović zadebiutował 24 kwietnia 1983 roku w przegranym 0:4 towarzyskim meczu z Francją. W 1984 roku został powołany do kadry narodowej na Mistrzostwa Europy. Zagrał tam w pojedynkach z Danią (0:5) oraz Francją (2:3). Z tamtego turnieju Jugosławia odpadła po fazie grupowej. W tym samym roku Radanović zajął z drużyną narodową 3. miejsce na Letnich Igrzyskach Olimpijskich. W latach 1983–1988 w reprezentacji Jugosławii rozegrał w sumie 34 spotkania i zdobył 3 bramki.

</doc>
<doc id="2085088" url="https://pl.wikipedia.org/wiki?curid=2085088" title="Lutol (jezioro)">
Lutol (jezioro)

Lutol – jezioro polodowcowe w woj. lubuskim, w powiecie międzyrzeckim, w gminie Trzciel w Bruździe Zbąszyńskiej. Zachodnim brzegiem jeziora przebiega granica między województwami lubuskim i wielkopolskim.
Dane morfometryczne.
Powierzchnia zwierciadła wody według różnych źródeł wynosi od 135,0 ha przez 144,0 ha do .
Zwierciadło wody położone jest na wysokości 50,5 m n.p.m. lub 52,4 m n.p.m. Średnia głębokość jeziora wynosi lub 3,3 m, natomiast głębokość maksymalna 8,3 mlub .
Morfologia.
Kształt zbliżony do litery X, przy czym odnogi południowe są znacznie bardziej masywne (przypominają nerki). Na środku zbiornika istnieje niewielka wyspa o powierzchni 0,1 ha. Brzegi i zlewnia w większości zalesione – nad akwenem zlokalizowana jest tylko jedna wieś – Lutol Mokry.
Jezioro Lutol to zbiornik bardzo płytki, w stosunku do powierzchni. Największa głębia (9 m) znajduje się w północnej części. Poza tym jezioro ma z grubsza jednakową głębokość, wahającą się w granicach 2,1-2,7 m. Brzeg jeziora jest najniżej położonym punktem gminy Zbąszyń (50 m n.p.m.).
Fauna i flora.
W fitoplanktonie wiosennym dominowały okrzemki "Synedra acus" v. acus i "Synedra ulna" v. ulna oraz sinice z rodzaju drgalnic. Latem pojawiały się okrzemki "Melosira granulata" i sinice "Microcystis aeruginosa". Zooplankton był nieliczny.
Turystyka.
Przez akwen przebiega szlak kajakowy Obry. Na brzegach nieliczne ośrodki wczasowe i harcerskie.

</doc>
<doc id="2085090" url="https://pl.wikipedia.org/wiki?curid=2085090" title="Hamilton Rubio">
Hamilton Rubio

Chance, właśc. Hamilton Rubio (ur. 4 marca 1949 w São Paulo) – piłkarz brazylijski, występujący na pozycji napastnika.
Kariera klubowa.
Podczas piłkarskiej kariery Chance występował w klubie Juventus São Paulo.
Kariera reprezentacyjna.
W 1968 roku Chance uczestniczył w Igrzyskach Olimpijskich w Meksyku. Na turnieju Chance był rezerwowym zawodnikiem i wystąpił tylko w meczu grupowym reprezentacji Brazylii z Nigerią.

</doc>
<doc id="2085091" url="https://pl.wikipedia.org/wiki?curid=2085091" title="David Andersen (skoczek narciarski)">
David Andersen (skoczek narciarski)

David Andersen (ur. 15 lutego 1983) – norweski skoczek narciarski, reprezentant klubu Isfjorden IL. Drużynowy srebrny medalista mistrzostw świata juniorów.
Przebieg kariery.
W indywidualnych zawodach Pucharu Świata wystąpił trzykrotnie. Po raz pierwszy w ostatnim konkursie 1999/2000 w Planicy, gdzie zajął 23. miejsce. W grudniu 2001 wziął udział w dwóch konkursach, jednak nie zdobył punktów (był 47. i 46.). Uczestniczył również w konkursie drużynowym na Alpenarenie w Villach (9 grudnia 2001). W składzie z Bjørnem Einarem Romørenem, Roarem Ljøkelsøyem i Tommy Ingebrigtsenem uplasował się na siódmym miejscu. Do zwycięzców, reprezentantów Finlandii stracili 114,5 pkt.
Jego największym sukcesem w zawodach Pucharu Kontynentalnego jest zajęcie drugiego miejsca w Velenje (8 lipca 2000).
17 marca 2000 w Planicy ustanowił swój rekord życiowy w długości skoku – 209,5 metra.
Po raz ostatni w międzynarodowych zawodach organizowanych przez FIS wystąpił w sierpniu 2002, podczas zawodów Pucharu Kontynentalnego w Rælingen.

</doc>
<doc id="2085093" url="https://pl.wikipedia.org/wiki?curid=2085093" title="Puchar Interkontynentalny w Lekkoatletyce 2010 – skok o tyczce mężczyzn">
Puchar Interkontynentalny w Lekkoatletyce 2010 – skok o tyczce mężczyzn

Skok o tyczce mężczyzn – jedna z konkurencji rozegranych podczas pucharu interkontynentalnego w Splicie. Tyczkarze rywalizowali 5 września – drugiego dnia zawodów. Konkurs zakończył się zwycięstwem Steve Hookera, który wynikiem 5,95 ustanowił nowy rekord imprezy.

</doc>
<doc id="2085098" url="https://pl.wikipedia.org/wiki?curid=2085098" title="Cybergirl">
Cybergirl

Cybergirl – australijski miniserial dla młodzieży z gatunku science fiction. Swoją premierę miał w 2001 roku, na australijskim kanale komercyjnej telewizji Network Ten.
Serial składa się z 26 odcinków. Twórcą serialu jest Jonathan M. Shiff, znany z takich produkcji jak Dziewczyna z oceanu, H2O – wystarczy kropla czy Księżniczka z krainy słoni. 
Fabuła.
Cybergirl to superbohaterka, ukrywająca się pod fałszywą tożsamością zwykłej nastolatki Ashley Campbell. W rzeczywistości jest ona cyber replikantką z odległej planety.
Edycja DVD.
Serial został wydany na płytach DVD 4 grudnia 2006, pt. "CyberGirl: The superhero for a new generation - The Complete Series". Zestaw zawiera 26 odcinki na 4 płytach, z blokadą terytorialną - Region 0. Wydanie obejmuje również sceny realizacji oraz sceny za kulisami, pakiet materiałów promocyjny dla prasy w wersji elektronicznej oraz materiały na temat występu w serialu zespołu The Veronicas.

</doc>
<doc id="2085100" url="https://pl.wikipedia.org/wiki?curid=2085100" title="Watamaro Bun’ya">
Watamaro Bun’ya

 – generał pod dowództwem sioguna Otomaro Ōtomo w okresie podbojów Ajnów na wyspie Honsiu oraz zastępca sioguna Tamuramaro Sakanoue w czasie kampanii przeciw plemionom Emishi na północnych terenach Honsiu.
Po śmierci Tamuramaro w 811 został trzecim w historii siogunem w pierwotnym znaczeniu tego tytułu - w epoce Heian za panowania cesarza Sagi. Kontynuował podbój ludu Emishi, aż do całkowitego zajęcia ich terenów na wyspie Honsiu.
Po jego śmierci tytuł sioguna został nadany przez cesarza dopiero po 127 latach w 940.

</doc>
<doc id="2085106" url="https://pl.wikipedia.org/wiki?curid=2085106" title="Schmutter">
Schmutter

Schmutter — mała rzeka długości 76 km w bawarskiej rejencji Szwabia. Ma ona swój początek ok. 3 km na zachód od Ettringen i płynie w kierunku północnym, przez pogórze i Naturpark Augsburg-Westliche Wälder, do Dunaju. Od Neusäß płynie wzdłuż zachodniego brzegu doliny rzeki Lech. U ujścia rzeki Schmutter w Donauwörth kończy się także droga rzymska "Via Claudia Augusta".
W ostatnich latach zaobserwowano poprawę czystości wody w Schmutter. Dawniej rzeka była mocno zanieczyszczona przez rolniczą i gospodarczą działalność człowieka. Po wybudowaniu oczyszczalni ścieków sytuacja się stopniowo poprawia.
Miejscowości nad Schmutter:

</doc>
<doc id="2085109" url="https://pl.wikipedia.org/wiki?curid=2085109" title="Konik wąsacz">
Konik wąsacz

Konik wąsacz, konik łąkowy ("Pseudochorthippus parallelus") – euroazjatycki gatunek owada prostoskrzydłego (Orthoptera) z rodziny szarańczowatych (Acrididae). 
Występuje na terenach trawiastych, również przydomowych, od wybrzeży Atlantyku w Europie po Ural na granicy Europy i Azji. W Europie jest szeroko rozprzestrzeniony i pospolity. W Polsce nie był wykazany jedynie z Tatr.
Długość ciała 13–22 mm. Samice są większe od samców. Ubarwienie zmienne, najczęściej zielone z brązowym deseniem. Czułki są krótkie, charakterystyczne dla krótkoczułkowych (Caelifera).
Konik wąsacz jest aktywny w ciągu dnia i żywi się wyłącznie pokarmem roślinnym. Samce są szczególnie ożywione podczas ciepłych dni. Na wewnętrznej powierzchni ud tylnych nóg mają szereg wyrostków oskórka przypominających zęby piły czy też grzebienia, tworzących tzw. smyczek. Pocierając nim o znajdujące się na przednich skrzydłach zgrubienie (żyłkę strydulacyjną), wydają dźwięki brzmiące jak ostre, przerywane skrobanie.

</doc>
<doc id="2085110" url="https://pl.wikipedia.org/wiki?curid=2085110" title="Amir Ali Akbari">
Amir Ali Akbari

Amir Ali Akbari (per. مير على اكبرى; ur. 11 grudnia 1987 w Teheranie) – irański zapaśnik w stylu klasycznym. Złoty medal w mistrzostwach świata w 2010; trzeci w 2009. Mistrz Azji w 2009. Szósty w Pucharze Świata w 2010. Zdobył srebrny medal na Uniwersjadzie w 2013, jako zawodnik Islamskiego Uniwersytetu Azad w Eslamszahr. Mistrz świata juniorów z 2007 roku. Od 2015 roku zawodnik mieszanych sztuk walki. Od sierpnia 2020 roku jest zawodnikiem ONE Championship.
13 grudnia 2013 został dożywotnio zdyskwalifikowany i pozbawiony tytułu mistrza świata w stylu klasycznym w kategorii 120 kg
Osiągnięcia.
Mieszane sztuki walki:

</doc>
<doc id="2085111" url="https://pl.wikipedia.org/wiki?curid=2085111" title="Chorthippus parallelus">
Chorthippus parallelus



</doc>
<doc id="2085112" url="https://pl.wikipedia.org/wiki?curid=2085112" title="Konik łąkowy">
Konik łąkowy



</doc>
<doc id="2085118" url="https://pl.wikipedia.org/wiki?curid=2085118" title="Amerykańska Akademia Sztuki i Literatury">
Amerykańska Akademia Sztuki i Literatury

Amerykańska Akademia Sztuki i Literatury (ang. American Academy of Arts and Letters) – organizacja zrzeszająca 250 członków, której celem jest „promowanie, wspieranie i podtrzymywanie wysokiego poziomu” amerykańskiej literatury, muzyki i sztuki. Akademia mieści się w Washington Heights, w sąsiedztwie Górnego Manhattanu, w Nowym Jorku. Galerie należące do Akademii są udostępniane publiczności corocznie podczas dwóch wystaw.
Historia.
Początki Akademii sięgają roku 1865 roku, kiedy to w Bostonie zostało powołane do życia Amerykańskie Towarzystwo Nauk Społecznych (ang. American Social Science Association). W roku 1898 towarzystwo powołało do życia Narodowy Instytut Sztuki i Nauki, który w roku 1904 dał początek Amerykańskiej Akademii Sztuki i Literatury. (ang. American Academy of Arts and Letters).
Pierwszych siedmiu akademików wybrano drogą losowania przeprowadzonego wśród członków. Byli to: William Dean Howells, Samuel L. Clemens, Edmund Clarence Stedman i John Hay reprezentujący literaturę; Augustus Saint-Gaudens i John La Farge reprezentujący sztukę; oraz Edward MacDowell reprezentujący muzykę.

</doc>
<doc id="2085121" url="https://pl.wikipedia.org/wiki?curid=2085121" title="Oscar Gustave Rejlander">
Oscar Gustave Rejlander

Oscar Gustave Rejlander (ur. ok. 1813 w Szwecji, zm. w styczniu 1875) – brytyjski fotograf epoki wiktoriańskiej. Z pochodzenia Szwed. Autor fotograficznych portretów, scen rodzajowych i alegorycznych, jako jeden z pierwszych posługiwał się techniką fotomontażu.
Niewiele wiadomo o jego młodości. Uczył się malarstwa i litografii w Rzymie; na kontynencie zapoznał się z dziełami dawnych mistrzów malarstwa. W 1841 przeniósł się na stałe do Anglii. Fotografią zainteresował się w latach 1852-3, a poświęcił jej się w 1855. Od tego czasu wielokrotnie uczestniczył w wystawach w Wielkiej Brytanii i w Europie.
Okres działalności Rejlandera przypadł na czasy, gdy żywa była dyskusja nad tym, czy fotografia jest sztuką. Jego próby posługiwania się w fotografii estetyką i regułami zaczerpniętymi z tradycyjnych dziedzin sztuki (zwłaszcza malarstwa) zazwyczaj spotykały się z pozytywnymi opiniami współczesnych mu krytyków. Za życia znany był przede wszystkim jako autor zdjęć rodzajowych, podczas gdy dziś kojarzony jest jako autor kompozycji o wysokich aspiracjach artystycznych (jak "Dwie drogi życia"), których w istocie wykonał zaledwie kilka, i to na początku swojej działalności. "Dwie drogi życia" (1857) – najbardziej znane zdjęcie z dorobku Rejlandera – jest fotomontażem o dużych rozmiarach (80 × 40 cm), na który złożyło się trzydzieści negatywów. Oparty na fresku "Szkoła Ateńska" Rafaela, w sposób alegoryczny przedstawia wybór pomiędzy dobrem i złem. Dwóm młodzieńcom, stojącym w centrum, ukazane są dwie drogi życiowe: droga uczciwości i pracy oraz droga grzechu i lenistwa. Kompozycję tę zakupili dla siebie królowa Wiktoria i książę Albert, a mimo to – i mimo swego wyraźnie moralizatorskiego tonu i wiktoriańskiej estetyki – zdjęcie wywołało oburzenie ze względu na obecność aktów. Zasłonięto je podczas prezentacji dzieła w 1858 roku.
Rejlander wykonał wiele portretów, przedstawiających m.in. Alfreda Tennysona, Charlesa Darwina czy Lewisa Carrolla. Ponadto tworzył sceny rodzajowe, takie jak fotomontaż "Ciężkie czasy".

</doc>
<doc id="2085123" url="https://pl.wikipedia.org/wiki?curid=2085123" title="Tōru Iwatani">
Tōru Iwatani

 – japoński projektant gier komputerowych, wieloletni pracownik spółki Namco.
Karierę rozpoczął w 1977 roku, wstępując do spółki Namco, związanej z przemysłem gier komputerowych. Jego pierwsze dzieła, "Gee Bee" (1978), "Bomb Bee" (1979) i "Cutie Q" (1979), są wyrazem jego pasji do maszyn z pinballami. W 1978 roku wpadł na pomysł stworzenia samodzielnej gry, która zapewniłaby spółce sukces komercyjny. Efektem pracy był "Pac-Man" (1981), gra zręcznościowa, w której gracz kierował tytułowym żółtych bohaterem zjadającym kulki rozrzucone po labiryncie i unikającym czterech duszków.
"Pac-Man" odniósł wielki sukces komercyjny, okazując się fenomenem na skalę światową. Gra ta napędziła sprzedaż automatów do gry; na jej bazie powstał animowany serial telewizyjny, a w Stanach Zjednoczonych stała się jednym z najbardziej rozpoznawalnych dzieł elektronicznej rozrywki. Wielkie powodzenie "Pac-Mana" Iwatani wykorzystał po latach, w 2007 roku wydając przeznaczoną na konsolę Xbox 360 grę "", dedykowaną do rozgrywki turniejowej i z odświeżoną oprawą graficzną. Od 2004 roku Iwatani jest profesorem Uniwersytetu Sztuk Pięknych w Osace, a od 2007 roku – profesorem Politechniki w Tokio.

</doc>
<doc id="2085124" url="https://pl.wikipedia.org/wiki?curid=2085124" title="Karen Joy Fowler">
Karen Joy Fowler

Karen Joy Fowler (ur. 7 lutego 1950 w Bloomington) – amerykańska pisarka science fiction i fantasy, tworząca także literaturę głównego nurtu, laureatka nagród Campbella, Nebula i World Fantasy.
Życiorys.
Od jedenastego roku życia mieszkała w Palo Alto (Kalifornia). Ukończyła politologię na Uniwersytecie Kalifornijskim w Berkeley.
Wraz z mężem mają dwoje dorosłych dzieci, mieszkają obecnie w Davis i Santa Cruz w Kalifornii.
Twórczość.
Zadebiutowała zbiorem krótkich form "Artificial Things" w 1986, za który w następnym roku otrzymała nagrodę Campbella dla nowego pisarza. Debiutem powieściowym Fowler była "Sarah Canary" w 1991. W 1999 zbiór "Black Glass" zdobył nagrodę World Fantasy, zaś jej krótkie formy "What I Didn't See" i "Always" zdobyły nagrody Nebula w latach 2003 i 2007. Inne utwory były także nominowane do nagrody Hugo.
Książki Fowler były także wysoko cenione przez krytyków głównego nurtu, trzy powieści - debiutancka "Sarah Canary", "The Sweetheart Season" i "Klub miłośników Jane Austen" otrzymały tytuł „New York Times Notable Book”, "Sister Noon" była finalistką „PEN/Faulkner Award” w 2002, a "Nie posiadamy się ze szczęścia" uzyskała tę nagrodę w 2014.
Największą popularność (13 tygodni na liście bestsellerów „New York Timesa”) zdobyła jej powieść z 2004 r. "Klub miłośników Jane Austen", którą w 2007 r. sfilmowano pod tytułem "Rozważni i romantyczni – Klub miłośników Jane Austen".
Wraz z Pat Murphy była współinicjatorką Nagrody Jamesa Tiptree Jr., przyznawanej od 1991 za utwory fantastyczne, podejmujące odważnie tematykę płci. Jest wykładowcą podczas warsztatów Clarion Workshop.

</doc>
<doc id="2085126" url="https://pl.wikipedia.org/wiki?curid=2085126" title="David Zywiec">
David Zywiec

David Albin Zywiec Sidor OFMCap. (ur. 15 lipca 1947 w East Chicago, zm. 5 stycznia 2020 w Managui) – amerykański biskup katolicki polskiego pochodzenia, kapucyn, biskup Siuny w latach 2017–2020.
Życiorys.
Wstąpił do nowicjatu kapucynów i w tymże zakonie złożył profesję wieczystą w 1971. Święcenia kapłańskie przyjął w 1974. Rok później wyjechał na misje do Nikaragui. Był m.in. przełożonym kapucynów w tymże kraju (1990–1996), a także wikariuszem generalnym wikariatu apostolskiego Bluefields.
24 czerwca 2002 został mianowany biskupem pomocniczym Bluefields i tytularnym biskupem Giru Marcelli. Sakry biskupiej udzielił mu 13 września tegoż roku w miejscowej katedrze kard. Miguel Obando Bravo.
30 listopada 2017 został prekonizowany biskupem nowo powstałej diecezji Siuny. Ingres odbył się 13 stycznia 2018.
Zmarł w szpitalu wojskowym w Managui 5 stycznia 2020.

</doc>
<doc id="2085129" url="https://pl.wikipedia.org/wiki?curid=2085129" title="Julia Koczetkowa">
Julia Koczetkowa

Julia Koczetkowa, ros. Юлия Кочеткова, słow. Júlia Kočetková (ur. 26 listopada 1981 w Kopiejsku) – rosyjska szachistka, reprezentantka Słowacji od 2010, arcymistrzyni od 2006 roku.
Kariera szachowa.
Wielokrotnie startowała w finałach mistrzostw Rosji juniorek w różnych kategoriach wiekowych. W 2001 r. wystąpiła w Eliście w rozegranych systemem szwajcarskim mistrzostwach Rosji kobiet, wypełniając pierwszą normę na tytuł arcymistrzyni oraz podzieliła II m. (za Martą Lityńska, wspólnie z Natalią Hryhorenko) w kołowym turnieju we Lwowie. W 2002 r. zdobyła w Ułan Bator tytuł akademickiej wicemistrzyni świata, natomiast w 2003 r. zajęła II m. (za Sofią Zigangirową) w Nowokuźniecku oraz podzieliła II m. (za Jekateriną Korbut, wspólnie z Olgą Stiażkiną) w Petersburgu (zdobywając jednocześnie drugą arcymistrzowską normę). W 2004 r. zajęła III m. (za Anną Uszeniną i Rachił Eidelson) w memoriale Ludmiły Rudienko w Petersburgu, w 2006 r. wypełniła trzecią normę na tytuł arcymistrzyni, zwyciężając (wspólnie z Kateriną Rohonyan) w Petersburgu (turniej "FINEC 2006 WGM"), natomiast w 2009 r. zajęła II m. (za Szidonią Vajdą) w Paksie.
Wielokrotnie reprezentowała Słowację w turniejach drużynowych, m.in.: oraz ; medalistka: wspólnie z drużyną – złota (2013).
Najwyższy ranking w dotychczasowej karierze osiągnęła 1 lipca 2006 r., z wynikiem 2369 punktów zajmowała wówczas 89. miejsce na światowej liście FIDE, jednocześnie zajmując 16. miejsce wśród rosyjskich szachistek.

</doc>
<doc id="2085131" url="https://pl.wikipedia.org/wiki?curid=2085131" title="Kazimierz Sakowicz">
Kazimierz Sakowicz

Kazimierz Sakowicz (ur. 1899, zm. 5 lipca 1944) – polski dziennikarz, oficer i członek ruchu oporu, świadek zbrodni w Ponarach.
Sakowicz przed wojną był dziennikarzem "Przeglądu Gospodarczego" w Wilnie i oficerem polskiej armii. W czasie wojny należał do polskiego ruchu oporu (Armii Krajowej).
Dom Sakowicza znajdował się w wypoczynkowej miejscowości Ponary (dziś dzielnica Wilna). Ze strychu swojego domu Sakowicz przez wiele miesięcy obserwował pobliskie egzekucje, w których Niemcy i ich litewscy kolaboranci w ciągu kilku lat wymordowali dziesiątki tysięcy osób – Żydów, polskich intelektualistów, radzieckich jeńców. Sam również utrzymywał kontakty, zapoznał się z kilkoma szaulisami. Swoje notatki, prowadzone od 11 lipca 1941 roku, zakopywał w butelkach po wodzie sodowej przy werandzie swego domu, zostały one odnalezione po wojnie. Skatalogowano i opublikowano je dopiero w latach 90., aczkolwiek do tej pory nie odnaleziono notatek z okresu od listopada 1943 do śmierci Sakowicza w lipcu 1944 roku. Jego notatki na temat zbrodni w Ponarach opublikowano dopiero w 1998 pod tytułem "Dziennik pisany w Ponarach od 11 lipca 1941 r. do 6 listopada 1943 r." (hebrajskie wydanie ukazało się w 2000, niemieckie wydanie w 2003, angielskie w 2005; wydanie litewskie w 2012).
Sakowicz zginął w 1944 r., śmiertelnie raniony w zasadzce zorganizowanej przez litewskich kolaborantów (szaulisów), którzy prawdopodobnie zauważyli jego zainteresowanie ich działaniami i postanowili zabić niewygodnego świadka.
Jego mogiła znajduje się na Cmentarzu na Rossie w Wilnie.

</doc>
<doc id="2085136" url="https://pl.wikipedia.org/wiki?curid=2085136" title="Rodzina Kanderów">
Rodzina Kanderów

Rodzina Kanderów – polski serial obyczajowy o losach wielopokoleniowej śląskiej rodziny. Akcja serialu silnie osadzona w realiach społecznych Górnego Śląska, obejmuje okres od końca drugiej wojny światowej do lat 70. XX w.

</doc>
<doc id="2085137" url="https://pl.wikipedia.org/wiki?curid=2085137" title="Kylešovice (przystanek kolejowy)">
Kylešovice (przystanek kolejowy)

Kylešovice – przystanek kolejowy w Opawie (w dzielnicy Kylešovice), w kraju morawsko-śląskim, w Czechach przy ulicy U Zastávky. Znajduje się na wysokości 260 m n.p.m. i leży na odcinku wspólnym linii 314 i 315.

</doc>
<doc id="2085139" url="https://pl.wikipedia.org/wiki?curid=2085139" title="Branka u Opavy (przystanek kolejowy)">
Branka u Opavy (przystanek kolejowy)

Branka u Opavy – przystanek kolejowy i ładownia w Brance u Opavy, w kraju morawsko-śląskim, w Czechach. Znajduje się na wysokości 265 m n.p.m. i leży na linii kolejowej nr 315.

</doc>
<doc id="2085140" url="https://pl.wikipedia.org/wiki?curid=2085140" title="Grocholscy herbu Syrokomla">
Grocholscy herbu Syrokomla

Grocholscy herbu Syrokomla – polski ród szlachecki.
Pałace.
Inne:

</doc>
<doc id="2085142" url="https://pl.wikipedia.org/wiki?curid=2085142" title="Hradec nad Moravicí (stacja kolejowa)">
Hradec nad Moravicí (stacja kolejowa)

Hradec nad Moravicí – stacja kolejowa w Hradcu nad Moravicí, w kraju morawsko-śląskim, w Czechach. Znajduje się na wysokości 270 m n.p.m. i jest stacją końcową linii kolejowej nr 315.

</doc>
<doc id="2085143" url="https://pl.wikipedia.org/wiki?curid=2085143" title="HMS Cornwall (1926)">
HMS Cornwall (1926)

HMS Cornwall (56) – brytyjski ciężki krążownik typu "County", podklasa "Kent". Zbudowany w stoczni Devonport Dockyard w Plymouth. Stępkę położono 9 października 1924, zwodowany 11 marca 1926, wszedł do służby 8 maja 1928.
Służba.
Po ukończeniu w 1928 okręt został przydzielony do China Station. W 1936 zakończył swój przydział tam i odpłynął do Wielkiej Brytanii. W kolejnym roku przeszedł remont. W 1938 po zakończeniu remontu dołączył do 2 Eskadry Krążowników (ang. 2nd Cruiser Squadron). W 1939 kolejny raz został przydzielony do China Station, gdzie dołączył do 5 Eskadry Krążowników (ang. 5th Cruiser Squadron).
8 maja 1941 HMS „Cornwall” zatopił na Oceanie Indyjskim niemieckiego rajdera HSK Pinguin.
HMS „Cornwall” został zatopiony 5 kwietnia 1942 r. W wyniku nalotu japońskich samolotów, w ciągu 12 minut przez dziewięć bomb, które trafiły w okręt, oraz sześć które spadło w pobliżu. Cała maszynownia i kotłownia została wyłączona z akcji w ciągu kilku minut. Na skutek tego zabrakło prądu dla pomp i urządzeń przeciwpożarowych. Także HMS „Dorsetshire” został zatopiony w tym starciu. 1120 członków załogi obu jednostek zostało uratowanych przez lekki krążownik „Enterprise” oraz niszczyciele „Paladin” i „Panther”.

</doc>
<doc id="2085147" url="https://pl.wikipedia.org/wiki?curid=2085147" title="Ortensio Zecchino">
Ortensio Zecchino

Ortensio Zecchino (ur. 20 kwietnia 1943 w Asmarze) – włoski prawnik, historyk i polityk, wykładowca akademicki, minister szkolnictwa wyższego, senator i eurodeputowany.
Życiorys.
Ukończył studia prawnicze na Università degli Studi di Napoli Federico II, po których rozpoczął karierę naukową. Obejmował stanowiska profesora na Uniwersytetach „Carlo Bo” w Urbino i „Suor Orsola Benincasa” w Neapolu. Specjalizował się w historii państwa i prawa średniowiecznego. Związany z licznymi instytucjami i towarzystwami naukowymi.
Należał do Chrześcijańskiej Demokracji. Pełnił funkcję radnego Ariano Irpino (1964–1968), był członkiem rady regionalnej Kampanii (1970–1979). Następnie przez pięć lat zasiadał w Parlamencie Europejskim I kadencji jako członek grupy Europejskiej Partii Ludowej.
W latach 1987–2001 był członkiem Senatu X, XI, XII i XIII kadencji. Po rozpadzie chadecji przystąpił do Włoskiej Partii Ludowej. Od 21 października 1998 do 2 lutego 2001 zajmował stanowisko ministra szkolnictwa wyższego, nauki i technologii w dwóch rządach Massima D’Alemy i w gabinecie Giuliana Amato. Odszedł z tego urzędu jeszcze przed kolejnymi wyborami parlamentarnymi, współtworząc nową partię Europejska Demokracja, która nie odniosła sukcesu. Przez kilka lat nie angażował się aktywnie w bieżącą politykę. W 2009 przystąpił do niewielkiego centrowego ugrupowania o nazwie Sojusz Centrum na rzecz Wolności (został jego przewodniczącym).

</doc>
<doc id="2085149" url="https://pl.wikipedia.org/wiki?curid=2085149" title="Jan Krasowski">
Jan Krasowski

Jan Krasowski (ur. 3 lutego 1924 – zm. 7 maja 2016 w Szczecinie) – polski wojskowy, pułkownik ludowego Wojska Polskiego.
Życiorys.
W roku 1940 został aresztowany i wywieziony na Syberię, gdzie pracował w lesie jako drwal. W roku 1943 wstąpił na ochotnika do organizującej się w Sielcach nad Oką 1 Dywizji Piechoty i został przydzielony do kompanii ckm 2 Pułku Piechoty. Brał udział w bitwie pod Lenino, jako dowódca plutonu ckm w 7 pułku piechoty. W styczniu 1944 roku wstąpił do Oficerskiej Szkoły Piechoty nr 1 w Riazaniu, którą ukończył we wrześniu w stopniu podporucznika i został przydzielony do 35 pułku piechoty, na stanowisko dowódcy kompanii ckm. Wojenny szlak bojowy zakończył w rejonie Drezna na stanowisku szefa sztabu batalionu piechoty.
Po rocznym szkoleniu w Centrum Szkolenia Piechoty w Rembertowie w listopadzie 1946 roku objął stanowisko szefa sztabu 29 Komendy Odcinka w Kleszczelach, a następnie został dowódcą 19 batalionu OP. W styczniu 1951 roku objął stanowisko dowódcy 32 batalionu w Nowym Targu, a w grudniu tego roku 153 batalionu Ustka i był nim do czasu do jego rozformowania. Do Górnośląskiej Brygady WOP został przeniesiony pod koniec 1955 roku na stanowisko dowódcy 44 batalionu WOP w Głubczycach. Był nim do jego rozformowania w 1961 roku, a potem od 1962 roku dowodził batalionem Cieszyn do jego rozformowania w 1976 roku.
Pozostawał w dyspozycji biura kadr do sierpnia tegoż roku, kiedy to przeszedł do rezerwy.
Przez wiele lat był prezesem koła Związku Byłych Żołnierzy Zawodowych i Organizacji Rodzin Wojska Polskiego.

</doc>
<doc id="2085152" url="https://pl.wikipedia.org/wiki?curid=2085152" title="Most Rion-Antirion">
Most Rion-Antirion



</doc>
<doc id="2085159" url="https://pl.wikipedia.org/wiki?curid=2085159" title="Jeff Greenwood">
Jeff Greenwood

Jeffrey John Greenwood (ur. 15 maja 1975 w Hartford) – amerykański snowboardzista, mistrz świata.
Kariera.
Po raz pierwszy na arenie międzynarodowej pojawił się 3 marca 1995 roku w Hidden Valley, gdzie w zawodach FIS Race zajął 22. miejsce w gigancie. W Pucharze Świata zadebiutował 21 listopada 1995 roku w Zell am See, gdzie zajął 17. miejsce w tej samej konkurencji. Tym samym już w swoim debiucie wywalczył pierwsze pucharowe punkty. Na podium zawodów tego cyklu pierwszy raz stanął 1 grudnia 1995 roku w Altenmarkt, wygrywając rywalizację w gigancie. W zawodach tych wyprzedził Austriaka Haralda Waldera i swego rodaka, Roba Berneya. Łącznie sześć razy stawał na podium zawodów PŚ, odnosząc jeszcze jedno zwycięstwo: 14 listopada 1997 roku w Tignes triumfował w gigancie. Najlepsze wyniki osiągnął w sezonie 1995/1996, kiedy to zajął 12. miejsce w klasyfikacji generalnej, w klasyfikacji giganta był siódmy.
Jego największym sukcesem jest złoty medal w slalomie gigancie wywalczony na mistrzostwach świata w Lienzu w 1996 roku. Pokonał tam kolejnego reprezentanta USA, Mike'a Jacoby'ego i Austriaka Helmuta Pramstallera. Był to jego jedyny medal wywalczony na międzynarodowej imprezie tej rangi. Zajął też między innymi ósme miejsce w gigancie podczas mistrzostw świata w San Candido rok później. Brał również udział w igrzyskach olimpijskich w Salt Lake City w 2002 roku, gdzie zajął 20. miejsce w gigancie równoległym.
W 2005 r. zakończył karierę.

</doc>
<doc id="2085161" url="https://pl.wikipedia.org/wiki?curid=2085161" title="Tadabumi Fujiwara">
Tadabumi Fujiwara

 – japoński dworzanin z okresu Heian oraz cesarski generał, czwarty w kolejności, który otrzymał tytuł sioguna.
Syn Tsuneyoshiego Fujiwary, należącego do potężnego rodu Fujiwara. W 939 roku otrzymał urzędniczy tytuł "sangi", a rok później nominację na sei’i-taishōguna z rąk cesarza Suzaku. Następnie został dowódcą wypraw przeciwko dwóm rebeliom, które wybuchły w przeciwległych rejonach Japonii. Zostały one wywołane przez lokalnych arystokratów: Masakado Tairę we wschodniej części kraju i przez Sumitomo Fujiwarę, który prowadził działania w obszarze Morza Wewnętrznego. 
Do tej kampanii wybrał na swych zastępców (fuku-shōgun): swojego młodszego brata Tadanobu, Kuminoto Fujiwarę, Kiyomoto Tairę i Tsunemoto Minamoto. Na kilka dni przed otrzymaniem ceremonialnego miecza (symbolu jego czasowej władzy) i rozpoczęcia kampanii, otrzymał wiadomość, że na zachodzie Sumitomo Fujiwara, były zarządca prowincji Sikoku, został piratem i atakuje oddziały cesarskie. Wydarzenie to spowodowało, że armia Tadabumiego musiała działać na dwa fronty. Jak głosi legenda, oba bunty były wcześniej zaplanowane, ale bardziej prawdopodobne jest, że Sumitomo wykorzystał nadarzającą się okazję.
Cesarski edykt umożliwił w prowincjach pozyskiwanie ludzi do powiększającej się armii sioguna. Sadamori Taira i Hidesato Fujiwara po zajęciu ich posiadłości przez Tadabumiego dołączyli do jego armii. Umożliwiło mu to okrążenie terenów zajętych przez Masakado i rozpoczęcie działań zaczepnych. Kiedy Masakado wydał rozkaz do ataku, wielu jego wasali uciekło przed armią cesarską. Sam zdecydował zaatakować i zginął od strzały.
Pozbawiony nagrody za głowę Masakado, którą otrzymał Hidesato (otrzymał on tytuł chinjufu-shōgun jap. 鎮守府将軍 oraz został gubernatorem miasta Shimotsuke). Tadabumi w 941 udał się na pomoc Yoshifuru Ono przy tłumieniu buntu Sumitomo Fujiwara i jego piratów w rejonie Morza Wewnętrznego. Yoshifuru pokonał Sumitomo na morzu, a Tadabumi dogonił i zabił na wyspie Kiusiu. 
Otrzymał imię pośmiertne Mibu-Kyō Uji.

</doc>
<doc id="2085164" url="https://pl.wikipedia.org/wiki?curid=2085164" title="Piotr z Chotkowa">
Piotr z Chotkowa

Piotr z Chotkowa lub Chodkowa (zm. 1497) – biskup płocki w latach 1480–1497, wcześniej kanclerz książąt mazowieckich.
Urodził się we wsi Chotkowo koło Bodzanowa, był synem kmiecia o imieniu Jan. W latach 1448–1457 studiował na Uniwersytecie Krakowskim, uzyskując w 1454 roku tytuł bakałarza, a w 1457 – magistra sztuk wyzwolonych. Na dalsze studia wyjechał do Bolonii, gdzie uzyskał tytuł doktora medycyny. Przez pewien czas wykładał na tamtejszym uniwersytecie filozofię lub medycynę.
Po powrocie do Polski przyjął święcenia kapłańskie. W 1462 roku został wychowawcą synów księcia mazowieckiego Bolesława IV. Funkcję tę pełnił do 1471 roku, gdy dzięki poparciu swoich wychowanków, przede wszystkim Janusza i Bolesława, został przełożonym wspólnej kancelarii obu książąt. Urząd sprawował przez prawie 10 lat. W 1465 roku został plebanem w Radzikowie. W 1474 roku miał także probostwa w Makowie i Czersku, był kanonikiem płockim, warszawskim i łowickim. W 1474 roku otrzymał w użytkowanie od kapituły płockiej rodzinną wieś Chotkowo.
24 kwietnia 1481 roku w Oporowie został konsekrowany na biskupa płockiego. Jako biskup zwołał trzy synody (1485, 1488/89, 1491), dbał też o inne potrzeby diecezji. Polecił sporządzenie kopii zwodu prawa prowincjonalnego arcybiskupa Mikołaja Trąby oraz statutów diecezjalnych biskupa Jakuba z Korzkwi, mających służyć klerowi diecezjalnemu. Zawarł ugodę z księciem Januszem w sprawie uregulowania dziesięcin. Był fundatorem kaplicy św. Piotra w płockiej katedrze wraz z kolegium siedmiu mansjonarzy, szpitala św. Ducha w Pułtusku i innych dzieł sakralnych i charytatywnych. Był świadkiem wydania przywileju piotrkowskiego w 1496 roku. W 1497 roku przeznaczył część swoich dóbr stołowych na uposażenie kapituły płockiej.
Zmarł po 9 sierpnia 1497 roku, został pochowany w katedrze w Płocku, w ufundowanej przez siebie kaplicy.
W herbarzu Bartosza Paprockiego biskupowi Piotrowi błędnie przypisane jest pochodzenie z kujawskiej linii rodu Ściborów i herb Ostoja.

</doc>
<doc id="2085171" url="https://pl.wikipedia.org/wiki?curid=2085171" title="Alleanza di Centro">
Alleanza di Centro

Sojusz Centrum ("Alleanza di Centro", AdC) – włoska centroprawicowa i chadecka partia polityczna.
Historia.
Partię powołała pod koniec 2008 grupa polityków związanych z Unią Chrześcijańskich Demokratów i Centrum. Na czele (jako sekretarz nowego ugrupowania) stanął Francesco Pionati, poseł do Izby Deputowanych, który opuścił wówczas UDC. Nowa partia opowiedziała się za współpracą z centroprawicowym rządem Silvia Berlusconiego.
W wyborach do Parlamentu Europejskiego w 2009 AdC współtworzył koalicję Biegun Autonomii, która nie przekroczyła progu wyborczego. W tym samym roku do partii przystąpił były minister Ortensio Zecchino, obejmując honorową funkcję przewodniczącego. W wyborach regionalnych w 2010 przedstawiciele AdC bez większych sukcesów kandydowali w ramach bloku centroprawicy.

</doc>
<doc id="2085172" url="https://pl.wikipedia.org/wiki?curid=2085172" title="Playfair">
Playfair

Osoby o tym nazwisku:
Inne:

</doc>
<doc id="2085174" url="https://pl.wikipedia.org/wiki?curid=2085174" title="Grocholscy">
Grocholscy



</doc>
<doc id="2085189" url="https://pl.wikipedia.org/wiki?curid=2085189" title="Puchar Interkontynentalny w Lekkoatletyce 2010 – bieg na 3000 m mężczyzn">
Puchar Interkontynentalny w Lekkoatletyce 2010 – bieg na 3000 m mężczyzn

Bieg na 3000 metrów mężczyzn – jedna z konkurencji rozegranych podczas pucharu interkontynentalnego w Splicie. Biegacze rywalizowali 5 września – drugiego dnia zawodów.

</doc>
<doc id="2085192" url="https://pl.wikipedia.org/wiki?curid=2085192" title="Aria Resort &amp; Casino">
Aria Resort &amp; Casino

Aria Resort &amp; Casino – superluksusowy hotel i centralny obiekt CityCenter w Las Vegas, w stanie Nevada. Zaprojektowany przez Pelli Clarke Pelli Architects i złożony z 60 pięter wieżowiec o szklanych szybach składa się z 4.004 pokoi (a w tym 568 apartamentów), zajmujących łączną powierzchnię 370.000 m². Aria Resort &amp; Casino został otwarty 16 grudnia 2009 roku. 
W skład obiektu wchodzi również kasyno o powierzchni 14.000 m², 20.000 m² strefy basenowej, salon piękności i spa zajmujące 7.400 m², 28.000 m² przestrzeni konferencyjnej, 16 restauracji, 10 barów oraz trzypiętrowe lobby, wybudowane przy częściowym użyciu materiałów naturalnych, czyli m.in.: drewna, szkła i kamienia. W Aria znajduje się także teatr z 1.800 miejsc, w którym obecnie wystawiana jest sztuka "Viva Elvis" Cirque du Soleil.
Aria Resort &amp; Casino wyróżniony został prestiżową nagrodą pięciu diamentów AAA.
Informacje.
Aria Resort &amp; Casino obejmuje kilka barów, klubów nocnych i restauracji, a także teatr z 2.000 miejsc, w którym występy daje m.in.: Cirque du Soleil. W kompleksie znajduje się również spa o powierzchni 7.400 m² oraz trzypiętrowe centrum konwencyjne o powierzchni 28.000 m², w skład którego wchodzą cztery sale balowe, 38 sal konferencyjnych i największa, 120–metrowa szklana ściana w budynku. Hotelowych gości wita 76–metrowy napis LED projektu artystki Jenny Holzer.
W Aria Resort &amp; Casino znajdują się poza tym 84.000 m² powierzchni dla obsługi, biur zarządu oraz parkingu.
W hotelu wykorzystywany jest system Control14, który monitoruje sposób zużywania energii, zapamiętując indywidualne preferencje. W ten sposób, kiedy gość wkłada do czytnika kartę pokojową, automatycznie ustawia ona temperaturę, światła oraz zasłony w oknach według jego upodobań, a także głosowo wita go imiennie.
14 września 2009 roku Aria stał się najwyższym budynkiem w Stanach Zjednoczonych, który uzyskał złotą nagrodę LEED, honorującą obiekty dbające o środowisko.

</doc>
<doc id="2085194" url="https://pl.wikipedia.org/wiki?curid=2085194" title="Ścigacze okrętów podwodnych projektu 912M">
Ścigacze okrętów podwodnych projektu 912M

Ścigacze okrętów podwodnych projektu 912M – seria polskich 8 ścigaczy okrętów podwodnych z okresu po II wojnie światowej, wersja pochodna okrętów patrolowych projektu 912. Określano je też jako typ "Groźny" od pierwszego okrętu, a w kodzie NATO były oznaczone jako 'Obluze Mod.'. Zbudowano je na początku lat 70. XX wieku w Stoczni Marynarki Wojennej w Gdyni, służyły w Marynarce Wojennej do 2004 roku.
Historia.
W związku ze starzeniem się dużych ścigaczy okrętów podwodnych proj. 122bis ('Kronstadt'), Marynarka Wojenna planowała wymienić je na nowe jednostki do zwalczania okrętów podwodnych. Początkowo – od końca lat 50. planowano budowę małych fregat ("de facto" korwet), następnie w latach 60. – budowę dużych ścigaczy o silnym uzbrojeniu, w kierowane torpedy ZOP i wyrzutnie rakietowych bomb głębinowych. Plany te jednak były zbyt ambitne i mimo prac projektowych, nie doprowadziły w ówczesnych warunkach ekonomiczno-politycznych do budowy żadnych większych jednostek (systemy uzbrojenia i wyposażenia musiałyby być sprowadzane z ZSRR). Dlatego ostatecznie, jako rozwiązanie tymczasowe, zdecydowano zaadaptować konstrukcję opracowanego wcześniej okrętu patrolowego projektu 912 do stworzenia ścigacza okrętów podwodnych projekt 912M.
Projekt opracowano w CKBO-2 w Gdyni. Mimo początkowych planów poważnego przekonstruowania okrętów, zmiany w konstrukcji miały charakter kompromisowy i nie były duże. Główną zmianą stała się zmiana kształtu nadbudówki, polepszająca nieco kąt ostrzału dziobowej armaty (przednia jej ściana stała się prosta i lekko nachylona). Przeprojektowano nieco pomieszczenia i ciągi komunikacyjne. Jedyną zmianą istotniej wpływającą na możliwości bojowe było dodanie radaru kierowania ogniem artylerii MR-104 (planowano wyposażenie w te radary także okrętów patrolowych, które jednak ich ostatecznie nie otrzymały). Radar ten, na niskim maszcie pośrodku długości okrętów, pozwalał na szybkie odróżnienie obu typów. W kodzie NATO bazowy projekt 912 był oznaczony jako 'Obluze' (Obłuże), a projekt 912M jako 'Obluze Mod.' (Obłuże zmodyfikowany).
Z przyczyn ekonomicznych ścigacze okrętów podwodnych proj. 912M pozostały podstawowymi okrętami ZOP polskiej Marynarki Wojennej przez kolejne 30 lat, uzupełnionymi w latach 80. tylko przez jedną korwetę projektu 620 i przybrzeżne kutry ZOP proj. 918. Miały one jednak bardzo ograniczone możliwości w zakresie zwalczania okrętów podwodnych, dysponując jedynie 12 – maksymalnie 24 grawitacyjnymi bombami głębinowymi i przestarzałą stację hydrolokacyjną MG-11M / Tamir-11M (wywodzącą się z końca lat 40.). Były przy tym jednymi z ostatnich budowanych na świecie ścigaczy okrętów podwodnych – w tym okresie większość krajów budowała już większe i skuteczniejsze korwety, uzbrojone w torpedy kierowane i wyrzutnie rakietowych bomb głębinowych i klasyczne ścigacze okrętów podwodnych były już w zasadzie przestarzałe w momencie wejścia do służby. Niektórzy autorzy określają je jako "najbardziej kontrowersyjne jednostki w powojennej (do 1995) historii Marynarki Wojennej".
Budowę serii 8 okrętów rozpoczęto w 1969.
Służba.
Okręty weszły do służby w latach 1970-1972, zastępując ścigacze proj. 122bis w 11. Dywizjonie Ścigaczy 9 Flotylli Obrony Wybrzeża w Helu. Podczas swojej służby, ścigacze projektu 912M przepłynęły łącznie ponad 600.000 mil morskich, spędzając w morzu 6500 dni i ok. 3000 razy prowadząc ćwiczebne ataki bombami głębinowymi. W czerwcu 1975 roku sześć okrętów proj. 912M uczestniczyło w ćwiczeniach o kryptonimie Posejdon-75. W dniach 4–26 maja 1983 roku sześć okrętów proj. 912M wzięło udział w wielkich ćwiczeniach sił Marynarki Wojennej o kryptonimie Reda-83.
Dwa pierwsze okręty wycofano 10 października 2003, a pozostałe sześć – 6 lipca 2004.
Krytyka.
Jarosław Ciślak, autor książki „Polska Marynarka Wojenna 1995” napisał tak: „[…] "W ten sposób PMW otrzymała osiem, chyba najbardziej kontrowersyjnych okrętów w swojej powojennej historii. Już z chwilą wcielenia były tylko okrętami patrolowymi, a na wyrost nazwano je dużymi ścigaczami okrętów podwodnych" (uwaga: właściwie okręty sklasyfikowano jako „okręt zwalczania okrętów podwodnych – mały”)" i obarczono taką rolą."”. Trudno nie zgodzić się w powyższym cytatem. Okręt wyposażony w przestarzałą stację hydroakustyczną i uzbrojony w grawitacyjne bomby głębinowe mógł wykonywać zadania poszukiwania i atakowania okrętów podwodnych tylko w ograniczonym zakresie. Warto zwrócić uwagę, że doskonale wiedziano o tym już na etapie adaptacji projektu i w przeznaczeniu napisano m.in.: „"grupowe poszukiwanie i zwalczanie okrętów podwodnych"”. Zatem, okręty miały działać w grupach po cztery, co zwiększało szanse na znalezienie i utrzymanie kontaktu z zanurzonym okrętem podwodnym i atakowanie go z naprowadzania. Co więcej, należy podkreślić, że powyższe zadanie nie było zapisane jako pierwsze, lecz jako drugie. Pierwszym było „"pełnienie służby dozorowej na wodach terytorialnych"” i właśnie to głównie realizowały polskie ścigacze, będąc „wołami roboczymi” polskiej floty i pozostając w cieniu jednostek uderzeniowych.
W rzeczywistości jednostki te miały przesłużyć jako okręty ZOP tylko półtorej dekady, do czasu wcielenie nowych dozorowców. Fiasko programu, w ramach którego zbudowano jedynie ORP "Kaszub" skłoniło decydentów do utrzymywania ścigaczy jako trzon sił ZOP niemal trzy razy dłużej niż to pierwotnie zakładano. 

</doc>
<doc id="2085199" url="https://pl.wikipedia.org/wiki?curid=2085199" title="BAe 146">
BAe 146

BAe 146 – brytyjski czterosilnikowy odrzutowy samolot pasażerski średniego zasięgu zaprojektowany w wytwórni Hawker Siddeley. Jego pierwszy lot odbył się 3 września 1981 roku. Od 1983 roku produkowany seryjnie. W 1992 roku zmodernizowany samolot produkowany pod oznaczeniem Avro RJ. W 1997 roku powstała wersja Avro RJX z nowymi silnikami (tylko trzy egzemplarze).
Historia.
Geneza.
Lata 50. i 60. XX wieku to okres, kiedy wyszły z użycia zdemobilizowane samoloty DC-3, które zdominowały powojenny rynek przewozów pasażerskich. W przewozach regionalnych, na krótkich i średnich trasach, pojawiły się konstrukcje turbośmigłowe mające wypełnić niszę po amerykańskiej legendzie, samoloty typu Convair CV-240, Hawker Siddeley HS 748, Handley Page H.P.R. 7 Herald, Saab 90 Scandia czy zwycięzca komercyjnego wyścigu po pasażerów holenderski Fokker F27. Wymienione samoloty mogły zabrać na pokład kilkudziesięciu pasażerów. Na takich trasach zaczęły pojawiać się również samoloty z napędem odrzutowym i ich główny przedstawiciel, który na wiele lat zdominował tą część przewozów pasażerskich, Boeing 737. Samoloty odrzutowe mogły latać dalej i zabierać na pokład więcej pasażerów. W luce pomiędzy maszynami turbośmigłowymi a odrzutowcami dostrzegła swoją szansę brytyjska wytwórnia Hawker Siddeley.
HS 146.
Nowy projekt, który udało się wstępnie naszkicować w biurze projektowym w 1971 roku, otrzymał oznaczenie HS 146. Samolot miał być zdolny do przewozu 70 osób. Dla nowej konstrukcji wybrano układ grzbietopłata z usterzeniem w kształcie litery T. Do napędu wybrano silniki Avco Lycoming ALF 502, chociaż rozważano również General Electric TF34, SNECMA M.45 oraz Rolls-Royce Spey. Wybór czterech silników, po dwa pod każdym ze skrzydeł (co było rzadkością jak na tak małą maszynę), podyktowany był faktem, iż nie dysponowano większymi silnikami (o ciągu przynajmniej 13 000 funtów każdy). Rozwiązanie w postaci trzeciego silnika umieszczonego u podstawy usterzenie pionowego, z powodu instalacji hamulca aerodynamicznego i projektowanej tylnej rampy załadunkowej w niektórych wersjach, nie wchodziło w grę. Dużą uwagę podczas prac projektowych przywiązywano do komfortu pasażerów, co nie było oczywiste w tamtych czasach dla samolotów regionalnych. W przypadku HS 146 starano się zapewnić komfort podróży znany z większych samolotów. Maszyna miała być zdolna do pokonania dystansu rzędu 1200 mil (około 2000 km), nacisk położono na możliwość pokonania kilku krótkich tras bez konieczności uzupełniania paliwa. Na tym etapie prac przewidywano powstanie dwóch wersji. Pierwsza z nich HS 146-100 miała zabierać na pokład od 71 do 88 pasażerów a druga, HS 146-200, mogła pomieścić od 88 do 102 podróżnych. Pionierskim w owym czasie elementem, na który zwrócono uwagę na etapie projektowania była prostota obsługi i łatwość eksploatacji samolotu. Starano się wybierać takie rozwiązania konstrukcyjne, które zapewniały użycie jak najmniejszej liczby części. Gdzie to było możliwe starano się używać elementów modułowych, ułatwiających wymianę. Czas potrzebny na przeglądy techniczne lub usuwanie awarii miał być możliwie najkrótszy. Dzięki temu koszty eksploatacji samolotu miały zostać zmniejszone. Maszyna miała dysponować własnymi schodami wejściowymi, uniezależniając się w ten sposób od obsługi lotniskowej. Projekt oficjalnie rozpoczęto 29 sierpnia 1973 roku. Ważnym elementem całego przedsięwzięcia była deklaracja rządu brytyjskiego, który miał wesprzeć projekt połową sumy pieniędzy potrzebnych na realizację, w zamian za udział w późniejszych zyskach ze sprzedaży samolotu. Szefem projektu samolotu został Bob Grigg, zarazem szef całego zespołu projektantów Hawker Siddeley.
Czarne chmury.
Rządowa deklaracja i negocjacje toczone w tej sprawie nie przebiegały gładko. Zarówno strona rządowa jak i przedstawiciele Hawkera mieli swoje priorytety, które nie zawsze pokrywały się z priorytetami drugiej strony. Gdy wreszcie doszło do porozumienia akceptowanego przez obydwie strony, wybuchła wojna Jom Kipur. 6 października 1973 roku Egipt rozpoczął działania wojenne przeciwko Izraelowi. Konsekwencją wojny było embargo naftowe, jakie państwa OPEC wprowadziły najpierw wobec Stanów Zjednoczonych, a następnie Holandii i inne państw Europy Zachodniej. Dalsze działania krajów członkowskich OPEC w latach 1973–1974 doprowadziły do wzrostu ceny baryłki ropy do 35 dolarów. Doprowadziło to do kryzysu naftowego, który objął wszystkie kraje wysoko uprzemysłowione i uzależnione od ropy naftowej i wszystkie dziedziny gospodarki światowej. Jego bezpośrednią konsekwencją był kryzys światowego systemu walutowego oraz kryzys gospodarczy połączony z recesją oraz inflacją. Bezpośrednią konsekwencją tych działań było czasowe zawieszenie prac projektowych.
Fuzja.
Pod koniec lat 70. XX wieku w brytyjskim przemyśle lotniczym doszło do dużych przetasowań. Na mocy parlamentarnej ustawy "Aircraft and Shipbuilding Industries Act 1977", 29 kwietnia 1977 roku doszło do fuzji dotychczasowych konkurentów. Hawker Siddeley Aviation i Hawker Siddeley Dynamics połączyły się z British Aircraft Corporation oraz Scottish Aviation tworząc British Aerospace. 10 lipca 1978 roku brytyjski rząd ponownie potwierdził swoje wsparcie dla projektu otwierając tym samym drogę do jego realizacji. Po fuzji wytwórni, nowy projekt otrzymał oznaczenie BAe-146 i jego wstępne modele BAe-146-100 i BAe-146-200.
BAe-146-100.
Ostatecznie na nową konstrukcję przyjęto układ górnopłata z usterzeniem T. Cztery silniki podwieszono po dwa pod każdym skrzydłem. Maszyna miała konstrukcję stalową z małym udziałem materiałów kompozytowych. Amerykański Textron był odpowiedzialny za produkcję skrzydeł. Szwedzka Saab-Scania budowała statecznik poziomy i powierzchnie sterowe. Dla bezpieczeństwa przy dużej częstotliwości startów i lądowań, dublowano systemy i szczególnie narażone elementy. Użyte zostały silniki Avco Lycoming ALF 502 R-5 o mocy 31 kN każdy. Były to silniki turbowentylatorowe, na żądanie odbiorcy maszynę można było wyposażyć w słabszą wersję silnika R-3. Jednostki wyposażone były w warstwy wyciszające, dzięki czemu samoloty wyróżniały się cichą pracą silników. Maszyny wyposażone były w pomocniczą jednostkę zasilającą służącą do uruchamiania silników bez potrzeby korzystania z generatorów lotniskowych. Skrzydła wyposażono w klapy Fowlera i spojlery. Pod statecznikiem pionowym zainstalowano sterowany hydraulicznie hamulec aerodynamiczny. Rozwiązania te zwiększyły manewrowość samolotu oraz umożliwiły działania na krótkich pasach startowych (STOL). Maszyna wyposażona została w dwa niezależne systemy hydrauliczne. Jeden z nich zaopatrywany był w energię z dwóch silników, drugi z kolejnego, trzeciego silnika i pompy elektrycznej. BAe-146 dysponował trójpodporowym podwoziem zaprojektowanym przez firmę Dowty z przednim podparciem. Golenie wyposażono w dwukołowe wózki. Koła chowane były do wnęk w kadłubie. BAe 146 jest drugim (po Concordzie} samolotem, w którym zastosowano podwójne hydrauliczne hamulce tarczowe z włókna węglowego. Tarcze z takiego materiału są lżejsze od stalowych, a dzięki temu, iż są w stanie przyjąć znacznie więcej energii niż stalowe, samolot wyhamowuje na krótszym dystansie. Kabina pilotów wyposażona była w tradycyjne wskaźniki i zegary. Załoga dysponowała dwoma systemami klimatyzacyjnymi: jeden regulował temperaturę w kokpicie, a drugi, niezależnie, w kabinie pasażerskiej. W eksploatacji klimatyzacja w BAe-146 stwarzała problemy dla pasażerów i załogi. Zdarzało się, że do systemu dostawały się spaliny silnikowe. Drzwi prowadzące na pokład zamontowano z tyłu i z przodu samolotu, co miało ułatwić i przyspieszyć wejście i wyjście podróżnych. Kabina pasażerska miała 2,03 m wysokości i 3,24 m szerokości, co jak na standardy lat 70. XX wieku czyniło samolot dość przestronnym. Pierwszą wyprodukowaną wersją samolotu był BAe-146-100. Model ten w zależności od konfiguracji mógł przewieźć od 70 do 94 pasażerów na odległość do 3000 km. Oblot techniczny prototypu tej wersji wykonany został 3 września 1981 roku. Na początku 1982 roku ukończono kolejne dwa prototypy przeznaczone do prób. Pierwsze zamówienie na nowy samolot nie zostało złożone przez któregoś z brytyjskich przewoźników, ale w czerwcu 1981 roku przez argentyńskie linie lotnicze Líneas Aéreas Privadas Argentinas. Gdy 20 maja 1983 roku zakończono proces certyfikacyjny samolotu, to już 27 maja 1983 roku maszyna wykonała swój pierwszy komercyjny lot i to w barwach brytyjskich linii Dan-Air, obecnie należących do British Airways. Samolot wykonał rejs na trasie Londyn-Gatwick - Berno-Belp. 1 lipca 1984 roku samolot został oficjalnie dostarczony amerykańskim liniom Pacific Southwest Airlines, jako pierwsza z dwudziestu zamówionych maszyn, debiutując tym samym na północnoamerykańskim rynku. Kolejnym amerykańskim przewoźnikiem, który wzbogacił swoją flotę o BAe 146-100 były linie Air Wisconsin. Tam z kolei samoloty zastąpiły turbośmigłowe Fokkery F27. W 1985 roku brytyjska maszyna zadebiutowała w barwach Aspen Airways. W tym samym roku wykonała pierwszy rozkładowy rejs do leżącego na wysokości ponad 2300 m lotniska w Aspen.
BAe-146-100 wymagał zaledwie 1219-metrowej drogi startowej i 1067-metrowym odcinkiem do lądowania, był zdolny do wykonywania ostrego podejścia do lądowania oraz mógł operować na nieutwardzonych pasach startowych. W listopadzie 1987 roku oficjalnie otwarto port lotniczy Londyn-City. Z uwagi na swoją lokalizację charakteryzował się on krótkim pasem startowym i stromą, 7,5° ścieżką podejścia (na większości komercyjnych lotnisk wynosi ona zwykle około 3°). Z tego powodu początkowo z lotniska korzystać mogły jedynie maszyny zdolne do krótkiego startu i lądowania, głównie były to De Havilland Canada DHC-7 Dash-7 lub Dornier Do 228. Na początku lat 90. XX wieku pas wydłużono i obniżono ścieżkę podejścia do 5,5°, nadal za stromo dla większości pasażerskich samolotów, ale już w granicach możliwości BAe-146. Tym samym stał się on główną maszyną operującą z tego londyńskiego lotniska.
W służbie Jej Królewskiej Mości.
W 1983 roku Royal Air Force przejął dwie maszyny BAe-146-100 w celu weryfikacji ich możliwości. Próby samolotów, oznaczonych jako C1, wypadły na tyle dobrze, że w 1986 roku trzy maszyny znalazły się na stanie No. 32 (The Royal) Squadron, dywizjonu sił powietrznych odpowiedzialnego za transport powietrzny członków rodziny królewskiej. Samoloty otrzymały oznaczenie CC2 i zastąpiły dotychczas używane do przewozu VIP samoloty Hawker Siddeley Andover. BAe-146 zostały specjalnie przystosowane do przewozu w komfortowych warunkach około 20 pasażerów. Wersja ta znana jest również pod oznaczeniem BAe Statesman.
Wersje.
Model BAe 146-100 został dodatkowo wzbogacony przez producenta o dwie dodatkowe wersje. Pierwszą z nich jest wersja BAe-146-100 QT (Quiet Trader) będący wersją transportową (cargo) samolotu oraz wersję BAe-146-100 QC (Quick Change). Maszyna jest wersją towarowo-pasażerską, która dzięki systemowi rolek zainstalowanych na pokładzie, może zostać szybko przeistoczona z wersji pasażerskiej na towarową i na odwrót.
BAe-146-200.
Producent początkowo zdecydowanie większe nadzieje sprzedażowe wiązał z wersją BAe-146-100, jednak przewoźnicy, zaskakująco dla wytwórni, swoje zainteresowanie skupili bardziej na większej, mogącej zabrać na pokład od 85 do 112 pasażerów, z wydłużonym do 28,6 metra kadłubem, dysponującej zasięgiem 2908 km wersji BAe-146-200. Maszyna wymaga do startu pasa o długości 1509 m, a do lądowania 1103 m; nieco więcej niż wersja BAe-146-100, ale nadal dużo mniej niż reszta większych samolotów komunikacyjnych. Wersja ta stała się podstawą do budowy specjalistycznych wersji samolotu. Na bazie 146-200 zbudowano maszyny dedykowane zrzutom spadochroniarzy, z możliwością tankowania w powietrzu, z rampą załadunkową z boku kadłuba lub na jego końcu. Na potrzeby brytyjskiej misji wojskowej w Afganistanie, zbudowano specjalistyczną maszynę C3, wyposażoną w systemy do samoobrony. Ciekawą, ale niezrealizowaną wersją miał być samolot BAe 146 CQD (Carrier Onboard Delivery). Miał być to samolot przeznaczony do transportu ładunków na pokład lotniskowców. Do czasu zakończenia produkcji, wybudowano 116 samolotów w wersji BAe-146-200.
BAe-146 NRA.
Na początku 1991 roku producent ogłosił powstanie nowej wersji samolotu, ochrzczonej jako New Regional Aircraft. Samolot miał powstać na bazie wersji BAe-146-300. Planowano wydłużyć kadłub, co umożliwiłoby, w konfiguracji foteli 3 + 3 (trzy fotele po jednej i drugiej stronie kadłuba) zabrać na pokład nawet 139 pasażerów. Przekonstruowano by skrzydła zwiększając ich rozpiętość oraz zmieniono dwa silniki. Pod uwagę brane były CFM International CFM56, IAE V2500, RR Tay 690, BR715. Modernizacji uległaby kabina pilotów, planowano zastąpić tradycyjny wolant drążkiem sterowym znanym z samolotów Airbusa. Na pokładzie znalazłyby się również elementy systemu Fly-by-wire. Oczekiwano, że samolot będzie zdolny do lotu z prędkością Ma=0,82 i zasięgu 2500 km. Przewidywany zakres zaproponowanych zmian był kosztowny i uczynił inwestycję nieopłacalną.
Wersja gaśnicza.
Na początku drugiej dekady XXI wieku rozpoczęto prace przebudowywania pasażerskich BAe 146 na wersję przeznaczone do gaszenia pożarów. Prace prowadziły głównie północnoamerykańskie firmy. Między innymi Conair, Tronos, Minden Air Corp i Air Spray Services. Do roli samolotu gaśniczego predysponowały BAe 146 jego możliwości lotu w zakresach bardzo niskich prędkości, zdolność do bardzo stromego podejścia oraz duża pojemność zbiorników na środek gaśniczy jakie można zamontować w samolocie. Conair w swoich BAe 146 instaluje ponad 11 000 litrowe zbiorniki.
Konstrukcja.
Górnopłat o konstrukcji całkowicie metalowej z usterzeniem w układzie T. Cztery silniki turbowentylatorowe w podwieszanych gondolach. Podwozie trójpodporowe, chowane w locie.

</doc>
<doc id="2085202" url="https://pl.wikipedia.org/wiki?curid=2085202" title="Gianluca Galasso">
Gianluca Galasso

Gianluca Galasso (ur. 18 stycznia 1984 w Latinie) – włoski piłkarz występujący na pozycji bocznego pomocnika lub napastnika. Obecnie gra w drużynie Bari.
Kariera piłkarska.
Gianluca Galasso jest wychowankiem AS Roma. W barwach tej drużyny rozegrał jeden mecz w Serie A, a klub miał do niego prawa do 2007 roku. W międzyczasie Galasso był wypożyczany na jeden sezon do zespołów z Serie B: Salernitany, Ternany i Frosinone. Potem przeszedł na zasadzie współwłasności do Bari, z którym wywalczył awans do najwyższej ligi włoskiej. Sezon 2009/2010 spędził na wypożyczeniu w Salernitanie. Po sezonie powrócił do Bari.
W 2003 roku Gianluca Galasso rozegrał dwa mecze w barwach reprezentacji Włoch do lat 20.

</doc>
<doc id="2085217" url="https://pl.wikipedia.org/wiki?curid=2085217" title="Dracontium">
Dracontium



</doc>
<doc id="2085231" url="https://pl.wikipedia.org/wiki?curid=2085231" title="Deborah Ann Woll">
Deborah Ann Woll

Deborah Ann Woll (ur. 7 lutego 1985 w Nowym Jorku) – amerykańska aktorka, występowała m.in. w roli Jessiki Hamby w serialu "Czysta krew".
Życiorys.
Dorastała w Brooklynie w Nowym Jorku, gdzie uczęszczała do Packer Collegiate Institute. Następnie przeniosła się do Los Angeles, by studiować na University of Southern California. Jej matka jest nauczycielem historii w Berkeley Carroll School w Brooklynie.
Kariera.
Wystąpiła w wielu serialach telewizyjnych, chociażby takich jak "Ostry dyżur", "", "Na imię mi Earl" czy "Mentalista". Jednak największą popularność przyniosła jej rola Jessiki Hamby w serialu produkcji HBO "Czysta krew". Aby przygotować się do roli oglądała bardzo dużo atakujących się zwierząt.
W thrillerze "Mother’s Day", reżyserowanym przez Darrena Lynna Bousmana, zagrała córkę psychopatycznej matki (w tej roli Rebecca De Mornay). W filmie "Little Murder" partnerowała Joshowi Lucasowi.
Woll jest modelką magazynu „Vogue”.

</doc>
<doc id="2085232" url="https://pl.wikipedia.org/wiki?curid=2085232" title="Brian Patrick Clarke">
Brian Patrick Clarke

Brian Patrick Clarke (ur. 1 sierpnia 1952 w Gettysburgu) – amerykański aktor telewizyjny. 
W 1974 ukończył studia na Uniwersytecie Yale.
Jest żonaty z gimnastyczką artystyczną Kathy Johnson. Ma dwóch synów: Seana Patricka i Cary’ego.

</doc>
<doc id="2085234" url="https://pl.wikipedia.org/wiki?curid=2085234" title="Stanisław Bełżyński">
Stanisław Bełżyński

Stanisław Bełżyński pseudonim „Kret”, (ur. 16 czerwca 1911 roku w Warszawie, zm. 18 maja 1944 w Rozwadowie) – magister filologii, podchorąży rezerwy Wojska Polskiego, Oficer Dywersji Armii Krajowej - dowódca Kedywu Obwodu „Niwa” (Nisko -Stalowa Wola) Nisko – Stalowa Wola.
Życiorys.
Absolwent filozofii na Uniwersytecie Warszawskim. W latach 1937–1939 był asystentem prof. Floriana Znanieckiego w warszawskim Instytucie Badań Społecznych, z którym miał wyjechać do Stanów Zjednoczonych.
Uczestniczył w wojnie obronnej 1939 jako podchorąży 70 pułku piechoty. Udało mu się uniknąć niewoli i po kapitulacji powrócił do rodziny do Poznania, skąd jednakże pod koniec 1939 roku został wysiedlony i zamieszkał w majątku Maksymiliana Francke w Nisku.
18 maja 1940 został przez Niemców aresztowany i osadzony w więzieniu w Tarnowie, pierwszym transportem więźniów trafił do Auschwitz-Birkenau z numerem obozowym 581. Dzięki staraniom matki, powołującej się na zasługi swego męża lekarza - dyrektora szpitala, któremu zawdzięczało życie i zdrowie wielu niemieckich żołnierzy w okresie I wojny światowej, został zwolniony z obozu 24 listopada 1941 roku.
6 grudnia 1943 podjął pracę w Zakładach Południowych w Stalowej Woli, jednocześnie angażując się w walkę konspiracyjną i tajne nauczanie, przyjmując pseudonim „Kret”. Wobec choroby bezpośredniego przełożonego, dowódcy Kedywu Obwodu AK „Niwa” przejął jego obowiązki i w grudniu 1943 roku przerwał pracę, w pełni poświęcając się działalności partyzanckiej i konspiracyjnej. Uczestniczył w akcjach zbrojnych w Rozwadowie, Leżajsku i Stalowej Woli.
8 grudnia 1943 grupa bojowa Kedywu AK z Rozwadowa (dziś dzielnicy Stalowej Woli) w składzie: Stanisław Bełżyński ps. Kret, Mieczysław Potyrański ps. „Poraj”, Jerzy Filip ps. „Biga” i Jan Orzeł ps. „Kmicic” dokonała odbicia z rąk niemieckich zastępcy komendanta obwodu 
„Niwa” AK Ryszarda Śliżyńskiego ps. „Skowron” i Teresy Wysockiej (kuzynki S. Bełżyńskiego) – łączniczki stalowowolskiej AK. Na budynku Publicznej Szkoły Podstawowej nr 1 im. Wacława Górskiego w Stalowej Woli, gdzie od 1941 mieścił się szpital i gdzie miała miejsce wspomniana akcja, w 55 rocznicę tego wydarzenia odsłonięto tablicę pamiątkową.
W marcu 1944 uczestniczył w przygotowaniach do odbicia z Gestapo w Stalowej Woli aresztowanego komendanta Obwodu AK „Niwa” - Kazimierza Pilata ps. „Zaremba”.
W zbiorach Muzeum Wojska Polskiego znajduje się pistolet P08 Parabellum według opisu zdobyty w 1942 przez Stanisława Bełżyńskiego „Kreta”, szefa dywersji Obwodu Armii Krajowej. Podczas akcji zginęło wówczas dwóch niemieckich żandarmów. Z broni tej „Kret” zastrzelił potem podobno 30 Niemców.
Zginął 18 maja 1944 roku zastrzelony przez Niemców na stacji kolejowej w Rozwadowie, w czasie próby przebicia się z okrążonej przez Gestapo placówki rozwadowskiego Kedywu Armii Krajowej która mieściła się w kamienicy przy ul. Strzeleckiej 24 w tzw. rozwadowskiej „Górce” (jego stanowisko - dowódcy Kedywu - przejął Tadeusz Socha „Brzoza”. Po wyzwoleniu, w połowie sierpnia 1944 jego zwłoki ekshumowano i po uroczystym pogrzebie przeniesiono do mauzoleum na cmentarzu komunalnym w Stalowej Woli. Ulicę w Rozwadowie - obecnie dzielnicy Stalowej Woli - gdzie znajdowała się rozwadowska „Górka” - nazwano ulicą Stanisława Bełżyńskiego.
Żonaty, żona Krystyna Bełżyńska, również żołnierz AK, poległa w powstaniu warszawskim; dwie córki zostały wychowane przez matkę Krystyny.
Rozkazem Komendanta Okręgu Kraków z 3 maja 1944 został odznaczony Krzyżem Walecznych.
Bibliografia.
• Fundacja KEDYW.

</doc>
<doc id="2085238" url="https://pl.wikipedia.org/wiki?curid=2085238" title="ENFP">
ENFP

ENFP (ang. "Extraverted Intuitive Feeling Perceiving" – Ekstrawertyk Intuicyjny Uczuciowiec Obserwator) – skrót stosowany przy jednym z szesnastu typów Myers-Briggs Type Indicator (MBTI) oraz w innych jungowskich testach osobowości.
ENFP to typ ekstrawertywny z przewagą uczuć, intuicyjny, obserwujący.
Osoby o tym typie osobowości cechuje ekstrawersja, kierowanie percepcji i działań na otaczający świat i ludzi. Osoby z tym typem osobowości charakteryzowane są jako ludzie kreatywni, charyzmatyczni, spontaniczni, asertywni.
Zalecane zawody dla ENFP to: aktor, dziennikarz, dyplomata, doradca prawny, psycholog, muzyk, malarz, komiksiarz czy pisarz.

</doc>
<doc id="2085244" url="https://pl.wikipedia.org/wiki?curid=2085244" title="Mike Jacoby">
Mike Jacoby

Mike Jacoby (ur. 20 maja 1969 w Bellevue) – amerykański snowboardzista, trzykrotny medalista mistrzostw świata oraz zdobywca Pucharu Świata.
Kariera.
W Pucharze Świata zadebiutował 24 listopada 1994 roku w Zell am See, gdzie zajął trzecie miejsce w slalomie równoległym (PSL). Tym samym już w swoim debiucie nie tylko wywalczył pierwsze pucharowe punkty, ale od razu stanął na podium. W zawodach tych wyprzedzili go jedynie dwaj Niemcy: Mathias Behounek i Rainer Krug. Łącznie 22 razy stawał na podium zawodów PŚ, odnosząc przy tym dziewięć zwycięstw: 13 stycznia 1995 roku w Les Deux Alpes, 23 lutego 1995 roku w Calgary, 22 listopada 1995 roku w Zell am See, 10 grudnia 1995 roku w Bardonecchii, 12 stycznia 1996 roku w La Bresse, 10 lutego 1996 roku w Kanbayashi, 16 lutego 1996 roku w Yomase, 29 listopada 1996 roku w Tignes i 13 grudnia 1996 roku w Whistler triumfował w gigancie. Najlepsze wyniki osiągnął w sezonie 1995/1996, kiedy to triumfował w klasyfikacji generalnej, a w klasyfikacji giganta wywalczył Małą Kryształową Kulę. Ponadto w sezonie 1994/1995 wywalczył Małe Kryształowe Kule w klasyfikacjach giganta oraz PAR.
Na mistrzostwach świata w Lienzu w 1996 roku zdobył srebrny medal w gigancie, rozdzielając na podium swego rodaka, Jeffa Greenwooda i Austriaka Helmuta Pramstallera. Wynik ten powtórzył na rozgrywanych rok później mistrzostwach świata w San Candido, gdzie uplasował się między Włochem Thomasem Pruggerem i kolejnym reprezentantem USA, Ianem Price'em. Na tych samych mistrzostwach wywalczył też złoty medal w slalomie równoległym, pokonując Włocha Elmara Messnera i Niemca Bernda Kroschewskiego. Był też między innymi siedemnasty w gigancie podczas mistrzostw świata w Berchtesgaden dwa lata później. Ten sam wynik uzyskał na igrzyskach olimpijskich w Nagano w 1998 roku. Był to jego jedyny start olimpijski.
W 2001 r. zakończył karierę.

</doc>
<doc id="2085250" url="https://pl.wikipedia.org/wiki?curid=2085250" title="Abel Biel">
Abel Biel

Abel Biel z Błeszna herbu Ostoja (zm. po 1414) – burgrabia wieluński (1377), starosta inowrocławski (1382–1383), starosta krzepicki (1390), podkomorzy wieluński (1414), właściciel rozległych dóbr ziemskich w okolicach Częstochowy. 
Pochodził z Błeszna, gdzie wybudował zamek, którego głównym elementem fortyfikacyjnym była kamienna wieża mieszkalna. Oprócz Błeszna posiadał liczne dobra ziemskie. w roku 1373 kupił od Bieńka ze Skowronowa i jego syna Marcina wieś Kakawę. Potwierdził tę transakcję książę Władysław Opolczyk w dniu 23 III tego roku. Następnie, po roku 1386 pozyskał Białą Małą od rycerza Rydzka a w 1405 roku Białą Wielką od Hryćka Kierdejowica. Pozostawił synom ogromny majątek składający się z następujących wsi: Błeszno, Kakawa (dziś Kokawa), Wrzosowa, Biała Mała i Wielka, Wilkowiecko, Kamyk, Libidza, Mierzanów (osada młyńska, wieś dziś nieistniejąca), Stare Borowno (dziś Kuźnica Kiedrzyńska).
Abel Biel z Błeszna był stronnikiem księcia Władysława Opolczyka, który reprezentował w Polsce Ludwika Węgierskiego. Dzięki przychylności księcia sprawował ważne funkcje i urzędy. Przed 1377 rokiem objął urząd burgrabiego wieluńskiego. W roku 1382 został odnotowany jako świadek na dokumencie lokacyjnym w Wyszogrodzie. Był wówczas starostą inowrocławskim. Biel objął ten urząd po przejęciu Kujaw inowrocławskich przez księcia Władysława Opolczyka. W roku 1383 rozstrzygał spór między komturem nieszawskim Rüdgerem von Ostischau a Waszkiem z Markowa, chorążym bydgoskim i rycerzami - nieznanym z imienia podłowczym z Branna i Tomaszem z Branna. W latach 90. XIV wieku występował jako starosta krzepicki. Po wstąpieniu na tron Władysława Jagiełły i klęsce księcia opolskiego w wojnie z królem zmienił swą orientację polityczną odwracając się od linii Opolczyka na rzecz polityki Jagiełły. Zobowiązany był służyć królowi w wyprawach wojennych z włócznią i dwoma łucznikami. Pozyskawszy łaskę królewską otrzymał nominację na podkomorstwo wieluńskie. Został odnotowany z tym urzędem w roku 1414 przed sądem ziemskim piotrkowskim jako świadek o naganę szlachecką, reprezentując ród Ostojów. 
Abel Biel miał trzech synów, Mikołaja, Zygmunta i Henryka. Jego bratem był Henryk Biel z Błeszna, kanonik gnieźnieński. Był rodowcem Ścibora ze Ściborzyc herbu Ostoja. 
Znana jest legenda o zamku w Błesznie, wzniesionym przez Abla Biela, mówiąca o bogatym i dumnym rycerzu, który zamieszkiwał ów zamek i często walczył w wojskach królewskich. Rycerz był bardzo pobożny, często modlił się w zamkowej kaplicy. Pewnego razu doszło do konfliktu rycerza z królem i na zbuntowanego poddanego ruszyły wojska królewskie. Zostały jednak one pokonane przez rycerza. Wtedy przemówiła jego pycha. Oświadczył, że jest równy Bogu. W tym momencie rozwarła się ziemia, pochłonęła zamek i jego mieszkańców, a wszystko przykryła woda. Podobno nad bagniskiem, ciemnymi nocami, tliły się płomyki – dusze rycerza bluźniercy i jego sług.

</doc>
<doc id="2085254" url="https://pl.wikipedia.org/wiki?curid=2085254" title="Francesco Pionati">
Francesco Pionati

Francesco Pionati (ur. 15 lipca 1958 w Avellino) – włoski dziennikarz i polityk, senator i deputowany.
Życiorys.
Z zawodu dziennikarz, od 1983 był związany z publicznym nadawcą radiowo-telewizyjnym RAI (pracującym w serwisie informacyjnym "TG1"). W 1987 został sprawozdawcą parlamentarnym, później zastępcą dyrektora działu politycznego. Współpracował z prasą codzienną, tj. "La Stampa" i inne. Zasiadał we władzach wykonawczych związku zawodowego dziennikarzy USIGRAI, powołano go także w skład komisji promującej kino włoskie przy ministrze kultury.
W wyborach w 2006 z ramienia Unii Chrześcijańskich Demokratów i Centrum został wybrany w skład Senatu XV kadencji. W przedterminowym głosowaniu dwa lata później uzyskał mandat posła do Izby Deputowanych XVI kadencji, który wykonywał do 2013.
Jesienią 2008 opuścił dotychczasowe ugrupowanie, opowiadając się za współpracą z rządem Silvio Berlusconiego. Stanął następnie na czele nowego ugrupowania pod nazwą Sojusz Centrum na rzecz Wolności. Został też później członkiem kierownictwa ugrupowania Noi con l’Italia.

</doc>
<doc id="2085265" url="https://pl.wikipedia.org/wiki?curid=2085265" title="Atlantic (zegarki)">
Atlantic (zegarki)

Atlantic (Atlantic-Watch Production Ltd) – szwajcarskie przedsiębiorstwo produkujące zegarki z siedzibą w Lengnau. 
Historia.
Zostało założone w roku 1888 w Bettlach, koło Grenchen (Szwajcaria) przez Eduarda Kummera. Początkowo przedsiębiorstwo nosiło nazwę Eduard Kummer Bettlach (EKB), później zmienioną na "„Atlantic”". Przedsiębiorstwo do początku lat 30. zajmowało się produkcją podzespołów dla takich marek jak Longines czy Certina. W roku 1932 rozpoczęło produkcję własnych zegarków pod marką "„Atlantic”." Były to, jedne z pierwszych na świecie, zegarki wodoszczelne. 
W latach 40. XX wieku marka wprowadziła na rynek kolekcję zegarków Atlantic Worldmaster, które stały się jednym z filarów sukcesu firmy. 
Atlantic jako jedna z nielicznych zachodnich (w tym szwajcarskich) firm zdecydowała się na podbój rynków z krajów „bloku wschodniego”. W latach 50. XX wieku firma otworzyła pierwszy sklep w Polsce, a także innych krajach Centralnej i Wschodniej Europy. Szczególną popularności na rynku polskim cieszyła się kolekcja zegarków Worldmaster, które utożsamiano z zachodnim stylem życia. 
W 1952 roku zdecydowano się na zmianę i ujednolicone nazwy przedsiębiorstwa, a także pozostałych marek związanych z EKB. Od tego momentu firma widnieje w rejestrze handlowym pod nazwą handlową „Atlantic Watch Ltd”.
W 1960 roku firma opatentowała i wprowadziła na rynek „speed-switch“ - mechanizmu szybkiego przesuwu datownika za pomocą koronki. Stanowi ona kamień milowy nie tylko w historii marki Atlantic, ale również całej branży zegarmistrzowskiej. Wynalazek umożliwiał zmianę daty w zegarku 52 razy szybciej niż do tej pory.
Firma w tym czasie oferowała szerokie portfolio zegarków — począwszy od klasycznych zegarków garniturowych po futurystycznie wyglądające projekty o kwadratowych i prostokątnych kopertach. Wśród najpopularniejszych modeli projektowanych w latach 60. i 70. XX wieku znajdują się: Atlantic DATOMATIC, Atlantic PRECISION, Atlantic SPEEDWAY, Atlantic PRIMA, Atlantic ROYAL, Atlantic D- MASTER i Atlantic SAILMASTER. 
Marka wykorzystywała wówczas w zegarkach mechanizmy pochodzące od renomowanych szwajcarskich producentów m.in. ETA i AS Schild.
W 1989 ATLANTIC Watch Ltd. został wykupiony przez UVB. Nowy właściciel skoncentrował całą uwagę na rozwój na rynkach Europy Wschodniej.
Ambasador marki.
Ambasadorem marki Atlantic na Polskę (od 2007 roku), a także na Europę (od 2009 roku) jest polski kierowca rajdowy Krzysztof Hołowczyc.
Logo marki Atlantic.
Logo marki Atlantic na przestrzeni dziesięcioleci ulegało różnym — mniejszym lub większym modyfikacjom. W latach 30. XX wieku zegarki Atlantic sygnowane były logiem składającym się z nazwy Atlantic wpisanej wersalikami. Od lat 40. XX wieku litery w logo Atlantic stylizowane są na pismo odręcznie. Pod nazwą marki znalazła się niekiedy nazwa konkretnej linii lub modelu. W latach lat 70. XX wieku logo zegarkach staje wypukłe, aplikowane nadal przyjmując formę pisma ręcznego.
Począwszy lat od 90. XX wieku w logo Atlantic pojawia się charakterystyczna kotwica i cyrkiel, które układają się w literę A.
Kolekcja zegarków Atlantic.
Współcześnie kolekcja zegarków „Atlantic” obejmuje modele:

</doc>
<doc id="2085275" url="https://pl.wikipedia.org/wiki?curid=2085275" title="Prezydenci Erytrei">
Prezydenci Erytrei

Prezydent Erytrei – szef państwa, rządu i dowódcą sił zbrojnych w Erytrei. Od czasu uzyskania niepodległości przez Erytreę urząd ten pełni Isajas Afewerki.
Powstanie urzędu.
Tuż po uzyskaniu niepodległości przez Erytreę 24 maja 1993, lider jej ruchu niepodległościowego i sekretarz generalny Ludowego Frontu na rzecz Demokracji i Sprawiedliwości Isajas Afewerki został wybrany prezydentem kraju przez Tymczasowe Zgromadzenie Narodowe i stanął na czele rządu tymczasowego. 
Rząd tymczasowy deklarował uchwalenie konstytucji, opracowanie porządku prawnego i organizację wyborów parlamentarnych w czasie 4-letniego okresu przejściowego. W marcu 1994 powołał Komisję Konstytucyjną. W wyniku jej prac, 23 maja 1997 ratyfikowana została konstytucja kraju, jednak jej przepisy nigdy nie weszły w życie. Zapowiadane na 1997 wybory, nie odbyły się. W rezultacie, Erytrea posiada "de facto" jednopartyjny system rządów, a w kraju nie przeprowadzono nigdy wyborów.
Wybór i obowiązki.
Według konstytucji, której przepisy nie zostały jednakże wprowadzone w życie, prezydent Erytrei jest szefem państwa i rządu oraz dowódcą sił zbrojnych. Sprawuje władzę wykonawczą, korzystając ze swoich praw w konsultacji z gabinetem. Zapewnia poszanowanie przepisów konstytucji, integralności i godności państwa, skuteczne kierowanie służbami publicznymi. Zapewnia poszanowanie interesów i bezpieczeństwa wszystkich mieszkańców, w tym ich fundamentalnych praw zagwarantowanych w konstytucji. 
Prezydent jest wybierany spośród członków parlamentu absolutną większością głosów na 5-letnią kadencję, równą kadencji Zgromadzenia Narodowego, które dokonuje wyboru. Kandydat na prezydenta musi zostać nominowany przez co najmniej 20% składu całego izby i być obywatelem Erytrei z urodzenia. Prezydent nie może pełnić urzędu dłużej niż dwie kadencje.

</doc>
<doc id="2085277" url="https://pl.wikipedia.org/wiki?curid=2085277" title="Mistrzostwa Europy Juniorów w Lekkoatletyce 1981">
Mistrzostwa Europy Juniorów w Lekkoatletyce 1981

6. Mistrzostwa Europy Juniorów w Lekkoatletyce – zawody lekkoatletyczne rozgrywane od 20 do 23 sierpnia 1981 roku w Utrechtcie (na Atletiekbaan Overvecht).

</doc>
<doc id="2085279" url="https://pl.wikipedia.org/wiki?curid=2085279" title="Ścibor z Radzimina">
Ścibor z Radzimina



</doc>
<doc id="2085284" url="https://pl.wikipedia.org/wiki?curid=2085284" title="Jeszcze krótsza historia czasu">
Jeszcze krótsza historia czasu

Jeszcze krótsza historia czasu (ang. "A Briefer History of Time") – książka popularnonaukowa autorstwa Stephena Hawkinga i Leonarda Mlodinowa, wydana w 2005. Jest to uaktualnienie i rozwinięcie "Krótkiej historii czasu" z 1988. Autorzy prezentują w niej zagadnienia z zakresu mechaniki kwantowej, teorii strun, Wielkiego Wybuchu, natury czasu i przestrzeni, przyszłości wszechświata i innych tematów związanych ze współczesną kosmologią. Zawiera informacje o nowych odkryciach.
Kolejną książką tych samych autorów jest "Wielki Projekt", wydany w 2010.
W Polsce została wydana przez Zysk i S-ka w 2007, w przekładzie Jacka Bieronia ().

</doc>
<doc id="2085286" url="https://pl.wikipedia.org/wiki?curid=2085286" title="Axel Nordlander">
Axel Nordlander

Axel Nordlander (ur. 21 września 1879 w Hagge, zm. 30 kwietnia 1962 w Helsingborgu) – szwedzki jeździec sportowy. Dwukrotny złoty medalista olimpijski ze Sztokholmu.
Specjalizował się we wszechstronnym konkursie konia wierzchowego. Igrzyska w 1912, przed własną publicznością, były jego jedyną olimpiadą. Triumfował zarówno indywidualnie, jak i w drużynie. Partnerowali mu Nils Adlercreutz, Ernst Casparsson i Henric Horn af Åminne. Startował na koniu Lady Artist.

</doc>
<doc id="2085301" url="https://pl.wikipedia.org/wiki?curid=2085301" title="Czarne dziury i wszechświaty niemowlęce oraz inne eseje">
Czarne dziury i wszechświaty niemowlęce oraz inne eseje

Czarne dziury i wszechświaty niemowlęce oraz inne eseje (ang. "Black Holes and Baby Universes and Other Essays") – książka popularnonaukowa autorstwa brytyjskiego astrofizyka Stephena Hawkinga wydana w 1993. Jest to zbiór artykułów i wystąpień publicznych z lat 1976–1992 dotyczących m.in. zagadnień filozofii nauki i kosmologii. Zawiera też eseje autobiograficzne dotyczące dzieciństwa autora, studiów i jego zmagań z nieuleczalną chorobą. Dołączony jest także zapis programu brytyjskiej telewizji "Desert Island Discs" ("Płyty na bezludną wyspę") z udziałem Stephena Hawkinga.

</doc>
<doc id="2085329" url="https://pl.wikipedia.org/wiki?curid=2085329" title="Jazon z gwiezdnego patrolu">
Jazon z gwiezdnego patrolu

Jazon z gwiezdnego patrolu (ang. "Jason of Star Command") – amerykański serial science fiction. Nakręcono dwa sezony w latach 1978-1979, liczące 28 odcinków.
Obsada.
Lista obejmuje aktorów, którzy wystąpili w co najmniej 12 spośród 28 odcinków serialu.

</doc>
<doc id="2085330" url="https://pl.wikipedia.org/wiki?curid=2085330" title="Organika">
Organika

Organika – organ zarządzania branżowego w PRL, pierwotnie pod nazwą Zjednoczenie Przemysłu Organicznego „Organika”, z siedzibą w Warszawie przy ul. Żurawiej 6/12 (1954–1981), następnie jako Zrzeszenie Przedsiębiorstw Przemysłu Organicznego „Organika”.
Koordynowana branża, podbranża lub grupa wyrobów:

</doc>
<doc id="2085332" url="https://pl.wikipedia.org/wiki?curid=2085332" title="Jerzy i poszukiwanie kosmicznego skarbu">
Jerzy i poszukiwanie kosmicznego skarbu

Jerzy i poszukiwanie kosmicznego skarbu (ang. George’s Cosmic Treasure Hunt) – popularnonaukowa książka przeznaczona dla dzieci, autorstwa Stephena Hawkinga i Lucy Hawking, wydana w 2009. Jest to kontynuacja ich poprzedniej książki – "Jerzy i tajny klucz do Wszechświata".
Przeznaczona jest dla dzieci w wieku 6-14 lat. Przedstawia w przystępny sposób realia podróży kosmicznych. Zawiera eseje autorstwa Stephena Hawkinga i innych naukowców prezentujące obecny stan wiedzy na temat lotów kosmicznych oraz kolorowe zdjęcia przestrzeni kosmicznej.
W Polsce została wydana przez Naszą Księgarnię w 2009 w tłumaczeniu Marka Krośniaka (ISBN: 978-83-10-11668-0).

</doc>
<doc id="2085333" url="https://pl.wikipedia.org/wiki?curid=2085333" title="Nerses IV Piękny">
Nerses IV Piękny



</doc>
<doc id="2085353" url="https://pl.wikipedia.org/wiki?curid=2085353" title="Droga z kapliczką">
Droga z kapliczką

Droga z kapliczką (pełny tytuł: niderl. "De Kapellekensbaan of de 1ste illegale roman van Boontje") – powieść flamandzkiego pisarza Louisa Paula Boona, wydana w 1953 r. Utwór ten, wraz z wydaną w 1956 r. powieścią pt. "Zomer te Ter-Muren", uważany jest za jeden z najważniejszych tekstów w twórczości Boona. Obydwie te powieści, powiązane ze sobą tematycznie, uważane są za "biblię anarchizmu" niderlandzkiego. Utwór został wpisany do kanonu literatury niderlandzkiej.
Ze względu na niekonwencjonalną formę, oryginalny, czasem obsceniczny język oraz tematykę powieść wywołała kontrowersje. Sam Boon przez długie lata był w Belgii na cenzurowanym a jego utworów nie kupowano do bibliotek, dziś jednak utwór ten uznawany jest za jedną z najważniejszych powieści w literaturze niderlandzkiej. Zofia Klimaszewska, tłumaczka i popularyzatorka literatury niderlandzkiej w Polsce, napisała, iż utwór ten jest "kamieniem milowym w historii literatury niderlandzkojęzycznej" oraz stanowi "wielką odnowę powieściopisarstwa niderlandzkiego". Krytycy literaccy wskazywali na pewne podobieństwa między powieścią Boona a "Blaszanym bębenkiem" Güntera Grassa, odnośnie do koncepcji pewnych postaci oraz konstrukcji fabuły.
Ponieważ autor nie znalazł wydawcy w ojczystej Belgii, powieść ukazała się pierwotnie w Holandii i tam też powstały pierwsze przychylne recenzje nowatorskiej formalnie powieści. Po wydaniu w 1972 r. tłumaczenia utworu na język angielski Boon został zgłoszony przez holenderski i flamandzki PEN-club do literackiej nagrody Nobla, ostatecznie jednak pisarz tej nagrody nigdy nie otrzymał.
Powieść, przełożoną na język polski przez Ryszarda Pyciaka opublikowało w Polsce wydawnictwo Czytelnik w 1982 r.
Akcja powieści rozgrywa się w dwóch równoległych płaszczyznach czasowych. Pierwsza z nich dotyczy wieku dziewiętnastego (najprawdopodobniej drugiej jego połowy). Jej bohaterką jest Ondyna, młoda, ambitna dziewczyna, próbująca na rozmaite sposoby uciec od szarej rzeczywistości rodzinnego miasta Aalst ("miasta dwóch fabryk, gdzie zawsze pada deszcz, nawet wtedy, gdy świeci słońce"). W innej płaszczyźnie czasowej, którą można odnieść do współczesności (wiek XX), pojawia się cały szereg postaci (malarka Tippetotje, Schoolmeester, Mossieu Colson z "miństerstwa", Kramiek oraz poeta, dziennikarz Johan Janssens będący swoistym alter ego samego Boona), którzy komentują zarówno samą strukturę powieści, jak też opisywane w niej wydarzenia, przeżywane przez bohaterów, w tym także przez Ondynę. Powieść sprawia wrażenie chaotycznej, gdyż obydwie płaszczyzny czasowe (wyróżnione w tekście także graficznie: opowieść o Ondynie zapisana jest kursywą), przenikają się, dzieje życia Ondyny przerywane są anegdotami, uwagami i komentarzami bohaterów drugiej płaszczyzny czasowej powieści. Czasem wobec powieści stosowane jest określenie realizm subiektywny. Niekonwencjonalną strukturę książki współtworzą zaskakujące tytuły rozdziałów, które podkreślają fakt, iż cały utwór traktuje właściwie o pisaniu, tworzeniu:

</doc>
<doc id="2085354" url="https://pl.wikipedia.org/wiki?curid=2085354" title="Bret Iwan">
Bret Iwan

Bret Iwan (ur. 10 października 1982 roku) – amerykański aktor głosowy, rysownik, oraz czwarty aktor udzielający głosu Myszkce Miki po zmarłym Waynie Allwinie. W 2004 roku ukończył "Ringling College of Art and Design" w Sarasocie na Florydzie.
Iwan został jako pierwszy zapytany przez właścicieli Disneya o chęć przyjęcia roli Myszki Miki, krótko po śmierci Wayne'a Allwine'a 18 maja 2009 roku – aktorze, który udzielał głosu tej postaci 32 lata. Pierwsze dialogi dla tej postaci Iwan nagrał dla parku rozrywki "Animal Kingdom", "2009 Disney On Ice: Celebrations", oraz "Disney Live: Rockin' Road Show" .
Czwarta seria Klubu przyjaciół Myszki Miki będzie pierwszą, telewizyjną rolą Breta Iwana jako Myszka Miki.

</doc>
<doc id="2085355" url="https://pl.wikipedia.org/wiki?curid=2085355" title="Ścibor Chełmski">
Ścibor Chełmski

Ścibor Chełmski z Ponieca (Poniecki) herbu Ostoja (zm. 1471) – starosta generalny Wielkopolski w latach 1457-1460, sędzia poznański w 1465 roku, podkomorzy poznański w 1454 roku, starosta malborski w latach 1458-1459, dyplomata – doprowadził do pokoju toruńskiego 1466. 
Ojciec Marcina Ponieckiego.
Poniecki zasłużył się szczególnie w wojnie trzynastoletniej rozpoczętej w roku 1454 jako polityk i dyplomata. Od króla Kazimierza Jagiellończyka otrzymał polecenie zdobycia pieniędzy na prowadzenie wojny. Udając się do Gdańska, Poniecki zdołał nakłonić tamtejszych mieszczan, aby udzielili pożyczki królowi za co dostał w nagrodę stanowisko podkomorzego poznańskiego. W otrzymaniu pożyczki pomógł mu również inny Ostojczyk Jan z Jani, wojewoda gdańsko-pomorski. Poniecki zorientował się, że najemnicy broniący Malborka nie zostali w czasie wynagrodzeni przez Zakon Krzyżacki. Wpadł więc na pomysł, by fundusze zebrane w Gdańsku użyć na wypłacenie najemnikom krzyżackim zaległy żołd, zamiast na cele pokrycia kosztów armii na kolejne oblężenie Malborka. W zamian, najemnicy mieli poddać Malbork Koronie. Plan Ścibora Ponieckiego został zrealizowany i w taki to sposób padła największa warownia krzyżacka. W latach 1457 i 1458 prowadził Poniecki wyprawy do Prus i dzięki swoim zdolnościom dyplomatycznym w prowadzonych negocjacjach z Danią, doprowadził do tego, że Duńczycy, którzy w tym czasie pozostawali w przymierzu z Zakonem Krzyżackim, zawarli z Polską roczny rozejm, który tym samym zakończył blokadę Gdańska.
Po zajęciu Malborka, Ścibor Poniecki dostał od króla Kazimierza nominację na starostę Malborka, przy czym jako starosta miał za zadanie utrzymać wojsko w Malborku w celu obrony warowni i poddanych okolic. Prócz stanowiska starosty Malborka Poniecki był również Starostą Generalnym Wielkopolski. Środki na utrzymanie wojska okazały się jednak zbyt małe, o czym powiadomił króla, prosząc go o wsparcie finansowe. Ponieważ prośby Ponieckiego pozostawały bez odpowiedzi, starał się on pokryć wydatki z sum, które uzyskiwał z racji pełnienia funkcji Starosty Generalnego Wielkopolski. Gdy i te fundusze okazały się niewystarczające, Poniecki był zmuszony pokryć koszty z własnej kieszeni. Ostatecznie Poniecki zrezygnował z funkcji starosty Malborku, wracając do Wielkopolski. Kiedy gubernator Prus, tym samym przywódca Związku Pruskiego Jan Bażyński, próbował nakłonić Ponieckiego do pozostania na funkcji starosty, ten miał ponoć powiedzieć, iż „nie może pozbawić swych dzieci dziedzictwa, żona jego nie wie czy ma męża, ani dzieci czy mają ojca”. Gdańsk, jako miasto, został przez króla Kazimierza Jagiellończyka licznie nagrodzony. W maju 1457 król osobiście dziękując mieszczanom za wsparcie w czasie wojny trzynastoletniej jak i za udzieloną pożyczkę, która doprowadziła do przejęcia Malborka na rzecz Korony, postanowił w herbie miasta Gdańska umieścić koronę.

</doc>
<doc id="2085359" url="https://pl.wikipedia.org/wiki?curid=2085359" title="Forty Dagu">
Forty Dagu

Forty Dagu () – zespół fortów u ujścia Hai He, w dzielnicy Tanggu miasta Tiencin. Osłaniały one port w Tiencinie, będący główną drogą morską do Pekinu i z tego powodu były kilkakrotnie zdobywane w czasie wojen XIX w. Inna nazwa chińska to forty Baihe (白河碉堡; pinyin: Báihé Diāobǎo). W literaturze zachodniej częściej używana jest dawna transkrypcja: Taku.
Pierwotnie zbudowane przez cesarza Jiajinga z Dynastii Ming w latach 1522-1527 w celu ochrony Tiencinu przed atakami z zewnątrz. Kompleks rozbudowano w czasie wojen opiumowych, tworząc łącznie pięć dużych fortów i 20 mniejszych baterii. Na rzece i zatoce naprzeciw fortów znajdowało się duże kotwicowisko - obecnie zamulone (ze względu na przesunięcie się linii brzegowej, forty są dziś w głębi lądu).
W czasie I wojny opiumowej forty nie stawiły oporu flocie inwazyjnej. W czasie II wojny opiumowej eskadra brytyjskich kanonierek, dowodzona przez Michaela Seymoura zdobyła forty 20 maja 1858. Zwrócone następnie stronie chińskiej, forty dowodzone przez Sengge Rinchena stawiły ponownie opór w 1859: ich artyleria zatopiła 25 czerwca cztery brytyjskie kanonierki i odparła atak desantu. Jednak rok później kolejny atak, przeprowadzony w dniach 12-21 sierpnia 1860 doprowadził do zajęcia fortów i otworzył siłom inwazyjnym drogę na Pekin. 
W 1881 na rzece powyżej fortów zbudowano małą stocznię i doki, służące flocie Beiyang, która miała tam swoje główne kotwicowisko. 
W 1900 zmodernizowane forty wyposażone były w armaty odtylcowe: dwie o kalibrze 240 mm, dwie 210 mm, sześć 152 mm, trzy 150 mm, osiem 120 mm, dwadzieścia jeden 6 cali, sześć 160 mm, dwie 5 cali, 32 - 80 mm, a do tego ponad 100 dział odprzodowych, gwintowanych i gładkolufowych. W czasie powstania bokserów zostały zdobyte 17 czerwca 1900, by zabezpieczyć bazę logistyczną flot sprzymierzonych i miejsce ewentualnego odwrotu dla maszerującej na Pekin brygady adm. Seymoura. Wieść o zdobyciu fortów stała się bezpośrednim powodem do ataku na dzielnicę ambasad w Pekinie. Zgodnie z postanowieniami traktatu kończącego powstanie, forty miały zostać zlikwidowane.
Ostatni raz forty odegrały rolę militarną w 1925, kiedy to zostały na krótko obsadzone przez oddziały Feng Yuxianga, w czasie wojen domowych w Chinach.
Do dnia dzisiejszego zachowały się dwa forty, w jednym znajduje się muzeum.

</doc>
<doc id="2085364" url="https://pl.wikipedia.org/wiki?curid=2085364" title="Truskafki">
Truskafki

Truskafki – czwarty album jazzowej formacji Graal. Albumowi towarzyszył trzydziestominutowy film animowany pod tym samym tytułem wykonany w pracowni Jasnachmura w reżyserii Antoniego Gralaka. Album zarejestrowany został w studio Radioaktywni w Częstochowie.

</doc>
<doc id="2085365" url="https://pl.wikipedia.org/wiki?curid=2085365" title="Mizerabilizm">
Mizerabilizm

Mizerabilizm – kierunek w sztuce francuskiej lat czterdziestych i pięćdziesiątych XX wieku. Nazwa pochodzi do francuskiego wyrazu „miserable” – nędzny.
We Francji, wychodzącej z powojennego ubóstwa, sztuka przedstawiająca nędzę i nieszczęście miała epatować zamożnych widzów. Za twórcę tego kierunku uważa się malarza francuskiego Francisa Grubera (1912-1948). Malarze tego kierunku – Bernard Buffet, Alberto Giacometti i Jean Carzou powoływali się na związki ich sztuki z egzystencjalizmem.
Obrazy mizerabilistów wyróżniały się zszarzałą gamą barwną, agresywnym rysunkiem. Postacie ludzkie umieszczane były w pustej przestrzeni. 
Mizerabilizm okazał się krótkotrwałą modą, przeminął bez śladu.

</doc>
<doc id="2085366" url="https://pl.wikipedia.org/wiki?curid=2085366" title="Lego Quatro">
Lego Quatro

Lego Quatro – typ klocków produkowanych przez firmę Lego. Klocki przeznaczone są dla dzieci w wieku od roku do 3 lat. Wymiary liniowe są większe od wymiarów klocków Duplo 2-krotnie, co oznacza 8-krotną różnicę objętości. Mimo to oba typy klocków pasują do siebie, podobnie jak do zwykłych klocków Lego. Są wykonane z trochę bardziej miękkiego plastiku w porównaniu z klockami tradycyjnymi. Ma to na celu ułatwienie składania klocków przez małe dzieci.
Produkcję klocków Lego Quatro rozpoczęto w 2004 i zakończono w 2006.

</doc>
<doc id="2085369" url="https://pl.wikipedia.org/wiki?curid=2085369" title="Do zobaczenia">
Do zobaczenia



</doc>
<doc id="2085370" url="https://pl.wikipedia.org/wiki?curid=2085370" title="Tyrałowa Czuba">
Tyrałowa Czuba

Tyrałowa Czuba (1400 m n.p.m.) – mało wybitny reglowy wierzchołek (czuba) w bocznym grzbiecie odchodzącym od Furkaski we wschodnim kierunku. Grzbiet ten oddziela Dolinę Krytą od doliny Wielkie Koryciska. Obydwie są odnogami Doliny Chochołowskiej w Tatrach Zachodnich. Tyrałowa Czuba znajduje się w górnej części tego grzbietu, ok. 250 m na wschód od północnej grani Wołowca i biegnącej nią granicy polsko-słowackiej.
Tyrałowa Czuba jest w większości zalesiona i nie prowadzi przez nią żaden szlak turystyczny. Na jej północnych, opadających do Wielkich Korycisk stokach znajduje się duża polana Tyrałówka. Dawniej polana ta wchodziła w skład Hali Krytej, obecnie znajduje się na obszarze ochrony ścisłej Koryciska. Na Tyrałowej Czubie, na wysokości 1320–1350 m n.p.m. rośnie rzadki w Tatrach i w ogóle w Polsce gatunek rośliny – ostrożeń głowacz (do 2008 podano jego występowanie w Tatrach na 9 tylko stanowiskach).
Nazwa polany, a od niej wierzchołka, pochodzi od góralskiego nazwiska Tyrała.

</doc>
<doc id="2085373" url="https://pl.wikipedia.org/wiki?curid=2085373" title="Gephyromantis sculpturatus">
Gephyromantis sculpturatus

Gephyromantis sculpturatus – gatunek płaza bezogonowego z rodziny mantellowatych.
Taksonomia.
Do 2001 uznawano ten gatunek za synonim "Gephyromantis plicifer". Z drugiej strony niektórzy badacze podważają odrębność gatunku, zwracając uwagą na znaczne podobieństwa w stosunku do "Gephyromantis luteus". Płazy te zalicza się nieraz do rodziny żabowatych i podrodziny mantellowatych w jej obrębie. Gatunek umieszczano też w rodzaju "Mantidactylus", w podrodzajach "Gephyromantis" lub "Gephyromantis". W obrębie rodzaju "Gephyromantis" umieszcza się go w podrodzaju "Duboimantis".
Morfologia.
Samiec osiąga 3,8-4,3 cm.
Wyglądem płaz przypomina bardzo "Gephyromantis luteus", od którego samce "G. sculpturatus" różnią się niewidocznymi gruczołami udowymi.
Występowanie.
Ten endemiczny płaz występuje jedynie na wschodzie Madagaskaru, gdzie spotyka się go pomiędzy Fierenana i Ranomafana. Zajmowany przez niego zasięg może być w rzeczywistości nieco szerszy w kierunku północnym i południowym, gdyż odgłosy nawołujących samców, składające się z do 22 krótkich dźwięków, mniej melodyjne, niż u "G. luteus", słyszano nawet w Andohahela.
Zwierzę żyje na wysokościach pomiędzy 600 i 1200 m n.p.m. Zasiedla głównie dziewiczy las, choć okazjonalnie spotyka się go też w kępach zdegradowanego lasu. Ponieważ bytuje z dala od wody, podejrzewa się go o rozwój bezpośredni.
Status.
Pomimo że zwierzę lokalnie występuje bardzo obficie, jego liczebność obniża się. Częstokroć trudno go znaleźć na terenie, gdzie udokumentowano jego obecność, pomimo czego sądzi się, że gatunek jest liczny.
Wśród czynników wpływających negatywnie na środowisko tego płaza IUCN wymienia:
Płaza odnotowano w Parku Narodowym Ranomafana i Réserve Spéciale d’Analamazaotra.

</doc>
<doc id="2085374" url="https://pl.wikipedia.org/wiki?curid=2085374" title="Fryderyka (operetka)">
Fryderyka (operetka)

Fryderyka (niem.: "Friederike") – singspiel Franza Lehára w trzech aktach z 1928 roku. Premiera miała miejsce 4 października 1928 roku w Berlinie w Metropol-Theater. Libretto zostało napisane przez Ludwiga Herzera i Fritza Löhnera-Bedę.

</doc>
<doc id="2085375" url="https://pl.wikipedia.org/wiki?curid=2085375" title="Wanda Brońska">
Wanda Brońska

Wanda Brońska-Pampuch (ur. 11 września 1911, zm. 9 lutego 1972) – dziennikarka, tłumaczka i pisarka, córka Mieczysława Brońskiego, działacza Komunistycznej Partii Polski.
Życiorys.
Wraz z rodzicami towarzyszyła Leninowi w jego podróży pociągiem ze Szwajcarii do Rosji przed wybuchem Rewolucji Październikowej. Później jej rodzice zostali podczas tzw. „wielkiej czystki” rozstrzelani w Moskwie, ona sama trafiła do Gułagu, do kopalni złota w Magadanie. Po II wojnie światowej powróciła do Polski i została tu dziennikarką. Skierowano ją do pracy w Niemieckiej Republice Demokratycznej, stamtąd jednak w 1949 przeszła do Berlina Zachodniego. Potem podjęła pracę w rozgłośni polskiej Radia Wolna Europa, opisując z anteny radiowej m.in. prawdę o systemie sowieckich łagrów.
W 1953 z zadaniem zwrócenia się do wschodnioniemieckich służb Stasi o „uciszenie” (wyeliminowanie) Wandy Brońskiej skierowany został do NRD Józef Światło, który podczas tej misji zdecydował się na ucieczkę na Zachód.

</doc>
<doc id="2085376" url="https://pl.wikipedia.org/wiki?curid=2085376" title="Jean Carzou">
Jean Carzou

Jean Carzou, właśc. Garnik Zulumian (ur. 1 stycznia 1907 w Aleppo, zm. 12 sierpnia 2000 w Périgueux) – francuski malarz pochodzenia syryjsko-ormiańskiego.
Życiorys.
Ukończył szkołę średnią w Kairze. W 1924 rozpoczął studia architektury na paryskiej Académie des beaux-arts, które ukończył w 1929. Rozpoczął pracę jako scenograf teatralny, lecz wkrótce zajął się rysunkiem i malarstwem. 
W latach trzydziestych stworzył wiele karykatur politycznych. Od 1930 wystawiał obrazy na Salonie Niezależnych pod przybranym nazwiskiem Jean Carzou.
Po II wojnie światowej powrócił do scenografii. Współpracował z Operą Paryską.
Zasiadał w jury konkursu głównego na 29. MFF w Cannes (1976). 
W miejscowości Dinard w Bretanii istnieje muzeum poświęcone jego twórczości. Carzou został wybrany członkiem Institut de France.

</doc>
<doc id="2085403" url="https://pl.wikipedia.org/wiki?curid=2085403" title="Reprezentacja Austrii na Mistrzostwach Świata w Narciarstwie Klasycznym 2003">
Reprezentacja Austrii na Mistrzostwach Świata w Narciarstwie Klasycznym 2003

Reprezentacja Austrii na Mistrzostwach Świata w Narciarstwie Klasycznym 2003 liczyła 17 sportowców. Reprezentacja ta zdobyła 3 medale - złoty, srebrny i brązowy, dzięki czemu zajęła 8. miejsce w klasyfikacji medalowej.
Wyniki.
Biegi narciarskie mężczyzn.
30 km techniką klasyczną
15 km techniką klasyczną
Sprint
50 km
Kombinacja norweska.
Gundersen K-95 / 15 km
Konkurs drużynowy (K-95 + 4 x 5 km)
Sprint (7,5 km + K-120)
Skoki narciarskie mężczyzn.
Konkurs indywidualny na skoczni K-120
Konkurs drużynowy na skoczni K-120
Konkurs indywidualny na skoczni K-95

</doc>
<doc id="2085405" url="https://pl.wikipedia.org/wiki?curid=2085405" title="Bogdan Szweda">
Bogdan Szweda

Bogdan Szweda (ur. 31 maja 1967 w Chorzowie, zm. 8 października 2019 w Niemczech) – polski muzyk bluesowy, gitarzysta, wokalista, kompozytor, aranżer i autor tekstów. 
Używał zarówno gitary elektrycznej jak również akustycznej, a w szczególności technik: slide oraz fingerpicking.
Życiorys.
W 1994 założył w Niemczech wraz z gitarzystą Arkadiuszem Błeszyńskim formację "Schau Pau Acoustic Blues". Po serii koncertów zespół został zakwalifikowany do występu na "Rawa Blues Festival". Zespół, we współpracy z Janem Błędowskim z grupy "Krzak", wydał płytę "In the Mood". W 1999 powstał drugi album zespołu: "Whiskey &amp; Wimmen".
W 2008 powstał album "Midnight Walk", zrealizowany wspólnie z zespołem "Easy Rider". Kompozycja "La Femme Défendue" znalazła się w "Antologii Bluesa w Polsce" wydanej przez Polskie Stowarzyszenie Bluesowe.
Bogdan Szweda miał na swym koncie koncerty w Polsce, w Europie Zachodniej (m.in.: we Francji, Holandii, Hiszpanii i Niemczech), a także w Goa w Indiach, Kambodży i Bangkoku.

</doc>
<doc id="2085415" url="https://pl.wikipedia.org/wiki?curid=2085415" title="Fujiwara no Tadabumi">
Fujiwara no Tadabumi



</doc>
<doc id="2085418" url="https://pl.wikipedia.org/wiki?curid=2085418" title="Bunya no Watamaro">
Bunya no Watamaro



</doc>
<doc id="2085420" url="https://pl.wikipedia.org/wiki?curid=2085420" title="Sakanoue no Tamuramaro">
Sakanoue no Tamuramaro



</doc>
<doc id="2085421" url="https://pl.wikipedia.org/wiki?curid=2085421" title="Ōtomo no Otomaro">
Ōtomo no Otomaro



</doc>
<doc id="2085423" url="https://pl.wikipedia.org/wiki?curid=2085423" title="Mbeya (ujednoznacznienie)">
Mbeya (ujednoznacznienie)



</doc>
<doc id="2085424" url="https://pl.wikipedia.org/wiki?curid=2085424" title="Aimen Rizouk">
Aimen Rizouk

Aimen Rizouk (ur. 3 sierpnia 1979 w Algierze) – algierski szachista, pierwszy arcymistrz w historii tego kraju (tytuł otrzymał w 2007 roku).
Kariera szachowa.
W latach 1992–1999 kilkukrotnie reprezentował Algierię na mistrzostwach świata juniorów w różnych kategoriach wiekowych. W 1998 r. zdobył w Doha tytuł mistrza krajów arabskich juniorów do 20 lat, jednocześnie wypełniając pierwszą normę na tytuł arcymistrza. W 2000 r. zdobył tytuł indywidualnego mistrza Algierii oraz wystąpił w Shenyangu w turnieju o Puchar Świata. W 2001 r. podzielił II m. (za Władimirem Jepiszynem, wspólnie z m.in. Igorem Glekiem) w otwartym turnieju w Werther (Westf.) oraz zakwalifikował się do rozegranego w Moskwie pucharowego turnieju o mistrzostwo świata, w I rundzie przegrywając z Aleksiejem Szyrowem. W 2002 r. podzielił II m. (za Irisberto Herrerą, wspólnie z Rui Damaso, Bogdanem Laliciem, Rusłanem Pogorełowem i Carlosem Matamorosem Franco) w turnieju "Malaga Open" w Maladze, natomiast w 2003 r. podzielił II m. (za Kevinem Spraggettem, wspólnie z Luisem Galego) w Vila Real de Santo António oraz zwyciężył (wspólnie z Pablo San Segundo Carrillo, Borysem Czatałbaszewem i Rubénem Felgaerem) w San Sebastián. W 2005 r. zajął I m. w Reus, a w Barcelonie (podczas drużynowych mistrzostw Katalonii) wypełnił drugą normę na tytuł arcymistrza. W 2006 r. zajął II m. (za Aleksiejem Gawryłowem) w Pontevedrze oraz zwyciężył (wspólnie z Ilmarsem Starostitsem i Marcosem Llanezą Vegą) w Mondariz. W 2007 r. podzielił III m. (za Danielem Camporą i Karelem van der Weide, wspólnie z m.in. Kevinem Spraggettem, Josepem Manuelem Lopezem Martinezem, Mohamedem Tissirem, Davorem Komljenoviciem) w Sewilli i zdobył trzecią arcymistrzowską normę. W 2008 r. podzielił I m. (wspólnie z Diego Adlą) w Saragossie. W 2009 r. zwyciężył w Monastyrze oraz wystąpił w rozegranym w Chanty-Mansyjsku turnieju o Puchar Świata, w I rundzie ulegając Dmitrijowi Jakowienko. W 2010 r. zajął I m. w Vitorii.
Reprezentował Algierię w turniejach drużynowych, m.in.: oraz , zdobywając wspólnie z drużyną brązowy medal.
Najwyższy ranking w dotychczasowej karierze osiągnął 1 marca 2010 r., z wynikiem 2540 punktów zajmował wówczas 1. miejsce wśród algierskich szachistów.

</doc>
<doc id="2085426" url="https://pl.wikipedia.org/wiki?curid=2085426" title="Porto Amélia">
Porto Amélia



</doc>
<doc id="2085430" url="https://pl.wikipedia.org/wiki?curid=2085430" title="Aguaviva">
Aguaviva

Aguaviva – hiszpański zespół muzyczny, działający w latach 70. XX wieku. Twórczość zespołu to w dużej mierze interpretacje poezji hiszpańskiej, m.in. poezji Blasa de Otero.

</doc>
<doc id="2085432" url="https://pl.wikipedia.org/wiki?curid=2085432" title="Kolejka parkowa w Cichowie">
Kolejka parkowa w Cichowie



</doc>
<doc id="2085434" url="https://pl.wikipedia.org/wiki?curid=2085434" title="Mercedes-Benz C216">
Mercedes-Benz C216



</doc>
<doc id="2085435" url="https://pl.wikipedia.org/wiki?curid=2085435" title="Woda Grodziska">
Woda Grodziska

Woda Grodziska - woda stołowa niskozmineralizowana produkowana w Grodzisku Wielkopolskim.
Przedsiębiorstwo Produkcji Wód Mineralnych "WODA GRODZISKA" powstało w 1976 r. Decyzja o jego lokalizacji właśnie w tym mieście związana była z właściwościami miejscowej wody, którą wykorzystywano od wieków m.in. do produkcji piwa grodziskiego. Występuje ona na różnych głębokościach pod całym miastem, wyróżnia się smakiem, czystością bakteriologiczną i chemiczną, a także harmonijną zawartością różnych składników mineralnych. Zakład przy ul. Mikołajczyka czerpał wodę przy pomocy wydajnych studni sięgających warstwy wodonośnej poziomu plejstoceńskiego na głębokości ok. 40-60 m. Wytwórnia została sprywatyzowana w 1993 r., a jej nowym właścicielem została francusko-polska spółka "Ralco". W tamtym okresie produkowano wodę gazowaną oraz wody smakowe, a wielkość produkcji wynosiła ok. 70 mln litrów rocznie.
W 2002 r. nowym właścicielem zakładu została firma Hoop S.A. (obecnie Kofola S.A.), która przyczyniła się do jego rozbudowy, powstała m.in. nowoczesna hala magazynowa. Produkcji Wody Grodziskiej zaprzestano w roku 2009, a w grodziskim zakładzie produkowano m.in. wodę Arctic. Od roku 2011 wznowiono produkcję Wody Grodziskiej dla sieci Tesco. W 2017 r. grupa Kofola, do której należy Hoop, ogłosiła, że zamyka zakład w Grodzisku Wielkopolskim.

</doc>
<doc id="2085443" url="https://pl.wikipedia.org/wiki?curid=2085443" title="Puchar Interkontynentalny w Lekkoatletyce 2010 – bieg na 110 m przez płotki mężczyzn">
Puchar Interkontynentalny w Lekkoatletyce 2010 – bieg na 110 m przez płotki mężczyzn

Bieg na 110 metrów przez płotki mężczyzn – jedna z konkurencji rozegranych podczas pucharu interkontynentalnego w Splicie. Płotkarze rywalizowali 5 września – drugiego dnia zawodów.

</doc>
<doc id="2085444" url="https://pl.wikipedia.org/wiki?curid=2085444" title="Mercedes-Benz C140">
Mercedes-Benz C140



</doc>
<doc id="2085446" url="https://pl.wikipedia.org/wiki?curid=2085446" title="Bez prądu (album Lecha Janerki)">
Bez prądu (album Lecha Janerki)

Bez prądu – pierwszy koncertowy album Lecha Janerki, nagrany w 1993 roku w Polskim Radio Łódź i wydany w maju 1994 roku.
Lista utworów.
źródło:.
Twórcy.
źródło:.

</doc>
<doc id="2085447" url="https://pl.wikipedia.org/wiki?curid=2085447" title="Wojna radziecko-ukraińska">
Wojna radziecko-ukraińska



</doc>
<doc id="2085450" url="https://pl.wikipedia.org/wiki?curid=2085450" title="Sanok SN2">
Sanok SN2

Sanok SN2 – oznaczenie tramwaju elektrycznego wytwarzanego w latach 1938–1939 w Zjednoczonych Fabrykach Maszyn, Kotłów i Wagonów L. Zieleniewski-Fitzner i Gamper, Spółka Akcyjna w Sanoku i eksploatowanego w Krakowie.
Konstrukcja.
Pojazdy SN2 były dwustronnymi i dwukierunkowymi wozami silnikowymi. 
Wagony posiadały spawaną konstrukcji pudła opartą na stalowej ramie. Podwozie wózkowe zastosowane w tramwaju było nazywane podwoziem ostojnicowym co oznaczało iż pojazd posiadał dwie osie osadzone w ramie. W wagonach zastosowano poprawiający elastyczność pojazdu i komfort jazdy system podwójnego odsprężynowania zarówno pudła od wózka jak i wózka od osi.
W pojeździe zastosowano dwa wolnoobrotowe, wentylowane silniki elektryczne o lekkiej konstrukcji (każdy o mocy 44 kW), rozrząd bezpośredni przy użyciu nastawników walcowych. Zastosowano koła szprychowe (10 szprych) o średnicy 750 mm. Zastosowano pantograf nożycowy.
Wnętrze wagonu składało się z jednego przedziału pasażerskiego. Drewniane siedzenia wewnątrz ułożone były wzdłuż ścian pojazdu (4 ławki). Dodatkowo było kilka pojedynczych, drewnianych krzeseł. Obniżone pomosty oddzielone zostały drewnianą, oszkloną w górnej części ścianą z przesuwnymi drzwiami. Od wewnątrz ściany były wyłożone drewnianą boazerią z jesionu. Wagon ogrzewany był czterema grzejnikami elektrycznymi na prąd świeży lub z odzysku. Sufit był biały wykonany z wyprofilowanej sklejki. Dach pojazdu był kryty papą izolacyjną i impregnowany płótnem żaglowym po czym kilkukrotnie malowany. 
Wersje.
W celach doświadczalnych, jeden z dostarczonych Krakowskiej Miejskiej Kolei Elektrycznej pojazdów, został wyposażony w koła elastyczne wyprodukowane przez Fabrykę Lokomotyw w Chrzanowie, według systemu szwedzkiej firmy SAB. Wagon ten spotkał się w Krakowie z bardzo pozytywnymi ocenami. Uważano, że bieg wozu jest bardzo cichy i spokojny jak na ówczesne standardy. Koła tego typu zastosowano w Krakowie dopiero w zakupionych w 1969 roku w tramwajach typu 102N.
Wagon doczepny PN2.
Oprócz wagonów silnikowych fabryka produkowała także serię doczep PN2.
Eksploatacja.
Wraz z rozwojem i powiększaniem się Krakowa w okresie dwudziestolecia międzywojennego zwiększała się sukcesywnie liczba osób korzystających z komunikacji zbiorowej. Koniecznym stało się zarówno powiększanie i zagęszczanie tras tramwajowych jak również modernizacja i powiększanie taboru. Rada miejska zauważając rosnące potrzeby powołała specjalną komisję składającą się z członków Rady Miejskiej, Rady Nadzorczej i Dyrekcji Krakowskiej Miejskiej Kolei Elektrycznej. Zadaniem komisji było przygotowanie planu rozwoju komunikacji. Komisja opracowała 10 letni plan inwestycyjny, którego pełną realizację zatrzymała II wojna światowa.
W ramach realizacji planu Krakowska Miejska Kolej Elektryczna S.A. zawarła umowę z "Sanowagiem", który rok później stał się częścią ogromnego na ówczesną skalę zrzeszenia noszącego nazwę "Zjednoczone Fabryki Maszyn, Kotłów i Wagonów L. Zieleniewski-Fitzner i Gamper, Spółka Akcyjna". Umowa obejmowała dostarczenie 18 wagonów silnikowych i 10 wagonów doczepnych. Wagonom nadano nazwę SN2 nawiązując do produkowanego także w Sanwagu pojazdu SN1. Pojazdom sprowadzonym do Krakowa nadano numery 71–88.
Oparty o założenia planu rozwój sieci tras tramwajowych wymagał dodatkowego taboru. Początkowo niewielkie potrzeby taborowe zaspokajano drogą przebudowy i modernizacji prowadzonej we własnych warsztatach. Intensywny wzrost tras tramwajowych wymagał zakupu nowego taboru. Postanowiono całą dostawę wagonów silnikowych i przyczep oprzeć na produkcji krajowej. Wybrano Sanocką Fabrykę Wagonów "Sanowag", która w 1928 roku stała się częścią składową dużego zrzeszenia metalowego pod nazwą "Zjednoczone Fabryki Maszyn, Kotłów i Wagonów L. Zieleniewski-Fitzner i Gamper, Spółka Akcyjna". Zamówienie dostarczano do Krakowa między grudniem 1938 roku a majem 1939 roku. Były one eksploatowane w ruchu pasażerskim aż do 1976 roku (ostatnie na linii "21" Dworzec Towarowy-Salwator). Większość z taboru została zezłomowana, kilka zostało zmodyfikowanych do celów gospodarczych, natomiast dwa zostały zachowane do celów późniejszej rekonstrukcji. 
Wagon SN2 nr 87 udało się zrekonstruować w latach 1989–1991 w Miejskim Zakładzie Naprawy Tramwajów w Krakowie, natomiast wagon doczepny PN2 nr 530 w tym samym zakładzie zrekonstruowano w 1992 roku. W 2009 roku dołączyła do nich jeszcze jedna doczepa o numerze 524. Obecnie wagony są częścią ekspozycji w Muzeum Inżynierii Miejskiej w Krakowie oraz używane są jako pojazdy Krakowskiej Linii Muzealnej.

</doc>
<doc id="2085451" url="https://pl.wikipedia.org/wiki?curid=2085451" title="Przedstawiciele dyplomatyczni Polski w Grecji">
Przedstawiciele dyplomatyczni Polski w Grecji

Pierwsza oficjalna placówka dyplomatyczna RP w Grecji rozpoczęła działalność 24 maja 1919 w Atenach. Pierwszym polskim przedstawicielem dyplomatycznym, akredytowanym w Grecji był późniejszy prezydent RP – August Zaleski. Poselstwo polskie w Atenach zlikwidowano 22 kwietnia 1941, po agresji niemieckiej na Grecję. Od tej pory poseł polski był akredytowany przy emigracyjnym rządzie greckim działającym w Londynie, a następnie w Kairze.
Ponowne nawiązanie stosunków dyplomatycznych między Polską i Grecją miało miejsce 17 lipca 1945. Podobnie jak w okresie międzywojennym stosunki dwustronne realizowano na szczeblu poselstw. W 1963 rangę stosunków dwustronnych podniesiono do szczebla ambasad. Obecnie budynek ambasady mieści się w Atenach, przy ulicy Chrystanthemon 22 w dzielnicy Psichiko.

</doc>
<doc id="2085461" url="https://pl.wikipedia.org/wiki?curid=2085461" title="Koleje Wielkopolskie">
Koleje Wielkopolskie

Koleje Wielkopolskie (identyfikator literowy PLKW) – polski przewoźnik kolejowy powołany 28 września 2009 przez samorząd województwa wielkopolskiego do wykonywania przewozów regionalnych na terenie Wielkopolski oraz częściowo na terenie Województwa łódzkiego, lubuskiego i kujawsko-pomorskiego. Aktualnie realizuje przewozy na odcinkach: Zbąszynek – Konin – Kutno, Leszno – Ostrów Wielkopolski, Poznań – Wolsztyn i Poznań – Gołańcz, Poznań Główny – Krotoszyn, Gniezno – Jarocin. Na liniach: Poznań – Mogilno, Poznań – Kępno oraz Poznań – Zbąszynek, Poznań - Piła Główna,Poznań-Krzyż przewoźnik współdzieli przewozy pasażerskie ze spółką Polregio.
Geneza przedsiębiorstwa.
Stan kolei po 1989 roku.
Po 1989 doszło w Polsce do masowego zawieszania i likwidowania nierentownych linii kolejowych. Powodem był nieefektywny, drogi w eksploatacji tabor, niszczejące tory i nadmierna infrastruktura, jak też odpływ pasażerów spowodowany wzrostem liczby samochodów prywatnych. Z 1093 mln pasażerów przewiezionych w 1980, w 2001 zostało 309 mln, a w 2010 – 291 mln pasażerów. Redukcje połączeń i likwidacja nierentownych linii dotknęły także województwo wielkopolskie.
Ustawą z dnia 8 września 2000 przedsiębiorstwo państwowe Polskie Koleje Państwowe zostało skomercjalizowane i przekształcone w spółkę prawa handlowego. Z poszczególnych działów organizacyjnych utworzono spółki zależne od skomercjalizowanego PKP SA. Na podstawie Sektora Przewozów Pasażerskich PKP utworzona została spółka PKP Przewozy Regionalne, której powierzono prowadzenie pociągów regionalnych oraz międzyregionalnych osobowych i pospiesznych. W wyniku dalszej restrukturyzacji sektora kolejowych przewozów pasażerskich z dniem 1 stycznia 2004 finansowanie przewozów regionalnych powierzono samorządom wojewódzkim.
Próby porozumienia UMWW z PKP PR.
Zły stan taboru zarządzanego przez PKP Przewozy Regionalne, jeszcze w 2004 skłoniły wielkopolski Urząd Marszałkowski do rozpoczęcia prac nad utworzeniem własnego przewoźnika kolejowego. W latach 2004-2006 samorząd województwa prowadził rozmowy z przedstawicielami spółki PKP PR na temat utworzenia wspólnego przedsiębiorstwa na wzór Kolei Mazowieckich poprzez przeniesienie całości działalności Wielkopolskiego Zakładu Przewozów Regionalnych na nowy podmiot. Na tabor miały składać się autobusy szynowe należące do województwa wielkopolskiego oraz majątek Wielkopolskiego Zakładu PR. Województwo w nowej spółce miało posiadać 51% udziałów, natomiast PKP PR miała przypaść reszta. Rozpoczęcie przewozów przez Koleje Wielkopolskie planowane było na 1 stycznia 2007. We wrześniu 2006 rozmowy między UMWW a PKP PR zostały wstrzymane. Rząd nie godził się na umorzenie długów przewoźnika państwowego, więc PKP PR nie mógł wnieść taboru do nowej spółki. Sprawę chciano rozwiązać poprzez zmianę aportu taboru na jego dzierżawę. Przesunięto także debiut Kolei Wielkopolskich na 1 lipca 2007. W maju 2007 stało się jasne, że i ten termin nie zostanie dotrzymany. Urząd marszałkowski obwiniał rząd za problemy z powstaniem nowego przewoźnika. Ostatecznie nie doszło do porozumienia, a powodem były wysokie koszty dzierżawy taboru.
Historia.
Przed powstaniem spółki.
W 2002 Urząd Marszałkowski Województwa Wielkopolskiego podpisał z ZNTK Poznań umowę na dostawę dwóch jednoczłonowych autobusów szynowych serii SA105 (typ 213M) oraz pięciu dwuczłonowych serii SA108 (typ 215M). Pojazdy jednoczłonowe dostarczono w połowie 2002, dwuczłonowe zaś sukcesywnie od 2003 do 2004. Rok później rozszerzono zamówienie o dwa kolejne dwuczłonowe szynobusy poznańskiego producenta z opcją szybkiej dostawy, jednak z powodu problemów finansowych ZNTK Poznań, pierwszy z pojazdów został oddany do użytku w 2006, a drugi w roku następnym.
Z uwagi na opóźnienia ZNTK Poznań w dostawie autobusów szynowych, w 2005 UMWW podpisał z PESĄ Bydgoszcz porozumienie, na mocy którego bydgoski producent miał dostarczyć dwuczłonowy pojazd serii SA132 (typ 218Ma). Spalinowy zespół trakcyjny trafił do odbiorcy w drugiej połowie grudnia 2005. 29 marca 2006 zawarto umowę na przygotowanie dwóch kolejnych maszyn serii SA132, a pod koniec roku umowę rozszerzono o kolejne 8 sztuk. Pesa wywiązała się z porozumienia do 2007. 24 lipca 2008 w Urzędzie Marszałkowskim w Poznaniu zawarto umowę na dostarczenie przez Pesę dwóch zespołów SA132 (typ 218Md). Oba pojazdy zostały przekazane do użytkowania w grudniu 2008.
Na początku 2008 polski rząd rozpoczął pracę nad przekazaniem spółki PKP Przewozy Regionalne samorządom wojewódzkim. Stosowne rozporządzenie zostało wydane 27 listopada 2008, a województwu wielkopolskiemu przypadło 9,7% udziałów w Przewozach Regionalnych. Z przedsiębiorstwa przeniesiony do PKP Intercity został Oddział Przewozów Międzywojewódzkich uruchamiający pociągi pospieszne. W Przewozach Regionalnych zostały prawie wyłącznie pociągi wewnątrzwojewódzkie.
2009.
Złe przygotowanie procesu usamorządowienia przewoźnika, rozdrobnienie struktury właścicielskiej oraz ogólny chaos organizacyjny skłoniły Samorząd Województwa Wielkopolskiego do ponownego rozpoczęcia przygotowań do utworzenia własnego przedsiębiorstwa kolejowego. Zdaniem UMWW własna spółka przewozowa pozwoli na lepsze wykorzystanie środków finansowych i poprawę jakości przewozów. Ostateczna decyzja o samodzielnym utworzeniu Kolei Wielkopolskich zapadła 28 września 2009. Dyrektorem spółki został Jarosław Polaszewski.
2010.
22 lutego 2010 Koleje Wielkopolskie Sp. z o.o. została wpisana do Krajowego Rejestru Sądowego. Od 6 lipca 2010 przedsiębiorstwo posiada licencję na przewóz osób na terenie Unii Europejskiej oraz Europejskim Obszarze Gospodarczym. Planowany start spółki miał mieć miejsce 13 grudnia 2010, kiedy to w życie wchodził nowy rozkład jazdy pociągów, jednak z uwagi na brak certyfikatów bezpieczeństwa, debiut musiał zostać przełożony.
27 sierpnia samorząd województwa zakupił w przedsiębiorstwie Pesa Bydgoszcz 12 używanych elektrycznych zespołów trakcyjnych serii EN57. Do 8 grudnia 2012 wszystkie były dzierżawione przez Przewozy Regionalne. Od 9 grudnia 2012 są użytkowane przez Koleje Wielkopolskie.
W październiku nowym prezesem spółki został były dyrektor Wielkopolskiego Zakładu Przewozów Regionalnych – Włodzimierz Wilkanowicz.
2011.
Na początku roku rozstrzygnięto przetarg na nowe elektryczne zespoły trakcyjne dla Kolei Wielkopolskich. 8 lutego podpisano z Pesą Bydgoszcz umowę na dostawę 22 czteroczłonowych EZT rodziny Pesa Elf. Zakup taboru do prowadzenia przewozów wartego 470 mln zł realizowany był w ramach Wielkopolskiego Regionalnego Programu Operacyjnego. Dostawy pociągów zaplanowano na lata 2012–2014. Nowe jednostki zakupiono celem wykorzystania na linii nr 3 (E 20) na odcinku Zbąszynek – Poznań – Września – Konin – Koło – Kutno oraz na linii nr 353 na odcinku Poznań – Gniezno – Inowrocław.
W styczniu uruchomiona została strona internetowa przewoźnika. Kolejnym terminem startu Kolei Wielkopolskich miał być marzec 2011, jednak i tym razem brak certyfikatów i personelu przeszkodził spółce w debiucie na torach województwa. 3 marca 2011 Prezes Urzędu Transportu Kolejowego wydał na rzecz Kolei Wielkopolskich Certyfikat Bezpieczeństwa – Część A, a dwa tygodnie później spółka otrzymała część B dokumentu, dzięki któremu jest formalnie w pełni gotowa do prowadzenia przewozów pasażerskich.
1 czerwca Koleje Wielkopolskie zadebiutowały na niezelektryfikowanych liniach w południowej części województwa, świadcząc usługi przewozowe na trasach Leszno – Zbąszynek, Leszno – Ostrów Wielkopolski oraz Leszno – Jarocin.
21 kwietnia województwo stosowną ustawą rozpisało przetarg na modernizację trzech EZT serii EN57 (1031, 1413 i 1413) do standardu AKW. W lipcu 2011 przetarg rozstrzygnięto, a modernizatorem zostało przedsiębiorstwo Newag Nowy Sącz. Pociągi zostały wyposażone w napęd asynchroniczny prądu przemiennego, zmianie uległo także wnętrze i czoło pociągu. Dodatkowo zainstalowana została klimatyzacja przestrzeni pasażerskiej. 12 lipca 2012 Urząd Marszałkowski Województwa Wielkopolskiego zlecił z wolnej ręki, jako rozszerzenie poprzedniego zamówienia, modernizację czwartej jednostki EN57 (1434) do standardu AKW.
30 sierpnia otwarto po remoncie Dworzec Letni w Poznaniu. Podczas uroczystości przekazano budynek w dzierżawę wielkopolskiej spółce kolejowej. Przy okazji zaprezentowano również mundury załóg Kolei Wielkopolskich. podczas otwarcia Dworca Letniego w Poznaniu, zaprezentowano mundury załóg pokładowych spółki. Po przystosowaniu do obsługi podróżnych, 31 października, Dworzec Letni został ponownie otwarty, udostępniając klientom Kolei Wielkopolskich kasy biletowe oraz poczekalnię.
W grudniu spółka przejęła od Przewozów Regionalnych obsługę połączeń na wyremontowanych liniach z Poznania do Wągrowca i Gołańczy oraz Wolsztyna. Przejęto również połączenie Wągrowiec – Rogoźno na linii nr 206 reaktywowanej po 20 latach w celu zapewnienia komunikacji z Poznaniem mieszkańcom Wągrowca podczas półrocznego remontu linii nr 356. Jednocześnie poinformowano, że relacja Leszno – Gostyń obsługiwana będzie autobusową komunikacją zastępczą, natomiast z Gostynia do Jarocina kursowanie pociągów zostaje zawieszone.
2012.
2 stycznia przewoźnik wprowadził bezpłatny informator SMS, który wiadomościami na telefon komórkowy informuje o opóźnieniach czy zmianie rozkładu.
Wraz z 1 marca 2012, Koleje Wielkopolskie całkowicie zawiesiły kursowanie pociągów na trasie Rogoźno – Wągrowiec oraz na trasie Leszno – Gostyń z powodu niewystarczającej ilości środków w budżecie Urzędu Marszałkowskiego.
W maju rozpoczęła się budowa pierwszych zespołów Pesa Elf dla Kolei Wielkopolskich. Bydgoskie przedsiębiorstwo deklarowało, że w 2012 zostanie dostarczonych 8 pojazdów, jednak Koleje Wielkopolskie pod koniec grudnia eksploatowały pięć nowych jednostek. Za brakujące trzy Elfy Pesa dostarczyła spółce kolejowej trzy używane elektryczne zespoły serii EN57. 8 sierpnia na Dworcu Letnim w Poznaniu odbył się odbiór techniczny i prezentacja pierwszego pociągu EN76 ELF, przeznaczonego dla Kolei Wielkopolskich. EZT został przekazany spółce do przeprowadzenia prób eksploatacyjnych i technologicznych oraz szkolenia załogi.
1 listopada, Koleje Wielkopolskie zorganizowały w nieczynnej lokomotywowni w Zbąszynku halę napraw swoich pociągów. Pierwszą jednostką, która skorzystała z lokomotywowni po przejęciu jej przez spółkę, był EN57-1061.
15 listopada, w związku z planowanym zwiększeniem przewozów, spółka złożyła do Urzędu Transportu Kolejowego wniosek o ponowne wydanie licencji przewoźnika. 7 grudnia pozwolenie zostało wydane i Koleje Wielkopolskie bez przeszkód zaczęły obsługiwać nowe linie.
Od 9 grudnia, wraz z wprowadzeniem nowego rozkładu jazdy 2012/2013, Koleje Wielkopolskie rozpoczęły obsługę linii linii kolejowej nr 3 na odcinkach Poznań – Kutno oraz Poznań – Zbąszynek. Kolejną zmianą w rozkładzie był powrót parowozów z Wolsztyna na obsługiwaną przez przewoźnika linię Poznań – Wolsztyn. Tego samego dnia, Koleje Wielkopolskie wraz z Przewozami Regionalnymi i Zarządem Transportu Miejskiego w Poznaniu wprowadziły nową ofertę – wspólny bilet na poznańską komunikację miejską i kolej w promieniu 30 kilometrów od stolicy województwa.
2013.
W marcu, w związku z licznymi wypadkami autobusów szynowych i SZT spółce zaczęło brakować taboru do obsługi niezelektryfikowanych linii w województwie. Powodem były długie procedury przy uzyskiwaniu odszkodowań od ubezpieczycieli. By zapewnić płynność przewozów, Koleje Wielkopolskie zmuszone były wypożyczyć od Przewozów Regionalnych skład wagonowy prowadzony lokomotywą spalinową serii SU42.
Od 1 maja na części stacji obsługiwanych przez przedsiębiorstwo pojawiło się 16 automatów biletowych. 23 maja odebrany został ósmy Elf z 22 zamówionych w zakładach Pesa. Pojazd EN76-033 jest setnym elektrycznym zespołem trakcyjnym wyprodukowanym w bydgoskich zakładach.
We wprowadzonym od 9 czerwca rozkładzie jazdy pojawiły się na relacji Konin – Września – Poznań oraz Poznań – Zbąszynek pociągi przyspieszone spółki. Pociągi tej klasy nie zatrzymują się na przystankach, dzięki czemu czas przejazdu uległ skróceniu o kilka do kilkunastu minut.
W połowie roku Państwowa Inspekcja Pracy skontrolowała polskich przewoźników kolejowych i wykryła nieprawidłowości w czasie pracy maszynistów pociągów Kolei Wielkopolskich. Przewoźnik został ukarany mandatem w wysokości 1000 złotych. Wicemarszałek województwa wielkopolskiego zapowiedział inspekcję w należącej do województwa spółce.
14 czerwca ogłoszono przetarg na naprawę główną wraz z modernizacją dwóch spalinowych zespołów trakcyjnych serii SA108. Modernizacji mają zostać poddane fotele dla pasażerów, monitoring wnętrza pojazdu, system informacji pasażerskiej oraz zabudowę ubikacji przystosowanej dla osób niepełnosprawnych. Ponadto do wyposażenia mają zostać dodane m.in. gniazdka elektryczne i wideorejestrator trasy. 30 lipca ogłoszono, że jedyną ofertę zgłosiła Pesa Bydgoszcz i to ona została wybrana modernizatorem SA108.
8 lipca 2013 urząd marszałkowski województwa wielkopolskiego podpisał z Newagiem umowę na modernizację kolejnych dwóch (1062 i 1502) EZT EN57 do standardu AKW. W porównaniu z wcześniejszymi modernizacjami, EN57 zostanie wyposażony w drzwi odskokowo-przesuwne, inaczej rozplanowane przedsionki oraz miejsca do przewozu rowerów. EN57AKW dostarczono Kolejom Wielkopolskim w listopadzie 2013.
Od 25 października, dzięki porozumieniu Kolei Wielkopolskich i PKP Intercity, możliwy jest zakup biletów na pociągi dalekobieżne w kasach wielkopolskiego przewoźnika.
30 października Prezes UTK wyłączył z eksploatacji jeden zespół serii EN57. Powodem było uszkodzenie automatycznego zamykania drzwi bocznych, które zagrażało bezpieczeństwu podróżnych.
Na początku listopada, spółka ogłosiła przetarg na obsługę pociągów Kolei Wielkopolskich przez drużyny trakcyjne. Przewoźnik poszukuje maszynistów pojazdów spalinowych i elektrycznych. Otwarcie kopert z ofertami ma nastąpić 11 grudnia 2013. Pod koniec miesiąca, przewoźnik odebrał od Newagu dwie jednostki serii EN57, przekazane do modernizacji w lipcu.
15 grudnia, wraz z wejściem w życie rozkładu jazdy 2013/14 rozpoczęto obsługę linii kolejowej nr 353 z Poznania do Gniezna i Mogilna z prędkością maksymalną 150 km/h. Również na tej linii uruchomiono kursy przyspieszone. Tego samego dnia, z uwagi na remont linii Poznań – Wolsztyn, zawieszono kursowanie parowozów na tej trasie. Składy ciągnięte lokomotywą parową przeniesiono na linię Wolsztyn – Leszno.
2014.
Na początku stycznia rozstrzygnięto konkurs na obsługę pociągów spółki przez zewnętrzne drużyny trakcyjne. Jedynym oferentem okazała się toruńskie przedsiębiorstwo Cargo Master. Strony podpisały roczny kontrakt warty 1 604 060 PLN netto.
25 lutego, zgodnie z planem, do przewoźnika trafił ostatni, 22 EZT Pesa Elf. Tym samym Pesa Bydgoszcz wypełniła kontrakt.
31 marca był ostatnim dniem planowego kursowania pociągów prowadzonych trakcją parową. Zawieszenie kursowania spowodowane jest brakiem porozumienia UM województwa wielkopolskiego z właścicielem Parowozowni Wolsztyn – spółką PKP Cargo w sprawie statusu parowozowni i przyszłości pociągów planowych.
Od 7 kwietnia w kasach Kolei Wielkopolskich w aglomeracji poznańskiej można nabyć jednorazowe i krótkookresowe bilety na przejazdy środkami komunikacji uruchamianymi przez Zarząd Transportu Miejskiego w Poznaniu.
W sierpniu rozszerzono przetarg z 8 lipca 2013 na naprawę główną połączoną z modernizacją EN57-1025 do wersji AKW. Jednostka ma zostać poddana takiej samej przemianie jak jednostki 1062 i 1502.
Na początku października przewoźnik rozpisał przetarg na dzierżawę z opcją kupna czterech spalinowych zespołów trakcyjnych przeznaczonych do obsługi linii niezelektryfikowanych. Główną przyczyną była duża frekwencja w pociągach do Wągrowca i Wolsztyna. Trzy pojazdy mają być wypożyczone na okres 2 lat, czwarta jednostka – 18 miesięcy. W tym samym miesiącu protest do Krajowej Izby Odwoławczej złożyło konsorcjum Newag, zarzucając Kolejom Wielkopolskim napisanie Specyfikacji Istotnych Warunków Zamówienia (SIWZ) faworyzujące bydgoską Pesę, prosząc równocześnie przewoźnika o korektę niekorzystnych zapisów w SIWZ. KIO ostatecznie odrzuciła odwołanie Newagu, lecz wcześniej zamawiający zmienił niekorzystne dla nowosądeckiego konsorcjum zapisy odnośnie do otrzymania zezwolenia na poruszanie się pojazdu po terytorium Niemiec oraz obliczania ceny za dzierżawę SZT. 18 grudnia podano, że przetarg wygrała spółka Pesa Rental proponując pojazdy typu 223M "Link". Z uwagi na brak jednego z dokumentów, procedura przetargowa została anulowana i musiała odbyć się ponownie. 9 stycznia 2015 Pesa Rental ponownie została wybrana w przetargu, będąc jedynym oferentem, a miesiąc później strony podpisały wartą 64,2 mln zł umowę.
Od 14 listopada w kasach przewoźnika można nabyć bilety na pociągi uruchamiane przez spółkę Koleje Mazowieckie. Kilka dni później Koleje Wielkopolskie pojawiły się w wyszukiwarce połączeń jakdojade.pl oferującej planowanie podróży pociągiem i komunikacją miejską.
29 grudnia rozpisano przetarg na naprawę rewizyjną wraz z modernizacją trzech SZT serii SA132. Wymianie mają podlec m.in. fotele w przestrzeni pasażerskiej, układy: klimatyzacji, hamulcowy, sterowania i łączności oraz odświeżenie zewnętrznej powłoki lakierniczej.
2015.
13 marca przekazano przewoźnikowi pierwsze trzy SZT "Link". Po dwutygodniowej serii testów bez pasażerów zostały przydzielone do obsługi połączeń między Poznaniem a Wągrowcem i Wolsztynem. 26 sierpnia do floty przewoźnika dołączył ostatni zamówiony pojazd serii – SA139-010.
W marcu, Koleje Wielkopolskie, jako pierwszy przewoźnik w Polsce wyposażył wszystkie użytkowane pojazdy w automatyczne defibrylatory zewnętrzne (AED). Urządzenia mają pomóc w ratowaniu osób, które doznają nagłego zatrzymania krążenia krwi.
Od połowy maja podróż Kolejami Wielkopolskimi można planować przez Mapy Google. Jest to drugi, po PKP Intercity, przewoźnik, który wykorzystuje Google Maps do wyszukiwania połączeń.
Począwszy od 15 września w kasach przewoźnika można nabyć bilety na pociągi Łódzkiej Kolei Aglomeracyjnej.
Na początku października zaprezentowano pierwszy zmodernizowany pojazd serii SA132 o numerze 001. Przebudowie poddano także jednostki o numerach 003 i 004.
Uchwałą z 1 grudnia, od 13 dnia miesiąca, Urząd Marszałkowski Województwa Wielkopolskiego zakończył dzierżawę autobusu szynowego SA105-001 Kolejom Wielkopolskim. Oba posiadane przez województwo pojazdy tego typu na następne 5 lat udostępniono do użytkowania spółce Przewozy Regionalne.
2016.
24 lutego województwo ogłosiło przetarg nieograniczony na naprawę rewizyjną i modernizację 5 spalinowych zespołów serii SA132 o numerach 008 ÷ 012, których użytkownikiem są Koleje Wielkopolskie. 14 kwietnia konkurs rozstrzygnięto na korzyść Pesy Bydgoszcz. Oferta bydgoskiego producenta byłą jedyną ofertą. W czerwcu uprawomocniono kontrakt wart 23 739 000 PLN. Zleceniobiorca ma 200 dni na wykonanie wszystkich zleconych prac.
Od lipca przewoźnik rozpoczął przygotowania do 31. Światowych Dni Młodzieży w Krakowie. 5 lipca Koleje Wielkopolskie wespół ze służbami ratunkowymi, Strażą Ochrony Kolei i PKP Energetyka przeprowadziły ćwiczenia przed wydarzeniem. 23 lipca zainaugurowano akcję "Wielkopolskie dla Młodzieży Świata" – zapewnienie bezpiecznego przewozu młodzieży do Krakowa. Do 2 sierpnia zorganizowano 35 pociągów, które przewiozły nawet 7000 pielgrzymów.
14 listopada 2016 rozpisano przetarg, w myśl którego 3 sztuki dotychczas zmodernizowanych jednostek EN57AKW przejdą naprawę rewizyjną z modernizacją systemu klimatyzacji i systemu informacji pasażerskiej. Postępowanie dotyczy dwóch zespołów (EN57-1031 i EN57-1412) dzierżawionych przez województwo Kolejom Wielkopolskim i jednostce EN57-1413 użytkowanej przez Wielkopolski Oddział Przewozów Regionalnych. 22 grudnia otwarto jedyną ofertę złożoną przez ZNTK „Mińsk Mazowiecki”, a 13 stycznia 2017 poinformowano, że jedyny oferent został zwycięzcą w przetargu.
23 grudnia ogłoszono, że województwo ma zamiar kupić 10 pięciosegmentowych ezt za planowaną kwotę 198,9 mln złotych. Poza dostawą pojazdów producent ma przeprowadzić szkolenia, objąć tabor opieką serwisową i gwarancyjną oraz udostępnić dokumentację eksploatacyjną. Termin składania ofert w konkursie miał początkowo upłynąć 8 lutego 2017, jednak korekty SIWZ i odwołanie Stadler Polska wydłużyło ten termin do 24 marca 2017. Tego dnia otwarto koperty z ofertami Stadlera, Newagu i Pesy, a 13 kwietnia 2017 wybrano propozycję bydgoskiego producenta jako najkorzystniejszą.
2017.
27 stycznia przewoźnik ogłosił konkurs na czteromiesięczną dzierżawę spalinowych zespołów trakcyjnych serii SA132, SA134 lub SA139. 13 lutego otwarto oferty, gdzie jedynym chętnym była Pesa Rental. 7 marca ogłoszono wybór, a 15 marca parafowano umowę użyczenia trzech zespołów SA139 "Link" wartą 960 tys. złotych netto.
W związku z remontem linii kolejowej nr 3 na odcinku Swarzędz – Sochaczew, Koleje Wielkopolskie rozpisały przetarg na autobusową komunikację zastępczą na remontowanym odcinku Konin – Września – Poznań. Spośród ośmiu oferentów, 24 maja, wybrano propozycję firmy Europa Express City.
15 maja na wielkopolskie tory wróciły pociągi prowadzone trakcją parową. W dni powszednie dwie pary pociągów obsługują ruch na trasie Wolsztyn – Leszno, a w soboty – trasę Wolsztyn – Poznań Główny. Wszystko za sprawą zgody między Instytucją Kultury "Parowozownia Wolsztyn", PKP Cargo (właścicielem taboru i parowozowni), samorządem Wolsztyna i Urzędu Marszałkowskiego Województwa Wielkopolskiego. 18 stycznia 2018 spółka poinformowała o czasowym zawieszeniu pociągów prowadzonych trakcją parową i zastąpieniu ich SZT na trasie Poznań Główny – Wolsztyn, kursujących w soboty do 10 marca 2018 roku.
W czerwcu przewoźnik zgłosił chęć kupna czterech jednakowych pociągów spalinowych. Kilka dni później ogłoszono przetarg na dwa kolejne zespoły zasilane silnikami Diesla. Oba ogłoszenia były kilkukrotnie modyfikowane, a moment rozstrzygnięcia przesuwany. Ostatecznie, 11 sierpnia, otwarto oferty na dwa szt, gdzie jedynym chętnym była Pesa Rental. 31 sierpnia zatwierdzono ofertę bydgoskiej spółki. Dostawa pojazdów ma zostać zrealizowana do 15 grudnia 2017. W przetargu na cztery zespoły spalinowe było dwóch oferentów: Pesa Bydgoszcz i Newag Nowy Sącz. Obie propozycje były jednak powyżej zaplanowanego budżetu i 28 sierpnia przetarg został unieważniony. Pod koniec września Koleje Wielkopolskie otrzymały dofinansowanie na zakup dodatkowego taboru, a 11 października ponowiono konkurs na cztery szt. Otwarcie ofert przesunięto na 22 grudnia 2017 roku, natomiast 06 lutego 2018 dokonano wyboru oferty zakładów PESA Bydgoszcz na dostawę 4 SZT.
1 sierpnia do sprzedaży wprowadzono "Wspólny Bilet Samorządowy", który poza nielicznymi wyjątkami, pozwoli na dobową podróż pociągami samorządowych spółek kolejowych: Kolei Mazowieckich, Warszawskiej Kolei Dojazdowej, Kolei Śląskich, Kolei Małopolskich, Arrivy, Kolei Dolnośląskich, Łódzkiej Kolei Aglomeracyjnej oraz Kolei Wielkopolskich.
7 sierpnia zdecydowano poddać pięć zespołów elektrycznych serii EN76 o numerach 026 ÷ 030 naprawie na poziomie P4 oraz modernizacji. 25 września zapoznano się z ofertami w przetargu, a jedynym oferentem było konsorcjum Pesa Bydgoszcz i ZNTK „Mińsk Mazowiecki”. 16 października zatwierdzono wartą 20.602.500 zł brutto ofertę.
23 sierpnia uchwalono zatwierdzenie trybu zamówienia z wolnej ręki na "Wykonanie czynności czwartego poziomu utrzymania i prac modernizacyjnych dla elektrycznego zespołu trakcyjnego EN57AKW-1434". Miesiąc później ogłoszono, że wykonawcą zamówienia został ZNTK „Mińsk Mazowiecki”.
23 sierpnia 2017 podpisano umowę pomiędzy Urzędem Marszałkowskim a Pesą na dostawę 10 sztuk 5-członowych Elfów II, a 13 października umowę na dostawę 2 sztuk dwuczłonowych spalinowych zespołów trakcyjnych wyprodukowanych po 1 stycznia 2015.
W połowie października rozpisano przetarg na naprawę czwartego poziomu utrzymania (P4) wraz z modernizacją SZT SA132-014. Otwarcie kopert z ofertami nastąpiło 30 listopada, natomiast wybór wykonawcy naprawy czwartego poziomu utrzymania połączonego z modernizacją nastąpił 19 grudnia 2017 roku, którym zostały zakłady PESA z Bydgoszczy.
Od niedzieli, 10 grudnia, pociągi przewoźnika wyjechały w pierwsze planowe kursy z Poznania Głównego do Krotoszyna przez Jarocin oraz do Kępna przez Jarocin i Ostrów Wielkopolski.
11 grudnia władze województwa i jednostki samorządowe podpisały porozumienie mające powołać do życia Poznańską Kolej Metropolitalną (PKM). W założeniach, częstotliwość kursów w obrębie aglomeracji poznańskiej (ok. 50 km od Poznania), ma wynosić nawet dwa połączenia na godzinę w czasie szczytu komunikacyjnego. Pierwszy etap powstania PKM ma ruszyć w marcu 2018 roku i obejmować połączenia Poznania z Grodziskiem Wielkopolskim, Jarocinem, Nowym Tomyślem i Wągrowcem. W kolejnych latach system ma ulec rozszerzeniu o połączenia do Gniezna, Kościana, Rogoźna, Wronek i Wrześni.
2018.
W 2018 roku spółka wydzierżawiła od Arrivy dwa pojazdy SA134, w czasie niedostępności jednego z nich był on zastępowany przez pojazd VT628.
10 czerwca 2018 roku uruchomione zostały połączenia w ramach Poznańskiej Kolei Metropolitalnej ze stacji Poznań Główny do Nowego Tomyśla, Grodziska Wielkopolskiego, Jarocina i Wągrowca. Tego samego dnia ruszyły także reaktywowane pociągi z Gniezna do Jarocina, które zostały zawieszone w 2012 roku. 3 czerwca 2018 roku spółka uruchomiła 3 pary specjalnych pociągów z Poznania Głównego do Szreniawy na VIII szreniawski Festiwal Piwa – Piwo z Kulturą, odbywający się w Muzeum Narodowe Rolnictwa i Przemysłu Rolno-Spożywczego w Szreniawie. 2 września 2018 uruchomione zostały dodatkowe pociągi w ramach Poznańskiej Kolei Metropolitalnej, kursujące w relacji Poznań Główny – Swarzędz. Część z nich jedzie w wydłużonej relacji z Jarocin, Krotoszyn i Zbąszynka.
2019.
31 lipca 2019 roku z inicjatywy Marszałka Województwa Wielkopolskiego zainaugurowano specjalny pociąg na Pol’and’Rock Festival w Kostrzynie, dotychczas obsługiwany przez Przewozy Regionalne, z powodu wycofania się tej spółki z przewozów MusicRegio. 22 sierpnia 2019 zainaugurowano połączenie w ramach PKM z Poznania Głównego do Kostrzyna, które Koleje Wielkopolskie regularnie obsługują od 2 września 2019 roku. 13 września przewoźnik zawarł umowę z Newagiem na dostawę czterech nowych SZT typu 36WEhd.
19 września przybył do Poznania 5 z 10 pociągów Elf II, który skierowano na trasę PKM do Kostrzyna. Od grudnia 2019 pociągi Kolei Wielkopolskich przejęły obsługę linii kolejowej nr 354 na odcinku Poznań Główny – Piła Główna od spółki Przewozy Regionalne. Pociągi PR kursują nadal do Kołobrzegu, Szczecinka i Koszalina.
2020.
29 kwietnia na przejeździe kolejowo-drogowym w Bolechowie doszło do wypadku z udziałem szynobusu Kolei Wielkopolskich SA132-012, który doznał poważnych uszkodzeń po zderzeniu z wywrotką.
Od listopada rozpoczęto dostawy jednostek 36WEhd dla przewoźnika.
2021.
Włodzimierz Wilkanowicz zakończył pełnienie funkcji prezesa zarządu spółki 22 czerwca 2021 roku, na tym stanowisku zastąpił go następnego dnia Marek Nitkowski.
W połowie roku przewoźnik zdecydował się na zakup używanego SZT SA139-008 od Pesy mający zastąpić zniszczony w wypadku pod Bolechowem szynobus SA132-012, który na skutek doznanych uszkodzeń został zezłomowany.
21 października 2021 roku podpisano umowę na zakup dwóch dodatkowych 36WEhd od Newagu w ramach opcji.
Plany na przyszłość.
Do 2020 samorząd województwa zamierza kupić 12-13 nowych czteroczłonowych EZT oraz zmodernizować posiadane EN57. Na ten cel przeznaczono 63 mln euro z Wielkopolskiego Regionalnego Programu Operacyjnego na lata 2014-2020. Wszystkie pojazdy mają trafić do Kolei Wielkopolskich. 6 lutego 2018 roku Centrum Unijnych Projektów Transportowych rozstrzygnęło konkurs na dofinansowanie projektów transportowych. 12 lutego 2018 roku UMWW poinformował o realizacji projektu CUPT, który umożliwi zakup 7 pięcioczłonowych elektrycznych zespołów trakcyjnych dla PKM, kursujących w miejskim obszarze funkcjonalnym miasta Poznania, na trasach Września – Opalenica, Poznań Główny – Rogoźno Wielkopolskie, Poznań Główny – Gniezno, Poznań Główny – Czempiń, Poznań Główny – Wronki.
Tabor.
Koleje Wielkopolskie nie posiadają własnego taboru z wyjątkiem pojazdów elektrycznych 48WE Elf II i spalinowych 36WEhd. Przewoźnik wykorzystuje tabor będący własnością województwa wielkopolskiego.
Obsługiwane połączenia (od 12 grudnia 2021 roku).
Leszno – Zbąszynek.
Linia została otwarta 1 czerwca 2011. Pociągiem relacji Wolsztyn – Leszno zainaugurowano przewozy spółki. Połączenie wykorzystuje linie kolejowe nr 3 i 359. Jest to jedyna normalnotorowa linia planowa w Europie obsługująca pociągi prowadzone trakcją parową, ponieważ 15 grudnia 2013 na trasie Poznań – Wolsztyn zawieszono kursowanie pociągów prowadzonych parowozami.
1 kwietnia 2014 na trasie Wolsztyn – Leszno – Wolsztyn zawieszono planową obsługę połączeń lokomotywą parową.
15 maja 2017 na linie Wolsztyn – Leszno oraz Wolsztyn – Poznań wróciły pociągi ciągnięte parowozem.
Leszno – Ostrów Wielkopolski.
Linia została otwarta 1 czerwca 2011. Była to jedna z dwóch linii, na których debiutowały Koleje Wielkopolskie. Połączenie wykorzystuje linie kolejowe nr 14, 815 i 816.
Poznań Główny – Gołańcz.
Koleje Wielkopolskie pojawiły się na trasie Poznań Główny – Gołańcz 11 grudnia 2011, kiedy to został ogłoszony nowy rozkład jazdy pociągów. Możliwe to było dzięki remontowi linii nr 356 na odcinku Poznań Wschód – Wągrowiec. Połączenie wykorzystuje linie kolejowe nr 3 i 356.
W 2015 na linii powstały dwa nowe przystanki – Przebędowo i Łopuchowo Osiedle, które od grudnia 2015 zostały włączone do rozkładu jazdy.
Poznań Główny – Wolsztyn.
Koleje Wielkopolskie pojawiły się na trasie Poznań Główny – Wolsztyn 11 grudnia 2011, kiedy to został ogłoszony nowy rozkład jazdy pociągów. Możliwe to było dzięki rewitalizacji linii nr 357 na odcinku Luboń – Wolsztyn. Do 15 grudnia 2013 część kursów na linii obsługiwały pociągi prowadzone lokomotywą parową, jednak z uwagi na prace remontowe na linii, parowozy przeniesiono na trasę Wolsztyn – Leszno. Od 15 maja 2017, w soboty ponownie uruchomiono pociągi parowe na trasie Wolsztyn – Poznań Główny. Połączenie wykorzystuje linie kolejowe nr 271 i 357. 14 grudnia 2014 otwarto na linii nowy przystanek osobowy – Grąblewo, znajdujący się między przystankiem Ptaszkowo Wielkopolskie a stacją Grodzisk Wielkopolski.
Poznań Główny – Kutno.
Obsługa linii została przejęta od Przewozów Regionalnych 9 grudnia 2012. Połączenie wykorzystuje linie kolejowe nr 3, 807 i 808.
Poznań Główny – Zbąszynek.
Obsługa linii została przejęta od Przewozów Regionalnych 9 grudnia 2012. Połączenie wykorzystuje linię kolejową nr 3.
Poznań Główny – Mogilno.
Trasa została udostępniona Kolejom Wielkopolskim w grudniu 2013 roku. Pociągi spółki zastąpiły część kursów pociągów Regio organizowanych przez Przewozy Regionalne. Połączenie wykorzystuje linie kolejowe nr 3 i 353.
Poznań Główny – Krotoszyn - Milicz.
Trasa została udostępniona Kolejom Wielkopolskim 10 grudnia 2017 roku. Pociągi spółki zastąpiły część kursów pociągów Regio organizowanych przez Przewozy Regionalne. Połączenie wykorzystuje linie kolejowe nr 272 i 281. Od 13 grudnia 2020 roku dwie pary pociągów zostały wydłużone do stacji Milicz.
Poznań Główny – Ostrów Wielkopolski - Kępno/Odolanów.
Trasa została udostępniona Kolejom Wielkopolskim 10 grudnia 2017 roku. Pociągi spółki zastąpiły część kursów pociągów Regio organizowanych przez Przewozy Regionalne. Z dniem 13 grudnia 2020 dwie pary pociągów dotychczas kursujących do Ostrowa Wielkopolskiego wydłużono do Odolanowa. Połączenie wykorzystuje między innymi linię kolejową nr 272.
Gniezno – Jarocin.
Trasa została regularnie uruchomiona 10 czerwca 2018 po 6 latach przerwy. Połączenie wykorzystuje linię kolejową nr 281
Poznań Główny – Kalisz.
Trasa została udostępniona 9 grudnia 2018 roku. Połączenie wykorzystuje linie kolejowe nr 14, 272 i 811. Trasę obsługują 2,5 pary pociągów z pominięciem Ostrowa Wielkopolskiego.
Poznań Główny - Piła Główna.
Trasę uruchomiono 15 grudnia 2019 roku. Połączenie wykorzystuje linię kolejową nr 354.
Poznań Główny - Łódź Fabryczna.
Trasa zostanie oficjalnie uruchomiona z dniem 13 grudnia 2020 roku. Połączenie będzie miało charakter weekendowy w ilości 1 pary pociągów kursujących w piątki i niedziele. Połączenie będzie wykorzystywać między innymi linię kolejową nr 272 czy linię kolejową nr 14
Poznań Główny – Rawicz.
Trasa została uruchomiona w styczniu 2021 roku w ramach linii PKM 1 Poznań Główny - Kościan, stosowne porozumienie zostało zawarte w dniu 08 października 2020 między Urzędem Marszałkowskim Województwa Wielkopolskiego a Zarządem Stowarzyszenia Metropolia Poznań. Połączenie wykorzystuje linię kolejową nr 271.
Bilety.
Kanały dystrybucji biletów:
Wspólne bilety z innymi przewoźnikami:
Dodatkowo spółka oferuje oferty specjalne obniżające koszty dla osób podróżujących regularnie, bądź w grupach.
Marketing i promocja.
Koleje Wielkopolskie biorą udział w wielu przedsięwzięciach, mających na celu promocję spółki. 28 kwietnia 2012 przewoźnik na czas Parady Parowozów uruchomił dodatkowe kursy z Poznania, Leszna i Zbąszynka do Wolsztyna. W ostatni weekend maja 2012 zorganizowano także kursy na piknik lotniczy Aeroklubu Ostrowskiego na lotnisko w Michałkowie.
Podczas Euro 2012 na Dworcu Letnim oglądać można było wystawę prac Witolda Zakrzewskiego związanych z piłkarską imprezą. Innym wydarzeniem organizowanym na Dworcu Letnim, był Festiwal Sztuki Słowa "Verba Sacra", podczas którego czytano nieznane utwory Janusza Korczaka.
21 listopada 2012 odbył się przejazd promocyjny EN76-028 na trasie z Poznania do Gniezna i Opalenicy połączony ze zwiedzaniem zespołu trakcyjnego. 26 lipca 2013 przeprowadzono podobną akcję na trasie Gniezno – Poznań, gdzie podróżowano maksymalną prędkością drogową wynoszącą 150 km/h.
Spółka włączyła się również do XXI Finału WOŚP, przekazując na aukcje czapki konduktorskie oraz inne firmowe gadżety.
8 maja 2013 przewoźnik, wspólnie z Powiatową Biblioteką Publiczną w Wągrowcu włączyły się w Tydzień Bibliotek, organizując akcję "Czytanie w banie".
1 czerwca 2013 w Dzień Dziecka, Koleje Wielkopolskie zorganizowały na trasie wokół Poznania darmowy przejazd Elfem dla najmłodszych.
Z okazji XXII Finału WOŚP Koleje Wielkopolskie zapewniły kwestującym bezpłatne przejazdy.
W 2014 Koleje Wielkopolskie również zadbały o najmłodszych, organizując 1 czerwca promocyjny przejazd i wstęp do Muzeum Rolnictwa i Przemysłu Rolno-Spożywczego w Szreniawie.
26 grudnia 2014 Koleje Wielkopolskie współorganizowały inscenizację przyjazdu Ignacego Jana Paderewskiego podczas rocznicowych obchodów wybuchu Powstania Wielkopolskiego
Koleje Wielkopolskie podjęły współpracę z Gnieźnieńskim Towarzystwem Sportowym Basket. Logo przewoźnika znajduje się na koszulkach zawodniczek.
31 maja 2015, w przeddzień Dnia Dziecka, wraz z muzeum w Szreniawie przewoźnik zorganizował atrakcje dla najmłodszych pasażerów – bezpłatny przejazd z Poznania wraz ze zwiedzaniem muzeum.
Przewoźnik włączył się w obchody 97. rocznicy Powstania Wielkopolskiego – inscenizację przyjazdu Ignacego Paderewskiego do Poznania, mające miejsce na Dworcu Letnim.
W ramach 24. Finału Wielkiej Orkiestry Świątecznej Pomocy, Koleje Wielkopolskie włączyły się w akcję zbiórki pieniędzy oferując aukcje dające możliwość wyświetlania życzeń w pojazdach spółki z okazji Walentynek i Dnia Matki.
W ostatnią niedzielę maja 2016 przewoźnik zorganizował Dzień Dziecka – podstawiony pociąg przewiózł najmłodszych do Muzeum Rolnictwa w Szreniawie, gdzie na dzieci czekało wiele atrakcji, jak konkursy, quizy, zabawy.
26 grudnia 2016, jak w ubiegłych latach, przewoźnik wspomógł inscenizację obchodów 98. rocznicy wybuchu Powstania Wielkopolskiego użyczając lokomotywy parowej i wagonów.
Na początku 2017 roku Koleje Wielkopolskie ponownie włączyły się w zbiórkę pieniędzy w ramach XXV WOŚP. W aukcjach charytatywnych wystawiono gadżety związane z Kolejami Wielkopolskimi czy możliwość wyświetlenia życzeń walentynkowych w pociągach spółki.
4 czerwca 2017, z okazji Dnia Dziecka, najmłodsi mogli wybrać się na przejażdżkę pociągiem Kolei Wielkopolskich. Przewoźnik podstawił bezpłatny pociąg, skąd dzieci z opiekunami mogli wybrać się do Muzeum Narodowego Rolnictwa i Przemysłu Rolno-Spożywczego w Szreniawie.
Pod koniec czerwca przewoźnik podstawił specjalny pociąg relacji Poznań Główny – Zakrzewo Złotowskie z okazji 25. edycji festiwalu Blues Express. Na stacjach na trasie przejazdu odbywały się koncerty kapel bluesowych, a w Zakrzewie miał miejsce finał imprezy
Finanse i wyniki przewozowe.
Jedynym właścicielem spółki Koleje Wielkopolskie, zgodnie z aktem założycielskim jest województwo wielkopolskie. Kapitał początkowy spółki wynosił 2 500 000 złotych. W 2010 został on podwojony, a do końca 2011 powiększony o kolejne 2 500 000 złotych. W 2012 majątek spółki wynosił 10 000 000 złotych W 2013 kapitał Kolei Wielkopolskich wynosi 12 000 000 złotych, a rok później wzrósł o kolejne 3 000 000 złotych. W 2015 roku po raz kolejny podniesiono kapitał zakładowy spółki i w kwietniu wynosił on 18 726 500 zł. Na początku 2016 roku wartość przewoźnika ustalono na 23 726 500 zł.
W 2014 odnotowano pierwszy w historii spółki rok z zyskiem – Koleje Wielkopolskie zarobiły około 300 tysięcy złotych.
Liczbę pasażerów w kolejnych latach oraz wykonaną pracę przewozową (liczbę pasażerokilometrów) prezentują poniższe wykresy:

</doc>
<doc id="2085462" url="https://pl.wikipedia.org/wiki?curid=2085462" title="Świątynia Yasukuni">
Świątynia Yasukuni



</doc>
<doc id="2085464" url="https://pl.wikipedia.org/wiki?curid=2085464" title="Puchar Interkontynentalny w Lekkoatletyce 2010 – bieg na 3000 m z przeszkodami mężczyzn">
Puchar Interkontynentalny w Lekkoatletyce 2010 – bieg na 3000 m z przeszkodami mężczyzn

Bieg na 3000 metrów z przeszkodami mężczyzn – jedna z konkurencji rozegranych podczas pucharu interkontynentalnego w Splicie. Przeszkodowcy rywalizowali 5 września – drugiego dnia zawodów.

</doc>
<doc id="2085467" url="https://pl.wikipedia.org/wiki?curid=2085467" title="Horace Mann (1. baronet)">
Horace Mann (1. baronet)

Horace Mann, 1. baronet Mann (ur. ok. 25 sierpnia 1706, zm. 6 listopada 1786 r.) – brytyjski dyplomata.
Był drugim synem bogatego londyńskiego kupca, Roberta Manna (1678–1751). Horace wychowywany był w Chelsea, kształcił się w Eton College i krótko w Clare College w Cambridge. Prawdopodobnie ze względu na problemy ze zdrowiem.
W latach 30. udał się w podróż (Grand Tour) na kontynent w celu poszerzenia swojej wiedzy.
W lutym 1737 roku został sekretarzem brytyjskiego ambasadora przy Wielkim Księciu Toskanii (był nim Charles Fane, 2. wicehrabia Fane. W kolejnych latach, 
pełnił funkcje dyplomatyczne we Florencji: od 1738 do 1740 jako chargé d´affaires, w latach 1740-1764 jako minister, od 1767 jako poseł nadzwyczajny i w końcu jako poseł nadzwyczajny i pełnomocny od 1782 do śmierci. Ze względu na to, że Wielka Brytania nie posiadała przedstawicielstwa w Rzymie, do jego obowiązków należała także kontrola wygnanych Stuartów, którzy tam przebywali.
We Florencji prowadził dom otwarty dla Brytyjczyków. Zorganizował w swej rezydencji teatr.
Nigdy się nie ożenił. 6 listopada 1786 roku zmarł we Florencji.
Horace Walpole spotkał się z nim w 1739 i 1741 roku i korespondował z nim do końca życia.

</doc>
<doc id="2085469" url="https://pl.wikipedia.org/wiki?curid=2085469" title="Prątek Kocha">
Prątek Kocha



</doc>
<doc id="2085470" url="https://pl.wikipedia.org/wiki?curid=2085470" title="Rozrząd tłokowy">
Rozrząd tłokowy

Rozrząd tłokowy w postaci klasycznej to forma układu rozrządu silnika dwusuwowego w którym tłok podczas swego ruchu zasłania i odsłania okna na obwodzie cylindra i którymi jest dokonywane:
Rozrząd tłokowy w tej postaci charakteryzuje się symetrią rozrządu, tzn. zamknięcie okna i jego otwarcie odbywa się w tym samym przedziale kąta – odpowiednio identycznego przed i za GMP. Jest to jego poważna wada. Z uwagi na wykorzystywanie skrzyni korbowej do przepływu ładunku – ta forma rozrządu może być zastosowana jedynie w iskrowych silnikach dwusuwowych ze smarowaniem mieszankowym. Częściowe usunięcie wad rozrządu tłokowego można uzyskać poprzez zastosowanie przepustnicy obrotowej.
Rozrząd tłokowy może być też zrealizowany w dwusuwowym silniku wysokoprężnym, jednak konieczne staje się zastosowanie dmuchawy (lub turbodmuchawy, która podając sprężone powietrze płucze cylinder ze spalin. Obecnie konstruwane silniki wysokoprężne pracujące w układzie dwusuwowym to niemal wyłącznie silniki o mieszanym rozrządzie tłokowo-zaworowym (zawory wydechowe) – np. polski silnik D55, czy Silnik wysokoprężny Wärtsilä/Sulzer 14RT-flex96C.
Zalety.
Zalety wynikają z przyjętych cech konstrukcyjnych i składają się na nie:
Wady.
Wady wynikają z przyjętych cech konstrukcyjnych z których najważniejsze to:
W silniku wysokoprężnym do wad należy:
Wady rozrządu tłokowego można zmniejszyć, jednakże zatraca się zasadniczą zaletę tego rozwiązania czyli prostotę konstrukcji. W silniku iskrowym poprawę napełniania można uzyskać przez przepustnicę obrotową (np. silniki P63 z samochodu Trabant). W silniku wysokoprężnym zastosowano zawory wydechowe i tzw. przepłukanie wzdłużne (np. silnik 14D40).
W dobie czasów współczesnych rozrząd tłokowy spotykany jest praktycznie tylko w małych silnikach dwusuwowych do napędu motorowerów, skuterów itp, a w wersji rozbudowanej o zawory wydechowe – do dużych (moce rzędu co najmniej kilku tysięcy KM) silników wysokoprężnych dwusuwowych. Rozrządu tłokowego nie należy mylić z rozrządem tulejowym, który jest stosowany wyłącznie w silniku o obiegu czterosuwowym.

</doc>
<doc id="2085472" url="https://pl.wikipedia.org/wiki?curid=2085472" title="Linia kolejowa Třemešná ve Slezsku – Osoblaha">
Linia kolejowa Třemešná ve Slezsku – Osoblaha

Linia kolejowa Třemešná ve Slezsku – Osoblaha ("wąskotorówka osobłoska") – linia kolei wąskotorowej w Czechach, biegnąca od Třemešnej do Osoblahy.
Historia.
Początki linii związane są z cukrownią w Osobłodze, która potrzebowała połączenia kolejowego do przywozu i wywozu towarów. Początkowo, jeszcze w latach 70. XIX wieku, cukrownię chciano połączyć z biegnącą niedaleko linią łączącą Prudnik z Głubczycami w Racławicach Śląskich, lecz nie wyraziły na to zgody władze austro-węgierskie (wspomniana linia biegła już na terenie Cesarstwa Niemieckiego). W końcu w 1893 roku władze zgodziły się na budowę linii do Město Albrechtice – Osoblaha - Racławice Śląskie, przy czym tyko pierwszy odcinek miał być dofinansowany. Z powodów finansowych w 1897 częściowo zrezygnowano z tych planów, skracając planowaną trasę do Třemešnej, gdzie miała się ona łączyć z linią normalnotorową nr 292. Określono też rozstaw torów na 760 mm (na kolej wąskotorową zdecydowano się ze względu na lepsze dopasowanie takiej linii do terenu oraz niższe o jedną trzecią koszty, mimo że mieszkańcy woleli kolej normalnotorową). Budowa linii była bardzo korzystna dla cukrowni z powodu z niskich kosztów dowozu plonów z pobliskich upraw. Aby obniżyć koszty budowy, związane z nierównością terenu, zaplanowano jej kręty przebieg (na nieco ponad 20 km trasy znajdują się aż 102 łuki). Na trasie znajduje się też 36 niestrzeżonych przejazdów kolejowych (pierwotnie 53) i cztery mosty.
Budowa rozpoczęła się latem 1898, a pierwszy pociąg przejechał trasę 14 grudnia tego samego roku. W pierwszym okresie na linii jeździły trzy pary pociągów mieszanych, a od 1911 co najmniej cztery pary. Po pierwszej wojnie światowej linia na krótko znalazła się na terenie efemerycznego Kraju Sudetów, lecz 20 grudnia 1918 roku została przejęta przez Czechosłowackie Koleje Państwowe (ČSD). W 1928 otwarto nowe przystanki – Amalienfeld (dziś Amalín) i Eichmühle (później jako Dubský Mlýn, a od 1951 pod nazwą Ostrá Hora). W grudniu tego roku wprowadzono też pierwsze dwa wagony motorowe. W 1938 roku po aneksji Sudetów linia przeszła pod zarząd opolskiej Dyrekcji Kolei Rzeszy.
Po II wojnie światowej ruch pociągów przywrócono 28 października 1945 roku, ale na skutek awarii taboru i wyludnienia regionu regularne kursy powróciły w lutym 1948 roku. Od 1958 roku eksploatowano lokomotywy spalinowe – cztery serii TU 47.0 (późniejsza 705.9), a w 1960 roku wycofano całkiem trakcję parową. W latach 70. XX wieku część stacji zmodernizowano, natomiast przystanek Ostrá Hora został zlikwidowany. Od tej dekady też malał ruch towarowy, zredukowany do jednej pary pociągów na dobę. W latach 1986-88 dokonano generalnego remontu całej linii. W 1997 zaniechano eksploatacji trasy na potrzeby transportu towarowego i odtąd prowadzone są na niej jedynie przewozy pasażerskie. W 2000 roku jeździło 7 par pociągów dziennie, głównie na potrzeby ruchu lokalnego.
Od 2002 corocznie organizowana jest impreza o nazwie „Den dráhy Třemešná ve Slezsku – Osoblaha“ (Dzień kolei Třemešná ve Slezsku – Osoblaha). W związku z zapotrzebowaniem ze strony turystów i miłośników kolei, od 2004 roku na linii uruchomiono również sezonowy ruch typowo turystyczny. Cechą szczególną linii jest to, że regularny ruch pociągów osobowych prowadzą na niej Koleje Czeskie (České dráhy, ČD), a weekendowe pociągi turystyczne oraz specjalne prowadzą Śląskie Koleje Ziemskie (Slezské zemské dráhy o.p.s., SZD – obecna nazwa od 2007 roku). W tym celu SZD nabyły rumuński parowóz „Rešica“, używany od 2005 roku, a także letnie wagony, w tym wagon barowy (pivní vagón). Od 2006 roku do pociągów turystycznych używana jest także nowo nabyta lokomotywa spalinowa „Faur”, a od 2009 roku drugi mocniejszy parowóz „Malý štokr“. W 2014 roku po raz pierwszy frekwencja turystyczna przekroczyła pięć tysięcy podróżnych, osiągając 5300. W listopadzie tego roku też na kolei gościł Prezydent Czech Miloš Zeman. 
Tabor.
Początkowo kolej miała 3 parowozy U13, U14, U15, 4 wagony osobowe, 2 wagony służbowe, 3 kryte i 4 otwarte wagony towarowe oraz 4 transportery wagonów.
W grudniu 1928 roku wprowadzono dwa pierwsze wagony motorowe serii M11.0.
Tabor współczesny:
W składach pociągów turystycznych SZD znajdują się trzy wagony pasażerskie (jeden dla osób na wózkach), wagon barowy ("piwny"), wagon dla rowerzystów oraz z generatorem prądu.

</doc>
<doc id="2085473" url="https://pl.wikipedia.org/wiki?curid=2085473" title="US Open 2010 (gra podwójna chłopców)">
US Open 2010 (gra podwójna chłopców)



</doc>
<doc id="2085474" url="https://pl.wikipedia.org/wiki?curid=2085474" title="Prątek gruźliczy">
Prątek gruźliczy



</doc>
<doc id="2085475" url="https://pl.wikipedia.org/wiki?curid=2085475" title="Prątek kwasooporny">
Prątek kwasooporny



</doc>
<doc id="2085477" url="https://pl.wikipedia.org/wiki?curid=2085477" title="Ric Todd">
Ric Todd

Damian Roderic "Ric" Todd (ur. 29 sierpnia 1959) obecny Gubernator Turks i Caicos. W latach 2007-2011 ambasador Wielkiej Brytanii w Polsce. 
Studiował historię na Uniwersytecie w Oksfordzie. Następnie w dyplomacji brytyjskiej, pełniąc kolejno funkcje na placówkach: 1981-1984 w Republice Południowej Afryki, 1978-1989 w Czechosłowacji. Wydalony z Pragi w 1989 jako "wróg socjalizmu". W latach 1991-1995 pracował w Bonn. Ambasador Wielkiej Brytanii na Słowacji od 2001 do 2004, następnie od października 2007 do czerwca 2011 w Polsce.
Od 12 września 2011 pełni obowiązki Gubernatora Turks i Caicos, terytorium zależnego Wielkiej Brytanii w Ameryce Środkowej, na Oceanie Atlantyckim.

</doc>
<doc id="2085479" url="https://pl.wikipedia.org/wiki?curid=2085479" title="Herman J. Mankiewicz">
Herman J. Mankiewicz

Herman Jacob Mankiewicz (ur. 7 listopada 1897 w Nowym Jorku, zm. 5 marca 1953 w Hollywood) – amerykański scenarzysta, pisarz i producent filmowy. Starszy brat reżysera Josepha L. Mankiewicza.
W 1941 zdobył Oscara za oryginalny scenariusz do filmu "Obywatel Kane" Orsona Wellesa. Łącznie był autorem 95 scenariuszy filmowych. W 2020 David Fincher zrealizował o nim film "Mank", w którym rolę główną zagrał Gary Oldman.

</doc>
<doc id="2085480" url="https://pl.wikipedia.org/wiki?curid=2085480" title="Brytyjscy ambasadorzy w Wielkim Księstwie Toskanii">
Brytyjscy ambasadorzy w Wielkim Księstwie Toskanii



</doc>
<doc id="2085492" url="https://pl.wikipedia.org/wiki?curid=2085492" title="Puchar Interkontynentalny w Lekkoatletyce 2010 – sztafeta 4 × 100 m mężczyzn">
Puchar Interkontynentalny w Lekkoatletyce 2010 – sztafeta 4 × 100 m mężczyzn

Sztafeta 4 x 100 metrów mężczyzn – jedna z konkurencji rozegranych podczas pucharu interkontynentalnego w Splicie. Sprinterzy rywalizowali 4 września – pierwszego dnia zawodów.

</doc>
<doc id="2085508" url="https://pl.wikipedia.org/wiki?curid=2085508" title="Reflektor żarowy">
Reflektor żarowy



</doc>
<doc id="2085514" url="https://pl.wikipedia.org/wiki?curid=2085514" title="Puchar Interkontynentalny w Lekkoatletyce 2010 – sztafeta 4 × 400 m mężczyzn">
Puchar Interkontynentalny w Lekkoatletyce 2010 – sztafeta 4 × 400 m mężczyzn

Sztafeta 4 × 400 metrów mężczyzn – jedna z konkurencji rozegranych podczas pucharu interkontynentalnego w Splicie. Sprinterzy rywalizowali 5 września – bieg rozstawny 4 × 400 metrów był ostatnią konkurencją zawodów.

</doc>
<doc id="2085527" url="https://pl.wikipedia.org/wiki?curid=2085527" title="Oczko">
Oczko



</doc>
<doc id="2085540" url="https://pl.wikipedia.org/wiki?curid=2085540" title="Rezerwat przyrody Berezewo">
Rezerwat przyrody Berezewo



</doc>
<doc id="2085542" url="https://pl.wikipedia.org/wiki?curid=2085542" title="Players Tour Championship 2010/2011">
Players Tour Championship 2010/2011

Players Tour Championship 2010/2011 – pierwsza edycja cyklu 12 rankingowych turniejów, rozgrywanych od 24 czerwca 2010 roku do 20 marca 2011 roku. 
6 z nich rozegranych zostało w World Snooker Academy w Sheffield jako Players Tour Championship, pozostałe 6 zaś rozegrano na terenie Europy pod nazwą Euro Players Tour Championship.
W turnieju finałowym, który rozegrany zostanie w dniach 17–20 marca 2011 roku w Dublinie, przewidziano miejsce dla 24 zawodników, którzy we wszystkich turniejach cyklu zarobili najwięcej pieniędzy i zagrali w przynajmniej 6 turniejach cyklu (3 razy w PTC oraz 3 razy w EPTC).
Ranking PTC.
Po 12 z 12 turniejów:
Finały.
Turniej finałowy rozegrany został w dniach 17 – 20 marca 2011 roku. 

</doc>
<doc id="2085545" url="https://pl.wikipedia.org/wiki?curid=2085545" title="Pan Tadeusz (ścieżka dźwiękowa)">
Pan Tadeusz (ścieżka dźwiękowa)

Pan Tadeusz – muzyka Wojciecha Kilara do filmu "Pan Tadeusz" Andrzeja Wajdy. Album wydany w 1999 roku przez Pomaton EMI.
Nagrań utworów 1-12 i 14-15 przeprowadzono w grudniu 1998 roku w Sali Koncertowej NOSPR (wówczas WOSPR) w Katowicach, realizator – Beata Jankowska - Burzyńska, współpraca – Jacek Kuśmierczyk. Nagrania utworu 13 dokonano w lipcu 1998 roku w Studio S4 Polskiego Radia w Warszawie, realizator – Dariusz Szweryn. Utwory 17 i 18 zostały nagrane w lipcu 1999 roku w Studio M1 Polskiego Radia w Warszawie, realizator – Tadeusz Mieczkowski.
Na płycie znajduje się także piosenka "Soplicowo" w wykonaniu Grzegorza Turnaua i Stanisława Sojki – utwór ten promował film w mediach. Płyta zawiera też fragment "Inwokacji" (16), recytowaną przez Krzysztofa Kolbergera.
Nagrania uzyskały status platynowej płyty.

</doc>
<doc id="2085551" url="https://pl.wikipedia.org/wiki?curid=2085551" title="Nowe gliny">
Nowe gliny

Nowe gliny (ang. "Rookie Blue", 2010-2015) – kanadyjski serial kryminalny nadawany przez stację Global Television Network od 24 czerwca 2010 roku do 29 lipca 2015 roku. W Polsce nadawany był od 13 września 2010 roku do 8 września 2015 roku na kanale 13th Street Universal.
16 października 2015 roku stacja ABC zakończyła produkcję serialu po 6 sezonie.
Opis fabuły.
Ambitni absolwenci Akademii Policyjnej z Toronto, Andy McNally (Missy Peregrym), Dov Epstein (Gregory Smith), Chris Diaz (Travis Milne), Gail Peck (Charlotte Sullivan) i Traci Nash (Enuka Okuma), już pierwszego dnia pracy zostają rzuceni na głęboką wodę i na własnej skórze doświadczają, jak bardzo w ich zawodzie liczą się refleks, intuicja i zdecydowanie.

</doc>
<doc id="2085555" url="https://pl.wikipedia.org/wiki?curid=2085555" title="Katastrofa izraelskiego CH-53 w Rumunii">
Katastrofa izraelskiego CH-53 w Rumunii

Katastrofa izraelskiego śmigłowca CH-53 w Rumunii − katastrofa izraelskiego śmigłowca wojskowego CH-53E do której doszło 26 lipca 2010 roku w pobliżu miejscowości Zărnești w Karpatach w Rumunii.
Katastrofa miała miejsce podczas 11-dniowych ćwiczeń lotniczych o kryptonimie Blue Sky 2010. W jej wyniku zginęło sześciu żołnierzy izraelskich i jeden rumuński.
Katastrofa.
Według zapewnień szefa sztabu wojsk lotniczych Izraela Nirmoda Shefera śmigłowiec był w doskonałym stanie technicznym przed wylotem z bazy. Znajdował się na niewielkiej wysokości, gdy załoga straciła łączność około godz. 16.00. Zła pogoda utrudniła ekipie ratunkowej szybkie dotarcie na miejsce zdarzenia. W wyniku wypadku zginęli:
Ciała tragicznie zmarłych żołnierzy zostały przywiezione do bazy w Tel Nof w Izraelu 30 lipca 2010.
Rumuńska katastrofa CH-53E Super Stallion wpisała się w serię nieszczęśliwych wypadków tej maszyny w służbie Izraelskich Sił Zbrojnych.
Izraelskie śledztwo.
Władze izraelskie następnego dnia po tragedii wysłały do Rumunii ekipę ratunkowo-dochodzeniową składającą się z 80 żołnierzy i specjalistów Izraelskich Sił Zbrojnych. Za identyfikację ciał odpowiedzialne były ekipy izraelskich biegłych sądowych. Również one zajęły się kompletowaniem szczątków śmigłowca.
Odbiór w części opinii publicznej w Polsce.
Katastrofa ta i śledztwo po niej stały się bardziej znane w Polsce ze względu na różnice w procedurach dotyczących śledztwa, możliwości jego prowadzenia przez państwo macierzyste statku powietrznego ulegającego katastrofie na terenie innego państwa. Pojawiały się porównania dotyczące tego śledztwa i śledztwa po katastrofie smoleńskiej (m.in. przez Stefana Hamburę).

</doc>
<doc id="2085558" url="https://pl.wikipedia.org/wiki?curid=2085558" title="Marciniec">
Marciniec

Marciniec (niem. "Marienstein", "Martenstein") – niewielki masyw z najwyższym szczytem (624 m n.p.m.) w północnej części Grzbietu Wschodniego w Górach Kaczawskich. Leży w grzbiecie ciągnącym się na północny zachód i zachód od Bukowinki poprzez Rogacz, Dłużek, Chmielarz, Polankę, Trzciniec, Zadorę i Lipną w stronę Wojcieszowa.
Zbudowany jest ze staropaleozoicznych skał metamorficznych pochodzenia wulkanicznego – zieleńców i łupków zieleńcowych oraz pochodzenia osadowego – fyllitów, łupków albitowo-serycytowych i kwarcowo-serycytowych z grafitem (łupków radzimowickich), należących do metamorfiku kaczawskiego.
Masyw jest porośnięty lasem świerkowym.

</doc>
<doc id="2085560" url="https://pl.wikipedia.org/wiki?curid=2085560" title="Łucznictwo na Letnich Igrzyskach Olimpijskich 1920">
Łucznictwo na Letnich Igrzyskach Olimpijskich 1920

Łucznictwo na Letnich Igrzyskach Olimpijskich 1920 w Antwerpii rozgrywane było w dniach 3–5 sierpnia 1920 r. Zawody odbyły się w Parku Nachtegalen. Rozegrano rekordową liczbę dziesięciu konkurencji. Startowali w nich wyłącznie mężczyźni. Każdy z uczestników zdobył przynajmniej jeden medal. Najwięcej – 6 (w tym 4 złote) wywalczył Hubert Van Innis, który zdobywał medale także na Igrzyskach w Paryżu, 20 lat wcześniej.
Kraje uczestniczące.
W zawodach wzięło udział 30 łuczników z 3 krajów:

</doc>
<doc id="2085561" url="https://pl.wikipedia.org/wiki?curid=2085561" title="Rogacz (617 m)">
Rogacz (617 m)

Rogacz (niem. "Reh-Berg") – szczyt (617 m n.p.m.) w północnej części Grzbietu Wschodniego w Górach Kaczawskich. Leży między Marcińcem a Dłużkiem, w grzbiecie ciągnącym się na zachód od Bukowinki poprzez Marciniec, Rogacz, Dłużek, Chmielarz, Polankę, Trzciniec, Zadorę i Lipną nad Wojcieszowem.
Zbudowany jest ze staropaleozoicznych skał metamorficznych pochodzenia wulkanicznego – zieleńców i łupków zieleńcowych oraz pochodzenia osadowego – fyllitów, łupków albitowo-serycytowych i kwarcowo-serycytowych z grafitem (kambr-ordowik), należących do metamorfiku kaczawskiego.
Masyw jest porośnięty lasem świerkowym.

</doc>
<doc id="2085564" url="https://pl.wikipedia.org/wiki?curid=2085564" title="Dłużek (szczyt)">
Dłużek (szczyt)

Dłużek (niem. "Repprichts-Berg") – szczyt (592 m n.p.m.) w północnej części Grzbietu Wschodniego w Górach Kaczawskich. Leży między Marcińcem a Chmielarzem, w grzbiecie ciągnącym się na zachód od Bukowinki poprzez Marciniec, Rogacz, Dłużek, Chmielarz, Polankę, Trzciniec, Zadorę i Lipną nad Wojcieszowem.
Zbudowany jest ze staropaleozoicznych skał metamorficznych pochodzenia wulkanicznego – zieleńców i łupków zieleńcowych oraz pochodzenia osadowego – fyllitów, łupków albitowo-serycytowych, chlorytowo-serycytowych i kwarcowo-serycytowych, należących do metamorfiku kaczawskiego.
Masyw jest porośnięty lasem świerkowym.

</doc>
<doc id="2085571" url="https://pl.wikipedia.org/wiki?curid=2085571" title="Chmielarz">
Chmielarz

Chmielarz (niem. "Hopfen-Berg", "Hopfenberg") - szczyt (585 m n.p.m.) w północnej części Grzbietu Wschodniego w Górach Kaczawskich. Leży między Dłużkiem a Polanką, w grzbiecie ciągnącym się na zachód od Bukowinki poprzez Marciniec, Rogacz, Dłużek, Chmielarz, Polankę, Trzciniec, Zadorę i Lipną nad Wojcieszowem. Sam szczyt leży na południe od linii grzbietowej. Na wierzchołku występują niewielkie skałki.
Zbudowany jest ze staropaleozoicznych skał metamorficznych pochodzenia wulkanicznego - zieleńców i łupków zieleńcowych oraz pochodzenia osadowego - fyllitów, łupków albitowo-serycytowych, chlorytowo-serycytowych i kwarcowo-serycytowych, należących do metamorfiku kaczawskiego.
Szczyt jest porośnięty lasem świerkowym. Niżej rozciągają się użytki rolne.

</doc>
<doc id="2085572" url="https://pl.wikipedia.org/wiki?curid=2085572" title="Ładan">
Ładan



</doc>
<doc id="2085573" url="https://pl.wikipedia.org/wiki?curid=2085573" title="Raszid Ahmad al-Manna’i">
Raszid Ahmad al-Manna’i

Raszid Ahmad al-Manna’i, "Rashid Ahmed Al-Mannai" (ur. 18 czerwca 1988 w Dosze) – katarski lekkoatleta specjalizujący się w skoku wzwyż i trójskoku.
Międzynarodową karierę zaczynał w roku 2005 kiedy to był jedenasty w mistrzostwach świata juniorów młodszych oraz czternasty w mistrzostwach Azji. W kolejnym sezonie wystartował w mistrzostwach świata juniorów oraz w igrzyskach azjatyckich. W 2007 roku zdobył srebrny medal igrzysk krajów arabskich oraz brąz na halowych igrzyskach azjatyckich, a w 2008 był trzeci podczas halowego czempionatu Azji. Niespodziewanie, ustanawiając nowy rekord życiowy, wygrał we wrześniu 2010 zawody pucharu interkontynentalnego.
Startując w trójskoku, zdobył brązowy medal halowych mistrzostw Azji w Doha (2016).
Al-Manna’i bił w ciągu swojej kariery rekordy Kataru w skoku wzwyż w hali i na stadionie, także w kategorii juniorów. 
Rekordy życiowe: skok wzwyż (stadion) – 2,28 (4 września 2010, Split); skok wzwyż (hala) – 2,24 (1 listopada 2007, Makau); trójskok (stadion) – 16,47 (18 lipca 2015, Stara Zagora); trójskok (hala) – 15,97 (20 lutego 2016, Doha).

</doc>
<doc id="2085575" url="https://pl.wikipedia.org/wiki?curid=2085575" title="Helmut Pramstaller">
Helmut Pramstaller

Helmut Pramstaller (ur. 3 lipca 1966) – austriacki snowboardzista, trzykrotny medalista mistrzostw świata.
Kariera.
W Pucharze Świata zadebiutował 21 listopada 1995 roku w Zell am See, gdzie zajął 43. miejsce w gigancie. Pierwsze pucharowe punkty wywalczył dzień później w tej samej miejscowości, zajmując w gigancie 17. miejsce. Na podium zawodów pucharowych po raz pierwszy stanął 8 grudnia 1995 roku w Sestriere, kończąc rywalizację w slalomie równoległym (PSL) na drugiej pozycji. W zawodach tych rozdzielił Niemca Rainera Kruga i swego rodaka, Stefana Kaltschütza. Łącznie osiem razy stawał na podium zawodów PŚ, odnosząc przy tym trzy zwycięstwa: 3 lutego 1996 roku w Bad Hindelang i 2 marca 1996 roku w Sun Peaks wygrywał w PSL, a 26 listopada 1996 roku w Zell am See triumfował w snowcrossie. Najlepsze wyniki osiągnął w sezonie 1996/1997, kiedy to zajął 12. miejsce w klasyfikacji generalnej, a w klasyfikacji snowcrossu był czwarty.
Jego największym sukcesem jest złoty medal w snowcrossie wywalczony na mistrzostwach świata w San Candido w 1997 roku. Pokonał tam kolejnego Austriaka, Klausa Sammera i Jakoba Bergstedta ze Szwecji. Na rozgrywanych rok wcześniej mistrzostwach świata w Lienzu wywalczył brązowe medale w gigancie i slalomie równoległym. W pierwszej z tych konkurencji wyprzedzili go tylko dwaj reprezentanci USA: Jeff Greenwood i Mike Jacoby, a w drugiej uplasował się za Włochem Ivo Rudiferią i Rainerem Krugiem. Nie startował na igrzyskach olimpijskich.
W 1998 r. zakończył karierę.

</doc>
<doc id="2085586" url="https://pl.wikipedia.org/wiki?curid=2085586" title="Łuk bloczkowy">
Łuk bloczkowy

Łuk bloczkowy – łuk, używający systemu bloczków, złożonych z odpowiednio nawiniętego kabla oraz krążków w celu wspomagania napięcia cięciwy.
Łuk bloczkowy jest zazwyczaj dużo bardziej sztywny niż łuk prosty lub walijski. Ta sztywność powoduje, że pocisk wystrzelony z łuku bloczkowego posiada większą energię w porównaniu do innych konstrukcji, lecz uniemożliwia komfortowe naciągnięcie cięciwy za pomocą siły samych ramion. Dlatego w łuku bloczkowym cięciwa jest nawinięta na krążki (bloczki), te są podłączone za pomocą kabli z przeciwległym ramieniem łęczyska. Gdy cięciwa jest naciągana, bloczki obracają się powodując naciągnięcie nawiniętych na nich kabli, które naprężają ramiona powodując zmagazynowanie energii potencjalnej.
Użycie systemu bloczków powoduje, że ten rodzaj łuku posiada charakterystyczną krzywą wykresu siła-naciąg, gdzie przy maksymalnym naciągnięciu cięciwy siła konieczna do jej utrzymania jest najmniejsza.
Łuk bloczkowy jest mało wrażliwy na zmiany temperatury i wilgotności. Charakteryzuje się dobrą celnością, powtarzalnością oraz zasięgiem w porównaniu do innych łuków. Łuk bloczkowy został po raz pierwszy skonstruowany w 1966 roku (konstruktor: Holless Wilbur Allen z Missouri). W 1969 roku przyznano patent USA na konstrukcję tego typu łuków. Łuki bloczkowe stają się coraz bardziej popularne, w wielu krajach zdominowały rynek sprzedawanych łuków.
Konstrukcja łuku bloczkowego.
Główną częścią łuku bloczkowego, która służy do mocowania innych elementów takich jak bloczki, celowniki, stabilizatory oraz kołczan jest majdan. Najczęściej do jego budowy wykorzystywane są stopy aluminium lub magnezu. Droższe konstrukcje wykorzystują stopy używane w konstrukcjach lotniczych np. anodyzowane duraluminium typ 6061.
Ramiona są robione z materiałów kompozytowych, dzięki czemu są zdolne do przenoszenia dużych naprężeń. Ramiona gromadzą całą energię łuku – nie jest ona gromadzona w bloczkach i kablach. Siła naciągu może wynosić od 30 do 100 funtów (13,5-45 kG), co przekłada się na prędkość strzały od 46-113 m/s.
W najczęściej spotykanych konfiguracjach, na końcu każdego ramienia umieszczony jest mimośród oraz kółko. Kształt mimośrodu może się różnić w zależności od konstrukcji. Istnieje kilka różnych pomysłów i sposobów wykorzystania mimośrodów w celu magazynowania energii ramion. Najczęściej spotykane to pojedynczy mimośród (ang. "single cam"), hybrydowy (ang. "hybrid cam"), podwójny (ang. "dual cam") oraz dwuczłonowy (ang. "binary cam"). Istnieją także rzadziej spotykane rozwiązania jak czworokątny mimośród (ang. "quad cam") oraz zawiasowy (ang. "hinged").
Cięciwa oraz kable najczęściej są zrobione z włókien polietylenowych i charakteryzują się dużą siłą naciągu oraz małą rozciągliwością, w celu jak najefektywniejszego przekazania energii łuku do strzały. We wcześniejszych modelach łuków bloczkowych kable były zrobione najczęściej ze stalowego drutu w otulinie z tworzywa sztucznego.
Używane strzały.
Strzały używane w łukach bloczkowych tylko nieznacznie się różnią od strzał używanych do innych łuków. Promień strzały zazwyczaj jest zbudowany ze stopu aluminium lub włókna węglowego. Możliwe są także kombinacje tych materiałów. Z uwagi na większe siły używane w łukach bloczkowych strzały drewniane mogą ulec uszkodzeniu podczas strzału powodując skaleczenie ręki łucznika lub też połamać się podczas wystrzału. Producenci sprzedają rodzaje strzał charakteryzujące się różną sztywnością i posiadające różną długość dla danego modelu strzały. Sztywność strzały to ważny parametr przy szukaniu pocisku strzelającego dokładnie z konkretnego łuku (zobacz Paradoks łucznika).

</doc>
<doc id="2085592" url="https://pl.wikipedia.org/wiki?curid=2085592" title="Wystawa spychaczowa">
Wystawa spychaczowa

Wystawa spychaczowa (ros. Бульдозерная выставка) – jedna z najbardziej znanych publicznych akcji nieoficjalnej sztuki w ZSRR. Zorganizowana przez moskiewskich malarzy awangardowych 15 września 1974 na peryferiach Moskwy w Bielajewie, przy skrzyżowaniu ulic Profsojuznej i Ostrowitianowa. 
Wystawa obejmowała dzieła malarzy, którzy nie uznawali oficjalnie obowiązującej doktryny socrealizmu. 
Inicjatorami wystawy byli kolekcjoner sztuki Aleksander Glezer oraz trzynastu malarzy: Oskar Rabin i jego syn Aleksander, Walentin Worobjow, Jurij Żarkich, Witalij Komar, Aleksander Melamid, Lidia Mastierkowa, Władimir Niemuchin, Jewgienij Ruchin, Wasilij Sitnikow, Igor Cholin, Boruch Sztejnberg i Nadieżda Elskaja. Do grupy inicjatorów dołączyli inni malarze. 
Obrazy ustawiono na prowizorycznych stelażach zbitych z odpadów drewna. 
Oprócz mieszkańców Moskwy w otwarciu wystawy uczestniczyli dziennikarze zagranicznych agencji.
Władze zareagowały gwałtownie na nieprawomyślną wystawę. W pół godziny po rozpoczęciu pojawiły się trzy spychacze, miotacze wody i około stu milicjantów w cywilu. Zainscenizowano rzekomą akcję protestu grupy robotników sprzeciwiających się nielegalnej wystawie. 
Napastnicy niszczyli obrazy, bili uczestników i widzów wystawy, a nawet przyglądających się temu dziennikarzy. Zaaresztowanych zawieziono na komisariat, gdzie oświadczono im: „Trzeba by was zastrzelić, tylko szkoda naboi”. 
Gdy o rozgromieniu wystawy doniosła prasa światowa, władze zmuszone były do ustępstw i zezwoliły na zorganizowanie podobnej wystawy na otwartej przestrzeni w Izmajłowie. Wystawa odbyła się 29 września 1974, trwała 4 godziny i zwiedziło ją około półtora tysiąca widzów. 
W zagranicznych mediach wystawę w Izmajłowie określono jako „pół dnia wolności”. 
Spychaczowa wystawa uważana jest za najważniejszy pokaz rosyjskiej sztuki awangardowej od czasu rozpędzonej przez Nikitę Chruszczowa wystawy „Nowa Rzeczywistość" w moskiewskim Maneżu w roku 1962.
Realizm socjalistyczny przetrwał jako oficjalna doktryna artystyczna do lat 80. XX wieku. 

</doc>
<doc id="2085593" url="https://pl.wikipedia.org/wiki?curid=2085593" title="Rollende Landstraße">
Rollende Landstraße

Rollende Landstraße (RoLa) – rodzaj transportu intermodalnego polegający na przewożeniu pociągami towarowymi samochodów ciężarowych lub ciągników siodłowych z naczepami i przyczepami przy użyciu specjalnych wagonów niskopodwoziowych
Transport typu RoLa rozpowszechniony jest w krajach alpejskich, przede wszystkim z uwagi na to, że w Austrii i w Szwajcarii istnieją regulacje prawne wymuszające na przewoźnikach drogowych korzystanie z transportu kolejowego.
W Polsce transport typu RoLa wykorzystywany jest sporadycznie, głównie na linii kolejowej nr 65, na której od 2003 r. kursuje pociąg towarowy "Jarosław".

</doc>
<doc id="2085605" url="https://pl.wikipedia.org/wiki?curid=2085605" title="Lodowiec Szelfowy Ronne">
Lodowiec Szelfowy Ronne

Lodowiec Szelfowy Ronne () – lodowiec szelfowy w południowej części Morza Weddella w Antarktydzie Zachodniej.
Nazwa.
Lodowiec został nazwany na cześć amerykańskiej polarnik Edith Ronne (1919–2009), żony polarnika Finna Ronne’a (1899–1980) i pierwszej kobiety uczestniczącej w wyprawie antarktycznej.
Geografia.
Lodowiec Szelfowy Ronne leży w Antarktydzie Zachodniej, w południowej części Morza Weddella, rozciągając się na zachód od Wyspy Berknera. Od zachodu graniczy z wybrzeżami Orville Coast i Zumberge Coast oraz Ziemią Ellswortha.
Od wschodu graniczy z mniejszym Lodowcem Szelfowym Filchnera. Te dwa lodowce oddziela częściowo Wyspa Berknera i są one często traktowane jako jeden obiekt (ang. "Filchner-Ronne Ice Shelf", FRIS). W 2012 roku Komisja Standaryzacji Nazw Geograficznych poza Granicami Rzeczypospolitej Polskiej (KSNG) zatwierdziła egzonim Lodowiec Szelfowy Filchnera-Ronne.
Hund (2014) podaje, że Lodowiec Szelfowy Filchnera-Ronne zajmuje powierzchnię 422 tys. km² i jest drugim pod względem wielkości lodowcem na Antarktydzie. Store norske leksikon podaje, że Lodowiec Szelfowy Filchnera-Ronne jest drugim co do wielkości lodowcem szelfowym świata, po Lodowcu Szelfowym Rossa.
Lodowiec Szelfowy Ronne zasilają odrębne lodowce spływające z lądu – Lodowiec Rutforda, Evans Glacier i Foundation Ice Stream. Lodowiec rozciąga się na przestrzeni 840 km, a grubość lodu osiąga ponad 150 m.
Historia.
Północną krawędź lodowca odkrył Finn Ronne (1899–1980), dzięki obserwacjom lotniczym w listopadzie i grudniu 1947 roku. W latach 1957–1958 dowodzona przez niego kolejna wyprawa ustaliła, że lodowiec rozciąga się daleko na południe. Ronne nazwał lodowiec „Lassiter Shelf Ice”, a ziemię leżącą na południe od niego „Edith Ronne Land”. Ponieważ istniało już Wybrzeże Lassitera na Ziemi Palmera, amerykański Advisory Committee on Antarctic Names (tłum. „Komitet doradczy ds. nazewnictwa Antarktyki”) przy United States Board on Geographic Names nadał lodowcowi nazwę „Ronne Shelf Ice”.
Roszczenia terytorialne do tego lodowca zgłaszają Argentyna (1942), Wielka Brytania (1908) i Chile (1940).

</doc>
<doc id="2085606" url="https://pl.wikipedia.org/wiki?curid=2085606" title="Parafia Wszystkich Świętych i św. Stanisława w Wiskitkach">
Parafia Wszystkich Świętych i św. Stanisława w Wiskitkach

Parafia Wszystkich Świętych i Świętego Stanisława w Wiskitkach – parafia należąca do dekanatu Wiskitki diecezji łowickiej. Erygowana w XIII wieku. Mieści się przy Placu Wolności. Duszpasterstwo w niej prowadzą księża diecezjalni.

</doc>
<doc id="2085613" url="https://pl.wikipedia.org/wiki?curid=2085613" title="Ulica Prymasa Augusta Hlonda w Poznaniu">
Ulica Prymasa Augusta Hlonda w Poznaniu

Ulica Prymasa Augusta Hlonda – ulica w Poznaniu, wytyczona w 2002 roku. Jej druga część została oddana do użytku publicznego 10 listopada 2010. Położona na obszarze osiedli Główna i Ostrów Tumski-Śródka-Zawady-Komandoria (dawna dzielnica Nowe Miasto), biegnąca wzdłuż rzeki Warty. Stanowi wschodnią część II ramy komunikacyjnej oraz wchodzi w skład poznańskiego odcinka drogi wojewódzkiej nr 196. Na całej długości jest dwujezdniowa, zasadniczo posiadając po trzy pasy ruchu na każdej jezdni.
Historia.
W 1931 planowano przebicie ulicy od strony Śródki, do ulicy Bałtyckiej, tyłami Zawad i Głównej, do czego nie doszło z uwagi na wielki kryzys i protesty mieszkańców planowanych do wyburzenia domów.
Droga potocznie nazywana jest "Nowymi Zawadami", w nawiązaniu do równolegle biegnącej ulicy Zawady.
Nazwa.
Nazwa upamiętnia postać kard. Augusta Hlonda, prymasa Polski, arcybiskupa gnieźnieńskiego i poznańskiego w latach 1926–1946, i została nadana z inicjatywy Adama Suwarta, działacza Towarzystwa Miłośników Miasta Poznania, uchwałą Rady Miasta Poznania z dnia 25 marca 2003.

</doc>
<doc id="2085614" url="https://pl.wikipedia.org/wiki?curid=2085614" title="Parafia Świętych Apostołów Piotra i Pawła w Wodyniach">
Parafia Świętych Apostołów Piotra i Pawła w Wodyniach

Parafia Świętych Apostołów Piotra i Pawła w Wodyniach – parafia rzymskokatolicka w Wodyniach.
Parafia erygowana w 1558. Obecny kościół parafialny drewniany, wybudowany w 1776. Mieści się przy ulicy Siedleckiej.
Terytorium parafii obejmuje Wodynie, Brodki, Kaczory, Kamieniec, Oleśnica, Toki, Wola Serocka oraz Wola Wodyńska.

</doc>
<doc id="2085618" url="https://pl.wikipedia.org/wiki?curid=2085618" title="Parafia św. Doroty w Wolanowie">
Parafia św. Doroty w Wolanowie

Parafia św. Doroty w Wolanowie – jedna z 10 parafii rzymskokatolickich dekanatu przysuskiego diecezji radomskiej.
Historia.
Miejscowość o nazwie Wola Kowalska notowana była w XV w., później Wola Orlikowska, Wola św. Doroty, Wola Nowa. Była ona własnością Pakoszów herbu Abdank. Miasto na prawie magdeburskim lokowane zostało w 1773 r. przez Stanisława Augusta Poniatowskiego na prośbę Ignacego Jankowskiego, pułkownika wielkiego koronnego. Pierwotny kościół drewniany pw. św. Doroty i św. Jana Ewangelisty istniał około 1470 i wtedy też erygowano parafię. Kolejny kościół, również drewniany, był z fundacji Anny Kwaśniewskiej, miecznikowej stężyckiej, a zbudowany w 1749. W drugiej połowie XIX w. był powiększony o część murowaną. W początkach XX w. został powiększony o zakrystię przez ks. Adama Wąsa. Był świątynią orientowaną. W 1996 został przekazany do Muzeum Wsi Radomskiej. Nowy kościół pw. św. Doroty, według projektu arch. Jacka Laskowskiego i arch. Jerzego Szczepanika-Dzikowskiego z Warszawy, zbudowany został w latach 1985–1987 staraniem ks. Bronisława Kowalskiego, a poświęcony w stanie surowym 20 grudnia 1987 przez bp. Mieczysława Jaworskiego, sufragana kieleckiego. Konsekracji dokonał 1 stycznia 1994 bp Edward Materski. Kościół jest budowlą z cegły i żelbetu.
Zasięg parafii.
Do parafii należą wierni z miejscowości: Chronówek, Chruślice (część), Garno, Franciszków, Kowala, Kowalanka, Strzałków, Wolanów, Zabłocie (część) i Wola Wacławowska (część).

</doc>
<doc id="2085619" url="https://pl.wikipedia.org/wiki?curid=2085619" title="Fraport AG">
Fraport AG



</doc>
<doc id="2085622" url="https://pl.wikipedia.org/wiki?curid=2085622" title="43 Batalion WOP">
43 Batalion WOP

43 Batalion Wojsk Ochrony Pogranicza/Batalion odwodowy/Batalion graniczny Wojsk Ochrony Pogranicza Racibórz imienia „Bohaterów Powstań Śląskich” – zlikwidowany samodzielny pododdział Wojsk Ochrony Pogranicza pełniący służbę na granicy polsko-czechosłowackiej.
Formowanie i zmiany organizacyjne.
Na podstawie rozkazu Ministra Bezpieczeństwa Publicznego nr 043/org z 3 czerwca 1950 roku, na bazie 21 Brygady Ochrony Pogranicza, sformowano 4 Brygadę Wojsk Pogranicza, a z dniem 1 stycznia 1951 roku 67 batalion Ochrony Pogranicza przemianowano na 43 batalion Wojsk Ochrony Pogranicza z miejscem dyslokacji w Raciborzu ul. Dąbrowskiego 2 JW 2480.
W kwietniu 1976 roku, w związku z przejściem na dwuszczeblowy system dowodzenia, rozwiązano 43 batalion WOP. W jego miejsce utworzono batalion odwodowy z zadaniami działań rozpoznawczo-pościgowych, a strażnice podporządkowano bezpośrednio pod sztab Górnośląskiej Brygady WOP w Gliwicach.
13 grudnia 1981 roku po wprowadzeniu stanu wojennego na terytorium w kraju, dowódca GB WOP wewnętrznym rozkazem w miejscu stacjonowania poszczególnych batalionów, utworzył tzw. „wysunięte stanowiska dowodzenia” (zalążek przyszłych batalionów granicznych), którym podporządkował strażnice znajdujące się na odcinkach dawnych batalionów granicznych. Brygada wykonywała zadania ochrony granicy i bezpieczeństwa państwa wynikające z dekretu o wprowadzeniu stanu wojennego.
W 1984 roku odtworzono batalion graniczny WOP w Raciborzu i 8 czerwca 1986 roku batalion otrzymał imię „Bohaterów Powstań Śląskich”. Również 8 czerwca 1986 roku, wręczony został sztandar batalionowi, ufundowany przez społeczeństwo Raciborza i przyległych gmin pogranicza. Aktu wręczenia sztandaru dokonał dowódca WOP gen. dyw. Feliks Stramik.
Dowództwo batalionu rozformowano w kwietniu 1990 roku, batalion 17 kwietnia 1990 roku, a strażnice przeszły w podporządkowanie bezpośrednio pod sztab GB WOP.
15 maja 1991 roku po rozwiązaniu Wojsk Ochrony Pogranicza, 16 maja 1991 roku powstała Straż Graniczna i został utworzony Śląski Oddział Straży Granicznej w Raciborzu ul. Dąbrowskiego 2, który to przejął obiekty koszarowe w których utworzono komendę Oddziału.
Położenie strzelnicy batalionowej → .
Struktura organizacyjna.
W 1954 roku batalionowi podlegały:
31 grudnia 1959 roku batalionowi WOP Racibórz podlegały:
1 stycznia 1964 roku batalionowi WOP Racibórz podlegały:
Dowództwo batalionu 1976 rok:
W 1976 roku batalionowi WOP Racibórz podlegały:
Dowództwo batalionu odwodowego:
W kwietniu 1976 roku do II połowy 1984 roku batalionowi odwodowemu podlegały:
Dowództwo batalionu II połowa 1984 roku:
W II połowie 1984 roku do kwietnia 1990 roku batalionowi WOP Racibórz podlegały:

</doc>
<doc id="2085624" url="https://pl.wikipedia.org/wiki?curid=2085624" title="Habib Koité">
Habib Koité

Habib Koité (ur. 27 stycznia 1958 w Thiès, Senegal) – malijski gitarzysta, wokalista oraz autor piosenek. Jego występom towarzyszył zespół Bamada.
Historia.
Habib Koité urodził się w szanowanej malijskiej rodzinie muzyków. Nigdy nie uczono go muzyki, uczył się sam słuchając i obserwując członków rodziny. W 1978 rozpoczął studia w Narodowym Instytucie Sztuki w Bamako, które ukończył w 1982 roku. W 1988 założył zespół Bamada. Nazwa "Bamada" jest slangowym określeniem Bamako, stolicy Mali i oznacza "w paszczy krokodyla". Członkowie zespołu są w większości przyjaciółmi Koité z dzieciństwa.
Jego popularność rozpoczęła się od piosenki "Cigarette Abana" (No more cigarettes), która stała się przebojem Zachodniej Afryki w 1991 roku. Po wydaniu albumów "Ma Ya" (1998) oraz "Baro" (2001) stał się jednym z najpopularniejszych muzyków z malijskich za granicą.
Dwa utwory z albumu "Muso Ko": "I Ka Barra" oraz "Din Din Wo" dołączono do Windows Vista jako przykładowe pliki dźwiękowe.
W Polsce wystąpił 14 czerwca 2009 roku w Poznaniu podczas festiwalu Ethno Port.

</doc>
<doc id="2085625" url="https://pl.wikipedia.org/wiki?curid=2085625" title="Aldemar dos Santos">
Aldemar dos Santos

Aldemar dos Santos (ur. 7 listopada 1931 w Rio de Janeiro, zm. 28 sierpnia 1977 w Recife) − brazylijski piłkarz, występujący na pozycji środkowego obrońcy.
Kariera klubowa.
Karierę piłkarską Aldemar rozpoczął w klubie CR Vasco da Gama w 1956 roku. W latach 1952-1958 był zawodnikiem Santa Cruz Recife. Z Santa Cruz zdobył mistrzostwo stanu Pernambuco – Campeonato Pernambucano w 1957 roku. W latach 1958-1964 grał w SE Palmeiras. Z Palmeiras dwukrotnie zdobył mistrzostwo stanu São Paulo - Campeonato Paulista w 1959, 1963 oraz Taça Brasil 1960. W barwach Palmeiras Aldemar rozegrał 277 spotkania i strzelił 2 bramki.
W późniejszych latach występował w Américe Belo Horizonte w 1965 oraz w Guarani FC, gdzie zakończył karierę w 1966 roku.
Kariera reprezentacyjna.
W reprezentacji Brazylii Aldemar zadebiutował 29 maja 1960 w wygranym 4-1 meczu z reprezentacją Argentyny, którego stawką była Copa Julio Roca 1960. Ostatni raz w reprezentacji wystąpił 29 czerwca 1961 w wygranym 3-2 towarzyskim meczu reprezentacją Paragwaju. Ogółem w reprezentacji wystąpił 4 razy.

</doc>
<doc id="2085626" url="https://pl.wikipedia.org/wiki?curid=2085626" title="Wizyty zagraniczne prezydenta Bronisława Komorowskiego">
Wizyty zagraniczne prezydenta Bronisława Komorowskiego

Poniższe tabele opisują spotkania prezydenta Polski Bronisława Komorowskiego z zagranicznymi politykami i przedstawicielami różnych organizacji od chwili objęcia urzędu prezydenta Rzeczypospolitej Polskiej 6 sierpnia 2010 roku zarówno podczas wizyt prezydenta za granicą, jak i podczas wizyt przedstawicieli innych państw w Polsce.
Spotkania z szefami państw, rządów i instytucji międzynarodowych za granicą.
Prezydent Bronisław Komorowski przez swoją 5-letnią prezydenturę (2010–2015) odbył 109 podróży zagranicznych, w czasie których złożył wizytę w 40 krajach:
Rok 2010.
Wykaz podróży zagranicznych Bronisława Komorowskiego jako p.o. prezydenta.
Wykaz podróży zagranicznych Bronisława Komorowskiego w 2010 roku.
Rok 2011.
Wykaz podróży zagranicznych Bronisława Komorowskiego w 2011 roku.
Rok 2012.
Wykaz podróży zagranicznych Bronisława Komorowskiego w 2012 roku.
Rok 2013.
Wykaz podróży zagranicznych Bronisława Komorowskiego w 2013 roku.
Rok 2014.
Wykaz podróży zagranicznych Bronisława Komorowskiego w 2014 roku.
Rok 2015.
Wykaz podróży zagranicznych Bronisława Komorowskiego w 2015 roku.
Spotkania z szefami państw, rządów i instytucji międzynarodowych w kraju.
Pięćdziesiąt spotkań z zagranicznymi szefami państw, szefami rządów i instytucji międzynarodowych odbyło się w Polsce; zdecydowana większość w Warszawie. Pierwsze było symboliczne „spotkanie na szczycie” – na Śnieżce – z prezydentem Czech Václavem Klausem.
Listy uwierzytelniające.
Poniższe tabele przedstawia listę przyjętych przez Bronisława Komorowskiego, od 6 sierpnia 2010 r. – dnia zaprzysiężenia na urząd Prezydenta RP, listów uwierzytelniających od nowych ambasadorów w Polsce.

</doc>
<doc id="2085628" url="https://pl.wikipedia.org/wiki?curid=2085628" title="Luo Guanzhong">
Luo Guanzhong

Luo Guanzhong (ur. ok. 1330, zm. ok. 1400) – chiński prozaik, dramaturg i poeta.
Jego twórczość przypada na schyłkowy okres dynastii Yuan i początek epoki Ming. Był autorem kilkudziesięciu utworów literackich, m.in. "Opowieści z końca dynastii Tang i epoki Pięciu Dynastii" ("Can Tang Wudai Shi Yanzhuan", 残唐五代史演義), "Upadek dynastii Tang" ("Sui Tang Zhizhuan", 隋唐志傳) czy "Trzej Sui zwyciężają czary" ("Sansui Pingyao Zhuan", 三遂平妖传). Zredagował także przypisywane Shi Nai’anowi "Opowieści znad brzegów rzek".
Jego najbardziej znanym dziełem są jednak "Opowieści o Trzech Królestwach" ("Sānguó Yǎnyì", 三國演義), powieść historyczna na kanwie kronik historycznych, której akcja umieszczona została w Epoce Trzech Królestw (220-280). W tym rozbudowanym kompozycyjnie utworze Luo w tle rzeczywistych wydarzeń opisał losy kilkuset różnych postaci.

</doc>
<doc id="2085633" url="https://pl.wikipedia.org/wiki?curid=2085633" title="Parafia św. Wojciecha w Zambskach Kościelnych">
Parafia św. Wojciecha w Zambskach Kościelnych

Parafia pw. Świętego Wojciecha w Zambskach Kościelnych – parafia należąca do dekanatu pułtuskiego, diecezji płockiej, metropolii warszawskiej. Siedziba parafii mieści się pod numerem 81.
Historia parafii.
Została erygowana w 1231 roku. Od XIII w. do 1825 parafia stanowiła prepozyturę benedyktynów z Płocka, którzy byli właścicielami wsi i obsługiwali parafię.
Miejsca święte.
Kościół parafialny.
Obecny kościół parafialny pw. św. Wojciecha został zbudowany w latach 1896–1900 według projektu architekta Feliksa Nowickiego. Świątynia ta była niszczona w 1915 oraz 1939–1944 (wieża i sklepienia). Odbudowana do 1958.
Jest to kościół orientowany, neoklasycystyczny, wymurowany z cegły i otynkowany. Posiada trójnawowy czteroprzęsłowy korpus z wtopioną kwadratową wieżą od frontu. Prezbiterium dwuprzęsłowe, zamknięte trójbocznie, po jego bokach ulokowano prostokątne: zakrystię i kaplicę z lożami na piętrze, otwartymi do prezbiterium. Elewacje rozczłonkowane toskańskimi pilastrami na wysokich cokołach i zwieńczone belkowaniem. Okna w bogatych obramieniach tynkowych z naczółkami poziomymi, trójkątnymi i odcinkowymi. Fasada trójosiowa, dwukondygnacyjna dzielona pilastrami w wielkim porządku. Wieża opięta pilastrami w typie toskańskich. Dachy dwuspadowe kryte blachą, na wieży ostrosłupowy hełm blaszany.
Kościoły filialne i kaplice.
Posiadają one jednak kaplicę filialną pw. św. Rafała Kalinowskiego w Gnojnie.
Dawniej posiadane lub użytkowane przez parafię świątynie.
Istnieją wzmianki o kościele z I połowy XVII w., który spłonął w 1711. Kolejny został zbudowany w 1718 i konsekrowany w 1739. 
Obszar parafii.
Jej terytorium rozciąga się na obu brzegach Narwi. Na przeciwległym niż Zambski prawym brzegu znajdują się Gnojno i Przeradowo. 
Miejscowości i ulice.
W granicach parafii znajdują się miejscowości:
Liczebność parafian.
Parafia liczy ok. 1100 mieszkańców. 

</doc>
<doc id="2085634" url="https://pl.wikipedia.org/wiki?curid=2085634" title="Adolf Sieverts">
Adolf Sieverts

Adolf Sieverts (ur. 7 października 1874 w Hamburgu, zm. 8 stycznia 1947 w Jenie) – niemiecki chemik. Prowadził m.in. prace dotyczące eksperymentalnego badania rozpuszczalności wodoru w metalach i stopach.
Życiorys.
Adolf Sieverts studiował od 1894 roku chemię na Uniwersytecie Technicznym w Dreźnie, a także na uniwersytetach w Lipsku i w Getyndze. W 1898 roku uzyskał doktorat na Uniwersytecie w Getyndze pod kierunkiem profesora Otto Wallacha za pracę pt. "Beiträge zur Kenntnis des Pinols" („Przyczynki do poznania pinolu”). 
Po doktoracie zainteresował się chemią nieorganiczną. Przez wiele lat pracował w pracowniach Waltera Hempla i Fritza Förstera w Instytucie Chemii Uniwersytetu Technicznego w Dreźnie. W 1902 roku rozpoczął działalność w Królewskiej Fabryce Porcelany w Miśni. Była to praca asystenta, lecz w ruchu technologicznym. W 1904 roku został powołany na stanowisko asystenta w Instytucie Chemii Stosowanej i Farmacji na Uniwersytecie w Lipsku. Od tego czasu głównym kierunkiem jego pracy naukowej było rozwijanie metod analizy chemicznej. W głównej mierze skupił się na w dziedzinie chemii ciała stałego, zwłaszcza na badaniu rozpuszczalności gazów w metalach i stopach. Związana z tym była synteza wodorków metali. Habilitację uzyskał na Uniwersytecie w Lipsku w 1907 roku za pracę "Occlusion und Diffusion von Gasen durch Metalle" („Okluzja i dyfuzja gazów przez metale”). 
W grudniu 1916 r. został mianowany szefem (dziekanem) wydziału fizyko-chemicznego w Instytucie Chemii Fizycznej i Elektrochemii Cesarza Wilhelma, którego dyrektorem był wówczas Fritz Haber. W latach dwudziestych opublikował szereg prac dotyczących przeprowadzonych jeszcze na przełomie lat 1917/18 badań w Instytucie Cesarza Wilhelma, w tym badania kinetyki rozkładu azotanu amonu i trwałości nadmanganianu srebra, AgMnO4.
Od 1918 r. pełnił funkcje nauczyciela akademickiego i badacza na uniwersytetach w Lipsku, Greifswaldzie i we Frankfurcie nad Menem. W 1927 został profesorem chemii nieorganicznej na Wydziale Matematyki i Nauk Przyrodniczych Uniwersytetu w Jenie i dyrektorem tamtejszego laboratorium chemicznego. Zajmował się wówczas syntezą i charakterystyką wodorków metali. Badał przede wszystkim zjawiska sorpcji wodoru przez platynowce, metale ziem rzadkich i metale z IV i V grupy układu okresowego pierwiastków w różnych temperaturach i ciśnieniu. Sieverts zbadał wiele izobar i izoterm różnych układów metal-wodór oraz określił niektóre parametry fizykochemiczne różnych wodorków metali, np. ich gęstość i ciepło tworzenia. Było to źródłem podstawowej wiedzy na temat tej klasy substancji. Wyniki tych eksperymentów pozwoliły ustalić stechiometrię licznych niestechiometrycznych wodorków metali i istnienie wielu roztworów stałych.
Ponadto poświęcił wiele uwagi wybranym problemom chemii analitycznej, a w szczególności metodom osmotycznego wyznaczania masy cząsteczkowej, jak również pewnym aspektom chemii fizycznej, głównie z zakresu badań iloczynu rozpuszczalności układów dwu- i trójskładnikowych, m.in. zawierających kationów berylowców.
A. Sieverts przywiązywał szczególną wagę do pracy dydaktycznej. Obok wykładów z chemii ogólnej i doświadczalnej chemii nieorganicznej prowadził też wykłady pod tytułem „Spezielle anorganische Chemie”, na których omawiał m.in. metale i metaloidy. Ponadto zorganizował dla słuchaczy tych wykładów uzupełniające laboratoria, i to zarówno z chemii ogólnej, jak i specjalistyczne, np. „laboratorium metalografii”.
25 kwietnia 1942 Adolf Sieverts wystąpił z wnioskiem o emeryturę. W październiku 1942 roku został oficjalnie zwolniony ze swych obowiązków akademickich.
Poza pracą zawodową Sieverts był bardzo zaangażowany w działalność społeczną. W latach inflacji kilka razy w tygodniu zapraszał do swego domu nisko opłacanych asystentów wraz z członkami ich rodzin, a także studentów w trudnej sytuacji materialnej. Nie angażował się politycznie. Był uzdolnionym pianistą i koncertował często w wąskim kręgu swej rodziny i przyjaciół.
Zmarł 8 stycznia 1947. 

</doc>
<doc id="2085637" url="https://pl.wikipedia.org/wiki?curid=2085637" title="Jakuszyce (stacja kolejowa)">
Jakuszyce (stacja kolejowa)



</doc>
<doc id="2085638" url="https://pl.wikipedia.org/wiki?curid=2085638" title="It Ain't Like That">
It Ain't Like That



</doc>
<doc id="2085640" url="https://pl.wikipedia.org/wiki?curid=2085640" title="Écio Capovilla">
Écio Capovilla

Écio Capovilla (ur. 9 listopada 1936 w Valinhos) − piłkarz brazylijski, występujący na pozycji defensywnego pomocnika.
Kariera klubowa.
Karierę piłkarską Écio rozpoczął w klubie CR Vasco da Gama w 1956 roku. W 1957 roku występował we Fluminense FC, z którego powrócił do Vasco da Gama. Z Vasco da Gama dwukrotnie zdobył mistrzostwo stanu Rio de Janeiro - Campeonato Carioca w 1956 i 1958 roku. W latach 1964–1965 grał w SE Palmeiras.
Karierę zakończył w Peru w klubie Club Sporting Cristal w 1965 roku.
Kariera reprezentacyjna.
W reprezentacji Brazylii Écio zadebiutował 29 czerwca 1960 w wygranym 4-0 towarzyskim meczu z reprezentacją Chile. Drugi i ostatni raz w reprezentacji wystąpił 3 lipca 1960 w wygranym 2-1 meczu reprezentacją Paragwaju, rozgrywanego w ramach Copa del Atlantico 1960.

</doc>
<doc id="2085641" url="https://pl.wikipedia.org/wiki?curid=2085641" title="Pierwsza wojna samnicka">
Pierwsza wojna samnicka



</doc>
<doc id="2085642" url="https://pl.wikipedia.org/wiki?curid=2085642" title="Aleksander Domagalski">
Aleksander Domagalski

Aleksander Domagalski (ur. 6 grudnia 1982 w Krakowie) – polski gitarzysta, kompozytor oraz współzałożyciel (razem z Kubą Urbańczykiem) krakowskiej grupy rockowej CF98. Absolwent Państwowej Szkoły Muzycznej I i II stopnia w Krakowie.

</doc>
<doc id="2085644" url="https://pl.wikipedia.org/wiki?curid=2085644" title="Parafia św. Stanisława Biskupa Męczennika i Aniołów Stróżów w Zbuczynie">
Parafia św. Stanisława Biskupa Męczennika i Aniołów Stróżów w Zbuczynie

Parafia Świętego Stanisława i Aniołów Stróżów w Zbuczynie – parafia rzymskokatolicka w Zbuczynie.
Parafia erygowana w 1418. Obecny kościół parafialny murowany, wybudowany w latach 1880-1899, staraniem ks. Nikodema Małachowskiego, konsekrowany w 1906 roku przez Bpa Franciszka Jaczewskiego. Mieści się przy ulicy Siedleckiej.
Terytorium parafii obejmuje: Bzów, Choję, Chromną, Cielemęc, Grodzisk, Helenów, Jasionkę, Karcze, Borki-Kosy, Kwasy, Lipiny, Łęcznowolę, Ługi Wielkie, Borki-Paduchy, Tchórzew-Plewki, Pogonów, Ługi-Rętki, Rówce, Rzążew, Borki-Sołdy, Świercze, Tarcze, Tchórzew, Wólkę Kamienną, Borki-Wyrki, Zbuczyn oraz Zdany.

</doc>
<doc id="2085647" url="https://pl.wikipedia.org/wiki?curid=2085647" title="Excess">
Excess

Excess – czwarty album studyjny polskiej grupy muzycznej Coma. W Polsce płyta "Excess" została udostępniona do sprzedaży 1 września 2010 roku tylko na oficjalnej stronie internetowej wydawcy Mystic Production. W Europie album został wydany 11 października 2010 roku również nakładem Mystic Production. Na płycie znalazło się dziewięć kompozycji zaśpiewanych w języku angielskim pochodzących z wydanego 10 listopada 2008 roku albumu "Hipertrofia" oraz trzy premierowe utwory. Płyta dotarła do 7. miejsca listy OLiS w Polsce. .
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="2085649" url="https://pl.wikipedia.org/wiki?curid=2085649" title="Primera División de México (1953/1954)">
Primera División de México (1953/1954)

Rozgrywki 1953/1954 były 51 sezonem w historii ligi meksykańskiej, a 11 sezonem w historii profesjonalnej ligi meksykańskiej. Tytułu mistrzowskiego broniło Tampico.
Zespoły.
Zmiana drużyn po sezonie 1952/1953:
 Toluca
 La Piedad
W sezonie 1953/1954 występowało 12 drużyn - z drugiej ligi awansowała Toluca, natomiast po ostatnim sezonie spadło La Piedad.
Mistrzem Meksyku został zespół C.D. Marte, który skompletował 26 punktów. Królami strzelców zostali Meksykanie Juan Carlos Carrera i Adalberto López oraz Urugwajczyk Julio María Palleiro z 21 bramkami w 22 meczach (0.95 gola na mecz).
Tabela.
MISTRZ MEKSYKU - 1953/1954
MARTE 1. TYTUŁ MISTRZOWSKI

</doc>
<doc id="2085650" url="https://pl.wikipedia.org/wiki?curid=2085650" title="Disney Channel (Czechy i Słowacja)">
Disney Channel (Czechy i Słowacja)

Disney Channel (Czechy i Słowacja) (, ) – stacja telewizyjna dla dzieci i młodzieży, która nadaje w Czechach i na Słowacji. W godzinach od 06:00 do 14:00 jest emitowany blok kanałów Playhouse Disney. Nadawanie stacji rozpoczęło się 19 września 2009 roku.
Programy.
Seriale animowane.
Aktualnie w emisji:
Seriale fabularne.
Aktualnie w emisji:
Filmy.
Animowane:

</doc>
<doc id="2085653" url="https://pl.wikipedia.org/wiki?curid=2085653" title="Branko Miljuš">
Branko Miljuš

Branko Miljuš (ur. 17 maja 1960 w Kninie) – chorwacki piłkarz występujący na pozycji obrońcy.
Kariera klubowa.
Miljuš zawodową karierę rozpoczynał w 1980 roku w Hajduku Split. Spędził tam osiem lat. W tym czasie wywalczył z zespołem trzy wicemistrzostwa Jugosławii (1981, 1983, 1985). W 1988 roku wyjechał do Hiszpanii, gdzie został graczem Realu Valladolid z Primera División. W 1989 roku dotarł z nim do finału Pucharu Hiszpanii, jednak Real Valladolid przegrał tam 0:1 z Realem Madryt. W ciągu dwóch sezonów w barwach Realu Valladolid Miljuš rozegrał 26 spotkań i zdobył 1 bramkę. W 1990 roku odszedł do portugalskiej Vitórii Setúbal, grającej w Primeira Divisão. W 1991 roku spadł z klubem do Segunda Divisão. W 1992 roku zakończył karierę.
Kariera reprezentacyjna.
W reprezentacji Jugosławii Miljuš zadebiutował 2 czerwca 1984 roku w wygranym 3:2 towarzyskim meczu z Portugalią. W tym samym roku został powołany do kadry narodowej na Mistrzostwa Europy. Zagrał tam w pojedynkach z Danią (0:5) oraz Francją (2:3). Z tamtego turnieju Jugosławia odpadła po fazie grupowej. W 1984 roku Miljuš zajął również z drużyną narodową 3. miejsce na Letnich Igrzyskach Olimpijskich. W latach 1984–1988 w reprezentacji Jugosławii rozegrał w sumie 14 spotkań.

</doc>
<doc id="2085654" url="https://pl.wikipedia.org/wiki?curid=2085654" title="Branko Miljus">
Branko Miljus



</doc>
<doc id="2085660" url="https://pl.wikipedia.org/wiki?curid=2085660" title="Parafia św. Anny w Zwoli">
Parafia św. Anny w Zwoli

Parafia św. Anny w Zwoli Poduchownej – parafia rzymskokatolicka w Zwoli Poduchownej, dekanacie Żelechów diecezji siedleckiej.
Parafię erygował 15 lutego 1529 biskup poznański Jan Latalski. 
Pierwszy drewniany kościół parafialny w Zwoli Poduchownej pod wezwaniem św. Anny był fundowany przez Jana Zwolskiego, miejscowego dziedzica w roku 1529. Obecny został zbudowany przed 1687 z fundacji biskupa Stefana Wierzbowskiego w miejscu pierwotnego, który uległ zniszczeniu najprawdopodobniej w pożarze w roku 1667. Kościół był restaurowany w 1787 i przebudowany ok. 1830. Posiada wnętrze barokowe..
Zasięg parafii.
Do parafii należą wierni z miejscowości: Baczków, Jagodne, Ryczyska, Świder, Zwola oraz Zwola Poduchowna.

</doc>
<doc id="2085661" url="https://pl.wikipedia.org/wiki?curid=2085661" title="BCG">
BCG



</doc>
<doc id="2085666" url="https://pl.wikipedia.org/wiki?curid=2085666" title="US Open 2010 (gra podwójna dziewcząt)">
US Open 2010 (gra podwójna dziewcząt)



</doc>
<doc id="2085667" url="https://pl.wikipedia.org/wiki?curid=2085667" title="Gmach NOT w Poznaniu">
Gmach NOT w Poznaniu

Gmach NOT (także: "Dom Technika") – modernistyczny, trzypiętrowy budynek, zlokalizowany w obrębie Dzielnicy Cesarskiej w Poznaniu, przy ul. Wieniawskiego 5/9 i zbudowany dla Naczelnej Organizacji Technicznej ("NOT").
Obiekt zajął miejsce dwóch willi, spalonych w 1945, które stanowiły o charakterze zabudowy tej części Dzielnicy Cesarskiej (jak np. zachowane do naszych czasów: Instytut Higieny lub Bank Listów Zastawnych). Budynek powstał w latach 1960–1963 według projektu Henryka Jarosza, Jerzego Liśniewicza oraz Jana Wellengera. Konstrukcja jest żelbetowa, a elewacja wyraźnie podkreśla elementy wertykalne. Wewnątrz umieszczono dużą salę obrad, trzy sale konferencyjne, bibliotekę, czytelnię i inne pomieszczenia związane z potrzebami NOT-u. Założenie nie zostało w zasadzie ukończone – brakuje m.in. planowanej części hotelowej.
Od zachodu, do torowisk kolejowych, rozciąga się wewnętrzny, ale dostępny, efektowny modernistyczny ogród z pergolą i różanecznikami.
W pobliżu znajdują się inne ważne zabudowania Dzielnicy Cesarskiej: Teatr Wielki im. Stanisława Moniuszki, Collegium Minus UAM, Pomnik Adama Mickiewicza oraz Ofiar Czerwca 1956.

</doc>
<doc id="2085669" url="https://pl.wikipedia.org/wiki?curid=2085669" title="Bacillus Calmette-Guerin">
Bacillus Calmette-Guerin



</doc>
<doc id="2085670" url="https://pl.wikipedia.org/wiki?curid=2085670" title="Take 2 Interactive">
Take 2 Interactive



</doc>
<doc id="2085671" url="https://pl.wikipedia.org/wiki?curid=2085671" title="Genio atrapado">
Genio atrapado

Genio atrapado – piosenka latin-popowa stworzona przez Davida Franka, Pamelę Sheyne, Rudy’ego Péreza i Steve’a Kipnera na hiszpańskojęzyczny album studyjny amerykańskiej wokalistki Christiny Aguilery pt. "Mi Reflejo" (2000). Wyprodukowany przez Péreza, Kipnera i Franka, utwór wydany został jako inauguracyjny singel promujący krążek 21 sierpnia 2000 roku. Jeszcze w 2000 kompozycja została nominowana do nagrody Latin Grammy w kategorii "najlepszy żeński występ pop".
Utwór jest latynoskim odpowiednikiem przeboju Aguilery z jej debiutanckiego albumu, „Genie in a Bottle”.
Informacje o utworze.
Odniesienia do „Genio atrapado” padają w późniejszej hiszpańskojęzycznej piosence Aguilery, „Ya llegué” z minialbumu "La Fuerza" (2022).
Wydanie singla.
Utwór opublikowany został na singlu latem, 21 sierpnia 2000 roku jako inauguracyjne wydawnictwo singlowe promujące krążek "Mi Reflejo". Został hitem w państwach hiszpańskojęzycznych, głównie w krajach Ameryki Południowej i Środkowej (między innymi miejsce #1 na liście przebojów w Kostaryce oraz miejsce #2 w Argentynie), choć także w Hiszpanii (pozycja #12 tutejszego zestawienia przebojów singlowych). W Stanach Zjednoczonych piosenka notowania była na trzech listach magazynu "Billboard": Hot Latin Tracks, Latin Pop Songs i Latin Tropical Songs – kolejno na pozycjach 13., 13. i 7.
Recenzje.
Linda Richards, recenzentka magazynu "Blue Coupe", doceniła utwór „Genio atrapado” w omówieniu albumu "Mi Reflejo". „W tłumaczeniu na język hiszpański piosenka nie doznaje żadnego bólu, a Aguilera uderza swoim wokalem w sedno geniuszu” – napisała. Stephen Thomas Erlewine (AllMusic) wymienił utwór wśród najlepszych kompozycji zawartych na "Mi Reflejo". Nieprzychylną recenzję wydał pamflecista serwisu internetowego muzyka.onet.pl, pisząc: „Trudno się (...) oprzeć wrażeniu, że śpiewając „Genie in a Bottle” w wersji „Genio atrapado” (...) Christina robi sobie krzywdę. Z superprzeboju powstał dziwoląg, który trudno potraktować serio po tym, jak się go słyszało już setki razy...”
Teledysk.
Wideoklip do utworu „Genio atrapado” stanowi wierną inscenizację teledysku do „Genie in a Bottle”. Zastosowano w nim te same ujęcia, układy taneczne, stroje, a także tę samą scenerię, co w nadmienionym klipie. Oba teledyski wyreżyserowała Diane Martel, choreografię do obu stworzyli Jermaine Browne oraz Darrin Henson.
Promocja i wykonania koncertowe.
13 września 2000 roku Aguilera wykonała „Genio atrapado” przed publicznością zgromadzoną z okazji wręczenia nagród Latin Grammy Awards. Ceremonia odbyła się w hali Staples Center w Los Angeles. 20 stycznia 2001 wokalistka wystąpiła z utworem podczas imprezy Caracas Pop Festival w stolicy Wenezueli. W ramach koncertu wykonała w sumie dwanaście piosenek.

</doc>
<doc id="2085672" url="https://pl.wikipedia.org/wiki?curid=2085672" title="Take-Two Interactive Software">
Take-Two Interactive Software



</doc>
<doc id="2085675" url="https://pl.wikipedia.org/wiki?curid=2085675" title="Parafia św. Marii Magdaleny w Łęgonicach Małych">
Parafia św. Marii Magdaleny w Łęgonicach Małych

Parafia św. Marii Magdaleny w Łęgonicach Małych – jedna z 11 parafii rzymskokatolickich dekanatu drzewickiego diecezji radomskiej.

</doc>
<doc id="2085676" url="https://pl.wikipedia.org/wiki?curid=2085676" title="Willa Adolfa Landsberga w Poznaniu">
Willa Adolfa Landsberga w Poznaniu

Willa Adolfa Landsberga – jedna z okazałych willi, zlokalizowanych w zachodniej części poznańskiej Dzielnicy Cesarskiej, w sąsiedztwie innych podobnych rozwiązań z tego okresu (np. Niemiecki Bank Listów Zastawnych lub Instytut Higieny). Zbudowana dla zamożnego adwokata – Adolfa Landsberga. Kolejno mieściły się tutaj dwa konsulaty – Konsulat Stanów Zjednoczonych (1946-1948), następnie Konsulat Generalny ZSRR (1948-1951). Obecnie siedziba Wydawnictwa Poznańskiego.
Budynek stoi przy ul. Fredry 8 (róg Wieniawskiego), w prawie bezpośrednim sąsiedztwie Opery i Parku Wieniawskiego, otoczony dużym ogrodem. Zaprojektowany w 1911, według projektu Hansa Uhla. Zdradza wyraźne formy klasycyzujące, posiada pilastry i skromne sztukaterie, które tworzył Martin Samter, a także dach mansardowy. Dwie sąsiednie wille od południa zburzono po zniszczeniach wojennych i wybudowano w ich miejscu gmach NOT (1963).

</doc>
<doc id="2085677" url="https://pl.wikipedia.org/wiki?curid=2085677" title="Habib Koite">
Habib Koite



</doc>
<doc id="2085680" url="https://pl.wikipedia.org/wiki?curid=2085680" title="Forty Taku">
Forty Taku



</doc>
<doc id="2085686" url="https://pl.wikipedia.org/wiki?curid=2085686" title="Barbara Sudnik-Wójcikowska">
Barbara Sudnik-Wójcikowska

Barbara Sudnik-Wójcikowska (ur. 22 września 1952 w Warszawie) – polska botaniczka, ekolożka i geografka roślin.
Od 1976 pracuje na Wydziale Biologii Uniwersytetu Warszawskiego, gdzie uzyskała stopień doktora w 1984, a doktora habilitowanego w 1999 (nauki biologiczne, biologia, florystyka). Od 2002 zatrudniona na stanowisku profesora nadzwyczajnego w Zakładzie Ekologii Roślin i Ochrony Środowiska UW.
Aktywność naukowa.
Autorka lub współautorka kilkudziesięciu publikacji naukowych z zakresu synantropizacji szaty roślinnej miast Europy Środkowej, ze szczególnym uwzględnieniem Warszawy, oraz opracowań z zakresu chorologii, biologii i ekologii gatunków inwazyjnych (iwa rzepieniolistna, oliwnik wąskolistny). Prowadzi badania z zakresu fitogeografii w strefie lasostepu i stepów południa Ukrainy. Obiektem jej zainteresowań jest flora licznych tam kurhanów oraz ich rola w procesie restytucji stepów.
Jest też autorką szeregu prac popularnonaukowych, współautorką programu komputerowego służącego do identyfikacji roślin „Flora ojczysta” oraz 3 tomów z serii "Flora Polski".
Uczestniczka wypraw przyrodniczych do krajów basenu Morza Śródziemnego, na Ukrainę, do Rosji, Uzbekistanu, Kazachstanu, Chin, Mongolii, Meksyku, USA i Australii.

</doc>
<doc id="2085687" url="https://pl.wikipedia.org/wiki?curid=2085687" title="Watamaro Bunya">
Watamaro Bunya



</doc>
<doc id="2085688" url="https://pl.wikipedia.org/wiki?curid=2085688" title="Prosta historia o miłości">
Prosta historia o miłości

Prosta historia o miłości – polski film z 2010 roku, połączenie melodramatu i komedii. Jest to debiut reżyserski Arkadiusza Jakubika. Dystrybutorem produkcji jest SPinka. Obraz otworzył Sopot Film Festival 2010.
Fabuła.
Dwoje scenarzystów podczas podróży pociągiem opowiada historię kobiety i mężczyzny. Na oczach widzów próbują stworzyć fabułę scenariusza filmowego: prostej historii o miłości. Historię Marty i Aleksa; ich przypadkowego spotkania podczas pierwszego dnia wakacji, na trasie Łódź Kaliska – Hel. Nie wydaje się, żeby pomiędzy tą dwójką mogło zajść coś wyjątkowego, jednak z czasem się to zmnienia.

</doc>
<doc id="2085690" url="https://pl.wikipedia.org/wiki?curid=2085690" title="Parafia św. Stanisława Biskupa i Męczennika w Niechorzu">
Parafia św. Stanisława Biskupa i Męczennika w Niechorzu

Parafia pod wezwaniem Świętego Stanisława Biskupa i Męczennika w Niechorzu – parafia rzymskokatolicka należąca do dekanatu Trzebiatów, archidiecezji szczecińsko-kamieńskiej, metropolii szczecińsko-kamieńskiej. Siedziba parafii mieści się w Niechorzu przy ulicy Krakowskiej. Prowadzą ją księża archidiecezjalni. Wcześniej wchodziła w skład parafii Niepokalanego Poczęcia Najświętszej Maryi Panny w Konarzewie. 
Miejsca święte.
Kościół parafialny.
Kościół pw. Matki Bożej Miłosierdzia w Niechorzu 

</doc>
<doc id="2085691" url="https://pl.wikipedia.org/wiki?curid=2085691" title="Ven conmigo (Solamente tú)">
Ven conmigo (Solamente tú)

Ven conmigo (Solamente tú) – piosenka latin-popowa stworzona na hiszpańskojęzyczny album studyjny amerykańskiej wokalistki Christiny Aguilery pt. "Mi Reflejo" (2000). Wyprodukowany przez Rudy’ego Péreza, utwór wydany został jako trzeci singel promujący krążek w grudniu 2000 roku.
Utwór jest latynoskim odpowiednikiem przeboju Aguilery z jej debiutanckiego albumu, „Come on Over Baby (All I Want Is You)”. Notowany był na listach przebojów w sześciu państwach, na każdej plasował się w czołowej dziesiątce zestawienia. Objął szczyt notowań w Hiszpanii i Meksyku, zdobył też pozycję pierwszą listy Hot Latin Tracks, wydawanej przez amerykański magazyn "Billboard". Krytycy muzyczni wydali piosence mieszane recenzje.
Informacje o utworze.
Podobnie jak dwa poprzednie single promujące album "Mi Reflejo" – „Genio atrapado” i „Por siempre tú” – „Ven conmigo (Solamente tú)” stanowi latynoski odpowiednik przeboju Christiny Aguilery z jej debiutanckiego albumu; w tym przypadku jest to piosenka „Come on Over Baby (All I Want Is You)”. Utwór nagrano pomiędzy lutym a lipcem 2000 roku w języku hiszpańskim. W trakcie sesji nagraniowych w studio korzystano z takich instrumentów, jak perkusja i keyboard. Autorami kompozycji są Rudy Pérez, Johan Aberg, Paul Rein, a jej producentem – sam Pérez. Pieczę nad produkcją wykonawczą sprawował Ron Fair, który przy realizacji płyty "Christina Aguilera" pracował w działach A&amp;R i aranżacji dźwiękowej. W roku 2008, piosenka, obok „Falsas esperanzas”, znalazła się na latynoamerykańskiej edycji składanki z największymi przebojami Aguilery, "Keeps Gettin' Better – A Decade of Hits".
Wydanie singla.
Premiera singla nastąpiła w grudniu 2000 roku w Hiszpanii, Meksyku i Argentynie. Jeszcze w tym miesiącu utwór zdołał zadebiutować na miejscu dziewiątym, a następnie wspiąć się na szczyt listy przebojów singlowych w Hiszpanii. Na pozycji pierwszej spędził jeden tydzień. Z równie dużą popularnością cieszył się w hiszpańskich radiofoniach; z tego powodu uplasował się na pierwszym miejscu notowania hitów radiowych tego kraju. Piosenka zajęła też szczytowe pozycje zestawienia Hot Latin Tracks, wydawanego przez amerykański magazyn "Billboard", oraz list w Meksyku (oficjalnego notowania singli i notowania badającego popularność formatu airplay). Sukces nagrania w regionach latynoskich, zwłaszcza krajach latynoamerykańskich, przypieczętowały pozycje na dwóch innych listach przebojów: miejsce drugie w Chile oraz czwarte miejsce w Argentynie (airplay). Był też „Ven conmigo (Solamente tú)” notowany na drugim oraz pierwszym miejscu kolejnych list "Billboardu": Latin Pop Songs i Latin Tropical Songs.
Recenzje.
Odbiór kompozycji przez krytykę był mieszany. Kurt B. Reighley, recenzent czasopisma "Wall of Sound", uznał piosenkę za lepszą od swojego anglojęzycznego pierwowzoru, dodając, że „'Ven conmigo (Solamente tú)' – wcześniej znany jako 'Come on Over Baby’ – jest szczególnie pyskaty po hiszpańsku.” Recenzując płytę "Mi Reflejo" dla gazety "Sun-Sentinel", Sean Picolli uznał, że „Ven conmigo” „swój wigor zapożycza z lepszych piosenek w wykonaniu Whitney Houston i Mariah Carey”. Dziennikarz muzyczny Eliseo Cardona (cdnow.com) wydał nagraniu niekorzystną recenzję, odnosząc się do fali latin-popowych, nagrywanych w języku Spanglish utworów, popularnych na przełomie tysiącleci. „(...) Nadmiernie dosłowne tłumaczenie tekstu utworu na hiszpański jest śmieszne, ale staje się też nudne. Udowadniają to – nieświadomie – twórcy (...) coveru 'Come on Over Baby (All I Want Is You)'. Jeśli latynoski pop nie ma już sensu, ten kawałek wnosi nonsens na wyższy poziom”.
Teledysk.
Wideoklip do utworu „Ven conmigo (Solamente tú)” stanowi wierną inscenizację teledysku do „Come on Over Baby (All I Want Is You)”. Zastosowano w nim te same ujęcia, układy taneczne, stroje, a także tę samą scenerię, co w nadmienionym klipie. Oba teledyski wyreżyserował Paul Hunter, choreografię do obu stworzyła Tina Landon. Hiszpańskojęzyczne wideo swoją premierę miało we wrześniu 2000.
Promocja i wykonania koncertowe.
W 2000 roku Christina Aguilera wystąpiła z utworem podczas gali wręczenia nagród Premios Amigo w Hiszpanii. 20 stycznia 2001 była gwiazdą imprezy Caracas Pop Festival. W ramach koncertu, odbywającego się w stolicy Wenezueli, wykonała w sumie dwanaście piosenek, w tym „Ven conmigo (Solamente tú)”.

</doc>
<doc id="2085694" url="https://pl.wikipedia.org/wiki?curid=2085694" title="Amaury Silva">
Amaury Silva

Amaury, właśc. Amaury Silva (ur. 6 marca 1942 w Marílii) – piłkarz brazylijski, występujący na pozycji napastnika.
Kariera klubowa.
Karierę piłkarską Amaury rozpoczął w São Bento Sorocaba w 1960 roku. W latach 1961-1964 występował w Guarani FC. W latach 1964-1965 był zawodnikiem CR Flamengo. Z Flamengo zdobył mistrzostwo stanu Rio de Janeiro - Campeonato Carioca w 1965 roku. W latach 1965–66 występował w Portugalii w FC Porto. W latach 1966 i 1968 roku był zawodnikiem Santosu FC, z którym dwukrotnie zdobył mistrzostwo stanu São Paulo - Campeonato Paulista w 1966 i 1968 roku. Później występował jeszcze w XV de Piracicaba (1967–1968, 1969–1970), Bangu AC (1970–1971), Noroeste Bauru (1971) oraz w meksykańskim Atlasie Guadalajara, w którym zakończył karierę w 1972 roku.
Kariera reprezentacyjna.
W reprezentacji Brazylii Amaury zadebiutował 24 marca 1963 w przegranym 0-3 meczu z reprezentacją Argentyny w Copa América 1963, na której Brazylia zajęła czwarte miejsce. Amauri na turnieju wystąpił w dwóch meczach z Argentyną i Ekwadorem.

</doc>
<doc id="2085698" url="https://pl.wikipedia.org/wiki?curid=2085698" title="Parafia Świętej Trójcy w Świerznie">
Parafia Świętej Trójcy w Świerznie

Parafia pod wezwaniem Świętej Trójcy w Świerznie – parafia rzymskokatolicka należąca do dekanatu Kamień Pomorski, archidiecezji szczecińsko-kamieńskiej, metropolii szczecińsko-kamieńskiej. Siedziba parafii mieści się w Świerznie pod numerem 76. Prowadzą ją księża archidiecezjalni.
Miejsca święte.
Kościół parafialny.
Kościół pw. Świętej Trójcy w Świerznie

</doc>
<doc id="2085699" url="https://pl.wikipedia.org/wiki?curid=2085699" title="Por siempre tú">
Por siempre tú

Por siempre tú – ballada latin-popowa stworzona przez Diane Warren i Rudy’ego Péreza na hiszpańskojęzyczny album studyjny amerykańskiej wokalistki Christiny Aguilery pt. "Mi Reflejo" (2000). Wyprodukowany przez Péreza, utwór wydany został jako drugi singel promujący krążek w październiku 2000 roku.
Utwór jest latynoskim odpowiednikiem hitu Aguilery z jej debiutanckiego albumu, „I Turn to You”, ten z kolei jest coverem piosenki zespołu All-4-One pod tym samym tytułem. „Por siempre tú” notowany był na sześciu listach przebojów w trzech krajach świata: Argentynie, Brazylii i Stanach Zjednoczonych. W Ameryce Południowej zdobywał szczyty zestawień; w USA zajął szóste miejsce listy Hot Latin Tracks, sporządzanej przez magazyn "Billboard".
Wydanie singla.
„Por siempre tú” wybrano na drugie wydawnictwo singlowe mające promować album "Mi Reflejo". Utwór wydano na singlu w październiku 2000 roku. Piosenka notowana była na sześciu listach przebojów w trzech krajach świata: Argentynie, Brazylii i Stanach Zjednoczonych. W Argentynie uplasowała się na szczycie list zestawiających przeboje singlowe i airplayowe, a w Brazylii zajęła pierwsze miejsce notowania przebojów singlowych. Podobny sukces utwór uzyskał na terenie Ameryki Północnej. W USA „Por siempre tú” zajmował pozycje #2, #6 i #16 w kolejnych notowaniach magazynu "Billboard": Latin Pop Songs, Hot Latin Tracks oraz Latin Tropical Songs.
Teledysk.
Wideoklip do utworu „Por siempre tú” stanowi wierną inscenizację teledysku do „I Turn You”. Zastosowano w nim te same ujęcia, stroje, a także tę samą scenerię, co w nadmienionym klipie. Premiera wideo nastąpiła w kwietniu 2000. Materiał emitowały między innymi europejskie stacje telewizyjne.
Tożsamość reżysera teledysków do „I Turn to You” i „Por siempre tú” nie jest do końca znana. W momencie wydania w 2000 r., MTV opisywała klipy podczas ich emisji jako wyreżyserowane przez Ruperta C. Almonta, jednak DVD Deluxe Edition kompilacji "Keeps Gettin' Better – A Decade of Hits" (2008) za twórcę klipów podaje Richarda C. Allena. Istnieje prawdopodobieństwo, że obydwa nazwiska są pseudonimami Josepha Kahna, ponieważ pojawił się on w dokumentalnym programie typu „making of”, relacjonującym kulisy powstawania teledysków.
Promocja i wykonania koncertowe.
20 stycznia 2001 Aguilera wystąpiła podczas imprezy Caracas Pop Festival w stolicy Wenezueli. W ramach koncertu wykonała w sumie dwanaście piosenek, w tym „Por siempre tú”.

</doc>
<doc id="2085700" url="https://pl.wikipedia.org/wiki?curid=2085700" title="Felipe Braun">
Felipe Braun

Felipe Braun Valenzuela (ur. 3 grudnia 1970 roku w Meksyku) - chilijski aktor telewizyjny. 

</doc>
<doc id="2085703" url="https://pl.wikipedia.org/wiki?curid=2085703" title="96 (ujednoznacznienie)">
96 (ujednoznacznienie)



</doc>
<doc id="2085704" url="https://pl.wikipedia.org/wiki?curid=2085704" title="Parafia Przemienienia Pańskiego w Mielnie">
Parafia Przemienienia Pańskiego w Mielnie

Parafia pw. Przemienienia Pańskiego w Mielnie - rzymskokatolicka parafia należąca do dekanatu Mielno, diecezji koszalińsko-kołobrzeskiej, metropolii szczecińsko-kamieńskiej. Została utworzona w 1957 roku. Siedziba parafii mieści się przy ulicy Kościelnej.
Miejsca święte.
Kościół parafialny.
Kościół pw. Przemienienia Pańskiego w Mielnie
Kościół parafialny został zbudowany w XIV wieku w stylu gotyckim, poświęcony 1945.

</doc>
<doc id="2085705" url="https://pl.wikipedia.org/wiki?curid=2085705" title="Gimnastyka na Letnich Igrzyskach Olimpijskich 1920">
Gimnastyka na Letnich Igrzyskach Olimpijskich 1920

Wyniki zawodów gimnastycznych, które odbyły się podczas LIO 1920. Zawody odbywały się od 10–12 sierpnia 1920 r.

</doc>
<doc id="2085715" url="https://pl.wikipedia.org/wiki?curid=2085715" title="Tooru Iwatani">
Tooru Iwatani



</doc>
<doc id="2085720" url="https://pl.wikipedia.org/wiki?curid=2085720" title="Operacje bitowe">
Operacje bitowe

Operacja bitowa operuje na jednym lub więcej ciągu bitów lub liczbie w zapisie dwójkowym na poziomie ich poszczególnych bitów. Na większości starych mikroprocesorów takie operacje są nieco szybsze od dodawania i odejmowania oraz znacznie szybsze od mnożenia i dzielenia. W nowoczesnych urządzeniach generalnie nie ma to miejsca i operacje bitowe są tak samo szybkie, jak dodawanie, choć nadal szybsze niż mnożenie.
Można wyróżnić:

</doc>
<doc id="2085724" url="https://pl.wikipedia.org/wiki?curid=2085724" title="Ivan Vdović">
Ivan Vdović

Ivan "Ivica" Vdović, cyr. Ивица Вдовић (ur. 23 lutego 1960 w Belgradzie, zm. 25 września 1992 tamże) – serbski muzyk, perkusista jugosłowiańskich zespołów rockowych m.in. Suncokret, Šarlo Akrobata i Ekatarina Velika.
Życiorys.
W trzeciej klasie gimnazjum przyłączył się do zespołu Limunovo drvo założonego przez Milana Mladenovicia i Dragomira Mihajlovicia. Później grał na perkusji w bandzie Suncokret powołanego przez Bora Đorđevicia. Największy sukces przyniosło mu występowanie w Šarlo Akrobata, w którym grał od kwietnia 1980 roku do października 1981 roku. W 1982 roku przyłączył się do nowego zespołu Katarina II, z którego na stałe odszedł w 1985 roku. W tym samym roku rozpoznano u muzyka wirus HIV. 25 września 1992 roku zmarł na AIDS.

</doc>
<doc id="2085730" url="https://pl.wikipedia.org/wiki?curid=2085730" title="Herb guberni podolskiej">
Herb guberni podolskiej



</doc>
<doc id="2085733" url="https://pl.wikipedia.org/wiki?curid=2085733" title="Suleiman Cassamo">
Suleiman Cassamo

Suleiman Cassamo (ur. 2 listopada 1962 w Marracuene) – mozambicki pisarz, inżynier, wykładowca na Uniwersytecie im. Eduardo Mondlane w Maputo.
Urodził się 30 km na północ od Maputo w rodzinie muzułmańskiej. W domu rodzinnym pisarza używano głównie języka ronga. Systematyczną naukę portugalskiego rozpoczął dopiero w szkole podstawowej. W 1988 ukończył mechanikę na uniwersytecie w Maputo. Jest członkiem Stowarzyszenia Pisarzy Mozambickich, w latach 1997-1999 pełnił funkcję przewodniczącego związku.
Twórczość.
Suleiman Cassamo jest autorem krótkich tekstów, felietonów i opowiadań, początkowo publikowanych w mozambickich czasopismach. W 1999 roku ukazała się jego powieść "Palestra para um morto" ("Wykład dla nieboszczyka"), nawiązująca do napisanej przez Juana Rulfo powieści "Pedro Páramo". W swojej twórczości Cassamo porusza problemy społeczne współczesnego Mozambiku: wpływ wielu lat wojny domowej i kolonizacji na losy Mozambijczyków, współistnienie tradycji i nowoczesności, trudną sytuację kobiet. Na kształt jego prozy miały wpływ dzieła pisarzy latynoamerykańskich, m.in.: Jorge Amado, Jorge Luisa Borgesa oraz autorów pochodzących z USA: Edgara Allana Poe, Williama Faulknera. 
Suleiman Cassamo pisze w języku portugalskim, jednak niejednokrotnie sięga do mowy potocznej używanej w Maputo. W jego utworach znajdują się liczne zapożyczenia leksykalne i gramatyczne z języków bantu. 
Dzieła Suleimana Cassamo nie były dotychczas tłumaczone na język polski.

</doc>
<doc id="2085743" url="https://pl.wikipedia.org/wiki?curid=2085743" title="Antoni Kim Sŏng-u">
Antoni Kim Sŏng-u

Św. Antoni Kim Sŏng-u (ko. 김성우 안토니오) (ur. 1794 w Kusan, Korea – zm. 29 kwietnia 1841 w Tangkogae, Korea) – męczennik, święty Kościoła katolickiego.
Antoni Kim Sŏng-u urodził się w 1794 roku w Kusan, prowincja Gyeonggi w Korei. Cała jego rodzina była katolicka. 
Antoni Kim Sŏng-u po śmierci matki przeprowadził się do Seulu, natomiast jego dwóch młodszych braci pozostało w Kusan. Obaj zostali aresztowani z powodu wiary, starszy z nich Augustyn zmarł w więzieniu w maju 1841 roku.
Antoni Kim Sŏng-u był dwukrotnie żonaty. Po przybyciu misjonarzy do Korei urządził w swoim domu małą kaplicę, w której gromadzili się chrześcijanie i Piotr Maubant odprawiał msze. W końcu 1839 roku doniesiono na Antoniego Kim Sŏng-u władzom, w efekcie czego cała rodzina została uwięziona w styczniu 1840 roku. Antoniego Kim Sŏng-u poddano torturom w celu zmuszenia do wyrzeczenia się wiary. Został uduszony 29 kwietnia 1841 roku.
Dzień jego wspomnienia w Kościele katolickim przypada w dzienną rocznicę śmierci, a w grupie 103 męczenników koreańskich 20 września.
Beatyfikowany 5 lipca 1925 roku przez Piusa XI, kanonizowany 6 maja 1984 roku w Seulu przez Jana Pawła II w grupie 103 męczenników koreańskich.

</doc>
<doc id="2085746" url="https://pl.wikipedia.org/wiki?curid=2085746" title="Szymon Jagliński">
Szymon Jagliński

Szymon Jagliński (ur. 12 sierpnia 1949) – polski lekkoatleta specjalizujący się w rzucie młotem.
Międzynarodową karierę rozpoczynał w 1968 roku od startu w europejskich igrzyskach juniorów. W 1974 roku zajął trzynastą lokatę na mistrzostwach Europy w Rzymie. Dwadzieścia jeden razy bronił barw narodowych w meczach międzypaństwowych (w latach 1970 – 1978), reprezentował Polskę w pucharze Europy.
Ośmiokrotny medalista mistrzostw Polski seniorów – ma w dorobku trzy złota (Warszawa 1974, Bydgoszcz 1975, Bydgoszcz 1976), dwa srebra (Warszawa 1972 i Warszawa 1973) oraz trzy brązy (Warszawa 1970, Bydgoszcz 1977 oraz Warszawa 1978). 
Trener "młociarzy" FLOTY Gdynia na początku lat 80'
Rekord życiowy: 71,22 (22 czerwca 1976, Bydgoszcz).

</doc>
<doc id="2085749" url="https://pl.wikipedia.org/wiki?curid=2085749" title="Guam na letnich igrzyskach olimpijskich">
Guam na letnich igrzyskach olimpijskich

Guam na letnich igrzyskach olimpijskich występuje nieprzerwanie od roku 1988. Łącznie reprezentacja tego kraju wzięła udział w sześciu letnich igrzyskach olimpijskich. Reprezentacja tego kraju nigdy nie zdobyła medalu.

</doc>
<doc id="2085750" url="https://pl.wikipedia.org/wiki?curid=2085750" title="Zaz">
Zaz

Zaz, ZAZ

</doc>
<doc id="2085753" url="https://pl.wikipedia.org/wiki?curid=2085753" title="Będzin Grodziec">
Będzin Grodziec

Będzin Grodziec – dawna stacja kolejowa w Będzinie, w dzielnicy Grodziec, w woj. śląskim, w Polsce.

</doc>
<doc id="2085754" url="https://pl.wikipedia.org/wiki?curid=2085754" title="Ivo Rudiferia">
Ivo Rudiferia

Ivo Rudiferia (ur. 24 sierpnia 1966 w Alta Badia) – włoski snowboardzista, mistrz świata.
Kariera.
W Pucharze Świata zadebiutował 24 listopada 1994 roku w Zell am See, gdzie zajął 29. miejsce w slalomie równoległym (PSL). Tym samym już w swoim debiucie wywalczył pierwsze pucharowe punkty. Na podium zawodów tego cyklu po raz pierwszy stanął 14 stycznia 1995 roku w Les Deux Alpes, kończąc rywalizację w tej konkurencji na drugiej pozycji. W zawodach tych rozdzielił Francuza Damiena Vigroux i swego rodaka, Thomasa Pruggera. Łącznie cztery razy stawał na podium zawodów PŚ, odnosząc przy tym dwa zwycięstwa: 15 lutego 1995 roku w Les Deux Alpes wygrał w slalomie, a 21 stycznia 1996 roku w San Candido triumfował w PSL. Najlepsze wyniki osiągnął w sezonie 1994/1995, kiedy to zajął 6. miejsce w klasyfikacji PAR oraz 7. miejsce w klasyfikacji slalomu.
Jego największym sukcesem jest złoty medal w slalomie równoległym wywalczony na mistrzostwach świata w Lienzu w 1996 roku. Pokonał tam Niemca Rainera Kruga i Austriaka Helmuta Pramstallera. Był to jego jedyny medal wywalczony na międzynarodowej imprezie tej rangi. Zajął też między innymi dziewiąte w slalomie równoległym podczas mistrzostw świata w San Candido rok później. Nie startował na igrzyskach olimpijskich.
W 1997 r. zakończył karierę.

</doc>
<doc id="2085756" url="https://pl.wikipedia.org/wiki?curid=2085756" title="Mário Celso de Abreu">
Mário Celso de Abreu

Marão, właśc. Mário Celso de Abreu (ur. 8 maja 1925 w Belo Horizonte, zm. 28 września 2013) – brazylijski trener piłkarski.
Kariera trenerska.
Najbardziej znanymi klubami jakie prowadził Marão to Clube Atlético Mineiro i Cruzeiro EC.
W 1968 roku Marão prowadził w Olimpijską Reprezentację Brazylii na Igrzyskach Olimpijskich w Meksyku. Na turnieju w Meksyku reprezentacji Brazylii z przegrała 0-1 z Hiszpanią oraz zremisowała z Japonią 1-1 i Nigerią 3-3. Marão prowadził jeszcze m.in. Américę Belo Horizonte oraz Sport Recife.

</doc>
<doc id="2085757" url="https://pl.wikipedia.org/wiki?curid=2085757" title="Stepenitz (dopływ Łaby)">
Stepenitz (dopływ Łaby)

Stepenitz (pol. hist. "Stopnica") – mierzący 84 km długości prawy dopływ Łaby w Brandenburgii.
Stepenitz jest uznawana za jedną z najczystszych rzek Niemiec. W górnym biegu w znacznym stopniu niezabudowany. Powierzchnia dorzecza wynosi ok. 1293 km². Największe dopływy to Dömnitz, Schlatbach i Jeetzbach. W projekcie "Elblachs 2000" Stepenitz razem z dopływami zaliczono do centralnej sieci wodnej. Dolina rzeki w roku 2004 została włączona do "obszaru ochrony przyrody Stepenitz".
Bieg rzeki i położenie.
Bibliografia.
Stepenitz rozpoczyna swój bieg w północnozachodniej części Brandenburgii w powiecie Prignitz ok. 5 km na południowy wschód od Meyenburgu.
Źródło położone jest na grzbiecie na wysokości ok. 140 m n.p.m. między Dörfern Schmolde (dzielnica miasta Meyenburg) i Warnsdorf w gminie Halenbeck-Rohlsdorf. Źródło Stepenitz położone jest w pobliżu rzek Elde i Dosse. Elde płynie w kierunku północnozachodnim do Müritz, Dosse na południowy wschód do Haweli, a Stepenitz na południowy zachód.
Bieg rzeki.
Poniżej źródła Stepenitz szybko traci wysokość i płynie na północny zachód w kierunku Meyenburga. Następnie wpływa od wschodu do ogrodów pałacowych Meyenburg. Trochę dalej rzeka płynie przez gminę Marienfließ, gdzie znajduje się zakon cystersek. Jest to najstarszy zakon żeński w powiecie Prignitz założony w 1230 roku, z gotyckim kościołem zakonnym z XIII wieku.
Poniżej klasztoru rzeka płynie przez łąki i buczyny, czasem też lasy łęgowe. Na wschód od góry Ruhner Berge rzeka skręca na południe do najstarszego miasta powiatu, czyli Putlitz. Poniżej ujścia Dömnitz w Wolfshagen (gmina Groß Pankow) stoi renesansowy pałac z 1590 roku.
W okolicach wsi Lübzow wpada do rzeki jej prawy dopływ Schlatbach. Około 5 km dalej Stepenitz przepływa przez stolicę powiatu — Perleberg. Historyczna część miasta położona jest na wyspie opływanej przez rzekę. Następnie wpada do niej Jeetzbach.
Na zachód od Wittenberge Stepenitz razem z Karthane wpadają do Łaby.
Trasa rowerowa "Gänsetour".
"Gänsetour" (niem. "trasa gęsi") w dolinie Stepenitz to trasa rowerowa mająca 70 km długości. Prowadzi wzdłuż rzeki od Meyenburga przez historyczne miasta aż do ujścia do Łaby.
Rekultywacja i ochrona przyrody.
Program "Elblachs 2000".
Jeszcze do końca XIX wieku ryby z rodziny łososiowatych były głównym źródłem utrzymania dla rybaków w powiecie Prignitz. Od połowy XX w. zarówno troć wędrowna, jak i łososiowate uchodzą za wymarłe w Stepenitz. Jazy i inne obiekty hydrotechniczne uniemożliwiły wędrówki zwierząt, a zanieczyszczenia wód ograniczyły bazę pokarmową. Od 2000 r. w Brandenburgii realizowany jest program "Elblachs 2000" (niem. "łosoś Łaby") mający na celu reintrodukcję łososi jako szlachetnych ryb mających duże wymagania względem czystości wód. Program ma przywrócić w dorzeczu Łaby populacje łososi i troci zdolnych do samodzielnego rozmnażania. Podobny program o nazwie "Lachs 2000" (niem. "łosoś") realizuje się w dorzeczu Renu.
W modelu doświadczenia Stepenitz tworzy centralny akwen. W dniu 1 kwietnia 1999 wpuszczono do Dömnitz 50 000 sztuk narybku łososia i 10 000 troci. W 2002 r. do zlewni Stepenitz powróciły na tarło 54 łososie oraz 35 troci wędrownych. W 2004 r. postanowiono poszerzyć program o Czarną Elsterę i Pulsnitz.
W celu rekultywacji rzeki wszelkie przeszkody zostały usunięte, by ułatwić migracje ryb. W miejscach o znacznym spadku budowano przepławki, jak miało to miejsce w przypadku jazu na Schlatbach we wsi Gramzow, gdzie pokonano deniwelację 2 metrów.
Zagrożeniem dla wylęgu ryb są wahania poziomu wody. W czasie wezbrań ikra przenoszona jest w niekorzystne miejsca. Gdy woda opadnie ikra jest narażona na wyschnięcie. Do 2005 w ten sposób zostało wyrzuconych na brzeg Schlatbach 105 000 troci.
Migracje łososi na tarło trwają od połowy listopada do połowy grudnia. Dobrym miejscem do obserwacji jest most Ziegelhof na południe od starówki Perleberga.
Obszar ochrony przyrody Stepenitz.
Obszar ochrony przyrody Stepenitz zajmuje powierzchnię ok. 2500 ha ciągnącą się wzdłuż rzeki od Meyenburga do Perleberga.
Celem działań ochronnych jest zachowanie:

</doc>
<doc id="2085762" url="https://pl.wikipedia.org/wiki?curid=2085762" title="Będzin Łagisza">
Będzin Łagisza

Będzin Łagisza – nieczynna stacja kolejowa w Będzinie, w dzielnicy Łagisza, w woj. śląskim, w Polsce.
W 1981 roku łagiski dworzec kolejowy był planem zdjęciowym filmu kryminalnego „Anna” i wampir.

</doc>
<doc id="2085766" url="https://pl.wikipedia.org/wiki?curid=2085766" title="Port lotniczy Lesobeng">
Port lotniczy Lesobeng

Port lotniczy Lesobeng (ang. Lesobeng Airport, IATA: LES, ICAO: FXLS) – port lotniczy zlokalizowany w miejscowości Lesobeng, w Lesotho.

</doc>
<doc id="2085767" url="https://pl.wikipedia.org/wiki?curid=2085767" title="Port lotniczy Pelaneng">
Port lotniczy Pelaneng

Port lotniczy Pelaneng (ang. Pelaneng Airport, IATA: PEL, ICAO: FXPG) – port lotniczy zlokalizowany w miejscowości Pelaneng, w Lesotho.

</doc>
<doc id="2085768" url="https://pl.wikipedia.org/wiki?curid=2085768" title="Acta Universitatis Lodziensis. Folia Historica">
Acta Universitatis Lodziensis. Folia Historica

Acta Universitatis Lodziensis. Folia Historica – polskie czasopismo historyczne w postaci zeszytów naukowych wydawane od 1945 roku przez Wydawnictwo Uniwersytetu Łódzkiego. Zamieszczane są w nim prace historyków związanych z Instytutem Historii Uniwersytetu Łódzkiego. Poszczególne zeszyty mają zazwyczaj charakter tematyczny.
Pierwotnym tytułem czasopisma były „Zeszyty Naukowe Uniwersytetu Łódzkiego, Seria I, Nauki Humanistyczno-Społeczne”.

</doc>
<doc id="2085771" url="https://pl.wikipedia.org/wiki?curid=2085771" title="Acta Universitatis Wratislaviensis. Antiquitas">
Acta Universitatis Wratislaviensis. Antiquitas

Acta Universitatis Wratislaviensis. Antiquitas – seria wydawnicza w postaci zeszytów naukowych dotyczące starożytności, wydawane od 1965 roku przez Wydawnictwa Uniwersytetu Wrocławskiego. W jej ramach ukazują się monografie autorskie i prace zbiorowe.
Tom 32. Marek Winiarczyk: Utopie w Grecji hellenistycznej. 2010.
Tom 33. Marek Winiarczyk: Euhemer z Messeny. Życie i dzieło. 2012.

</doc>
<doc id="2085772" url="https://pl.wikipedia.org/wiki?curid=2085772" title="Port lotniczy Mhlume">
Port lotniczy Mhlume

Port lotniczy Mhlume (ang. Mhlume Airport, ICAO: FDMH) – port lotniczy położony blisko Mhlume (Eswatini).

</doc>
<doc id="2085774" url="https://pl.wikipedia.org/wiki?curid=2085774" title="Rainer Krug">
Rainer Krug

Rainer Krug (ur. 3 czerwca 1968) – niemiecki snowboardzista, wicemistrz świata.
Kariera.
Po raz pierwszy na arenie międzynarodowej pojawił się 13 listopada 1994 roku w Kaprun, gdzie w zawodach FIS Race zajął ósme miejsce w slalomie. W Pucharze Świata zadebiutował jedenaście dni później w Zell am See, zajmując drugie miejsce w slalomie równoległym (PSL). Tym samym już w swoim debiucie nie tylko wywalczył pierwsze pucharowe punkty, ale od razu stanął na podium. W zawodach tych rozdzielił swego rodaka, Mathiasa Behounka i Mike'a Jacoby'ego z USA. Łącznie sześć razy stawał na podium zawodów PŚ, odnosząc przy tym dwa zwycięstwa: 8 grudnia 1995 roku w Sestriere wygrał w PSL, a 9 marca 1996 roku w Boreal Ridge triumfował w slalomie. Najlepsze wyniki osiągnął w sezonie 1994/1995, kiedy to zajął trzecie miejsce w klasyfikacji slalomu oraz klasyfikacji PAR.
Jego największym sukcesem jest srebrny medal w slalomie równoległym wywalczony na mistrzostwach świata w Lienzu w 1996 roku. Uplasował się tam między Włochem Ivo Rudiferią i Austriakiem Helmutem Pramstallerem. Był to jego jedyny medal wywalczony na międzynarodowej imprezie tej rangi. Zajął też między innymi trzynaste miejsce w tej konkurencji podczas mistrzostw świata w San Candido w 1997 roku. Nie startował na igrzyskach olimpijskich.

</doc>
<doc id="2085775" url="https://pl.wikipedia.org/wiki?curid=2085775" title="Hans von Rosen">
Hans von Rosen

Hans Robert von Rosen (ur. 8 sierpnia 1888 w Sztokholmie, zm. 2 września 1952 w Lindö) – szwedzki jeździec sportowy. Trzykrotny medalista olimpijski. 
Brał udział w dwóch igrzyskach na przestrzeni ośmiu lat, rozdzielonych I wojną światową (IO 12, IO 20), na obu zdobywał medale. Startował w ujeżdżeniu i skokach przez przeszkody. W skokach wywalczył dwa złote medale w drużynie, w 1920 dołożył brąz w konkursie indywidualnym ujeżdżenia.

</doc>
<doc id="2085776" url="https://pl.wikipedia.org/wiki?curid=2085776" title="Port lotniczy Tambankulu">
Port lotniczy Tambankulu

Port lotniczy Tambankulu (ang. Tambankulu Airport, ICAO: FDTM) – port lotniczy położony blisko Tambankulu (Eswatini).

</doc>
<doc id="2085777" url="https://pl.wikipedia.org/wiki?curid=2085777" title="Archeologia (czasopismo)">
Archeologia (czasopismo)

Archeologia – rocznik Państwowego Muzeum Archeologicznego w Warszawie i Polskiego Towarzystwa Archeologicznego we Wrocławiu, wydawany od 1947 roku. Czasopismo poświęcone jest historii sztuki, archeologii i kulturze materialnej.

</doc>
<doc id="2085779" url="https://pl.wikipedia.org/wiki?curid=2085779" title="Stanisław Borowiec">
Stanisław Borowiec

Stanisław Marian Anzelm Borowiec (ur. 21 kwietnia 1884, zm. 1942) – pułkownik dyplomowany piechoty Wojska Polskiego.
Życiorys.
W latach 1920–1921 był szefem sztabu 7 Dywizji Piechoty. Od października 1921 roku był słuchaczem rocznego Kursu Doszkolenia Wyższej Szkoły Wojennej w Warszawie. 3 maja 1922 roku zweryfikowany został w stopniu podpułkownika ze starszeństwem z dniem 1 czerwca 1919 roku i 151. lokatą w korpusie oficerów piechoty. Po ukończeniu kursu i uzyskaniu dyplomu naukowego oficera Sztabu Generalnego przydzielony został do Dowództwa Okręgu Korpusu Nr IV w Łodzi na stanowisko zastępcy szefa sztabu. W 1924 roku pełnił służbę w Oddziale IV Sztabu Generalnego na stanowisku wojskowego komisarza kolejowego. W październiku 1926 roku wyznaczony został na stanowisko dowódcy 7 pułku piechoty Legionów w Chełmie. 16 marca 1927 roku awansował na pułkownika ze starszeństwem z dniem 1 stycznia 1927 roku i 12. lokatą w korpusie oficerów piechoty. W czerwcu 1930 roku mianowany został dowódcą piechoty dywizyjnej 2 Dywizji Piechoty Legionów w Kielcach. Z dniem 30 kwietnia 1934 przeniesiony został w stan spoczynku.

</doc>
<doc id="2085781" url="https://pl.wikipedia.org/wiki?curid=2085781" title="Kapliczka Jasińskich">
Kapliczka Jasińskich

Kapliczka Jasińskich w Gorcach – tradycyjna kapliczka przydrożna zlokalizowana na bocznym grzbiecie odchodzącym od pasma Gorca na południe. Znajduje się na wysokości ok. 950 m n.p.m. na polanie Zoniowskie (na niektórych mapach oznaczonej jako Kosarzyska), nad przysiółkiem Ochotnicy Górnej – Jaszcze, bezpośrednio przy żółtym szlaku turystycznym z Ochotnicy Górnej na Przysłop.
Kapliczka została ufundowana w roku 1999 przez Dorotę i Radosława Jasińskich jako wotum za otrzymane łaski i hołd dla piękna polskich gór. Wyświęcona w październiku tego samego roku przez ówczesnego proboszcza parafii Ochotnica Górna ks. Leopolda Misterkę.
Inspiracją dla projektu kapliczki była najstarsza gorczańska kapliczka – Bulandowa Kapliczka z polany Jaworzyny Kamienieckiej. Kapliczka Jasińskich stoi na ziemi podarowanej przez Rozalię Czajkę z Ochotnicy Górnej, a wykonana została przez Jana Wójciaka i Mariana Krzyśko z Jaszcz, z tradycyjnych lokalnych materiałów: korpus z kamienia (otynkowany), a dach kryty gontem. Krzyż i krata zostały ręcznie wykute przez kowala artystę Romana Czernieca z Wojciechowa. Rzeźba Chrystusa Frasobliwego wykonana z lipowego drewna jest dziełem artysty rzeźbiarza Tomasza Dudzika z Lublina. W roku 2020, nowy modrzewiowy gont został położony przez Stanisława Giemzika z Ochotnicy.
Kapliczka odwiedzana jest zarówno przez turystów jak i mieszkańców Ochotnicy, szczególnie w rocznicę poświęcenia, która przypada w pierwszą sobotę października.

</doc>
<doc id="2085785" url="https://pl.wikipedia.org/wiki?curid=2085785" title="Dortmunder Autobahnring">
Dortmunder Autobahnring

Ring autostradowy wokół Dortmundu () – kompleks autostrad, które w całości tworzą obwodnicę tego miasta:

</doc>
<doc id="2085787" url="https://pl.wikipedia.org/wiki?curid=2085787" title="Magdalena Yi Yŏng-dŏk">
Magdalena Yi Yŏng-dŏk

Św. Magdalena Yi Yŏng-dŏk (ko. 이영덕 막달레나) (ur. 1811 w Seulu, zm. 29 grudnia 1839 tamże) – męczennica, święta Kościoła katolickiego.
Magdalena Yi Yŏng-dŏk urodziła się w 1811 roku w szlacheckiej, ale bardzo biednej rodzinie. Została katoliczką pod wpływem swojej babki, podobnie jak jej matka Barbara Cho i młodsza siostra Maria Yi In-dŏk. Natomiast jej ojciec był nastawiony nieprzychylnie do chrześcijaństwa. Gdy miała 20 lat ojciec próbował wydać ją za mąż za niekatolika. Odmówiła zgody na to małżeństwo udając chorobę. Podczas prześladowań chrześcijan w Korei Magdalena Yi Yŏng-dŏk została uwięziona i poddana torturom mającym zmusić ją do wyrzeczenia się wiary. Została ścięta w Seulu w miejscu straceń za Małą Zachodnią Bramą razem z 6 innymi katolikami (Barbarą Cho Chŭng-i, Magdaleną Han Yŏng-i, Piotrem Ch’oe Ch’ang-hŭb, Benedyktą Hyŏng Kyŏng-nyŏn, Elżbietą Chŏng Chŏng-hye i Barbarą Ko Sun-i) 29 grudnia 1839 roku. Jej matka zmarła wcześniej w więzieniu, a jej siostra Maria Yi In-dŏk została stracona w styczniu 1840 roku.
Dzień jej wspomnienia przypada 20 września (w grupie 103 męczenników koreańskich).
Beatyfikowana razem z siostrą Marią Yi In-dŏk 5 lipca 1925 roku przez Piusa XI, kanonizowana 6 maja 1984 roku w Seulu przez Jana Pawła II w grupie 103 męczenników koreańskich.

</doc>
<doc id="2085789" url="https://pl.wikipedia.org/wiki?curid=2085789" title="Leamington Spa">
Leamington Spa



</doc>
<doc id="2085790" url="https://pl.wikipedia.org/wiki?curid=2085790" title="Archeologia Polski">
Archeologia Polski

„Archeologia Polski” jest polskim czasopismem naukowym, wydawanym przez Instytut Archeologii i Etnologii Polskiej Akademii Nauk. W roczniku publikowane są prace z zakresu metodologii i metodyki badań archeologicznych oraz dyscyplin współpracujących z archeologią, a także studia dotyczące problematyki prahistorii oraz wczesnych dziejów ziem polskich na tle europejskim. Niemal każdy tom zawiera również dział polemik i dyskusji oraz recenzje literatury polskiej i obcej, głównie archeologicznej, lecz również prac z zakresu dyscyplin z archeologią współpracujących, a także kronikę.
Czasopismo jest indeksowane m.in. w bazach:
Archiwalne i bieżące tomy periodyku są udostępnione on-line.

</doc>
<doc id="2085792" url="https://pl.wikipedia.org/wiki?curid=2085792" title="Abdi İpekçi Arena">
Abdi İpekçi Arena

Abdi İpekçi Arena – hala widowiskowo-sportowa zlokalizowana w Stambule w Turcji. 
Otwarta w 1986 gościła wiele wydarzeń zarówno sportowych jak i kulturalnych. Na co dzień w hali swoje mecze rozgrywają koszykarze Efes Pilsen Stambuł oraz Fenerbahçe Ülker. W 2010 r. odbyły się tu Mistrzostwa Świata w koszykówce. Właścicielem obiektu jest Turecka Federacja Koszykarska, niegdyś w hali swoje mecze rozgrywała kadra narodowa Turcji w koszykówce, jednak od 2010 roku drużyna narodowa przeniosła się do nowej hali Sinan Erdem Dome.

</doc>
<doc id="2085797" url="https://pl.wikipedia.org/wiki?curid=2085797" title="Lael Gregory">
Lael Gregory

Lael Gregory (ur. 23 lutego 1974) – amerykański snowboardzista, wicemistrz świata.
Kariera.
W Pucharze Świata zadebiutował 20 stycznia 1995 roku w Innichen, gdzie zwyciężył w halfpipe'ie. Tym samym już w swoim debiucie nie tylko wywalczył pierwsze pucharowe punkty, ale od razu sięgnął po zwycięstwo. W zawodach tych wyprzedził Ivana Zellera ze Szwajcarii i swego rodaka, Rossa Powersa. Łącznie siedem razy stawał na podium zawodów PŚ, odnosząc przy tym jeszcze trzy zwycięstwa: 10 lutego 1995 roku w Mount Bachelor, 16 lutego 1995 roku w Breckenridge i 26 lutego 1995 roku w Calgary triumfował w halfpipe’ie. Najlepsze wyniki osiągnął w sezonie 1994/1995, kiedy to triumfował w klasyfikacji halfpipe’a.
Jego największym sukcesem jest srebrny medal w halfpipe’ie wywalczony na mistrzostwach świata w Lienzu w 1996 roku. Rozdzielił tam kolejnych dwóch reprezentantów USA: Rossa Powersa i Roba Kingwilla. Był to jego jedyny medal wywalczony na międzynarodowej imprezie tej rangi i zarazem jedyny start w mistrzostwach świata. Nie startował na igrzyskach olimpijskich.
W 1999 r. zakończył karierę.

</doc>
<doc id="2085800" url="https://pl.wikipedia.org/wiki?curid=2085800" title="Claës König">
Claës König

Claës Henrik Magnus König (ur. 15 stycznia 1885, zm. 25 listopada 1961) – szwedzki jeździec sportowy. Dwukrotny medalista olimpijski.
Brał udział w dwóch pierwszych igrzyskach rozgrywanych po zakończeniu I wojny światowej (IO 20, IO 24), na obu zdobywał medale. Startował w skokach przez przeszkody i WKKW. W 1920 był częścią złotej drużyny w skokach, a partnerowali mu Hans von Rosen, Daniel Norling oraz Frank Martin. Cztery lata później sięgnął po srebro w WKKW.

</doc>
<doc id="2085801" url="https://pl.wikipedia.org/wiki?curid=2085801" title="Claes Konig">
Claes Konig



</doc>
<doc id="2085804" url="https://pl.wikipedia.org/wiki?curid=2085804" title="Historyka">
Historyka

Historyka. Studia Metodologiczne – rocznik wydawany przez Komisję Historyczną PAN, Oddział w Krakowie oraz Instytut Historii Uniwersytetu Jagiellońskiego. Ukazuje się od 1967 roku. Redaktorzy:Celina Bobińska (1967-1995), Maciej Salamon i Krzysztof Zamorski (1996-2018), Krzysztof Zamorski (2019- ). Pismo poświęcone jest zagadnieniom metodologii historii i historii historiografii. Zawiera działy: 
Artykuły publikowane są w języku polskim i w językach kongresowych.

</doc>
<doc id="2085808" url="https://pl.wikipedia.org/wiki?curid=2085808" title="Kwartalnik Historii Kultury Materialnej">
Kwartalnik Historii Kultury Materialnej

Kwartalnik Historii Kultury Materialnej – kwartalnik wydawany przez Instytut Archeologii i Etnologii Polskiej Akademii Nauk (dawniej Instytut Historii Kultury Materialnej). Ukazuje się nieprzerwanie od 1953 roku. Czasopismo ma charakter interdyscyplinarny, integrując zwłaszcza historyków, historyków sztuki, archeologów i etnologów zainteresowanych dziejami cywilizacji. Publikuje rozmaite teksty z zakresu historii kultury materialnej. Oprócz podstawowych artykułów naukowych w formie obszernych opracowań i krótszych komunikatów, na jego łamach ukazują się także edycje źródłowe, recenzje i omówienia aktualnych wydawnictw.
Kwartalnik jest jednym z wiodących periodyków w zakresie nauk humanistycznych w Polsce. Skierowany do szerokiego grona odbiorców – badaczy, muzealników, rekonstruktorów. Zamieszczane materiały obejmują znaczny zakres tematyczny i chronologiczny: historia rzemiosła, przemysłu, rolnictwa, osadnictwa, a także archeologia, budownictwo i architektura, transport i komunikacja, konsumpcja, higiena, medycyna i zdrowotność, sztuka wojskowa, źródłoznawstwo, metody badawcze, ochrona zabytków, organizacja nauki, muzeów i wystaw, demografia, antropologia, środowisko geograficzne. Dotyczą szeroko rozumianej kultury materialnej terenu Europy Centralnej (przede wszystkim Polski i krajów ościennych) od pradziejów po XX w.
Artykuły publikowane są w języku polskim lub angielskim.
Punkty MNiSW (2021): 100
Redaktorzy pisma:

</doc>
<doc id="2085809" url="https://pl.wikipedia.org/wiki?curid=2085809" title="Port lotniczy Sao Tome">
Port lotniczy Sao Tome



</doc>
<doc id="2085811" url="https://pl.wikipedia.org/wiki?curid=2085811" title="Bibilava">
Bibilava



</doc>
<doc id="2085813" url="https://pl.wikipedia.org/wiki?curid=2085813" title="Víctor González">
Víctor González

Víctor Manuel González Reynoso (ur. 10 września 1973 roku w Querétaro, w stanie Querétaro) – meksykański aktor. Jest bratankiem kompozytora Oscara Reynoso.

</doc>
<doc id="2085814" url="https://pl.wikipedia.org/wiki?curid=2085814" title="Miguel Ferreira de Almeida">
Miguel Ferreira de Almeida

Miguel Ferreira de Almeida (ur. 20 września 1949 w Rio de Janeiro) - piłkarz brazylijski, występujący podczas kariery na pozycji środkowego obrońcy.
Kariera klubowa.
Miguel karierę piłkarską rozpoczął w klubie Olarii Rio de Janeiro, gdzie grał w latach 1967-1971. W latach 1971–1973 występował w CR Vasco da Gama. W lidze brazylijskiej zadebiutował 8 sierpnia 1971 w zremisowanym 0-0 spotkaniu z Cearą Fortaleza. W 1973 roku miał krótki epizod w Bangu AC, po czym wrócił do Vasco. Z Vasco da Gama zdobył mistrzostwo Brazylii 1974 oraz mistrzostwo stanu Rio de Janeiro - Campeonato Carioca 1974. Ostatni raz w lidze w barwach Vasco wystąpił 9 listopada 1975 w przegranym 0-1 meczu z Corinthians Paulista.
W 1975 roku przeszedł do lokalnego rywala - Fluminense FC. W nowych barwach zadebiutował w lidze 7 września 1976 w przegranym 0-2 meczu z Botafogo FR. Z Fluminense zdobył mistrzostwo stanu Rio de Janeiro w 1976 roku. Ostatni raz w lidze Miguel wystąpił 9 listopada 1977 w przegranym 0-1 meczu z Confiançą Aracaju. Ogółem w latach 1971–1977 wystąpił w niej w 95 meczach.
W kolejnych latach grał jeszcze w Chicago Stings w 1978-1979, Botafogo1979-1980, kolumbijskim Unión Magdalena 1980 oraz Madureirze Rio de Janeiro, w której zakończył karierę w 1981 roku.
Kariera reprezentacyjna.
Miguel ma za sobą powołania do reprezentacji Brazylii. W reprezentacji zadebiutował 30 września 1975 w przegranym 1-3 meczu z reprezentacją Peru w Copa América 1975. Był to jedyny jego mecz na tym turnieju. Ostatni raz w reprezentacji Miguela wystąpił 9 czerwca 1976 w wygranym 3-1 meczu reprezentacją Paragwaju w Copa de Atlantico 1976. Ogółem w reprezentacji rozegrał 4 mecze i strzelił 3 bramki.
W 1968 roku Miguel uczestniczył w Igrzyskach Olimpijskich w Meksyku. Na turnieju Miguel był podstawowym zawodnikiem i wystąpił we wszystkich trzech meczach grupowych reprezentacji Brazylii z Hiszpanią, Japonią i Nigerią.

</doc>
<doc id="2085815" url="https://pl.wikipedia.org/wiki?curid=2085815" title="Helmer Mörner">
Helmer Mörner

Helmer Fredrik Gustafsson Mörner (ur. 8 maja 1895, zm. 5 stycznia 1962) – szwedzki jeździec sportowy. Dwukrotny złoty medalista olimpijski z Antwerpii.
Specjalizował się we Wszechstronnym Konkursie Konia Wierzchowego. Igrzyska w 1920 były jego jedyną olimpiadą, triumfował zarówno indywidualnie, jak i w drużynie. Partnerowali mu Åge Lundström, Georg von Braun oraz Gustaf Dyrsch. Startował na koniu Germania.

</doc>
<doc id="2085816" url="https://pl.wikipedia.org/wiki?curid=2085816" title="Ilha de São Tomé">
Ilha de São Tomé



</doc>
<doc id="2085817" url="https://pl.wikipedia.org/wiki?curid=2085817" title="Miguel Ferreira Pereira">
Miguel Ferreira Pereira



</doc>
<doc id="2085818" url="https://pl.wikipedia.org/wiki?curid=2085818" title="Ilha do Príncipe">
Ilha do Príncipe



</doc>
<doc id="2085819" url="https://pl.wikipedia.org/wiki?curid=2085819" title="Władimir Wiktorowicz Sacharow">
Władimir Wiktorowicz Sacharow



</doc>
<doc id="2085823" url="https://pl.wikipedia.org/wiki?curid=2085823" title="Katedra Najświętszej Marii Panny w Augsburgu">
Katedra Najświętszej Marii Panny w Augsburgu

Katedra Nawiedzenia Najświętszej Maryi Panny (niem. "Hohe Domkirche Mariä Heimsuchung"; "Augsburger Dom") – kościół katolicki w Augsburgu w Niemczech, katedra biskupów diecezji augsburskiej.

</doc>
<doc id="2085826" url="https://pl.wikipedia.org/wiki?curid=2085826" title="Gimnastyka na Letnich Igrzyskach Olimpijskich 1924">
Gimnastyka na Letnich Igrzyskach Olimpijskich 1924

Wyniki zawodów gimnastycznych, które odbyły się podczas LIO 1924.
Zawody odbyły się między 17 a 20 lipca 1924 r. Wzięło w nich udział 72 sportowców (sami mężczyźni) z 9 krajów.

</doc>
<doc id="2085827" url="https://pl.wikipedia.org/wiki?curid=2085827" title="Rob Kingwill">
Rob Kingwill

Rob Kingwill (ur. 25 czerwca 1975) – amerykański snowboardzista, brązowy medalista mistrzostw świata.
Kariera.
Po raz pierwszy na arenie międzynarodowej pojawił się 4 marca 1995 roku w Sun Valley, kiedy w zawodach FIS Race zajął szóste miejsce w slalomie. W Pucharze Świata zadebiutował 18 stycznia 1996 roku w Innichen, gdzie zajął 13. miejsce w halfpipe'ie. Tym samym już w swoim debiucie wywalczył pierwsze pucharowe punkty. Na podium po raz pierwszy stanął dzień później, wygrywając rywalizację w tej konkurencji. W zawodach tych wyprzedził swego rodaka, Rossa Powersa i Henrika Janssona ze Szwecji. Łącznie osiem razy stawał na podium zawodów PŚ, odnosząc przy tym jeszcze trzy zwycięstwa: 25 lutego 1996 roku w Calgary, 17 marca 1996 roku w Mount Bachelor i 28 listopada 1999 roku w Tignes triumfował w halfpipe’ie. Najlepsze wyniki osiągnął w sezonie 1996/1997, kiedy to zajął 19. miejsce w klasyfikacji generalnej. W sezonie 1995/1996 zajął drugie miejsce w klasyfikacji halfpipe’a.
Jego największym sukcesem jest brązowy medal w halfpipe’ie wywalczony na mistrzostwach świata w Lienzu w 1996 roku. Lepsi okazali się tam dwaj rodacy: Ross Powers i Lael Gregory. Był to jego jedyny medal wywalczony na międzynarodowej imprezie tej rangi. Zajął też między innymi piąte miejsce w snowcrossie podczas mistrzostw świata w San Candido rok później. Nie startował na igrzyskach olimpijskich.
W 2007 r. zakończył karierę.

</doc>
<doc id="2085830" url="https://pl.wikipedia.org/wiki?curid=2085830" title="Przegląd Orientalistyczny">
Przegląd Orientalistyczny

Przegląd Orientalistyczny – kwartalnik wydawany przez Polskie Towarzystwo Orientalistyczne w Warszawie, mające siedzibę przy Wydziale Orientalistycznym Uniwersytetu Warszawskiego. Zawiera artykuły, recenzje, przekłady literatury oraz kronikę. Czasopismo wydawane jest w języku polskim (abstrakty i spis treści także po angielsku). Czasopismo powstało na skutek przekształcenia „Myśli Karaimskiej” przez pierwszego redaktora naczelnego prof. Ananiasza Zajączkowskiego oraz przekazanie tytułu Polskiemu Towarzystwu Orientalistycznemu przez Karaimski Związek Religijny w RP.
„Przegląd Orientalistyczny” ukazuje się od 1949 roku. W latach 1949–1952 wydawany był we Wrocławiu jako rocznik, a od 1953 r. w Warszawie jako kwartalnik. Od początku lat 90. – w dwóch podwójnych zeszytach rocznie. Do 2014 roku ukazało się 248 zeszytów. Publikowane są w nim prace głównie polskich orientalistów.

</doc>
<doc id="2085832" url="https://pl.wikipedia.org/wiki?curid=2085832" title="Ubarwienie kryptyczne">
Ubarwienie kryptyczne



</doc>
<doc id="2085833" url="https://pl.wikipedia.org/wiki?curid=2085833" title="Ubarwienie maskujące">
Ubarwienie maskujące



</doc>
<doc id="2085847" url="https://pl.wikipedia.org/wiki?curid=2085847" title="Rocznik Slawistyczny">
Rocznik Slawistyczny

Rocznik Slawistyczny – czasopismo wydawane przez Komitet Słowianoznawstwa PAN. Ukazuje się od 1908 roku, początkowo w Krakowie, a od 1994 we Wrocławiu. Pismo zawiera: nekrologi, artykuły, recenzje, noty i sprawozdania. Publikacje dotyczą szeroko pojętej slawistyki. Oprócz języka polskiego publikuje też artykuły w językach obcych. 

</doc>
<doc id="2085848" url="https://pl.wikipedia.org/wiki?curid=2085848" title="Zawisłość sprawy">
Zawisłość sprawy

Zawisłość sprawy, litispendencja (łac. "lis pendens") – sytuacja, w której dana sprawa jest aktualnie rozpatrywana przed właściwym do tego organem. Postępowanie jest w toku. 
Zawisłość przed jednym sądem wyłącza możliwość rozpatrywania tej samej sprawy przez inny sąd. Zasada ta znajduje zastosowanie zarówno w postępowaniach karnych i cywilnych, jak również w prawie międzynarodowym (np. gdy skargą zajmuje się Komitet Praw Człowieka, nie można wnieść sprawy do Europejskiego Trybunału Praw Człowieka).
Wg art. 192 k.p.c. z chwilą doręczenia pozwu nie można w toku sprawy wszcząć pomiędzy tymi samymi stronami nowego postępowania o to samo roszczenie. Wg art. 199 § 1 pkt 2 sąd odrzuci pozew, jeżeli o to samo roszczenie pomiędzy tymi samymi stronami sprawa jest w toku albo została już prawomocnie osądzona. Wg art. 379 pkt 3 zachodzi nieważność postępowania, gdy o to samo roszczenie między tymi samymi stronami toczy się sprawa wcześniej wszczęta albo jeżeli sprawa taka została już prawomocnie osądzona. 
Wg art. 17 § 1 k.p.k nie wszczyna się postępowania, a wszczęte umarza, gdy postępowanie karne co do tego samego czynu tej samej osoby zostało prawomocnie zakończone albo wcześniej wszczęte toczy się.

</doc>
<doc id="2085857" url="https://pl.wikipedia.org/wiki?curid=2085857" title="Fokker 70">
Fokker 70

Fokker 70 – holenderski dwusilnikowy odrzutowy samolot pasażerski regionalnego zasięgu, skonstruowany w biurze konstrukcyjnym Fokkera. Jego pierwszy lot odbył się 4 kwietnia 1993 roku.
Historia.
Geneza.
Holenderska wytwórnia lotnicza mogła się pochwalić bardzo udanymi samolotami pasażerskimi krótkiego i średniego zasięgu Fokker F27 i Fokker F28. Obydwa samoloty odniosły sukces komercyjny, który ugruntował pozycję Fokkera jako znaczącego producenta samolotów regionalnych. Tym niemniej oblatany w 1955 roku, turbośmigłowy F27 i w 1967 roku odrzutowy F28, do lat 80. ubiegłego wieku nie znalazły swoich następców. Potrzeba ich znalezienia była tym bardziej paląca, iż na rynek samolotów komunikacji regionalnej zaczynali wchodzić nowi producenci. W 1983 roku Fokker przedstawił plano wprowadzenia dwóch nowych modeli mających podtrzymać i wzmocnić opinię na temat holenderskiego wytwórcy, jako producenta innowacyjnych, niezawodnych i popularnych modeli samolotów. Nowe maszyny oznaczone jako Fokker 50 i Fokker 100, miały bazować na wcześniejszych konstrukcjach odpowiednio F27 i F28. Największym z samolotów pasażerskich wyprodukowanych dotychczas przez Fokkera został model 100. W dniu jego oblotu w listopadzie 1986 roku, wytwórnia dysponowała zamówieniami na 85 samolotów z opcją na kolejne 91 sztuk. Wersją pochodną Fokkera 100 był mniejszy model Fokker 70. Z liczbą miejsc na poziomie 70 - 85 pasażerów, miał wypełnić lukę pomiędzy mniejszymi samolotami Fokker 50 i ATR 42 a większymi Boeing 737 i McDonnell Douglas MD–80.
Projekt.
Nowy projekt uruchomiono w październiku 1992 roku, chociaż oficjalne zezwolenie na jego rozpoczęcie otrzymano dopiero w kolejnym miesiącu, listopadzie. Fokker zakładał, iż zapotrzebowanie rynku na nową konstrukcje w okresie kolejnych dwóch dekad, będzie kształtowało się na poziomie 2150 samolotów. Była to liczba na tyle duża, że warta rozpoczęcia nowego projektu. Z drugiej strony, dysponując już wersją Fokker 100, wytwórnia była w stanie szybko opracować nową wersję w oparciu o przebadany już model, zyskując tym samym na czasie i redukując koszty opracowania nowej konstrukcji. Podstawową zmianą w porównaniu do większego Fokkera 100, było skrócenie kadłuba o 4,62 m. Dokonano tego usuwając sekcję kadłuba przed i za skrzydłami. Usunięto również jedną parę wyjść ewakuacyjnych na skrzydle, jedne drzwi przedniej ładowni oraz przesunięto właz luku awionicznego. Standardowo przednie drzwi, wraz z integrowanymi z nimi schodami otwierały się do dołu, na życzenie, Fokker montował drzwi otwierane na bok. Bez zmian pozostawiono skrzydła, wzmacniając jednak ich strukturę i napęd. Wzmocniono również ogon samolotu oraz zmodernizowano podwozie samolotu. Ten same co użyte w wersji 100 silniki Rolls-Royce Tay Mk.650-15 pozwoliły na uniknięcie kosztownych prac związanych z integracją nowych jednostek napędowych. Ta sama co w wersji 100 była również pomocnicza jednostka zasilająca AlliedSignal Garrett GTCP 36–150 RR. Załoga pokładowa dysponowała pojedynczą kuchnią a pasażerowie pojedynczą toaletą. Standardowo kabina pasażerska była w układzie dwurzędowym, po trzy fotele w jednym rzędzie i dwa w drugim. Podstawowy wariant dysponował awioniką ARINC 700. Piloci mieli do dyspozycji kabinę w systemie EFIS (Electronic Flight Instrument System) firmy Collins, w której informacje o parametrach lotu, działaniu systemów awioniki prezentowane były na wyświetlaczach. Opcją na życzenie klienta był podwójny Flight Management System firmy Honeywell. W skład wyposażenia wszedł automat ciągu, system automatycznej kontroli powierzchni sterowych, amortyzator odchylenia. Radar pogodowy firmy Collins umieszczony w dziobie samolotu, potencjalnie na życzenie klienta producent instalował radar firmy Bendix. Zamawiający mógł wybrać model, w którym awionika była w pełni tożsama z systemami zastosowanymi w większym Fokkerze 100. Było to o tyle istotne dla użytkowników posiadających wersję 100 lub starsze model, iż znacznie redukowała koszty przeszkolenia na nową wersję. Uboższa wersja wyposażenia, dedykowana była realizacji krótkich połączeń regionalnych. Wprowadzono cyfrowy system sprzężony z hydraulicznym wolantem, ostrzegający pilota o możliwym przeciągnięciu. Na tym samym polu działał układ, automatycznie zwiększający ciąg silników, jeśli prędkość samolotu spadała do wartości 5 węzłów ponad prędkość przeciągnięcia. Informacje o potencjalnych błędach załogi, dostarczał ujednolicony, centralny układ. Zmodernizowano system kontroli położenia stery wysokości. Hydrauliczny napęd powierzchni sterowych mógł być zastąpiony przez alternatywny, elektryczny napęd klap i steru wysokości..
Eksploatacja.
Samolot był pozycjonowany przez producenta do obsługi krótkich połączeń regionalnych i szybkich rotacji. Potencjalnie, maszyna była w stanie wykonać cztery trasy o długości 370 km, w pełnym cyklu startów i lądowań bez potrzeby dotankowywania, przy masie startowej 38 100 kg. Taka charakterystyka predysponowała Fokkera do realizacji rejsów na krótszych trasach charakterystycznych dla europejskich połączeń. Prototyp samolotu powstał na bazie drugiego prototypu Fokkera 100. Maszyna o znakach PH-MKC została oblatana 2 kwietnia 1993 roku. Do swojego pierwszego, trwającego trzy godziny lotu, wzniosła się z lotniska w Woensdrecht. Następnie trafiła do Hiszpanii gdzie kontynuowano loty. Zakończono je uzyskaniem 14 października 1994 roku certyfikatu typu. Na początku 1994 roku wytwórnia dysponowała portfelem zamówień w wysokości 27 samolotów z opcja na kolejne 14. Pierwszym dostarczonym samolotem była maszyna o numerze konstrukcyjnym 11521. Jej odbiorcą w październiku 1994 roku został Ford Motor Company, w którym Fokker wykorzystywany był jako samolot dyspozycyjny. Maszyna otrzymała rejestrację N322K. Pierwszymi komercyjnymi liniami lotniczymi, które otrzymały nowy samolot były indonezyjskie linie Sempati Air. W marcu 1995 roku trafiły do nich dwie maszyny o znakach PH-EZL (w Indonezji otrzymał znaki PK-JGI) oraz PH-EZR (PKJGJ). Pomimo azjatyckiego debiutu, największa liczba samolotów trafiła do europejskich przewoźników. Głównym użytkownikiem samolotu były linie KLM Cityhopper. Jeden z nich o rejestracji PH-KBX w pomarańczowym malowaniu, oblatany 13 września 1995, dostarczony 12 marca 1996, był użytkowany do transportu rządu i rodziny królewskiej. Jednym z licencjonowanych pilotów KLM, który latał Fokkerem był król Wilhelm Aleksander. W związku z wycofaniem samolotów przez KLM Cityhopper w 2017 roku, w kwietniu 2017 roku rząd Holandii zdecydował o zastąpieniu go samolotem Boeing 737-700 Boeing Business Jet od 2019 roku. W 1995 roku dwa samoloty trafiły do Stanów Zjednoczonych. Ich pierwszym amerykańskim użytkownikiem zostały linie Mesa Airlines. Maszyny latające w barwach America West Express, nad kontynentem amerykańskim operowały do 1997 roku, kiedy to wróciły do Europy. Niestety dla producenta, Fokker 70 nie zyskał wśród amerykańskich regionalnych przewoźników takiego uznania jak wcześniejszy model F28. Ostatni z wyprodukowanych samolotów został dostarczony linii Austrian Airlines w kwietniu 1997 roku. Ostatecznie wyprodukowano 48 samolotów Fokker 70 włączając w to prototypowy egzemplarz, będący w istocie odpowiednio zmodyfikowaną wersją Fokkera 100.
Pożegnalny lot holenderskiego samolotu w barwach narodowego przewoźnika KLM odbył się 28 października 2017 roku. Fokker 70 o znakach PH-KZU w okolicznościowym malowaniu, wizerunkiem Antona Fokker naniesionym na ogon samolotu, wykonał rejs na trasie z Amsterdamu lotniska Schiphol do Londynu na lotnisko Heathrow i z powrotem tego samego dnia. Gdy wieczorem maszyn powróciła na swoje macierzyste lotnisko w Amsterdamie, przyjęto ją z pełnymi honorami obsługi lotniskowej. Zakończenie produkcji samolotu nie było spowodowane zanikiem zainteresowania przewoźników Fokkerem 70, a bankructwem producenta. Samolot cieszył się opinią przyjaznego dla pilotów; maszyny łatwej i taniej w eksploatacji, dysponującej dużym potencjałem modernizacyjnym. Tym niemniej początek lat 90. ubiegłego wieku to czas, w którym rynek samolotów regionalnych coraz mocniej zaczął być nasycany maszynami brazylijskiego Embraera i kanadyjskiego Bombardiera. Wraz z zatrzymaniem linii produkcyjnych Fokkerów 100 i 70, praktycznie od razu rozpoczęto próby reanimacji projektu. Jedną z najpoważniejszych były plany odtworzenia i ponownego uruchomienia produkcji obydwu modeli 100 i 70 przez holenderską firmę Rekkof Aircraft (Rekkof jest czytanym od tyłu słowem Fokker), znaną następnie jako Netherlands Aircraft Company. W jej planach znalazło się również miejsce na budowę całkowicie nowego samolotu oznaczonego jako Fokker 130. Brak jednak informacji o jakimkolwiek postępie prac.
Konstrukcja.
Dwusilnikowy, wąskokadłubowy dolnopłat o konstrukcji całkowicie metalowej z usterzeniem w układzie T. Silniki umieszczone w tylnej części kadłuba. Podwozie trójpodporowe z przednim podparciem, chowane w locie.
Wersje.
Obok standardowej wersji Fokker 70, powstały jego warianty oznaczone jako Fokker 70A, który był samolotem zoptymalizowanym do obsługi połączeń na terenie Stanów Zjednoczonych, oraz zapowiedziana w 1994 roku wersja Fokker 70ER. Charakteryzowała się ona większym zasięgiem uzyskanym dzięki instalacji dodatkowego zbiornika paliwa.

</doc>
<doc id="2085859" url="https://pl.wikipedia.org/wiki?curid=2085859" title="Kpc">
Kpc



</doc>
<doc id="2085860" url="https://pl.wikipedia.org/wiki?curid=2085860" title="Pozew zbiorowy">
Pozew zbiorowy

Pozew zbiorowy – forma pozwu – w polskim prawie w postępowaniu cywilnym dla spraw, w których są dochodzone roszczenia jednego rodzaju, co najmniej 10 osób, oparte na tej samej lub takiej samej podstawie faktycznej. Inaczej postępowanie grupowe. Pozew zbiorowy został wprowadzony ustawą o dochodzeniu roszczeń w postępowaniu grupowym z dnia 17 grudnia 2009 roku. Ustawa weszła w życie w terminie 6 miesięcy od jej ogłoszenia, tj. 19 lipca 2010 roku.
Zastosowanie.
Pozew zbiorowy może być zastosowany w sprawach o roszczenie o ochronę konsumentów, z tytułu odpowiedzialności za szkodę wyrządzoną przez produkt niebezpieczny oraz z tytułu czynów niedozwolonych. 
Ustawa o pozwach zbiorowych wymaga, by roszczenia zostały ujednolicone co do zapłaty przez pozwanego takiej samej kwoty pieniężnej. Można to osiągnąć poprzez podział na co najmniej dwuosobowe podgrupy.
Ustawa nie znajduje zastosowania dla roszczeń o ochronę dóbr osobistych.
Koszty pozwu zbiorowego.
Złożenie pozwu zbiorowego może się wiązać z następującymi kosztami:
Trudności w uruchomieniu postępowania grupowego.
Głównymi problemami w zastosowaniu pozwu zbiorowego są:

</doc>
<doc id="2085862" url="https://pl.wikipedia.org/wiki?curid=2085862" title="Stanisław Miękisz">
Stanisław Miękisz

Stanisław Miękisz (ur. 1 stycznia 1927 w Sanoku, zm. 15 sierpnia 2017 w Warszawie) – polski biofizyk, nauczyciel akademicki, przewodniczący Rady Miejskiej Wrocławia (1990–1994).
Życiorys.
Urodził się 1 stycznia 1927 w Sanoku. Był synem Tadeusza Miękisza (1883-1957), nauczyciela w sanockim gimnazjum. Po zakończeniu II wojny światowej w 1946 zdał maturę w tej placówce, wówczas pod nazwą I Państwowa Szkoła Męska Stopnia Podstawowego i Licealnego w klasie o profilu matematyczno-fizycznym. Podjął studia fizyczne na Wydziale Matematyki, Fizyki i Chemii Uniwersytetu Wrocławskiego, które ukończył w 1952, uzyskując dyplom magistra filozofii w zakresie fizyki. Stopień doktora nauk matematyczno-fizycznych uzyskał na tym samym Wydziale w roku 1960 na podstawie pracy doktorskiej pod tytułem "Nieliniowe zagadnienia przepływu cieczy lepkiej przez naczynia o elastycznych ściankach". Promotorem był prof. Roman S. Ingarden. Stopień naukowy docenta nauk fizycznych uzyskał również na tym samym Wydziale UWr w roku 1966 na podstawie dorobku naukowego oraz rozprawy habilitacyjnej pod tytułem "Badanie dynamiki przepływu cieczy lepkiej w naczyniach elastycznych i zastosowanie do mechanizmu krążenia krwi". Tytuł profesora nadzwyczajnego otrzymał w roku 1978, profesora zwyczajnego w roku 1991. 
Zatrudnienie: Wyższa Szkoła Rolnicza we Wrocławiu (później Uniwersytet Przyrodniczy): starszy asystent (1954-1960), adiunkt (1960-1967), docent (1967-1975), Akademia Medyczna we Wrocławiu (później Uniwersytet Medyczny): kierownik Zakładu Biofizyki (1975-1981, kierownik Katedry Biofizyki (1981-1997). Członek Komitetu Fizyki Medycznej PAN, członek komitetu redakcyjnego General Physiology and Biophysics, członek Polskiego Towarzystwa Fizycznego, Polskiego Towarzystwa Biofizycznego, Polskiego Towarzystwa Fizyki Medycznej, Biophysical Society (USA).
Zainteresowania naukowe: fizyka krążenia krwi, termodynamiki procesów nieodwracalnych w transporcie substancji przez błony biologiczne. Wyniki naukowe opublikowane były między innymi w następujących czasopismach: Bulletin of Mathematical Biology, Biophysik, Journal of Non-Equilibrium Thermodynamics, Studia Biophysica, General Physiology and Biophysics, Journal of Chemical Physics. Redaktor i współautor podręcznika "Wybrane zagadnienia z biofizyki". "Organizator międzynarodowych zimowych szkół Biophysics of Membrane Transport.
Należał do sygnatariuszy deklaracji Ruchu "Bez Przemocy" oraz wchodził w skład Społecznego Komitetu Nauki. 
W 1990 został wybrany do Rady Miejskiej Wrocławia I kadencji, gdzie pełnił funkcje jej przewodniczącego od 4 maja 1990 do 27 maja 1994.
Zmarł 15 sierpnia 2017 w Warszawie. Został pochowany 24 sierpnia na cmentarzu św. Wawrzyńca przy ul. Bujwida we Wrocławiu.
Życie prywatne.
Jego synem jest Jacek Miękisz (ur. 1956, matematyk, pracownik naukowy).

</doc>
<doc id="2085863" url="https://pl.wikipedia.org/wiki?curid=2085863" title="Roczniki Humanistyczne">
Roczniki Humanistyczne

Roczniki Humanistyczne – pismo wydawane od 1949 w Lublinie przez Towarzystwo Naukowe KUL, przy współudziale Wydziału Nauk Humanistycznych KUL. Ukazuje się nieprzerwanie od 1949 roku pod auspicjami Wydziału Historyczno-Filologicznego Towarzystwa Naukowego KUL, początkowo jako jeden wolumin, z którego stopniowo zaczęły się wyodrębniać nowe zeszyty, każdy związany z określoną specjalnością naukową w obrębie jednej z 4 dyscyplin humanistycznych: literaturoznawstwa, językoznawstwa, historii i nauk o sztuce, w tym historii sztuki i muzykologii. Obecnie ukazuje się dwanaście zeszytów rocznie: 
Roczniki Humanistyczne są czasopismem recenzowanym: do oceny każdej publikacji powołuje się co najmniej 2 niezależnych recenzentów (tzw. "double-blind peer review"). Każdy zeszyt ma odrębny komitet redakcyjny i międzynarodową radę naukową. Redaktorem naczelnym jest (od 2016 r.) Dariusz Skórczewski, sekretarzem redakcji Monika Sidor. 
Roczniki Humanistyczne są zarejestrowane w bazach naukowych Scopus, Emerging Sources Citation Index (Web of Science Core Collection), Central and Eastern European Online Library, EBSCO, ERIH Plus, CEJSH, BazHum, Index Copernicus i POL-Index.

</doc>
<doc id="2085864" url="https://pl.wikipedia.org/wiki?curid=2085864" title="Domenico Maria Belzoppi">
Domenico Maria Belzoppi

Domenico Maria Belzoppi (ur. 14 listopada 1796, zm. 8 lutego 1864) – sanmaryński polityk, pięciokrotny kapitan regent (październik 1838 – kwiecień 1839, kwiecień 1842 – październik 1842, październik 1845 – kwiecień 1846, kwiecień 1849 – październik 1849, kwiecień 1853 – październik 1853).
Życie prywatne.
W 1831 ożenił się z Marią Giannini. Mieli 3 dzieci.

</doc>
<doc id="2085866" url="https://pl.wikipedia.org/wiki?curid=2085866" title="Mała Furkaska">
Mała Furkaska

Mała Furkaska (1133 m n.p.m.) – reglowy szczyt nad Doliną Chochołowską w polskich Tatrach Zachodnich. Znajduje się w północnej grani Wołowca pomiędzy Koryciańską Czubą a Siwiańskimi Turniami. Przez szczyt Małej Furkaski przebiega granica polsko-słowacka. Południowe stoki opadają do polskiej doliny Małe Koryciska (odnoga Doliny Chochołowskiej), północne do słowackiej Doliny Cichej Orawskiej.
Mała Furkaska jest całkowicie porośnięta lasem. Nie przebiegają przez nią żadne szlaki turystyczne.

</doc>
<doc id="2085870" url="https://pl.wikipedia.org/wiki?curid=2085870" title="Vladimir Brichta">
Vladimir Brichta

Paulo Vladimir Brichta (ur. 22 marca 1976 w Diamantinie) – brazylijski aktor telewizyjny, filmowy i teatralny.
Życiorys.
Urodzony w Diamantinie, w stanie Minas Gerais, miał cztery lata, gdy wraz z rodziną przeniósł się do Rio de Janeiro, po spędzeniu jednego sezonu w Niemczech, gdzie jego ojciec, Arno Brichta, obronił pracę doktorską z geologii. Dorastał w Salvador, w stanie Bahia, gdzie rozpoczął karierę. 
Ukończył studia na wydziale aktorskim Universidade Federal da Bahia, gdzie grał w inscenizacji "Generalny Inspektor" ("O Inspetor Geral"), a także w spektaklu "Dom Erosa" ("A Casa de Eros", 1996). W 1998 roku wystąpił w sztuce Petera Shaffera "Equus" w roli Alana Stranga i "Poskromienie złośnicy". 
Popularność przyniosły mu udział w telenowelach Rede Globo: "Porto dos Milagres" (2001), "Coração de Estudante" (2002), "Começar de Novo" (2004), "Belíssima" (2005) czy "Rock Story" (2016).
W 1999 roku zmarła jego pierwsza żona piosenkarka Gena Karla Ribeiro, z którą ma córkę Agnes (ur. 1997). W latach 2000-2003 był żonaty z Aną Paulą Bouzas. W dniu 11 lutego 2006 roku ożenił się po raz trzeci z Adrianą Esteves, mają syna Vicente (ur. 17 października 2006).

</doc>
<doc id="2085871" url="https://pl.wikipedia.org/wiki?curid=2085871" title="Slavia Antiqua">
Slavia Antiqua

Slavia Antiqua – rocznik poświęcony starożytnościom słowiańskim, wydawany przez Poznańskie Towarzystwo Przyjaciół Nauk (Wydział Historii i Nauk Społecznych), przy współpracy z Instytutem Prahistorii UAM. Ukazuje się od 1948 roku w Poznaniu. Publikowane są na jego łamach: artykuły, drobne prace i materiały, recenzje i polemiki, kronika, nekrologi oraz wyniki prac archeologiczno-konserwatorskich oraz bibliografia polskich prac dotyczących Słowiańszczyzny wczesnośredniowiecznej. Prace ogłaszane są zarówno po polsku jak i w językach kongresowych.

</doc>
<doc id="2085875" url="https://pl.wikipedia.org/wiki?curid=2085875" title="Slavia Occidentalis">
Slavia Occidentalis

Slavia Occidentalis – rocznik poświęcony kulturze Słowian zachodnich, ukazujący się od 1921 roku w Poznaniu. Założycielami byli: Jan Otrębski, Mikołaj Rudnicki i Ludwik Zabrocki. W okresie przedwojennym wydawcą był Instytut Zachodnio-Słowiański przy Uniwersytecie w Poznaniu (UAM). Po wojnie czasopismo zostało reaktywowane w 1960 przez Poznańskie Towarzystwo Przyjaciół Nauk (PTPN). Od 1999 jest wspólnie wydawane przez PTPN oraz Wydział Filologii Polskiej i Klasycznej UAM.
Redaktorami naczelnymi byli: Władysław Kuraszkiewicz, Stefan Vrtel-Wierczyński, Gerard Labuda. Obecnie funkcję tę pełnią (seria "Literaria") i Tadeusz Lewaszkiewicz (seria "Linguistica"). Pismo zawiera: artykuły, recenzje, omówienia publikowane tak w języku polskim, jak i w językach obcych.
Od 2013 pismo stało się półrocznikiem, jednocześnie rozgałęziając się na dwie serie "Linguistica" i "Literaria".
Wydania archiwalne od roku 2011 dostępne są na platformie PRESSto.

</doc>
<doc id="2085882" url="https://pl.wikipedia.org/wiki?curid=2085882" title="Ksanten">
Ksanten

Ksanten – organiczny związek chemiczny barwy żółtej, rozpuszczalny w eterze etylowym. Ksanten jest używany jako substrat w syntezie chemicznej do otrzymywania wielu innych związków m.in. tioksantenu.
Wiele pochodnych ksantenu, nazywanych zwyczajowo ksantenami, tworzy grupę barwników ksantenowych, które w większości mają właściwości fluorescencyjne.

</doc>
<doc id="2085884" url="https://pl.wikipedia.org/wiki?curid=2085884" title="Studia Antiquitatis Christianae">
Studia Antiquitatis Christianae

Studia Antiquitatis Christianae – czasopismo wydawane przez Akademię Teologii Katolickiej, a następnie przez Uniwersytet Kardynała Stefana Wyszyńskiego w Warszawie w latach 1977 do 2001 (tomy od 1–16), od 2004 roku reaktywowane jako seria. Prace w nim publikowane dotyczyły antyku chrześcijańskiego.

</doc>
<doc id="2085887" url="https://pl.wikipedia.org/wiki?curid=2085887" title="Tyrałówka">
Tyrałówka

Tyrałówka – polana w Dolinie Chochołowskiej w polskich Tatrach Zachodnich. Znajduje się w Wielkich Koryciskach, jednym z zachodnich odgałęzień tej doliny. Położona jest na wysokości 1205–1250 m n.p.m., na południowo-zachodnich zboczach Wielkich Korycisk, u podnóży Tyrałowej Czuby.
Nazwa polany pochodzi od góralskiego nazwiska Tyrała. Dawniej wchodziła ona w skład Hali Krytej, obecnie znajduje się w obszarze ochrony ścisłej Koryciska Tatrzańskiego Parku Narodowego. W 1955 miała powierzchnię ok. 3 ha, ale w 2004 w wyniku zarośnięcia jej powierzchnia zmniejszyła się o ok. 48%.

</doc>
<doc id="2085888" url="https://pl.wikipedia.org/wiki?curid=2085888" title="Studia i Materiały do Historii Wojskowości">
Studia i Materiały do Historii Wojskowości

Studia i Materiały do Historii Wojskowości – rocznik ukazujący się w latach 1954–2009, początkowo w Warszawie, a następnie w Białymstoku.
Inicjatorem powołania pisma był Stanisław Okęcki. Czasopismo ma profil periodyku naukowego, poświęconego historii wojskowej, kończącej się w przeddzień wybuchu II wojny światowej. W latach 1954-1956 były wydawane przez Komisję Wojskowo-Historyczną MON, w latach 1958-1973 przez Wojskowy Instytut Historyczny. Następne tomy w latach 1976-1994 wydała Komisja Historii Wojskowej Komitetu Nauk Historycznych PAN. W latach 1995-1997 znów rocznik wydawany był przez Wojskowy Instytut Historyczny. W latach 1998-2009 czasopismo wydawał Ośrodek Badań Historii Wojskowej Muzeum Wojska w Białymstoku (tam też mieściła się redakcja). W 2012 pismo zostało zastąpione przez "Studia z Dziejów Wojskowości".
Zawartość niektórych tomów.
T. 6, 1960.
Część 1
Część 2
T. 7 1961.
Część 1
T. 9 1963.
Część 1
Część 2
T. 11 1965.
Część 2
T. 12 1966.
Część 1
Część 2
T.13 1967
Część 2
T. 26 1983.
"O naukach pomocniczych historii wojskowej"

</doc>
<doc id="2085890" url="https://pl.wikipedia.org/wiki?curid=2085890" title="Július Kozma">
Július Kozma

Július Kozma (ur. 1 czerwca 1929 w Bratysławie, zm. 26 listopada 2009) – słowacki szachista i dziennikarz sportowy, mistrz międzynarodowy od 1957 roku.
Kariera szachowa.
W drugiej połowie lat 50. oraz w latach 60. XX wieku należał do ścisłej czołówki szachistów Czechosłowacji. W barwach tego kraju dwukrotnie (1958, 1960) wystąpił na szachowych olimpiadach oraz trzykrotnie (1957, 1961, 1970) na drużynowych mistrzostwach Europy, w 1957 r. w Wiedniu zdobywając dwa medale: srebrny za indywidualny wynik na V szachownicy oraz brązowy, wspólnie z drużyną. Był również pięciokrotnym uczestnikiem drużynowych mistrzostw świata studentów (w latach 1954–1958), zdobywając dwa złote (1954 – wspólnie z drużyną oraz za indywidualny wynik na III szachownicy) oraz dwa brązowe medale (1957, 1958 – wspólnie z drużyną).
Wielokrotnie startował w finałach indywidualnych mistrzostw Czechosłowacji, największy sukces odnosząc w 1967 r. w Bratysławie, gdzie zdobył złoty medal. W latach 1955 i 1956 dwukrotnie zdobył tytuły mistrza Armii Czechosłowackiej. Odniósł kilka sukcesów w turniejach międzynarodowych, m.in. I m. w Bratysławie (1957), dz. III m. w Mariańskich Łaźniach (1959, za Lwem Poługajewskim i Laszlo Szabo, wspólnie z Maximiliánem Ujtelkym), dz. III m. w Krakowie (1959, za Wiktorem Korcznojem i Eero Böökiem, wspólnie z Jerzym Kostro), VI m. w Budapeszcie (1960, turniej strefowy, za Gedeonem Barczą, Mario Bertokiem, Aleksandarem Matanoviciem, Istvanem Bilkiem i Theo van Scheltingą) oraz dwukrotnie w Reggio Emilii (1966/67, dz. III m. za Victorem Ciocâlteą i Dragoljubem Čiriciem, wspólnie z Károlym Honfim i 1969/70, dz. II m. za Sergio Mariottim, wspólnie z Mario Bertokiem i Alvisem Zichichim).
Według retrospektywnego systemu rankingowego Chessmetrics, najwyższej sklasyfikowany był w styczniu 1960 r., zajmował wówczas 94. miejsce na świecie.
Przez wiele lat zajmował się dziennikarstwem sportowym, napisał również kilka książek poświęconych tej tematyce.

</doc>
<doc id="2085891" url="https://pl.wikipedia.org/wiki?curid=2085891" title="Julius Kozma">
Julius Kozma



</doc>
<doc id="2085892" url="https://pl.wikipedia.org/wiki?curid=2085892" title="Studia i Materiały z Historii Kultury Materialnej">
Studia i Materiały z Historii Kultury Materialnej

Studia i Materiały z Historii Kultury Materialnej – rocznik wydawany przez Instytut Archeologii i Etnologii PAN. Ukazuje się od 1957 roku. 
Publikuje się w nim prace dotyczące historii, archeologii, kultury materialnej, dziejów chrześcijaństwa, metrologii, paleografii okresu średniowiecza i czasów nowożytnych w Europie Środkowej. Redaktorem naczelnym jest Jerzy Kruppe.

</doc>
<doc id="2085895" url="https://pl.wikipedia.org/wiki?curid=2085895" title="Barwniki ksantenowe">
Barwniki ksantenowe

Barwniki ksantenowe – grupa syntetycznych barwników, będącymi pochodnymi ksantenu. Należy do nich szereg związków, m.in.: fluoresceina, uranina, merkurochrom, rodaminy, erytrozyna, eozyna, kalceina. Większość barwników ksantenowych wykazuje fluorescencję. Wśród barwników ksantenowych spotyka się bardziej szczegółowe podziały. np. rodaminy - charaktreryzowane są także jako barwniki fluoronowe.

</doc>
<doc id="2085896" url="https://pl.wikipedia.org/wiki?curid=2085896" title="Studia Mediewistyczne">
Studia Mediewistyczne

Studia Mediewistyczne – rocznik wydawany nieregularnie od 1958 roku. Od roku 1992 wydawcą jest Instytut Filozofii i Socjologii PAN. 
Publikują studia historyczne (zwłaszcza dotyczące filozofii średniowiecznej) oraz wydawane na podstawie średniowiecznych rękopisów teksty z zakresu filozofii średniowiecznej. Artykuły publikowane są w większości w językach kongresowych (rzadko w języku polskim). Od 36. numeru czasopismo zmieniło nazwę na "Studia Antyczne i Mediewistyczne". 

</doc>
<doc id="2085899" url="https://pl.wikipedia.org/wiki?curid=2085899" title="Teki Historyczne">
Teki Historyczne

Teki Historyczne – kwartalnik historyczny wydawany nieregularnie od 1947 do 2004 w Londynie przez Polskie Towarzystwo Historyczne w Wielkiej Brytanii. 
W piśmie publikowano: artykuły, recenzje, kronikę działalności naukowej emigracji polskiej. Redaktorami byli: od t. 2 (1948) – Otton Laskowski, od t. 6 (1954) – Henryk Paszkiewicz, od t. 15 (1966/1968) – Bohdan Wroński, od t. 17 (1978/1980) - Zdzisław Jagodziński, od t. 18 (1985) – Stanisław Bóbr-Tylingo i t. 23 (2004) – Aleksander J. Szkuta. Prace ukazujące się w kwartalniku dotyczyły głównie historii Polski. Publikowano je w języku polskim. 

</doc>
<doc id="2085900" url="https://pl.wikipedia.org/wiki?curid=2085900" title="Mistrzostwa Świata w Łyżwiarstwie Szybkim w Wieloboju Sprinterskim 1990">
Mistrzostwa Świata w Łyżwiarstwie Szybkim w Wieloboju Sprinterskim 1990

21. Mistrzostwa świata w łyżwiarstwie szybkim w wieloboju sprinterskim odbyły się w Tromsø, w Norwegii, w dniach 24–25 lutego 1990. Zawody rozegrano na sztucznym torze Tromsdalen Kunstisbane. Zawodnicy dwukrotnie startowali na dystansach 500 i 1000 metrów. Pierwsze miejsce zajęła enerdowska panczenistka Angela Hauck oraz Koreańczyk Bae Ki-tae.
Uczestnicy.
W zawodach wzięło udział 27 łyżwiarek (25 sklasyfikowanych) oraz 31 łyżwiarzy (29 sklasyfikowanych) z 14 krajów.

</doc>
<doc id="2085902" url="https://pl.wikipedia.org/wiki?curid=2085902" title="Stanisław Lubiejewski">
Stanisław Lubiejewski

Stanisław Jerzy Lubiejewski (ur. 27 maja 1947 w Kleczkowie) – polski lekkoatleta, który specjalizował się w rzucie młotem.
Kariera.
W roku 1969, podczas swojego pierwszego startu w mistrzostwach Europy, odpadł w eliminacjach. Dwa lata później, w Helsinkach, na kolejnym czempionacie Starego Kontynentu był ósmy. Reprezentował Polskę na igrzyskach olimpijskich w 1972 roku – w konkursie młociarzy nie awansował do finału. Brał udział w spartakiadzie armii zaprzyjaźnionych. W latach 1969–1977 dwadzieścia razy bronił barw narodowych w meczach międzypaństwowych (6 zwycięstw indywidualnych), a w roku 1970 i 1973 startował w pucharze Europy.
Dziesięciokrotnie stawał na podium seniorskich mistrzostw Polski – ma w dorobku cztery złota (Kraków 1969, Warszawa 1972, Warszawa 1973 i Bydgoszcz 1977), trzy srebra (Warszawa 1970, Bydgoszcz 1976 oraz Warszawa 1978), a także trzy brązy (Warszawa 1974, Bydgoszcz 1975 i Poznań 1979).
Od 1970 do 1972 roku pięć razy poprawiał rekord Polski doprowadzając go do wyniku 71,32 m. Podoficer Wojska Polskiego.

</doc>
<doc id="2085904" url="https://pl.wikipedia.org/wiki?curid=2085904" title="The Journal of Juristic Papyrology">
The Journal of Juristic Papyrology

The Journal of Juristic Papyrology ("JJP, JJurP") – rocznik papirologii prawniczej.
Historia.
Czasopismo założone przez Rafała Taubenschlaga w 1946 roku w Nowym Jorku (gdzie ukazał się pierwszy tom), od 1948 wydawane w Warszawie (tomy 2–42). Wydawcą JJP było początkowo Towarzystwo Naukowe Warszawskie (Wydział II), później Państwowe Wydawnictwa Naukowe, a następnie Uniwersytet Warszawski UW; obecnie JJP jest publikowane przez Fundację im. Rafała Taubenschlaga, Zakład Papirologii UW oraz Katedrę Prawa Rzymskiego i Antycznego Wydziału Prawa Uniwersytetu Warszawskiego.
Czasopismo publikuje prace w językach kongresowych dotyczące papirologii, prawa antycznego i historii starożytnej.
Pierwszym redaktorem naczelnym czasopisma „The Journal of Juristic Papyrology” był jego założyciel, Rafał Taubenschlag. Po śmierci Taubenschlaga JJP redagował Henryk Kupiszewski. Następnie redakcyjne obowiązki przejęła Ewa Wipszycka–Bravo, od lat 90. XX w., pełni je prof. dr hab. Tomasz Derda, kierownik Zakładu Papirologii IA UW. Obecnie redaktorami naczelnymi The Journal of Juristic Papyrology są prof. dr hab. Tomasz Derda (IA UW), dr hab. Jakub Urbanik, prof. ucz. (WPiA UW), prof. Adam Łajtar (IA UW).
Czasopismo znajduje się pośród najwyżej punktowanych czasopism na liście MNiSW, oraz jest wysoko indeksowane w Master Journal List (Web of Science, tzw. lista filadelfijska), Scopus, European Reference Index for the Humanities.
Obok czasopisma wydawana jest osobno seria The Journal of Juristic Papyrology, Supplements

</doc>
<doc id="2085905" url="https://pl.wikipedia.org/wiki?curid=2085905" title="Mistrzostwa Europy Juniorów w Lekkoatletyce 1983">
Mistrzostwa Europy Juniorów w Lekkoatletyce 1983

7. Mistrzostwa Europy Juniorów w Lekkoatletyce – zawody lekkoatletyczne rozgrywane między 25 a 28 sierpnia 1983 roku w Schwechat (na Rudolf-Tonn-Stadion), w Austrii.

</doc>
<doc id="2085907" url="https://pl.wikipedia.org/wiki?curid=2085907" title="Wiadomości Numizmatyczne">
Wiadomości Numizmatyczne

Wiadomości Numizmatyczne – półrocznik wydawany od 1957 roku. Był kontynuacją „Wiadomości Numizmatyczno-Archeologicznych" (Kraków 1889–1948) i „Biuletynu Numizmatycznego" (Warszawa 1951–1955).
Do 1998 pismo było kwartalnikiem, od 1998 roku półrocznikiem, zaś od 2019 rocznikiem. Wydawcą było Polskie Towarzystwo Archeologiczne (do 1972), następnie w Polskie Towarzystwo Archeologiczne i Numizmatyczne. Od 1989 periodyk wydaje Komisja Numizmatyczna Komitetu Nauk Historycznych PAN.
Wiadomości Numizmatyczne publikują prace poświęcone numizmatyce i historii pieniądza. Poruszają również tematykę z pogranicza archeologii i nauk pomocniczych historii.
Prace ukazują się w języku polskim, angielskim, niemieckim.
Redaktorzy.
Redaktorem naczelnym jest Mateusz Bogucki

</doc>
<doc id="2085908" url="https://pl.wikipedia.org/wiki?curid=2085908" title="Susanne Wigene">
Susanne Wigene

Susanne Wigene (ur. 12 lutego 1978 w Haugesundzie) – norweska lekkoatletka specjalizująca się w biegach długodystansowych, wicemistrzyni Europy z Göteborga (2006) w biegu na 10 000 metrów.

</doc>
<doc id="2085910" url="https://pl.wikipedia.org/wiki?curid=2085910" title="Flora (obraz Tycjana)">
Flora (obraz Tycjana)

Flora – obraz olejny, portret namalowany przez renesansowego włoskiego malarza Tycjana.
Portret Flora powstał w tym samym czasie, co inne płótno znane jako "Salome" (1512–1515). Oba należą do pierwszych portretów półnagiej kobiety i oba reprezentują charakterystyczny styl portretowania oraz typ złotowłosej blondynki, znanej później jako "tycjanowska piękność". W obu głównym zamiarem artysty było przedstawienie kształtów i charakteru odosobnionej postaci za pomocą odtworzenia jej kształtów fizycznych i nastroju psychicznego. W ten sposób Tycjan starał się zerwać z wpływami malarstwa Giorgione'a, tworząc własny typ kobiecej urody. Modelką dla obu przedstawionych postaci była ta sama kobieta.
Tycjan przedstawił młodą kobietę, później nazwaną Florą (tytuł obrazu nie pochodzi od malarza) o obfitych kształtach, w białej delikatnej koszuli dodającej jej powabu. Z lewej strony szata powoli ześlizguje się z ramienia dziewczyny. Bieli i jasnej karnacji kontrastuje udrapowana chusta oraz liście trzymane w prawej ręce. Opisując obraz niemiecki historyk sztuki Theodor Hetzer pisał: 

</doc>
<doc id="2085912" url="https://pl.wikipedia.org/wiki?curid=2085912" title="Z Otchłani Wieków">
Z Otchłani Wieków

Z Otchłani Wieków – czasopismo ukazujące się od 1926 roku w Warszawie. Wydawcą jest Stowarzyszenie Naukowe Archeologów Polskich. Pismo ma na celu popularyzowanie archeologii i historii kultury materialnej. Pismo ma charakter popularnonaukowy. 

</doc>
<doc id="2085915" url="https://pl.wikipedia.org/wiki?curid=2085915" title="Nokia 8850">
Nokia 8850

Nokia 8850 – luksusowy telefon komórkowy firmy Nokia zaprezentowany w 1999 roku. Poza częścią, w której umieszczona jest antena, posiada obudowę wykonaną ze stopu aluminium. Posiada wspólną platformę z telefonem Nokia 8210, od którego różni się wspomnianą rozsuwaną aluminiową obudową oraz biało-niebieskawym podświetlaniem wyświetlacza i klawiszy. Ze względu na wysoką cenę (około 3500 zł) i wyrafinowany design był on w swoim czasie telefonem bardzo prestiżowym i pożądanym. Z tego powodu obecnie jest jednym z najbardziej poszukiwanych przez kolekcjonerów modeli telefonów komórkowych. 
Aparat ten ma możliwość transmisji danych i faksów, WAP, port podczerwieni (IrDA), możliwość wysyłania i odbioru wiadomości SMS oraz EMS. Jest następcą również luksusowego modelu Nokia 8810 i poprzednikiem modelu Nokia 8910.

</doc>
<doc id="2085931" url="https://pl.wikipedia.org/wiki?curid=2085931" title="Archiwum Dziejów Oświaty">
Archiwum Dziejów Oświaty

Archiwum Dziejów Oświaty – seria wydawnicza ukazująca się nieregularnie od 1959 w Warszawie. Wydawcą jest Instytut Historii Nauki PAN. 
Seria jest kontynuacją "Archiwum do Dziejów Literatury i Oświaty w Polsce", czasopisma wychodzącego w Krakowie w latach 1878-1939. Materiały w niej publikowane dotyczą dziejów pedagogiki i szkolnictwa w Polsce. 

</doc>
<doc id="2085933" url="https://pl.wikipedia.org/wiki?curid=2085933" title="Morgi (Bazów)">
Morgi (Bazów)

Morgi – część wsi Bazów w Polsce, położona w województwie świętokrzyskim, w powiecie sandomierskim, w gminie Łoniów. Należy do sołectwa Bazów.
W latach 1975–1998 Morgi administracyjnie należały do województwa tarnobrzeskiego.

</doc>
<doc id="2085934" url="https://pl.wikipedia.org/wiki?curid=2085934" title="Krzysztof Słuszka">
Krzysztof Słuszka

Krzysztof Słuszka herbu Ostoja (zm. 1620) – wojewoda wendeński. Brat Aleksandra Słuszki, wojewody trockiego i Mikołaja Słuszki rotmistrza, pułkownika w Inflantach. Spędził 12 lat na dworze cesarza Rudolfa II Habsburga, później wrócił do Polski i objął stanowisko wojewody wendeńskiego.

</doc>
<doc id="2085937" url="https://pl.wikipedia.org/wiki?curid=2085937" title="Pod Górą (Bazów)">
Pod Górą (Bazów)

Pod Górą – część wsi Bazów w Polsce, położona w województwie świętokrzyskim, w powiecie sandomierskim, w gminie Łoniów. Należy do sołectwa Bazów.
W latach 1975–1998 Pod Górą administracyjnie należało do województwa tarnobrzeskiego.

</doc>
<doc id="2085941" url="https://pl.wikipedia.org/wiki?curid=2085941" title="Za Groblą (Bazów)">
Za Groblą (Bazów)

Za Groblą – część wsi Bazów w Polsce, położona w województwie świętokrzyskim, w powiecie sandomierskim, w gminie Łoniów. Należy do sołectwa Bazów.
W latach 1975–1998 Za Groblą administracyjnie należało do województwa tarnobrzeskiego.

</doc>
<doc id="2085945" url="https://pl.wikipedia.org/wiki?curid=2085945" title="Kwartalnik Historii Nauki i Techniki">
Kwartalnik Historii Nauki i Techniki

Kwartalnik Historii Nauki i Techniki – kwartalnik ukazujący się od 1956 roku w Warszawie. Wydawcą jest Instytut Historii Nauki im. Ludwika i Aleksandra Birkenmajerów Polskiej Akademii Nauk. Pismo publikuje prace z dziejów nauki polskiej. Początkowo wydawcą był Komitet Historii Nauki PAN (do 1960), następnie Zakład Historii Nauki PAN od 1961. Redaktorami naczelnymi byli: Bogdan Suchodolski, Eugeniusz Olszewski, Kazimierz Opałek, Irena Stasiewicz-Jasiukowa, Tadeusz Bieńkowski, Jerzy Róziewicz, Stefan Zamecki, Joanna Schiller-Walicka. 

</doc>
<doc id="2085949" url="https://pl.wikipedia.org/wiki?curid=2085949" title="Bogoryjka">
Bogoryjka

Bogoryjka – część wsi Bogoria w Polsce, położona w województwie świętokrzyskim, w powiecie sandomierskim, w gminie Łoniów. Nie ma sołtysa, należy do sołectwa Bogoria.
W latach 1975–1998 Bogoryjka należała administracyjnie do województwa tarnobrzeskiego.

</doc>
<doc id="2085952" url="https://pl.wikipedia.org/wiki?curid=2085952" title="Puchar Interkontynentalny w Lekkoatletyce 2010 – rzut młotem kobiet">
Puchar Interkontynentalny w Lekkoatletyce 2010 – rzut młotem kobiet

Rzut młotem kobiet – jedna z konkurencji rozegranych podczas pucharu interkontynentalnego w Splicie. Miotaczki rywalizowały 5 września – drugiego dnia zawodów.

</doc>
<doc id="2085953" url="https://pl.wikipedia.org/wiki?curid=2085953" title="Rocznik Historii Czasopiśmiennictwa Polskiego">
Rocznik Historii Czasopiśmiennictwa Polskiego

Rocznik Historii Czasopiśmiennictwa Polskiego – rocznik wydawany początkowo we Wrocławiu od 1962 roku. Wydawcą jest Pracownia Historii Czasopiśmiennictwa Polskiego XIX i XX wieku Instytutu Badań Literackich PAN. 
Pismo publikuje artykuły naukowe z dziejów prasy polskiej. Od 1977 roku wychodziło pod nazwą: "Kwartalnik Historii Prasy Polskiej". Od 1998 wychodzi z kolei pod nazwą "Rocznik Historii Prasy Polskiej". Wydawcą jest Komisja Prasoznawcza PAN w Krakowie.

</doc>
<doc id="2085959" url="https://pl.wikipedia.org/wiki?curid=2085959" title="Postępowanie grupowe">
Postępowanie grupowe



</doc>
<doc id="2085962" url="https://pl.wikipedia.org/wiki?curid=2085962" title="Reformacja w Polsce (czasopismo)">
Reformacja w Polsce (czasopismo)

Reformacja w Polsce – rocznik ukazujący się w latach 1921-1939 w Warszawie. Redaktorem naczelnym był Stanisław Kot. 
Pismo publikowało artykuły naukowe dotyczące dziejów polskiego protestantyzmu zwłaszcza okresu XVI-XVIII w. Jego powojenną kontynuacją jest "Odrodzenie i Reformacja w Polsce".

</doc>
<doc id="2085965" url="https://pl.wikipedia.org/wiki?curid=2085965" title="Przewoźnik (Gągolin)">
Przewoźnik (Gągolin)

Przewoźnik – część wsi Gągolin w Polsce, położona w województwie świętokrzyskim, w powiecie sandomierskim, w gminie Łoniów. Nie posiada sołtysa, należy do sołectwa Gągolin.
W latach 1975–1998 Przewoźnik administracyjnie należał do województwa tarnobrzeskiego.

</doc>
<doc id="2085968" url="https://pl.wikipedia.org/wiki?curid=2085968" title="Z Pola Walki">
Z Pola Walki

Z Pola Walki. Kwartalnik poświęcony dziejom ruchu robotniczego – kwartalnik ukazujący się w latach 1958–1989 w Warszawie. 
Historia.
Pismo pierwotnie ukazało się w roku 1956 pod tytułem „Z Pola Walki. Zeszyty Wydziału Historii Partii KC PZPR”. W skład kolegium redakcyjnego weszli wtedy: Janusz Durko, Władysław Góra, Bronisław Krauze, Aleksander Litwin, Wacław Poterański i Feliks Tych. Ukazały się jedynie dwa numery. Z powodu likwidacji na przełomie 1956/1957 Wydziału Historii Partii pismo przesłało się ukazywać. 
Wznowiono je z nową numeracją w roku 1958. Wydawcą został Zakład Historii Partii przy KC PZPR, następnie Instytut Ruchu Robotniczego w Wyższej Szkoły Nauk Społecznych przy KC PZPR. Periodyk był poświęcony historii polskiego i międzynarodowego ruchu robotniczego.
Redaktorzy naczelni.
Członkami redakcji byli m.in. Wojciech Bułat (1967–1981), Leon Grosfeld (1958–1968, od pierwszego numeru pisma), Stanisław Kalabiński (1958–1959, od pierwszego numeru pisma), Aleksander Kochański (1958–1962, sekretarz redakcji od pierwszego numeru pisma), Teresa Monasterska (1958–1963), Bronisław Radlak (1965–1967), Tadeusz Sierocki (od 1965), Ludomir Smosarski (1965–1967), Jan Sobczak (1962–1976), Jerzy Targalski (1964–1967), Jan Tomicki (1959–1966), Janusz Żarnowski (1960–1964).

</doc>
<doc id="2085972" url="https://pl.wikipedia.org/wiki?curid=2085972" title="Soczówka">
Soczówka

Soczówka – część wsi Gągolin w Polsce, położona w województwie świętokrzyskim, w powiecie sandomierskim, w gminie Łoniów. Nie ma sołtysa, należy do sołectwa Gągolin.
W latach 1975–1998 Soczówka administracyjnie należała do województwa tarnobrzeskiego.

</doc>
<doc id="2085979" url="https://pl.wikipedia.org/wiki?curid=2085979" title="Biuletyn Żydowskiego Instytutu Historycznego">
Biuletyn Żydowskiego Instytutu Historycznego

Biuletyn Żydowskiego Instytutu Historycznego – periodyk ukazujący się w latach 1950-2000 w Warszawie. Wydawcą był Żydowski Instytut Historyczny.
Publikowano w nim artykuły dotyczące historii Żydów w Polsce, ze szczególnym uwzględnieniem okresu II wojny światowej. W 1950 roku wychodził jako biuletyn informacyjny, następnie jako półrocznik do 1953, w końcu jako kwartalnik. Od 2000 roku pismo ukazuje się pod nazwą „Kwartalnik Historii Żydów”.

</doc>
<doc id="2085991" url="https://pl.wikipedia.org/wiki?curid=2085991" title="Zielony człowiek">
Zielony człowiek

 
Zielony człowiek () – element architektoniczny przedstawiający ludzką twarz z rosnącymi z ust pnączami lub okrytą liśćmi.

</doc>
<doc id="2086007" url="https://pl.wikipedia.org/wiki?curid=2086007" title="Archiwa, Biblioteki i Muzea Kościelne">
Archiwa, Biblioteki i Muzea Kościelne

Archiwa, Biblioteki i Muzea Kościelne – półrocznik ukazujący się od 1959 roku w Lublinie. Wydawcą jest Ośrodek Archiwów, Bibliotek i Muzeów Kościelnych przy KUL. 
Pismo zamieszcza prace naukowe o problematyce archiwalnej, bibliotecznej i muzealnej a także inwentarze archiwalne i katalogi biblioteczne oraz teksty źródłowe do dziejów Kościoła katolickiego w Polsce. W latach 1959–1991 redaktorem naczelnym był ks. Stanisław Librowski. Od 2013 jedynym redaktorem etatowym jest Artur Hamryszczak.
Punktacja czasopisma.
W wykazie czasopism naukowych Ministerstwa Edukacji i Nauki z 9 lutego 2021 r. "Archiwa, Biblioteki i Muzea Kościelne" uzyskały 100 punktów.

</doc>
<doc id="2086008" url="https://pl.wikipedia.org/wiki?curid=2086008" title="Heartbreaker (singel will.i.ama)">
Heartbreaker (singel will.i.ama)

Heartbreaker – drugi singel z trzeciego solowego albumu amerykańskiego piosenkarza will.i.ama. W wydaniu brytyjskim singla gościnnie wystąpiła członkini zespołu Girls Aloud Cheryl Cole. Utwór znalazł się także na debiutanckim albumie Cheryl zatytułowanym "3 Words".

</doc>
<doc id="2086009" url="https://pl.wikipedia.org/wiki?curid=2086009" title="Dzieje Najnowsze">
Dzieje Najnowsze

Dzieje Najnowsze – kwartalnik wydawany od 1969 przez Instytut Historii PAN w Warszawie. Pismo założone zostało przez Tadeusza Jędruszczaka, Czesława Madajczyka i Witolda Stankiewicza. Publikuje artykuły naukowe dotyczące historii Polski i Europy w XX wieku. Czasopismo recenzowane.
Czasopismo wydawane na zasadach open acces na licencji CC BY-ND w referencyjnej wersji elektronicznej.
Od 2017 r. są indeksowane przez serwis ERIH PLUS (European Reference Index for the Humanities and Social Sciences).

</doc>
<doc id="2086010" url="https://pl.wikipedia.org/wiki?curid=2086010" title="Wiadomości Historyczne">
Wiadomości Historyczne

Wiadomości Historyczne z Wiedzą o Społeczeństwie – dwumiesięcznik ukazujący się w Warszawie, przeznaczony dla nauczycieli historii i wiedzy o społeczeństwie. Początkowo wychodził jako organ Ministerstwa Oświaty poświęcony nauczaniu historii. W obecnej formie ukazuje się od 1958 roku. Obecnie prezentuje najnowsze badania historyków, aktualne problemy edukacji historycznej, jak również scenariusze lekcji historii i WOS. Pismo wydawane pod patronatem Polskiego Towarzystwa Historycznego.

</doc>
<doc id="2086012" url="https://pl.wikipedia.org/wiki?curid=2086012" title="Victory Through Air Power (film)">
Victory Through Air Power (film)

Victory Through Air Power (Zwycięstwo poprzez użycie sił powietrznych) – amerykański film propagandowy wyprodukowany przez Walta Disneya podczas II wojny światowej. W filmie wykorzystano elementy animacji, jak również klasyczną technikę filmową. Dzieło przedstawiało, w przystępnej formie, idee Aleksandra Siewierskiego, dotyczące roli sił powietrznych w konflikcie zbrojnym. Muzyka filmu nominowana była do nagrody Akademii Filmowej.
Historia.
Geneza.
W latach 20. i 30. ubiegłego wieku, w Stanach Zjednoczonych ścierały się koncepcje dotyczące roli sił powietrznych w przyszłych konfliktach zbrojnych. Początkowo przewagę zdobywali zwolennicy decydującej roli lotnictwa bombowego, które miało za zadanie zniszczyć potencjał przemysłowy i militarny przeciwnika dzięki masowym bombardowaniom. Rola lotnictwa myśliwskiego miała sprowadzać się do zadań czysto defensywnych, obrony własnego terytorium i przechwytywania nieprzyjacielskich wypraw bombowych na dalekich podejściach do celów. Wierzono, że silne uzbrojenie strzeleckie, prędkość i pułap są wystarczającymi cechami bombowców aby umożliwić im podejmowanie dalekich wypraw i zapewnić ochronę przez zestrzeleniem. Człowiekiem, który przeciwstawiał się tym koncepcjom był Aleksandr Prokofjew-Siewierski. W 1942 roku opublikował książkę "Victory Through Air Power". Zgadzając się z ogólną wizją roli lotnictwa bombowego w niszczeniu potencjału przeciwnika, zdecydowanie większą rolę niż dotychczas przyznawał lotnictwu myśliwskiemu. Widział w nim podstawowy element decydujący o wywalczeniu przewagi powietrznej. Widział myśliwce nie tylko w roli obrony własnego terytorium ale jako siłę atakującą przeciwnika na ziemi, morzu i w powietrzu. Miały być to samoloty ofensywne, myśliwsko bombowe, aktywnie włączające się do działań zaczepnych. Niestety dla Siewierskiego nie cieszył się on zbyt wielkim uznaniem wśród decydentów United States Army Air Forces. Do jego oponentów należał między innymi generał Henry H. Arnold, głównodowodzący USAAF.
Film.
Po przystąpieniu Stanów Zjednoczonych do wojny, United States Army zleciło wytwórni Disneya produkcję filmów szkoleniowych dla wojska. W 1943 roku Disney zwrócił uwagę na książkę Siewierskiego "Victory Through Air Power". Disney na własny koszt wyprodukował film, w którym wystąpił sam Siewierski opowiadając o roli poszczególnych elementów lotnictwa w doprowadzeniu do zwycięstwa w wojnie. Film trafił do szerokiej rzeszy odbiorców. Widział go między innymi brytyjski marszałek lotnictwa John Slessor, który poparł tezy propagowane w filmie przez Siewierskiego. Slessor namówił do obejrzenia filmu premiera, Winstona Churchilla. Podczas spotkania w Quebecu w 1943 z prezydentem Stanów Zjednoczonych Franklinem Delano Rooseveltem, Churchill niemal siłą namówił również jego do obejrzenia filmu Disneya. Efekt był natychmiastowy, mając takich sprzymierzeńców idee Siewierskiego wymusiły na USAAF zmianę poglądów dotyczących roli lotnictwa we współczesnym konflikcie zbrojnym. Nadużyciem byłoby stwierdzenie, że film Disneya był jedynym powodem zmiany w taktyce i strategii użycia lotnictwa przez USAAF jednak był ważnym elementem, który ową zmianę spowodował.

</doc>
<doc id="2086014" url="https://pl.wikipedia.org/wiki?curid=2086014" title="Warszawskie Zeszyty Ukrainoznawcze">
Warszawskie Zeszyty Ukrainoznawcze

Warszawskie Zeszyty Ukrainoznawcze (ukr. "Варшавські українознавчі записки") – rocznik naukowy ukazujący się w Warszawie od 1989 roku.
Wydawcą jest Katedra Ukrainistyki Uniwersytetu Warszawskiego. Problematyka periodyku koncentruje się na dziejach stosunków polsko-ukraińskich. Redaktorem naczelnym był Stefan Kozak.

</doc>
<doc id="2086015" url="https://pl.wikipedia.org/wiki?curid=2086015" title="Ubogie Siostry Świętej Klary">
Ubogie Siostry Świętej Klary

Ubogie Siostry Świętej Klary (Zakon Świętej Klary – "Ordo Sanctae Clarae" – OSC) – na początku nazywane damianitkami (nazwa od pierwszego klasztoru San Damiano w Asyżu), a po śmierci św. Klary klaryskami (od imienia św. Klary) – kontemplacyjne mniszki klauzurowe drugiego zakonu franciszkańskiego, założonego w roku 1212 w Asyżu (Włochy) przez św. Franciszka; św. Klarze przypada rola współzałożycielki zakonu.
Nazwa „ubogie siostry” pochodzi od św. Klary, która w ten sposób nazywała swoją rodzinę zakonną, podkreślając w niej wspólnotę siostrzaną (braterską) i najwyższe ubóstwo, które charakteryzują styl życia ewangelicznego. W jej zamyśle było pragnienie oddania w nazwie, na sposób kobiecy, wyrażenia „bracia mniejsi”, które św. Franciszek wybrał dla swojego (pierwszego) zakonu.
Według statystyk z dnia 31 grudnia 2009, opublikowanych przez Stolicę Apostolską, ubogie siostry św. Klary mają w świecie 549 klasztorów, w których żyje 7171 mniszek. Główny klasztor zakonu, zwany Protomonasterem, znajduje się w Asyżu.
Klasztory w Polsce.
Do Polski zakon został sprowadzony przez bł. Salomeę (1212–1268), córkę Leszka Białego, księcia krakowskiego. Siostry zamieszkały w Zawichoście, a później w Skale, skąd w roku 1316 przeniosły się do Krakowa.
Kolejne fundacje powstały: w 1280 roku w Starym Sączu z inicjatywy świętej Kingi i w 1283 roku w Gnieźnie z inicjatywy bł. Jolenty. W XVII w. powstały klasztory klarysek w Śremie, Kaliszu, Chęcinach i Zamościu. Prowadził zakon klarysek starosądeckich również akcje osadnicze w Pieninach nad Dunajcem od pierwszej połowy XIV w. Najstarsze dokumenty pochodzące z lat trzydziestych XIII w określają Nowatorszczyznę jako „territorium Ludemy”, dokument cysterski z ok. 1234. Dokumenty te mówią o prawie sprowadzania na Podhale Niemców według wzorów śląskich, dokument Henryka Brodatego z 1234, będący jednocześnie najwcześniejszym w Małopolsce przywilejem prawa niemieckiego.
Kasatę zakonów kontemplacyjnych, dokonaną przez zaborców w XVIII wieku, przetrwały klasztory w Krakowie i Starym Sączu.
W ostatnich latach klaryski założyły nowe fundacje: w 1986 roku w Miedniewicach, a w 1995 roku w Zamościu. Najmłodszymi klasztorami polskich klarysek są: Saltpond (Ghana) w 1990 roku i Skaryszew (koło Radomia) w 1997 roku klaryski z Polski modlą się również w Dingolfing w Niemczech.
W Polsce domy zakonne znajdują się w Starym Sączu, Krakowie, Miedniewicach, Sitańcu k. Zamościa, Skaryszewie i Sandomierzu. We wszystkich domach mniszki żyją według "Reguły Urbana IV" (1263).
Aktualnie jedyny i autonomiczny (niezależny od żadnego innego klasztoru) klasztor ubogich sióstr św. Klary w Polsce, pw. Świętej Matki Klary, znajduje się w Kaliszu. W genealogii klarysek polskich umiejscawia się on w klasztorze krakowskim z XIV w., a pod koniec XX w. w Międzyrzeczu (1979), w województwie lubuskim (dawniej: wielkopolskim), skąd wszystkie siostry przeniosły się do Kalisza. Jego odrębność i niezależność od klasztoru krakowskiego, choć wydawał się jego fundacją, polega na odcięciu się od "Reguły Urbana IV" (1263), którą przez stulecia żyją klaryski krakowskie, i przyjęciu pierwotnej "Reguły św. Klary", zatwierdzonej przez Innocentego IV (1253).
W 1988 klaryski z Międzyrzecza przeniosły się do Kalisza, niosąc w sobie myśl Soboru Watykańskiego II o „powrocie do źródeł”. 11 sierpnia 1995 klasztor kaliski został kanonicznie erygowany przez bp. Stanisława Napierałę, biskupa kaliskiego, zamknięto w nim klauzurę papieską, a mniszki w myśl pisma Stolicy Apostolskiej przyjęły "Regułę św. Klary" i "Konstytucje Generalne Ubogich Sióstr Świętej Klary" (1988). 4 września 2001 przywdziały strój zakonny, jaki noszą klaryski w protomonasterze w Asyżu, i odnowiły śluby zakonne według formy właściwej regule klariańskiej.
Od 1 września 2002 ubogie siostry św. Klary w Kaliszu są pod jurysdykcją ministra generalnego zakonu braci mniejszych, a w jego imieniu siostrami opiekuje się minister prowincjalny poznańskiej Prowincji św. Franciszka Zakonu Braci Mniejszych.

</doc>
<doc id="2086016" url="https://pl.wikipedia.org/wiki?curid=2086016" title="Stadła (Jasienica)">
Stadła (Jasienica)

Stadła – część wsi Jasienica w Polsce, położona w województwie świętokrzyskim, w powiecie sandomierskim, w gminie Łoniów. Nie posiada sołtysa, należy do sołectwa Jasienica.
W latach 1975–1998 Stadła administracyjnie należały do województwa tarnobrzeskiego.

</doc>
<doc id="2086017" url="https://pl.wikipedia.org/wiki?curid=2086017" title="Muzeum Starego Teatru w Krakowie">
Muzeum Starego Teatru w Krakowie

Muzeum Narodowego Starego Teatru im. Heleny Modrzejewskiej – krakowskie muzeum historii teatru mieszczące się w budynku Narodowego Starego Teatru obecnie przekształcone w Muzeum Interaktywne / Centrum Edukacji Teatralnej MICET.
Historia muzeum.
Muzeum zostało otwarte w 1981 roku z okazji 200 rocznicy istnienia sceny na rogu placu Szczepańskiego i ul. Jagiellońskiej. Muzeum powstało z inicjatywy historyka teatru profesora Jerzego Gota, autorką scenariusza wystawy była Krystyna Spiegel, wnętrza zaprojektowały Barbara Borkowska i Monika Piotrowicz-Stokłosa. Dyrektorem Muzeum od 1984 roku jest historyk sztuki Anna Litak.
Ekspozycja.
W muzeum przedstawiono dokonania najwybitniejszych twórców związanych ze Starym Teatrem w XIX i XX wieku. Wśród eksponatów można znaleźć wiele interesujących dokumentów wśród nich pierwszy plan widowni teatru autorstwa Jacka Kluszewskiego z 1799 roku. Zwiedzając muzeum warto zwrócić uwagę na parę portretów teatralnych z 1820 roku. Jeden z nich przedstawia wybitnego XIX-wiecznego aktora Alojzego Żółkowskiego jako "ojca polskiego teatru" a zarazem jako alegorię Komedii. Drugi z obrazów przedstawia Wojciecha Bogusławskiego jako alegorię Tragedii.
Ekspozycja muzeum obejmuje także wiele rekwizytów i elementów scenografii a także fotografie z różnych odbywających się w historii teatru spektaklach.
Uwagę przyciągają także wystawione na manekinach autentyczne kostiumy teatralne.
Wystawy czasowe.
Podczas prawie 30 lat działalności muzeum zorganizowano w nim ponad 40 wystaw poświęconych aktorom, reżyserom oraz wielu innym zagadnieniom związanym z teatralną tematyką.
Działalność edukacyjna.
Muzeum prowadzi rozbudowaną działalność edukacyjną skierowaną do uczniów szkół różnego typu. Pracownicy muzeum przeprowadzają lekcje muzealne, warsztaty, oraz projekcje wideo archiwalnych przedstawień. Do 2007 roku z tej oferty skorzystało przeszło 30 000 uczniów.

</doc>
<doc id="2086018" url="https://pl.wikipedia.org/wiki?curid=2086018" title="Białoruskie Zeszyty Historyczne">
Białoruskie Zeszyty Historyczne

Białoruskie Zeszyty Historyczne – wydawnictwo ciągłe, wydawane przez Białoruskie Towarzystwo Historyczne (Białystok). Wychodzi od 1994 co pół roku.
W periodyku ukazują się w języku polskim i białoruskim: artykuły, komunikaty, materiały biograficzne, materiały źródłowe, polemiki i recenzje dotyczące historii Białorusi i Białorusinów oraz Wielkiego Księstwa Litewskiego.
Redaktorem naczelnym "Zeszytów" jest Eugeniusz Mironowicz.

</doc>
<doc id="2086019" url="https://pl.wikipedia.org/wiki?curid=2086019" title="Anders (wóz bojowy)">
Anders (wóz bojowy)

Wielozadaniowa Platforma Bojowa „Anders” – projekt polskiej rodziny wozów bojowych opracowanych przez gliwicki Ośrodek Badawczo-Rozwojowy Urządzeń Mechanicznych OBRUM sp. z o.o. Pierwszy prototyp skonfigurowany jako wóz wsparcia ogniowego publicznie zaprezentowany został we wrześniu 2010 roku na targach uzbrojenia w Kielcach. 
Platforma otrzymała nazwę na cześć generała Władysława Andersa. Matką chrzestną została córka generała, Anna Maria Anders, i to ona dokonała uroczystego odsłonięcia. Później w 2010 roku ten sam prototyp zademonstrowany został w konfiguracji bojowego wozu piechoty z wieżą Hitfist-30P, znaną z KTO Rosomak.
Producent.
Produkcja pierwszego prototypu została sfinansowana przez Ministerstwo Nauki i Szkolnictwa Wyższego. Konstrukcja opiera się na projekcie Ośrodka Badawczo-Rozwojowego Urządzeń Mechanicznych OBRUM sp. z o.o. w Gliwicach, przy wsparciu Grupy Bumar. W realizacji projektu partycypuje konsorcjum w składzie: Ośrodek Badawczo-Rozwojowy Urządzeń Mechanicznych z Gliwic, Wojskowa Akademia Techniczna i Wojskowe Zakłady Mechaniczne w Siemianowicach Śląskich. Projektujący pojazd inżynierowie korzystali z doświadczeń polskiej armii w Afganistanie oraz Iraku. Wóz został wyprodukowany w gliwickim Ośrodku Badawczo-Rozwojowym Urządzeń Mechanicznych OBRUM sp. z o.o. Wszystkie części elektroniczne dostarczył WB Electronics z Ożarowa Mazowieckiego. Bezzałogową wieżę zdalnie sterowanych karabinów maszynowych "Kobuz" zainstalowały w pojeździe Zakłady Mechaniczne "Tarnów" S.A. Przygotowanie oraz realizacja prototypu wozu kosztowały około 20 mln zł.
Opis techniczny.
Konstrukcja wozu została zaplanowana na bazie wielozadaniowej platformy bojowej. Umożliwia zamontowanie wież bezzałogowych oraz załogowych; może więc w zależności od potrzeb być docelowo haubicą, sanitarką lub wozem dowodzenia. Wóz obsługiwany będzie przez trzech członków załogi, a dodatkowo zmieści czterech żołnierzy desantu. Maksymalna prędkość pojazdu wynosi 80 km/h.

</doc>
<doc id="2086021" url="https://pl.wikipedia.org/wiki?curid=2086021" title="Antoniówka (Jeziory)">
Antoniówka (Jeziory)

Antoniówka – część wsi Jeziory w Polsce, położona w województwie świętokrzyskim, w powiecie sandomierskim, w gminie Łoniów. Należy do sołectwa Jeziory.
W latach 1975–1998 Antoniówka administracyjnie należała do województwa tarnobrzeskiego.

</doc>
<doc id="2086035" url="https://pl.wikipedia.org/wiki?curid=2086035" title="Żurawica (Krowia Góra)">
Żurawica (Krowia Góra)

Żurawica – część wsi Krowia Góra w Polsce, położona w województwie świętokrzyskim, w powiecie sandomierskim, w gminie Łoniów.
W latach 1975–1998 Żurawica administracyjnie należała do województwa tarnobrzeskiego.

</doc>
<doc id="2086036" url="https://pl.wikipedia.org/wiki?curid=2086036" title="Aparat Represji w Polsce Ludowej 1944–1989">
Aparat Represji w Polsce Ludowej 1944–1989

Aparat Represji w Polsce Ludowej 1944–1989 – recenzowany rocznik wydawany od 2004 r., początkowo przed Oddział Instytutu Pamięci Narodowej w Rzeszowie, a od 2020 roku przez Centralę Instytutu Pamięci Narodowej w Warszawie. Czasopismo jest wydawane w języku polskim i angielskim (streszczenia artykułów i biogramy autorów).
Historia.
Rocznik jest pismem naukowym adresowanym do badaczy aparatów represji państw totalitarnych, przede wszystkim Polski „ludowej”. Publikowane są w nim jednak także artykuły dotyczące tajnych służb innych państw totalitarnych, przede wszystkim bloku sowieckiego, co pozwala na badania komparatystyczne.
Czasopismo powstało w Oddziale IPN w Rzeszowie w 2004 r. Inicjatorem jego powołania i pierwszym redaktorem naczelnym był Zbigniew Nawrocki (2004-2011). Później redakcję przejął Dariusz Iwaneczko (2011-2019), a po nim Filip Musiał (od 2020). Od 2020 r. zastępcą redaktora naczelnego jest Władysław Bułhak.
Do 2019 r. stałymi działami rocznika były: Metodologia; struktury; dokumenty; wspomnienia funkcjonariuszy; biogramy; recenzje; Bibliografia. Od 2020 stałymi działami są: Artykuły i studia; Artykuły i studia porównawcze: Aparaty represji w innych krajach komunistycznych i totalitarnych; Artykuły i studia: Varia; Artykuły i studia: Biografie; Materiały i dokumenty; Stan badań i artykuły recenzyjne. W 2021 r. czasopismo otrzymało 40 punktów (MENiS), z przypisanymi dyscyplinami naukowymi „historia”, „nauki o bezpieczeństwie” „nauki o polityce i administracji”. Instytut Pamięci Narodowej udostępnia czasopismo w formie książkowej oraz online.

</doc>
<doc id="2086044" url="https://pl.wikipedia.org/wiki?curid=2086044" title="Zarzecze (Królewice)">
Zarzecze (Królewice)

Zarzecze – część wsi Królewice w Polsce, położona w województwie świętokrzyskim, w powiecie sandomierskim, w gminie Łoniów.
W latach 1975–1998 Zarzecze należało administracyjnie do województwa tarnobrzeskiego.

</doc>
<doc id="2086048" url="https://pl.wikipedia.org/wiki?curid=2086048" title="Malewszów">
Malewszów

Malewszów – część wsi Łążek w Polsce, położona w województwie świętokrzyskim, w powiecie sandomierskim, w gminie Łoniów. Nie ma sołtysa, należy do sołectwa Łążek.
W latach 1975–1998 Malewszów administracyjnie należał do województwa tarnobrzeskiego.

</doc>
<doc id="2086051" url="https://pl.wikipedia.org/wiki?curid=2086051" title="Nowy Łążek">
Nowy Łążek

Nowy Łążek – część wsi Łążek w Polsce, położona w województwie świętokrzyskim, w powiecie sandomierskim, w gminie Łoniów. Nie ma sołtysa, należy do sołectwa Łążek.
W latach 1975–1998 Nowy Łążek administracyjnie należał do województwa tarnobrzeskiego.

</doc>
<doc id="2086053" url="https://pl.wikipedia.org/wiki?curid=2086053" title="Stary Łążek">
Stary Łążek

Stary Łążek – część wsi Łążek w Polsce, położona w województwie świętokrzyskim, w powiecie sandomierskim, w gminie Łoniów. Wchodzi w skład sołectwa Łążek.
W latach 1975–1998 Stary Łążek administracyjnie należał do województwa tarnobrzeskiego.

</doc>
<doc id="2086059" url="https://pl.wikipedia.org/wiki?curid=2086059" title="Wygnanów (Łoniów)">
Wygnanów (Łoniów)

Wygnanów – część wsi Łoniów w Polsce, położona w województwie świętokrzyskim, w powiecie sandomierskim, w gminie Łoniów.
W latach 1975–1998 Wygnanów administracyjnie należał do województwa tarnobrzeskiego.

</doc>
<doc id="2086061" url="https://pl.wikipedia.org/wiki?curid=2086061" title="Polana Zoniowskie">
Polana Zoniowskie



</doc>
<doc id="2086064" url="https://pl.wikipedia.org/wiki?curid=2086064" title="Wymysłów (Łoniów)">
Wymysłów (Łoniów)

Wymysłów – część wsi Łoniów w Polsce, położona w województwie świętokrzyskim, w powiecie sandomierskim, w gminie Łoniów. 
Nie posiada sołtysa, należy do sołectwa Łoniów.
W latach 1975–1998 Wymysłów administracyjnie należał do województwa tarnobrzeskiego.

</doc>
<doc id="2086070" url="https://pl.wikipedia.org/wiki?curid=2086070" title="Piotrówka (Łoniów-Kolonia)">
Piotrówka (Łoniów-Kolonia)

Piotrówka – część wsi Łoniów-Kolonia w Polsce, położona w województwie świętokrzyskim, w powiecie sandomierskim, w gminie Łoniów. Nie ma sołtysa, należy do sołectwa Łoniów-Kolonia.
W latach 1975–1998 Piotrówka administracyjnie należała do województwa tarnobrzeskiego.

</doc>
<doc id="2086075" url="https://pl.wikipedia.org/wiki?curid=2086075" title="Grabina (Otoka)">
Grabina (Otoka)

Grabina – część wsi Otoka w Polsce, położona w województwie świętokrzyskim, w powiecie sandomierskim, w gminie Łoniów.
W latach 1975–1998 Grabina administracyjnie należała do województwa tarnobrzeskiego.
Historia.
W wieku XIX wieś opisana jest jako Grabina nad Wisłą w powiecie sandomierskim, gminie i parafii Łoniów.
Według spisu z roku 1827 było we wsi 5 domów i 45 mieszkańców.
W roku 1880 domów było 5 i 56 mieszkańców na 40 morgach ziemi włościańskiej.
Spis z roku 1921 pokazuje 8 domów i 34 mieszkańców.

</doc>
<doc id="2086079" url="https://pl.wikipedia.org/wiki?curid=2086079" title="Pełpin">
Pełpin

Pełpin – część wsi Piaseczno w Polsce, położona w województwie świętokrzyskim, w powiecie sandomierskim, w gminie Łoniów. Nie ma sołtysa, należy do sołectwa Piaseczno.
W latach 1975–1998 Pełpin administracyjnie należał do województwa tarnobrzeskiego.

</doc>
<doc id="2086082" url="https://pl.wikipedia.org/wiki?curid=2086082" title="Skrobno">
Skrobno

Skrobno – część wsi Piaseczno w Polsce, położona w województwie świętokrzyskim, w powiecie sandomierskim, w gminie Łoniów. Nie ma sołtysa, należy do sołectwa Piaseczno.
W latach 1975–1998 Skrobno administracyjnie należało do województwa tarnobrzeskiego.

</doc>
<doc id="2086085" url="https://pl.wikipedia.org/wiki?curid=2086085" title="Tarnówka (Piaseczno)">
Tarnówka (Piaseczno)

Tarnówka – część wsi Piaseczno w Polsce, położona w województwie świętokrzyskim, w powiecie sandomierskim, w gminie Łoniów. Wchodzi w skład sołectwa Piaseczno.
W latach 1975–1998 Tarnówka administracyjnie należała do województwa tarnobrzeskiego.

</doc>
<doc id="2086090" url="https://pl.wikipedia.org/wiki?curid=2086090" title="Wikle (Przewłoka)">
Wikle (Przewłoka)

Wikle – część wsi Przewłoka w Polsce, położona w województwie świętokrzyskim, w powiecie sandomierskim, w gminie Łoniów. Wchodzi w skład sołectwa Przewłoka.
W latach 1975–1998 Wikle administracyjnie należało do województwa tarnobrzeskiego.

</doc>
<doc id="2086094" url="https://pl.wikipedia.org/wiki?curid=2086094" title="Borowiec (Skrzypaczowice)">
Borowiec (Skrzypaczowice)

Borowiec – część wsi Skrzypaczowice w Polsce, położona w województwie świętokrzyskim, w powiecie sandomierskim, w gminie Łoniów. Należy do sołectwa Skrzypaczowice.
W latach 1975–1998 Borowiec administracyjnie należał do województwa tarnobrzeskiego.

</doc>
<doc id="2086098" url="https://pl.wikipedia.org/wiki?curid=2086098" title="Doły (Skrzypaczowice)">
Doły (Skrzypaczowice)

Doły – część wsi Skrzypaczowice w Polsce, położona w województwie świętokrzyskim, w powiecie sandomierskim, w gminie Łoniów. Nie posiada sołtysa, należy do sołectwa Skrzypaczowice.
W latach 1975–1998 Doły administracyjnie należały do województwa tarnobrzeskiego.

</doc>
<doc id="2086101" url="https://pl.wikipedia.org/wiki?curid=2086101" title="Podlesie (Skrzypaczowice)">
Podlesie (Skrzypaczowice)

Podlesie – część wsi Skrzypaczowice w Polsce, położona w województwie świętokrzyskim, w powiecie sandomierskim, w gminie Łoniów. Nie posiada sołtysa, należy do sołectwa Skrzypaczowice.
W latach 1975–1998 Podlesie administracyjnie należało do województwa tarnobrzeskiego.

</doc>
<doc id="2086104" url="https://pl.wikipedia.org/wiki?curid=2086104" title="Rozdole (Skrzypaczowice)">
Rozdole (Skrzypaczowice)

Rozdole – część wsi Skrzypaczowice w Polsce, położona w województwie świętokrzyskim, w powiecie sandomierskim, w gminie Łoniów. Nie ma sołtysa, należy do sołectwa Skrzypaczowice.
W latach 1975–1998 Rozdole administracyjnie należało do województwa tarnobrzeskiego.

</doc>
<doc id="2086108" url="https://pl.wikipedia.org/wiki?curid=2086108" title="Skwirzowa-Młyn">
Skwirzowa-Młyn

Skwirzowa-Młyn – część wsi Skwirzowa w Polsce, położona w województwie świętokrzyskim, w powiecie sandomierskim, w gminie Łoniów. Nie posiada sołtysa, należy do sołectwa Skwirzowa.
W latach 1975–1998 Skwirzowa-Młyn administracyjnie należała do województwa tarnobrzeskiego.

</doc>
<doc id="2086114" url="https://pl.wikipedia.org/wiki?curid=2086114" title="Nietuja">
Nietuja

Nietuja – część wsi Sulisławice w Polsce, położona w województwie świętokrzyskim, w powiecie sandomierskim, w gminie Łoniów. Nie ma sołtysa, należy do sołectwa Sulisławice.
W latach 1975–1998 Nietuja położona była w województwie tarnobrzeskim.

</doc>
<doc id="2086119" url="https://pl.wikipedia.org/wiki?curid=2086119" title="Borki-Kolonia">
Borki-Kolonia

Borki-Kolonia – część wsi Świniary Nowe w Polsce, położona w województwie świętokrzyskim, w powiecie sandomierskim, w gminie Łoniów. Nie posiada sołtysa, należy do sołectwa Świniary Nowe.
W latach 1975–1998 Borki-Kolonia administracyjnie należały do województwa tarnobrzeskiego.

</doc>
<doc id="2086120" url="https://pl.wikipedia.org/wiki?curid=2086120" title="Aleksander Słuszka">
Aleksander Słuszka

Aleksander Słuszka herbu Ostoja (1580–1647) – wojewoda trocki w latach 1642–1647, wojewoda nowogrodzki (w 1638), wojewoda miński (w 1633), kasztelan żmudzki (w 1628), kasztelan miński (w 1618), marszałek Trybunału Głównego Wielkiego Księstwa Litewskiego (w 1641), starosta rzeczycki, łojowski, mozyrski i homelski.
Aleksander, wychowany w kalwinizmie, początkowo był jego hojnym wyznawcą. Około 1621 roku razem z żoną przeszedł na katolicyzm, którego stał się gorliwym wyznawcą, postawił za życia klasztor dominikanów w Rzeczycy i w Stołpcach w województwie nowogródzkim. Postawił również dwa kościoły w Wołożynie i jeden na Kowalewszczyźnie w województwie podlaskim.
W 1628 roku wyznaczony komisarzem z Senatu do zapłaty wojsku Wielkiego Księstwa Litewskiego.
Na sejmie koronacyjnym 1633 roku wyznaczony deputatem na Trybunał Skarbowy Wielkiego Księstwa Litewskiego. W 1634 roku wyznaczony na sejmie komisarzem z Senatu do zapłaty wojsku Wielkiego Księstwa Litewskiego.
Był elektorem Władysława IV Wazy z Księstwa Żmudzkiego w 1632 roku, podpisał jego "pacta conventa".

</doc>
<doc id="2086127" url="https://pl.wikipedia.org/wiki?curid=2086127" title="Kamień (Świniary Stare)">
Kamień (Świniary Stare)

Kamień – część wsi Świniary Stare w Polsce, położona w województwie świętokrzyskim, w powiecie sandomierskim, w gminie Łoniów, należy do sołectwa Świniary Stare.
W latach 1975–1998 Kamień administracyjnie należał do województwa tarnobrzeskiego.

</doc>
<doc id="2086132" url="https://pl.wikipedia.org/wiki?curid=2086132" title="Piaski (Świniary Stare)">
Piaski (Świniary Stare)

Piaski – część wsi Świniary Stare w Polsce, położona w województwie świętokrzyskim, w powiecie sandomierskim, w gminie Łoniów, należy do sołectwa Świniary Stare.
W latach 1975–1998 Piaski administracyjnie należały do województwa tarnobrzeskiego.

</doc>
<doc id="2086136" url="https://pl.wikipedia.org/wiki?curid=2086136" title="Stadła (Świniary Stare)">
Stadła (Świniary Stare)

Stadła – część wsi Świniary Stare w Polsce, położona w województwie świętokrzyskim, w powiecie sandomierskim, w gminie Łoniów, należą do sołectwa Świniary Stare.
W latach 1975–1998 Stadła administracyjnie należały do województwa tarnobrzeskiego.

</doc>
<doc id="2086138" url="https://pl.wikipedia.org/wiki?curid=2086138" title="Stadła (województwo świętokrzyskie)">
Stadła (województwo świętokrzyskie)



</doc>
<doc id="2086142" url="https://pl.wikipedia.org/wiki?curid=2086142" title="Zagumnie (Świniary Stare)">
Zagumnie (Świniary Stare)

Zagumnie – część wsi Świniary Stare w Polsce, położona w województwie świętokrzyskim, w powiecie sandomierskim, w gminie Łoniów. Należy do sołectwa Świniary Stare.
W latach 1975–1998 Zagumnie administracyjnie należało do województwa tarnobrzeskiego.

</doc>
<doc id="2086146" url="https://pl.wikipedia.org/wiki?curid=2086146" title="Krysin (Trzebiesławice)">
Krysin (Trzebiesławice)

Krysin – część wsi Trzebiesławice w Polsce, położona w województwie świętokrzyskim, w powiecie sandomierskim, w gminie Łoniów. 
Nie ma sołtysa, należy do sołectwa Trzebiesławice.
W latach 1975–1998 Krysin administracyjnie należał do województwa tarnobrzeskiego.

</doc>
<doc id="2086149" url="https://pl.wikipedia.org/wiki?curid=2086149" title="Przezwody (Trzebiesławice)">
Przezwody (Trzebiesławice)

Przezwody – część wsi Trzebiesławice w Polsce, położona w województwie świętokrzyskim, w powiecie sandomierskim, w gminie Łoniów. 
Nie ma sołtysa, należy do sołectwa Trzebiesławice.
W latach 1975–1998 Przezwody administracyjnie należały do województwa tarnobrzeskiego.

</doc>
<doc id="2086151" url="https://pl.wikipedia.org/wiki?curid=2086151" title="Trzebiesławice Stare">
Trzebiesławice Stare

Trzebiesławice Stare – część wsi Trzebiesławice w Polsce, położona w województwie świętokrzyskim, w powiecie sandomierskim, w gminie Łoniów. Wchodzi w skład sołectwa Trzebiesławice.
W latach 1975–1998 Trzebiesławice Stare administracyjnie należały do województwa tarnobrzeskiego.

</doc>
<doc id="2086155" url="https://pl.wikipedia.org/wiki?curid=2086155" title="Pod Lasem (Wnorów)">
Pod Lasem (Wnorów)

Pod Lasem – część wsi Wnorów w Polsce, położona w województwie świętokrzyskim, w powiecie sandomierskim, w gminie Łoniów. Nie posiada sołtysa, należy do sołectwa Wnorów.
W latach 1975–1998 Pod Lasem administracyjnie należało do województwa tarnobrzeskiego.

</doc>
<doc id="2086159" url="https://pl.wikipedia.org/wiki?curid=2086159" title="Nowe Wojcieszyce">
Nowe Wojcieszyce

Nowe Wojcieszyce – część wsi Wojcieszyce w Polsce, położona w województwie świętokrzyskim, w powiecie sandomierskim, w gminie Łoniów, należy do sołectwa Wojcieszyce.
W latach 1975–1998 Nowe Wojcieszyce należały administracyjnie do województwa tarnobrzeskiego.

</doc>
<doc id="2086163" url="https://pl.wikipedia.org/wiki?curid=2086163" title="Piaski (Wojcieszyce)">
Piaski (Wojcieszyce)

Piaski – część wsi Wojcieszyce w Polsce, położona w województwie świętokrzyskim, w powiecie sandomierskim, w gminie Łoniów.
W latach 1975–1998 Piaski należały administracyjnie do województwa tarnobrzeskiego.

</doc>
<doc id="2086165" url="https://pl.wikipedia.org/wiki?curid=2086165" title="Piaski (powiat sandomierski)">
Piaski (powiat sandomierski)



</doc>
<doc id="2086166" url="https://pl.wikipedia.org/wiki?curid=2086166" title="Stare Wojcieszyce">
Stare Wojcieszyce

Stare Wojcieszyce – część wsi Wojcieszyce w Polsce, położona w województwie świętokrzyskim, w powiecie sandomierskim, w gminie Łoniów, należy do sołectwa Wojcieszyce.
W latach 1975–1998 Stare Wojcieszyce należały administracyjnie do województwa tarnobrzeskiego.

</doc>
<doc id="2086167" url="https://pl.wikipedia.org/wiki?curid=2086167" title="Zagórsko">
Zagórsko

Zagórsko – część wsi Wojcieszyce w Polsce, położona w województwie świętokrzyskim, w powiecie sandomierskim, w gminie Łoniów. Należy do sołectwa Wojcieszyce.
W latach 1975–1998 Zagórsko należało administracyjnie do województwa tarnobrzeskiego.

</doc>
<doc id="2086185" url="https://pl.wikipedia.org/wiki?curid=2086185" title="Muzeum w Gostyniu">
Muzeum w Gostyniu

Muzeum w Gostyniu – muzeum regionalne prezentujące archiwalia dotyczące dziejów Gostynia i okolic.
Historia.
Po latach starań pierwsza izba muzealna została otwarta 21 maja 1967 roku i do 1971 funkcjonowało pod nadzorem Powiatowej Rady Narodowej i Gostyńskiego Towarzystwa Kulturalnego. Pierwszą siedzibą muzeum był historyczny budynek Powiatowego Domu Kultury przy ul. Strzeleckiej. 1 lipca 1971 zaczęto używać nazwy Muzeum Ziemi Gostyńskiej a 27 maja 1972 placówkę przeniesiono do budynku biblioteki publicznej. W 2010 przeniesiono muzeum do nowego budynku przy ul. Kościelnej 5, gdzie pozostaje do dzisiaj.
Ekspozycja.
Liczące ponad 2 tysiące eksponatów zbiory prezentowane są w działach archeologicznym, historycznym, wojskowym, numizmatycznym, artystycznym i etnograficznym. Poza stałymi wystawami prezentującymi meble, klejnoty czy elementy miejscowego folkloru, organizowane są też wystawy czasowe. Podstawę zbiorów stanowią dary pozyskane od miejscowej ludności.

</doc>
<doc id="2086187" url="https://pl.wikipedia.org/wiki?curid=2086187" title="III Liceum Ogólnokształcące z Oddziałami Integracyjnymi im. Cypriana Kamila Norwida w Kielcach">
III Liceum Ogólnokształcące z Oddziałami Integracyjnymi im. Cypriana Kamila Norwida w Kielcach

III Liceum Ogólnokształcące z Oddziałami Integracyjnymi im. Cypriana Kamila Norwida w Kielcach – kielecka szkoła ponadpodstawowa.
Lokalizacja.
Budynek szkoły położony jest na rogu ulic 1 Maja i Jagiellońskiej. 
Integracja.
W roku szkolnym 2004/2005 powołano do życia oddziały integracyjne dla uczniów z poważnymi schorzeniami. W 2005 nazwę szkoły przemianowano na "III Liceum Ogólnokształcące z Oddziałami Integracyjnymi im. Cypriana Kamila Norwida w Kielcach".
Profile.
Liceum posiada klasy o profilu m.in. humanistycznym, politechnicznym, ekonomicznym i biologiczno-chemicznym oraz klasy integracyjne. Językami nauczanymi w szkole są: angielski, niemiecki, rosyjski, hiszpański oraz włoski.

</doc>
<doc id="2086190" url="https://pl.wikipedia.org/wiki?curid=2086190" title="Bielszy odcień bluesa">
Bielszy odcień bluesa



</doc>
<doc id="2086195" url="https://pl.wikipedia.org/wiki?curid=2086195" title="Margareta Keszeg">
Margareta Keszeg

Margareta Keszeg (ur. 31 sierpnia 1965) – rumuńska lekkoatletka specjalizująca się w biegach średniodystansowych, uczestniczka letnich igrzysk olimpijskich w Barcelonie (1992), wielokrotna medalistka halowych mistrzostw świata i Europy w biegu na 3000 metrów. Sukcesy osiągała również w biegach przełajowych.

</doc>
<doc id="2086204" url="https://pl.wikipedia.org/wiki?curid=2086204" title="Jolanta Barska">
Jolanta Barska

Jolanta Danuta Barska (ur. 11 grudnia 1965 w Nysie) – polska samorządowiec, lekkoatletka, nauczycielka, od 2006 do 2014 burmistrz Nysy.
Życiorys.
Swoje życie prywatne i zawodowe związała z Nysą. W latach 1972–1980 uczęszczała do miejscowej Szkoły Podstawowej nr 1, a następnie do I Liceum Ogólnokształcącego. Po zdaniu egzaminu maturalnego studiowała na Akademii Wychowania Fizycznego w Katowicach. Ponadto ukończyła studia podyplomowe z zakresu marketingu i zarządzania na Akademii Ekonomicznej we Wrocławiu, rachunkowość finansową i zarządczą na warszawskiej Szkoła Główna Handlowa w Warszawie oraz europejskie prawo samorządowe w PAN w Warszawie.
W młodości uprawiała wyczynowo lekkoatletykę. W 1984 zdobyła halowe wicemistrzostwo Polski juniorów w biegu na 300 metrów. W 1985 została młodzieżową mistrzynią Polski w biegu na 400 m. W tym samym roku została mistrzynią Polski seniorek w sztafecie 4 × 400 m. Powtórzyła młodzieżowe mistrzostwo Polski w 1986 oraz mistrzostwo kraju w sztafecie 4 × 400 m w 1987 i 1988. Zdobyła również brązowy medal na 400 m podczas halowych mistrzostw Polski w 1987. Jej rekord życiowy na 400 m wynosi 54,51 s (1 sierpnia 1987 w Warszawie). Reprezentowała kluby Chemik Kędzierzyn-Koźle i AZS Wrocław.
Pracowała jako nauczycielka wychowania fizycznego w nyskim Zespole Szkół Ekonomicznych, a następnie w Państwowym Funduszu Rehabilitacji Osób Niepełnosprawnych, gdzie w latach 1998–2002 była dyrektorem jego opolskiego oddziału. W 2002 została powołana na stanowisko wiceburmistrza Nysy przez Mariana Smutkiewicza, które zajmowała do 2005. Jako wiceburmistrz opracowała razem z Ryszardem Knosalą program „Darmo studiujesz, za darmo mieszkasz”, dla studentów nyskiej Państwowej Wyższej Szkoły Zawodowej. Po odejściu z urzędu miasta wyjechała do Francji, korzystając ze stypendium Fundacji Współpracy Polsko-Francuskiej i pracowała w administracji miejskiej w Taverny.
Po powrocie do kraju ubiegała się o urząd burmistrza Nysy z ramienia Forum Samorządowego „Nysa 2002”, pokonując w drugiej turze (26 listopada 2006) Janusza Sanockiego stosunkiem głosów 51,63% do 48,37%. 5 grudnia tego samego roku została zaprzysiężona na stanowisku burmistrza jako pierwsza kobieta w historii Nysy. W trakcie jej kadencji dokonano rewitalizacji fortów nyskiej twierdzy oraz zorganizowano promujące miasto uroczystości beatyfikacyjne Marii Luizy Merkert.
W wyborach w 2010 Jolanta Barska uzyskała reelekcję w drugiej turze. W 2014 nie została wybrana na kolejną kadencję. W 2018 z powodzeniem kandydowała do rady powiatu nyskiego z listy PSL.

</doc>
<doc id="2086206" url="https://pl.wikipedia.org/wiki?curid=2086206" title="Hlubčice">
Hlubčice



</doc>
<doc id="2086207" url="https://pl.wikipedia.org/wiki?curid=2086207" title="Glubčice">
Glubčice



</doc>
<doc id="2086208" url="https://pl.wikipedia.org/wiki?curid=2086208" title="Klasztor sióstr dominikanek w Tarnobrzegu">
Klasztor sióstr dominikanek w Tarnobrzegu

Klasztor sióstr dominikanek w Tarnobrzegu – Wielowsi – zabytkowy (A-532 z 22.04.1991), XIX wieczny kompleks budynków kościelno - klasztornych Zgromadzenia Sióstr św. Dominika znajdujący się na tarnobrzeskim osiedlu Wielowieś, w tamtejszej parafii św. Gertrudy i św. Michała Archanioła, wzniesiony w latach 1861-66 według projektu Aleksandra Gebauera (1828-1888).
Zgromadzenie zostało założone przez Matkę Kolumbę Białecką w 1861 roku. Z tyłu kościoła znajduje się grób założycielki zakonu. Z wielowiejskim klasztorem związana była bł. Julia Rodzińska.
Podczas powodzi w 2010 r. Wielowieś została całkowicie zalana, również budynków klasztornych (kuchni, pralni, refektarza, kaplicy oraz pokoi sióstr wraz z wyposażeniem) nie udało się uratować przed zalaniem.

</doc>
<doc id="2086210" url="https://pl.wikipedia.org/wiki?curid=2086210" title="Pavlina Evro">
Pavlina Evro

Pavlina Evro (ur. 22 lutego 1965 w Korczy) – albańska lekkoatletka, która specjalizowała się w biegach średnich.
Największe sukcesy w karierze osiągnęła w 1983 roku kiedy została wicemistrzynią Europy juniorek w biegu na 1500 metrów oraz w 1987, kiedy to zdobyła brązowy medal igrzysk śródziemnomorskich na tym samym dystansie. Wielokrotna rekordzistka Albanii w różnych kategoriach wiekowych. 

</doc>
<doc id="2086213" url="https://pl.wikipedia.org/wiki?curid=2086213" title="Gminy Reunionu">
Gminy Reunionu

Lista 24 gmin Reunion departamentu zamorskiego Francji.

</doc>
<doc id="2086215" url="https://pl.wikipedia.org/wiki?curid=2086215" title="Atacama Large Millimeter Array">
Atacama Large Millimeter Array

Atacama Large Millimeter/submillimeter Array (ALMA) – interferometr radiowy, znajdujący się na płaskowyżu Chajnantor w chilijskich Andach na wysokości ponad 5000 m n.p.m. Miejsce to, około 50 km na wschód od San Pedro de Atacama w północnym Chile, ma jedną z najsuchszych atmosfer na Ziemi. Astronomowie stwierdzili, że warunki jakie tam panują są w innych miejscach globu nieosiągalne. Obserwatorium jest położone tak wysoko, że pracujący w nim astronomowie muszą korzystać z masek tlenowych. W jego skład wchodzi 66 precyzyjnie wykonanych radioteleskopów o średnicach czasz 12 i 7 metrów. Prowadzą one obserwacje w zakresie fal milimetrowych i submilimetrowych. Interferometr powstał we współpracy międzynarodowej krajów Europy, Ameryki Północnej i Azji Wschodniej, przy współudziale Chile.
ALMA jest teleskopem o rewolucyjnej konstrukcji, pracującym w zakresie od 31,3 GHz do 950 GHz. Charakteryzuje się dużo wyższą czułością i zdolnością rozdzielczą od istniejących teleskopów pracujących w zakresie fal submilimetrowych, takich jak Teleskop Jamesa Clerka Maxwella, czy sieci radioteleskopów, takich jak Submillimeter Array (SMA) oraz IRAM Plateau de Bure. Promieniowanie o tej długości fali pochodzi często z najchłodniejszych i najodleglejszych obiektów kosmosu. Są to między innymi obłoki gazu i pyłu, w których rodzą się nowe gwiazdy, oraz odległe galaktyki na granicy obserwowalnego Wszechświata. Kosmos w tych długościach fal nie był do tej pory dokładnie zbadany, ponieważ do wykonania wartościowych obserwacji potrzeba obserwatorium w miejscu, które nie tylko gwarantuje dobre warunki pogodowe dla obserwacji, ale również bardzo niską wilgotność powietrza.
Budowa.
W latach 80. XX wieku w Europie, USA i Japonii powstały trzy osobne projekty budowy dużego radiointerferometru. W latach 90. połączono je w jeden wspólny projekt. 
Budowę obserwatorium ALMA rozpoczęto w 2003 roku. Pierwszy radioteleskop na teren obserwatorium dostarczono w 2007 r. Teleskopy zbudowane zostały przez partnerów projektu z Europy, Ameryki Północnej i Azji Wschodniej. W Europie i Ameryce powstało w sumie pięćdziesiąt anten o średnicy 12 m, które tworzą podstawową część sieci. W Azji Wschodniej zbudowano szesnaście anten (cztery o średnicy 12 m i dwanaście o średnicy 7 m), które tworzą tzw. Atacama Compact Array (ACA), uzupełniającą podstawową sieć. 
Pierwsze obserwacje naukowe z wykorzystaniem kilkunastu radioteleskopów rozpoczęły się w 2011 r., mimo że konstrukcja kompleksu jeszcze trwała. Uroczyste otwarcie odbyło się 13 marca 2013 roku, a całkowity koszt budowy wyniósł ok. 1,4 miliarda dolarów. ALMA w Europie jest finansowana przez ESO, w Ameryce Północnej przez U.S. National Science Foundation (NSF), we współpracy z National Research Council of Canada (NRC) oraz National Science Council of Tajwan (NSC), a w Azji Wschodniej przez National Institutes of Natural Sciences (NINS) of Japan, we współpracy z Academia Sinica (AS) in Taiwan. Na początku października 2013 dotarła ostatnia z 66 anten. Ta ostatnia 12–metrowa antena została dostarczona przez europejskie konsorcjum AEM, w skład którego wchodzą firmy Thales Alenia Space, European Industrial Engineering oraz MT–Mechatronics. To również sukces ESO, dla którego był to największy dotychczas kontrakt realizowany przez zewnętrznego dostawcę. Dostarczenie ostatniej anteny pozwoliło obserwatorium ALMA na osiągnięcie pełni możliwości operacyjnych i rozpoczęcie nowej epoki dla obserwacji astronomicznych w zakresie fal milimetrowych i submilimetrowych.
Centra Regionalne ALMA.
Konstrukcja i użytkowanie ALMA w imieniu Europy jest kierowane przez ESO, w imieniu Ameryki Północnej przez National Radio Astronomy Observatory (NRAO), zarządzane przez Associated Universities, Inc. (AUI), a w imieniu Azji Wschodniej przez National Astronomical Observatory of Janpa (NAOJ). Joint ALMA Observatory (JAO) umożliwia wspólne zarządzanie konstrukcją, testowaniem i użytkowaniem ALMA. 
Centra Regionalne ALMA (ARC) powstały w Europie, Ameryce Północnej i Azji. Ich podstawowym zadaniem jest:
Europejska siedziba ARC mieści się w Garching koło Monachium (ESO/Niemcy). Dodatkowo powołano siedem Centrów Lokalnych (ang. ARC Nodes) w Bolonii, Bonn, Grenoble, Lejdzie, Manchesterze, Ondrejovie i Onsali.
Szczegóły projektu.
ALMA bada obszary, w których tworzą się gwiazdy, systemy planetarne, galaktyki, a nawet te obszary, w których mogłoby powstać życie.

</doc>
<doc id="2086230" url="https://pl.wikipedia.org/wiki?curid=2086230" title="Edmund Eysler">
Edmund Eysler

Edmund Eysler (ur. 12 marca 1874 w Wiedniu, zm. 4 października 1949 tamże) – austriacki kompozytor operetkowy, jeden z głównych przedstawicieli II operetki wiedeńskiej.
Życie.
Edmund Eysler urodził się w Wiedniu. Jego ojciec przybył do stolicy Austrii z Moraw, a matka z Węgier. To właśnie matka rozbudziła w nim zainteresowania muzyczne. Za jej radą poszedł do wiedeńskiego konserwatorium, gdzie zaprzyjaźnił się z Leo Fallem. Początkowo komponował utwory kameralne i instrumentalne, nie umiał jednak znaleźć dla nich ani wykonawców, ani słuchaczy. Po bankructwie ojca utrzymywał się dając lekcje gry na fortepianie i trochę aranżując. Napisał także operę, która chociaż nie została wystawiona, zwróciła na niego uwagę Ignaza Schnitzera, librecisty "Barona cygańskiego".
Schnitzer miał stare libretto sprzed 15 lat, przeznaczone dla Straussa, ale niewykorzystane przez niego – "Hultaja z gór" ("Schelm von Bergen"). Zmienił je nieco, dał nowy tytuł – "Zwierciadło czarownic" ("Der Hexenspiegel") i podrzucił libretto Eyslerowi. Skontaktował go też z wydawcą Josefem Weinbergerem, a ten przyznał młodemu kompozytorowi stypendium na pracę nad operą. Eysler pracował starannie i z zapałem, ostatecznie nikt jednak nie przyjął słabego utworu. Weinberger chcąc ratować zainwestowane pieniądze, a przy tym wierząc w talent Eyslera, namówił go, by wybrał z nieudanej opery najlepsze partie i motywy i przerobił je na operetkę. Moritz West (Nitzelberger) napisał właśnie świetne libretto, a po śmierci Zellera szukał kompozytora. Wienberger polecił mu Eyslera i tak powstał "Brat Straubinger" ("Bruder Straubinger") – historia wędrownego czeladnika szewskiego, ograbionego z dokumentów, który legitymuje się papierami swego zmarłego dziadka i jako 114-latek staje się atrakcją małomiasteczkowego jarmarku, na którym odnajduje go jego ukochana. Premiera 20 lutego 1903 roku miała spore powodzenie. "Brat Straubinger" osiągnął 187 przedstawień bijąc operetkowy debiut Lehára sprzed kilku miesięcy.
W 1905 roku Eysler wystawił dwie świetnie przyjęte operetki "Pufferl" (komedię miłosną z lat kongresu wiedeńskiego) i "Die Schützen" (przedstawiające perypetie w drodze do milionowego spadku). W 1906 roku odniósł sukces operetką "Künstlerblut", a w 1908 – "Glückweinchen". Pisał coraz więcej, bo coraz więcej wydawał. Kobiety, karty, wyścigi konne pochłaniały sumy, które zapewnić mogły jedynie zaliczki na pośpiesznie pisane utwory. W latach 1908-1923 wystawił 30 utworów. Szesnaście spośród nich okazało się całkowitymi porażkami, dziewięć miało krótki żywot, cztery spotkały się z uznaniem publiczności: "Der Fruenfresser" ("Wróg kobiet", 1911), "Der lachende Echemann" ("Wesoły małżonek", 1913), "Ein Tag in Paradies" (1913) i "Hanni geht tanzen" (1916) i tylko jedna "Unsterblicher Lump" (1910) odniosła sukces. Librecista Feliks Dörmann opowiadał, że na pomysł libretta wpadł asystując przy odsłonięciu pomnika „Kochanego Augustyna” i słuchając przemówienia burmistrza Luegera, który powiedział: "Jak myślicie moi mili, co też by powiedział ten wagabunda, miły Augustyn, gdyby tak znalazł się tu pośród nas i zobaczył swój własny pomnik". Unsterblicher Lump Dörmanna-Eyslera nie jest dudziarzem, lecz nauczycielem z Dolnej Austrii, utalentowanym kompozytorem, który ucieka do wielkiego miasta. Pisze tam operę, traci jednak równowagę moralną i niespodziewanie znika. Ludzie przypuszczają, że zginął. Po wielu latach u schyłku życia wraca do rodzinnej wsi, w dniu, w którym odsłaniany jest jego pomnik. Główna postać posiada rysy wiedeńskiego poety sprzed wiosny ludów, Ferdynanda Sautera i genialnego malarza Hokenjosa z powieści Jakuba Wassermanna. Eysler, którego uśmiechnięta dobroduszność skrywała często bolesne rozczarowanie, identyfikował się po trosze ze swym bohaterem. Pod wpływem współczucia napisał najczystszą, najbardziej osobistą muzykę w swojej twórczości.
Eysler raz jeszcze wspiął się na wyżyny swych możliwości w połowie lat 20. Popadł wówczas w tarapaty finansowe poręczywszy za swego krewnego 160 tysięcy szylingów. Ponieważ nie posiadał żadnych rezerw, a tantiemy za dawne dzieła były albo zastawione albo sprzedane, przyjął pomoc swoich librecistów Brammera i Grünwalda, którzy przynieśli mu jedno z najlepszych swych librett. Tak powstała "Złota majstrowa" ("Die gold’ne Meisterin"). Jej premiera w 1927 roku została bardzo życzliwie przyjęta przez publiczność zmęczoną coraz dziwaczniejszymi fabułami operetkowymi. "Złota majstrowa" opowiada o wdowie po złotniku, Małgorzacie, której marzy się małżeństwo z arystokratą, a o mało co nie pada ofiarą dwóch nicponiów. Ostatecznie pada w ramiona zacnego czeladnika Chrystiana.
Eysler zmarł w Wiedniu w 1949 roku po latach wojennej biedy

</doc>
<doc id="2086232" url="https://pl.wikipedia.org/wiki?curid=2086232" title="Formacja Standardowa Lotos-Jantar">
Formacja Standardowa Lotos-Jantar

Formacja Standardowa LOTOS-Jantar – stworzona w 1995 r. w Elblągu, polska formacja tańcząca tańce standardowe, piętnastokrotny Mistrz Polski, brązowy medalista Mistrzostw Świata, Wicemistrz Świata oraz dwukrotny Mistrz Świata.
Historia.
Elbląscy tancerze zaczęli brać udział w turniejach najpierw w Polsce, później również w Europie i na świecie. W 1995 roku powstała Formacja Standardowa Jantar. Tancerze startowali w kategorii powyżej 15 roku życia, a tytuł Mistrza Polski wywalczyli w pierwszych Mistrzostwach, w których uczestniczyli, i które odbyły się w Elblągu. Ich trenerem był Antoni Czyżyk, a układ choreograficzny oraz muzyczny inspirowany muzyką Straussa stworzyła trenerka z Mołdawii Irmina Gozun. W 1995 roku Formacja po raz pierwszy wystartowała na Mistrzostwach Świata, gdzie wywalczyła dziewiąte miejsce.
W 1997 roku współpracę z Formacją podjął nowy choreograf Ariane Schiessler. Powstał układ, pt. "Trzech Tenorów". Po raz trzeci Formacja Jantar obroniła tytuł mistrza kraju i wystartowała na Mistrzostwach Europy, na których znalazła się na miejscu ósmym – poza finałem. Jednak już podczas Mistrzostw Świata, na które Formacja pojechała do Mołdawii, sędziowie sklasyfikowali ją na czwartym miejscu. W tym roku powstał również drugi zespół: Formacja Standardowa Jantar II, który przejął choreografię „Strauss” i wystartował na Mistrzostwach Polski Formacji Tanecznych w kategorii do 15. roku życia. Drugi zespół z przerwami istniał do 2007 roku, kiedy to tancerze z jego składu przeszli do Formacji Standardowej LOTOS-Jantar, a drugi zespół nie został ponownie sformowany.
W 1998 roku Formacja Standardowa Jantar, tańcząc ten sam program, co w roku poprzednim, po raz kolejny została Mistrzem Polski. Zespół na Mistrzostwach Europy wywalczył trzecie miejsce, a na Mistrzostwach Świata, czwarte. W roku 1999 był przełomem w dziejach Formacji. Nastąpiły kolejne zmiany w składzie zespołu, a także zmiana programu tanecznego. Tym razem młodzi tancerze prezentowali układ choreograficzny i muzyczny oparty na filmie "Titanic" pod nazwą "Odległe wspomnienia".
W 2001 r. tańczyły znów dwa zespoły. W tym roku Formacja reprezentowała swój kraj w programie zatytułowanym "James Bond". Podczas Mistrzostw Europy zdobyli piąte miejsce, a na Mistrzostwach Świata nie wystąpili. Formacja Standardowa Jantar II, jako zespół startujący na Mistrzostwach Polski w kategorii do 15. roku życia, prezentowała układ przejęty po starszym zespole – "Odległe wspomnienia". Formacja ta zdobyła w swojej kategorii tytuł Mistrza Polski Formacji Standardowych.
W 2002 roku zespół prezentował się w układzie choreograficznym i muzycznym "Moulin Rouge" i w nowych strojach. Wywalczył także na Mistrzostwach Europy i Świata odpowiednio piąte i czwarte miejsce. Formacja Standardowa Jantar II przejęła program po starszych kolegach. Z układem "James Bond" zespół zdobył Wicemistrzostwo Polski i po raz pierwszy wyjechał na Mistrzostwa Świata, zajmując tam dwunaste miejsce.
"Chicago" – to nowy układ choreograficzny i muzyczny prezentowany przez Formację Jantar w 2003 roku. Formacja po raz dziewiąty obroniła tytuł Mistrza Polski. Na Mistrzostwach Europy zajęła czwarte miejsce, a na Mistrzostwach Świata, piąte. Młodszy zespół, prezentując tym razem choreografię "Moulin Rouge", wystartował na Mistrzostwach Polski i ponownie zdobył drugie miejsce w kategorii powyżej 15 roku życia. Podczas Mistrzostw Europy i Świata zdobył ósme miejsce.
2004 r. przyniósł Formacji Standardowej Jantar tytuł Mistrza Polski już po raz dziesiąty. Formacja Jantar w tym okresie występowała ponownie w układzie „Chicago” na Mistrzostwach Europy, zajmując czwarte, a na Mistrzostwach Świata, piąte miejsce. Formacja Jantar II wystartowała na Mistrzostwach Polski w kategorii do 15 roku życia i również zajęła najwyższe miejsce w finale, prezentując układ "Odległe wspomnienia". Tancerze nie mogli jednak reprezentować ich kraju na Mistrzostwach Europy i Świata ze względu na wiek.
W roku 2005 istniały nadal dwie formacje i obie wystąpiły jako reprezentanci swego kraju na Mistrzostwach Świata Formacji Standardowych, które odbyły się 26 listopada tego roku w Elblągu. Po kilkumiesięcznej pracy nad nowym programem "The Beatles The Stars Reborn" z trenerami Antonim Czyżykiem i Ariane Schiessler tancerze Formacji Jantar zdobyli trzecie miejsce. Młodszy zespół odświeżył układ "Odległe wspomnienia" do muzyki z filmu "Titanic". Od 2005 roku Formacja istnieje jako Formacja Standardowa LOTOS-Jantar, zmieniając nazwę po tym, jak Grupa Lotos zdecydował się zostać jej głównym sponsorem. Formacja LOTOS-Jantar na Mistrzostwach Europy uplasowała się na czwartym miejscu.
W 2006 r. Elbląski Klub Tańca „Jantar” reprezentowały dwa zespoły: starszy LOTOS-Jantar, w jego skład z weszli tancerze z drugiej Formacji Jantar i młodszy Jantar. LOTOS-Jantar po raz dwunasty z rzędu zdobył tytuł Mistrza Polski powyżej 15 lat, tańcząc układ do muzyki zespołu The Beatles. Młodsza drużyna, startując w kategorii do 15 lat, również wytańczyła pierwsze miejsce z układem "James Bond". W 2007 roku do osiągnięć Formacji Standardowej LOTOS-Jantar zaliczyć należy miejsce na podium – trzecie na Mistrzostwach Europy w Mołdawii oraz szóste miejsce na Mistrzostwach Świata w Niemczech.
W 2009 roku Formacja tańczyła do muzyki Abby, tym razem jednak inspiracją był musical "Mamma Mia!". Zmieniony układ i nowe stroje zapewniły ponownie podwójne czwarte miejsce na Mistrzostwach Europy na Węgrzech oraz na Mistrzostwach Świata w Niemczech.
23 października 2010 roku Formacja Standardowa LOTOS-Jantar zatańczyła do muzyki Michaela Jacksona na Mistrzostwach Polski, Europy i Świata. Na Mistrzostwach Świata Formacji Standardowych w Elblągu Formacja zdobyła pierwsze od 11 lat Mistrzostwo Świata deklasując 15 innych uczestniczących grup tanecznych.
Występ.
W czasie występu tancerze muszą zaprezentować co najmniej cztery z pięciu tańców standardowych: tanga, fokstrota, quickstepa, walca wiedeńskiego i walca angielskiego lub cztery z sześciu latynoamerykańskich: samby, rumby, cha-chy, paso doble, jive’a, salsy. Formacje składają się z sześciu – ośmiu par.

</doc>
<doc id="2086235" url="https://pl.wikipedia.org/wiki?curid=2086235" title="Sanktuarium Matki Bożej Różańcowej Łaskawej w Janowie Lubelskim">
Sanktuarium Matki Bożej Różańcowej Łaskawej w Janowie Lubelskim

Sanktuarium Matki Bożej Różańcowej Łaskawej, kościół św. Jana Chrzciciela w Janowie Lubelskim, kolegiata – wybudowany w latach 1694–1769 zespół klasztorny należący do zakonu dominikanów znajdujący się w Janowie Lubelskim.
W 1864 roku dominikanie za sprzyjanie powstańcom styczniowym zostali zmuszeni przez władze carskie do opuszczenia kościoła. Z kościołem związany jest – uznany w 1762 roku za cudowny – obraz Matki Bożej Różańcowej.
24 czerwca 2015 roku sanktuarium zostało podniesione do rangi kolegiaty.

</doc>
<doc id="2086236" url="https://pl.wikipedia.org/wiki?curid=2086236" title="Kościół św. Jana Chrzciciela w Janowie Lubelskim">
Kościół św. Jana Chrzciciela w Janowie Lubelskim



</doc>
<doc id="2086258" url="https://pl.wikipedia.org/wiki?curid=2086258" title="Piękny jest świat">
Piękny jest świat

Piękny jest świat (niem.: "Schön is die Welt") – operetka Franza Lehára w trzech aktach z 1930 roku. Premiera miała miejsce 3 grudnia 1930 roku w Berlinie w Metropol-Theater. Libretto zostało napisane przez Ludwiga Herzera i Fritza Löhnera-Bedę.

</doc>
<doc id="2086260" url="https://pl.wikipedia.org/wiki?curid=2086260" title="Takashi Watanabe">
Takashi Watanabe

 – japoński reżyser znany przede wszystkim z filmów i seriali anime. Do jego najbardziej znanych dzieł należą takie serie jak "Ognistooka Shana", "" czy też "Ichiban Ushiro no Dai Maō".
Życiorys.
Podczas studiowania sztuki na Uniwersytecie Tōkai jednocześnie pracował w nieistniejącym już studio Topcraft, gdzie był istotnym animatorem filmu Nausicaä z Doliny Wiatru, wyreżyserowanego przez Hayao Miyazakiego i wydanego w 1984 roku. Po rozwiązaniu Topcraft w 1985 roku nawiązał współpracę ze studiem Gallop, gdzie zajmował się scenorysami. W późniejszym okresie stał się niezależny i pracował nad wieloma tytułami typu OVA. W 1989 roku ożenił się z animatorką Naomi Miyatą.
W 1995 roku rozpoczął pracę nad jednym ze swoich najpopularniejszych dzieł, , które wraz z kolejnymi seriami (Slayers Next i Slayers Try) odniesie duży sukces. W 2005 roku nakręcił swój pierwszy film . W tym samym roku powstała też pierwsza seria nadzwyczaj popularnego anime Shakugan no Shana, a w późniejszych latach film oraz sequel tejże serii. Jego ostatnią pracą jest sequel do sagi Slayers, (2008).

</doc>
<doc id="2086262" url="https://pl.wikipedia.org/wiki?curid=2086262" title="Przysłop Witowski">
Przysłop Witowski

Przysłop Witowski ("Príslop", 1164 m) – szczyt Orawicko-Witowskich Wierchów (część Pogórza Spisko-Gubałowskiego). Jest najbardziej wysuniętym na południe szczytem w grani głównej Orawicko-Witowskich Wierchów, znajduje się pomiędzy położonymi już w Tatrach Siwiańskimi Turniami (1065 m), od których oddzielony jest szeroką i rozległą przełęczą Brama Orawska (962 m) a Magurą Witowską (1232 m). Około 50 m na południowy zachód od wierzchołka Przysłopu przebiega granica polsko-słowacka (słupek II/265). Południowe stoki Magury Witowskiej opadają do Doliny Cichej Orawskiej, a spływające z nich potoki zasilają Cichą Wodę Orawską, północne do doliny Czarnego Dunajca, wschodnie do potoku uchodzącego do Czarnego Dunajca. W północnym kierunku odchodzi od Przysłopu Witowskiego opadający do doliny Czarnego Dunajca grzbiet Hurchociego Wierchu.
Przez grzbiet Przysłopu Witowskiego (ale nie dokładnie wzdłuż granicy polsko-słowackiej, lecz nieco na wschód od niej) przebiega europejski dział wodny pomiędzy zlewiskami Morza Czarnego i Bałtyku. 
Góra jest zalesiona, jednakże po polskiej stronie znajduje się na niej wiele dużych i nadal użytkowanych polan z szałasami. Są to: Polana Przysłop, Koszarzyska (lub Kosarzyska), Cicha Polana, Zdychałówka, Krzystkówka, Szczurówka, Mnichówka, Urchoci Wierch
W słowackim podziale fizyczno-geograficznym Przysłop Witowski zaliczany jest do Skoruszyńskich Wierchów.

</doc>
<doc id="2086266" url="https://pl.wikipedia.org/wiki?curid=2086266" title="Giuditta">
Giuditta

Giuditta (niem.: "Giuditta") – komedia muzyczna Franza Lehára w pięciu obrazach z 1933 roku. Premiera miała miejsce 20 stycznia 1934 roku w Wiedniu w Staatsoper. Libretto zostało napisane przez Paula Kneplera i Bélę Jenbacha.

</doc>
<doc id="2086279" url="https://pl.wikipedia.org/wiki?curid=2086279" title="Kieslingswalde">
Kieslingswalde

Kieslingswalde – niemiecka nazwa miejscowości w Polsce:

</doc>
<doc id="2086292" url="https://pl.wikipedia.org/wiki?curid=2086292" title="Świadkowie Jehowy w Brazylii">
Świadkowie Jehowy w Brazylii

Świadkowie Jehowy w Brazylii – społeczność wyznaniowa w Brazylii, należąca do ogólnoświatowej wspólnoty Świadków Jehowy, licząca w 2022 roku 909 879 głosicieli, należących do 12 439 zborów. Na dorocznej uroczystości Wieczerzy Pańskiej w 2022 roku zgromadziło się 1 808 720 osób. Działalność miejscowych głosicieli koordynuje Biuro Oddziału w Cesário Lange (około 150 kilometrów od São Paulo). Świadkowie Jehowy w Brazylii korzystają z 27 Sal Zgromadzeń. Jest to jedna z 27 wspólnot Świadków Jehowy na świecie, których liczebność przekracza 100 000 głosicieli.
Historia.
Początki.
W roku 1899 mieszkająca w São Paulo Sarah Bellona Ferguson, która jako dziecko w 1867 roku przeniosła się wraz z rodzicami ze Stanów Zjednoczonych do Brazylii, otrzymała od swojego brata Erasmusa Fultona Smitha ze Stanów Zjednoczonych kilka publikacji Towarzystwa Strażnica. Została pierwszą prenumeratorką „Strażnicy” w języku angielskim w Brazylii. Wraz z czwórką dzieci mogła zostać ochrzczona 11 marca 1924 roku. W marcu 1923 roku J. F. Rutherford wysłał do Brazylii George’a Younga, żeby utworzył Biuro Oddziału i zorganizował działalność kaznodziejską.
W roku 1919 ośmiu młodych brazylijskich marynarzy, przebywając w Nowym Jorku zaznajomiło się z wierzeniami Badaczy Pisma Świętego. Po powrocie do kraju, 10 marca 1920 roku, utworzyli w Rio de Janeiro pierwszą grupę i rozpoczęli nieoficjalną działalność kaznodziejską. Wkrótce do Brazylii wysłano George’a Younga, który w marcu 1923 w Rio de Janeiro i później w São Paulo przedstawiał wykłady publiczne, rozpowszechniał publikacje biblijne i usługiwał jako pielgrzym. 10 października 1922 roku ochrzczono pierwszych członków wyznania. Od numeru listopad-grudzień 1923 roku zaczęto wydawać w języku portugalskim „Strażnicę”. W tym samym roku otwarto w Rio de Janeiro Biuro Oddziału Towarzystwa Strażnica, aby na miejscu tłumaczyć publikacje religijne na język portugalski. 10 sierpnia 1924 roku odbył się kolejny chrzest. W roku 1925 Young kontynuował służbę misjonarską w Argentynie, a na nadzorcę Biura Oddziału w Brazylii został wyznaczony John Rainbow. W 1926 roku z Biura Głównego Świadków Jehowy przysłano małą maszynę drukarską. W roku 1927 Stefan Materch pochodzący z wsi Łomia w drodze do Brazylii zapoznał się z publikacjami Towarzystwa Strażnica i głosił wśród robotników znających język polski. Ponieważ nie spotkał innych głosicieli, w 1928 roku powrócił do Polski, gdzie został ochrzczony. W roku 1927 pierwszym głosicielem polskiego pochodzenia został Bronisław Komka (urodzony w Kraczewicach), kolejnym został m.in. Manoel Skrzek. W 1932 roku w Manaquiri w stanie Amazonas powstał zbór. Po niedługim czasie na zebrania chodziło 70 osób – był to wtedy największy zbór w Brazylii.
W latach 30. XX wieku z Europy przysłano pionierów. W roku 1936 z San Francisco w Kalifornii przybyli Maud i Nathaniel Yuille’owie. Towarzyszył im pionier i tłumacz Antonio Andrade. Zabrali oni ze sobą 35 gramofonów oraz samochód z megafonem, który wykorzystywano do roku 1941. Na pierwsze zgromadzenie w São Paulo przybyło 110 osób. Podczas działalności kaznodziejskiej około 60 głosicieli w Brazylii używało literatury, kart świadectwa i nagrań gramofonowych w językach: angielskim, hiszpańskim, niemieckim, polskim, węgierskim, a od końca roku 1938 również w portugalskim. W każdą niedzielę odtwarzano z tego samochodu przemówienia biblijne w São Paulo i okolicy. W roku 1937 zgromadzenia odbyły się w São Paulo, Rio de Janeiro i Kurytybie. Chrzest organizowano w rzekach. Samochód z megafonem raz w miesiącu docierał do 3000 mieszkańców kolonii trędowatych, położonej około 100 km na północny zachód od São Paulo. Wkrótce powstał tam zbór.
W 1937 roku działało 127 głosicieli, w tym kilku pochodzenia polskiego głównie w stanie Rio Grande do Sul.
W roku 1940 władze aresztowały kilkunastu głosicieli i pionierów, których bezskutecznie zmuszano do wyrzeczenia się wiary. Do roku 1942 byli więzieni lub trzymano ich w aresztach domowych. We wrześniu 1942 roku w Hotelu Terminaus w São Paulo zorganizowano kongres pod hasłem „Nowy świat”, uczestniczyło w nim 721 osób, a 10 zostało ochrzczonych. W roku 1943 w Porto Alegre odbył się kongres pod hasłem „Wolny naród” z udziałem 50 osób, kongresy odbyły się również w miastach São Paulo, Salvador, Manaus, Rio de Janeiro i w Kurytybie.
Rozwój działalności.
W roku 1945 przysłano pierwszych misjonarzy z pierwszej klasy Szkoły Gilead. 13 października 1945 roku tamtejsi głosiciele puścili w obieg petycję z prośbą o poparcie prawnej rejestracji Świadków Jehowy. W całym kraju około 400 głosicieli zebrało 44 411 podpisów. Wysłano ją do pałacu prezydenckiego, ale nie otrzymano żadnej odpowiedzi. W tym samym roku Nathan H. Knorr i Frederick W. Franz brali udział w programie kongresu w São Paulo.
W roku 1946 z udziałem 1700 osób, zorganizowano kongres pod hasłem „Weselące się narody” w Teatrze Miejskim w São Paulo, a program przedstawiono w języku portugalskim, angielskim, niemieckim, polskim, rosyjskim i węgierskim. Ogłoszono na nim wydawanie „Przebudźcie się!” w języku portugalskim. W kraju działało wówczas 442 głosicieli w 36 zborach, a rok później – 648.
23 czerwca 1947 roku Świadkowie Jehowy w Brazylii zostali zarejestrowani jako Sociedade Torre de Vigia de Bíblias e Tratados (Towarzystwo Biblijne i Traktatowe — Strażnica).
W roku 1948 zanotowano już liczbę 1000 miejscowych Świadków Jehowy. W roku 1949 z okazji wizyty Nathana Knorra i Miltona George’a Henschela zorganizowano serię zgromadzeń. 3 listopada 1949 roku prezydent pod naciskiem duchowieństwa podpisał dekret o zawieszeniu jednostki prawnej. Sądowy proces o jej odzyskanie trwał do 1957 roku. 
W roku 1952 w Biurze Oddziału zainstalowano nowe prasy drukarskie – ilość drukowanych publikacji wzrosła trzykrotnie. W roku 1956 do Brazylii przybyli kolejni misjonarze. 8 kwietnia 1957 roku prezydent ponownie zatwierdził rejestracje osobowości prawnej Towarzystwa Strażnicy w Brazylii. W 1957 roku Świadkowie Jehowy w Brazylii liczyli już 10 tysięcy głosicieli. Rok później w Salach Królestwa rozpoczęto organizowanie specjalnych kursów czytania i pisania. Z możliwości nabycia tych umiejętności skorzystało ponad 20 tysięcy osób, spośród których znaczna część nie była Świadkami Jehowy. W 1962 roku zorganizowano Kurs Służby Królestwa dla osób pełniących służę misjonarską w Brazylii, a w kraju działało 26 390 głosicieli.
W 1963 roku 57 delegatów z Brazylii uczestniczyło w kongresach międzynarodowych pod hasłem „Wiecznotrwała dobra nowina” w Stanach Zjednoczonych, na których ogłoszono wydanie przekładu Chrześcijańskich Pism Greckich w Przekładzie Nowego Świata (Nowy Testament) w języku portugalskim, a w cztery lata później wydano całą Biblię. W roku 1966 w Sāo Paulo odbył się kongres międzynarodowy pod hasłem „Synowie Boży – synami wolności” z udziałem 46 151 obecnych, a 1723 osoby zostały ochrzczone. W kraju działało 38 109 głosicieli. W 1968 roku liczba głosicieli wzrosła do ponad 50 tysięcy. 20 grudnia tego samego roku Biuro Oddziału przeniesiono z Rio de Janeiro do São Paulo. Na początku 1968 roku w 12 kongresach pod hasłem „Dzieło czynienia uczniów” uczestniczyło 86 007 osób, a 627 zostało ochrzczonych. W styczniu następnego roku w 11 kongresach pod hasłem „Dobra nowina dla wszystkich narodów” brało udział 95 780 osób, a 2370 zostało ochrzczonych. Na przełomie roku 1969 i 1970 zorganizowano serię kongresów pod hasłem „Pokój na ziemi”, liczba obecnych wyniosła 93 826 osób, a 3120 zostało ochrzczonych.
W serii 18 kongresów pod hasłem „Ludzie dobrej woli”, który odbył się w grudniu 1970 roku i styczniu 1971 wzięło udział 120 950 osób, a 3036 zostało ochrzczonych. W 1971 roku liczba głosicieli w tym kraju przekroczyła 70 tysięcy. Pod koniec roku 1971 w serii 18 kongresów pod hasłem „Imię Boże” uczestniczyło 138 343 osoby, a 3610 zostało ochrzczonych. W roku 1973 rozpoczęto drukowanie publikacji w nowo otwartej drukarni. W ostatnich dniach 1973 roku odbył się w São Paulo kongres międzynarodowy pod hasłem „Boskie zwycięstwo” z udziałem 94 586 osób – dodatkowy kongres odbył się w mieście Salvador w stanie Bahia, z udziałem 32 348 osób. W roku 1975 przekroczono liczbę 100 tysięcy głosicieli. Kongres pod hasłem „Zwycięska wiara” w São Paulo odbył się w dniach od 3 do 7 stycznia 1979 roku, brało w nim udział 81 938 osób. W Brazylii w kongresach uczestniczyło 193 749 osób, ogłoszono również wydanie Pisma Świętego w Przekładzie Nowego Świata języku portugalskim (Brazylia).
W drugiej połowie lat 70. XX wieku powstały w kraju pierwsze Sale Zgromadzeń – obecnie w całym kraju jest ich 25.
21 marca 1981 roku otwarto nowe budynki Biura Oddziału wraz z drukarnią w Cesário Lange, około 150 kilometrów od São Paulo. W roku 1982 powstał pierwszy zbór brazylijskiego języka migowego – w 2011 roku było 358 takich zborów i 460 grup, które tworzyły 18 obwodów. W 1983 roku zorganizowano pomoc humanitarną dla ofiar powodzi w południowej części kraju. W dniach od 23 do 25 sierpnia 1985 roku odbyły się jednocześnie dwa kongresy międzynarodowe pod hasłem „Lud zachowujący prawość”. Na stadionie Morumbi w São Paulo obecnych było 162 941 delegatów z 11 krajów, natomiast na stadionie Maracanã w Rio de Janeiro 86 410. Dwaj członkowie Ciała Kierowniczego – John E. Barr i Lyman Alexander Swingle wygłosili specjalne przemówienia. W następnych tygodniach w pozostałych rejonach kraju zorganizowano 23 dalsze kongresy, na które przybyło w sumie 144 000 osób, z czego 1192 ochrzczono. Ogólna liczba przybyłych na kongresy w Brazylii wyniosła 389 387 osób, a 4825 osób zostało ochrzczonych. W styczniu 1987 roku liczba głosicieli w Brazylii przekroczyła 200 tysięcy.
W sierpniu 1990 roku w São Paulo odbył się kolejny kongres międzynarodowy pod hasłem „Czysta mowa” z udziałem ponad 134 tysięcy delegatów z 14 krajów. W 1991 roku liczba głosicieli przekroczyła 300 tysięcy. W 1993 roku zorganizowano pomoc humanitarną dla poszkodowanych przez suszę na północnym wschodzie Brazylii. W kwietniu 1995 roku liczba głosicieli przekroczyła 400 tysięcy, a w 1999 – pół miliona. W roku 1998 w Rio de Janeiro i São Paulo odbył się kongres międzynarodowy pod hasłem „Boża droga życia”.
Od roku 2000.
W 2000 roku w Brazylii przeszło 70 tysięcy osób zobaczyło objazdową wystawę "Fioletowe trójkąty", przedstawiającą prześladowanie Świadków Jehowy w okresie II wojny światowej. W 2003 roku przekroczono liczbę 600 tysięcy głosicieli, a w roku 2008 – 700 tysięcy. W roku 2008, 2009, w 2011, w 2013, 2019 i 2020, zorganizowano pomoc humanitarną dla poszkodowanych przez powódź i osuwiska ziemi. Pod koniec 2011 roku do kraju przybyli kolejni misjonarze Szkoły Gilead.
W 2012 roku w Rio de Janeiro odbył się kongres specjalny pod hasłem „Strzeż swego serca!”. W kongresie uczestniczyły zagraniczne delegacje, m.in. z Boliwii, Portugalii, Paragwaju i Urugwaju.
22 marca 2015 roku, w czasie specjalnego spotkania z okazji wizyty członka Ciała Kierowniczego – Davida Splane, ogłoszono i udostępniono około 1,1 miliona egzemplarzy zrewidowanego Pisma Świętego w Przekładzie Nowego Świata w brazylijskiej odmianie języka portugalskiego. W roku 2015 przekroczono liczbę 800 tysięcy głosicieli.
W 2016 roku zorganizowano roczną kampanię ewangelizacyjną mającą na celu dotarcie do ludzi zamieszkujących najbardziej oddalone rejony Amazonii. W ciągu czterech miesięcy ponad 6500 głosicieli udało się do 53 miejscowości, by tam prowadzić działalność ewangelizacyjną. 865 głosicieli przeprowadziło się do Amazonii gdzie utworzono 7 nowych zborów. Przy okazji Letnich Igrzysk Olimpijskich oraz paraolimpijskich zorganizowanych w sierpniu i wrześniu 2016 roku w Rio de Janeiro przygotowano specjalną kampanię mającą na celu dotrzeć do sportowców, dziennikarzy i gości z wielu krajów świata. Wzięło w niej udział około 4000 głosicieli, którzy posługując się 268 stojakami z literaturą biblijną rozpowszechnili ponad 85 tysięcy publikacji biblijnych w kilkunastu językach. W dniach od 27 do 29 października 2017 roku w boliwijskim mieście Cochabamba odbył się kongres specjalny pod hasłem „Nie poddawaj się!” z udziałem delegacji z Brazylii, a we wrześniu 2018 roku odbył się kongres specjalny pod hasłem „Bądź odważny!” w Maputo w Mozambiku. W 2018 roku zorganizowano specjalną kampanię ewangelizacyjną, którą objęto około 2000 terenów odizolowanych, wzięło w niej udział przeszło 40 000 głosicieli.
W dniach od 12 do 14 lipca 2019 roku kongres międzynarodowy pod hasłem „Miłość nigdy nie zawodzi!” odbył się w São Paulo Expo w São Paulo. Uczestniczyły w nim 36 624 osoby, w tym 7000 delegatów z 67 krajów. Oprócz tego kongresu międzynarodowego zorganizowano kongresy regionalne w 153 brazylijskich miastach. Delegacje z Brazylii uczestniczyły w kongresie międzynarodowym w Danii, Holandii, Kanadzie, Korei Południowej, Meksyku, Niemczech, Portugalii i Stanach Zjednoczonych. Od września do grudnia 2019 roku zorganizowano specjalną kampanię ewangelizacyjną mającą na celu dotarcie do ludzi zamieszkujących odizolowane wiejskie rejony. W ciągu czterech miesięcy ponad 80 000 głosicieli udało się na ponad 1600 takich terenów, by prowadzić tam działalność ewangelizacyjną. 
Wiosną 2020 roku z powodu trudnej sytuacji finansowej związanej z pandemią COVID-19 zorganizowano pomoc humanitarną dla ponad 12 000 najbardziej potrzebującymi zborom, w tym współwyznawcom mieszkających w trudno dostępnym dorzeczu Amazonki. Dostarczono im podstawowe środki żywnościowe.
Od września do grudnia 2020 roku z powodu ograniczeń związanych z pandemią COVID-19 zorganizowano specjalną kampanię głoszenia listownego. Wzięli w niej udział głosiciele z 3000 zborów. Objęto nią trudno dostępne tereny kraju.
W jednym tylko miesiącu, w kwietniu 2021 roku, w Brazylii na COVID-19 zmarło ponad 400 Świadków Jehowy. W grudniu 2021 roku zorganizowano pomoc dla poszkodowanych przez powodzie w stanie Bahia, w lutym 2022 roku przez lawiny błotne, a w maju 2022 roku przez powodzie i osuwiska. W 2021 roku osiągnięto liczbę 913 479 głosicieli, a na uroczystości Wieczerzy Pańskiej zebrało się 2 184 856 osób.
W mieście Salvador działalność prowadzi przeszło 36 800 głosicieli w 351 zborach. W dzielnicy Pituba znajduje się kompleks 6 Sal Królestwa z którego korzysta 15 zborów. Ogółem na terenie miasta jest 20 takich kompleksów (w każdym z nich od 2 do 4 Sal Królestwa).
Od 1 do 4 września 2022 roku Świadkowie Jehowy brali udział w Międzynarodowych Targach Technik Rehabilitacji, Integracji i Udogodnień (Reatech) w São Paulo. Na stoisku prezentowano serwis internetowy jw.org, aplikacje JW Library i JW Library Sign Language.
18 września 2022 roku Hamilton Vieira z brazylijskiego Komitetu Oddziału ogłosił, wydanie całego Pisma Świętego w Przekładzie Nowego Świata w brazylijskim języku migowym. Program obejrzało 36 300 osób, był transmitowany na żywo z brazylijskiego Biura Oddziału. Jest to pierwsze wydanie całej Biblii w brazylijskim języku migowym i trzecie na świecie w języku migowym. W 2022 roku językiem tym posługiwało się około 9500 głosicieli, należących do 246 zborów, 337 grup i 63 grup pilotażowych.
Kongresy regionalne odbywają się w językach: portugalskim, brazylijskim migowym, angielskim, arabskim, brazylijskim niemieckim, chińskim, dolnoniemieckim (zachodniopomorskim), francuskim, guarani, hiszpańskim, japońskim, koreańskim, kreolskim haitańskim, niemieckim, talian i włoskim, a w przeszło 30 językach zebrania zborowe. 
Brazylijskie Biuro Oddziału drukuje literaturę biblijną w przeszło 70 językach, a wysyła w przeszło 120 językach. Działa w nim również Regionalny Zespół Wideo. Nadzoruje również pracę Biur Tłumaczeń w miastach: Boa Vista (j. macushi), Bonfim (j. wapishana), Cesário Lange (j. portugalski (Brazylia), brazylijski j. migowy), Flores da Cunha (j. talian), Maués (j. satare-mare), Nova Petrópolis (j. Riograndenser Hunsrückisch), Nova Xavantina (j. xavante), Planalto (j. kaingang), Santa Maria de Jetibá (j. pomorski), Canguçu (j. pomorski), São Gabriel da Cachoeira (j. nheengatu), Tabatinga (j. ticuna).
Zorganizowano 31 mobilnych brygad budowlanych, które przy współpracy z lokalnymi zborami remontują i budują nowe Sale Królestwa. Średnio, rocznie przeprowadza się około 250-300 takich przedsięwzięć, a od marca 2000 do 2013 roku zakończono 3647 takich zadań. 4 maja 2014 roku w mieście Manaus, oddano do użytku 27 Salę Zgromadzeń wybudowaną w Brazylii. W 2017 roku w Brazylii było 29 Sal Zgromadzeń, 7983 Sale Królestwa oraz 4 ich kompleksy, składające się z co najmniej 6 Sal Królestwa. W brazylijskim Biurze Oddziału w 2022 roku rozpoczął się generalny remont 75 000 m² powierzchni budynków (wszystkie biur i 650 pokoi mieszkalnych). Modernizacja ma trwać 5 lat. W miejscowym Biurze Oddziału prezentowana jest wystawa pod tytułem „Takie jest dziedzictwo sług Jehowy” ukazująca historię Świadków Jehowy w Brazylii.
Świadkowie Jehowy w Brazylii prowadzą również kursy nauki czytania i pisania dla analfabetów.
Ponad 11 900 zborów w Brazylii spotyka się w Salach Królestwa

</doc>
<doc id="2086294" url="https://pl.wikipedia.org/wiki?curid=2086294" title="Sledda z Esseksu">
Sledda z Esseksu

Sledda z Esseksu (ur.?; zm. 604) – syn założyciela Królestwa Esseksu - Aescwine'a, którego zastąpił na tronie królestwa w 587. Jego imię wzmiankuje genealogia władców Esseksu, sporządzona w IX wieku w Wesseksie, zachowana fragmentarycznie do dziś i przechowywana w zbiorach Biblioteki Brytyjskiej.
Część historyków uważa, że to Sledda, a nie jego ojciec był rzeczywistym założycielem Królestwa Esseksu. 
Jego żoną była Ricula - siostra króla Kentu - Ethelberta. Miał z nią dwóch synów: Saeberta i Seksbalda.

</doc>
<doc id="2086296" url="https://pl.wikipedia.org/wiki?curid=2086296" title="Delegat (CLI)">
Delegat (CLI)

Delegaty w języku C# wywodzą się ze wskaźników do funkcji używanych w językach C/C++. Jednak niedoskonałością wskaźników jest to, iż nie gwarantują bezpiecznego zwracania typów danych jak i liczby podawanych parametrów (oraz ich typów). .NET Framework stworzył dla programistów bardzo podobny mechanizm, który zyskał dodatkową funkcjonalność. W efekcie delegaty dbają o bezpieczeństwo typów zwracanych obiektów i metod, na które wskazują. Te nowe typy danych zawierają trzy ważne informacje:
Deklaracja.
Deklaracje delegatów tworzymy podobnie jak zwykłe funkcje, poprzedzając je jedynie słowem kluczowym "delegate"
// Delegat potrafiący wskazać na jakąkolwiek metodę posiadającą 2 parametry typu całkowitego i zwracającą typ int
delegate int DelegatBin(int x, int y);
Delegaty mogą wskazywać tylko na funkcje o identycznych typach parametrów i typie zwracanym. Jeżeli chcemy wskazywać na metody np. typu char musimy stworzyć nowego delegata. Delegaty w języku C# są typami danych, które mogą zostać od razu zainicjowane. By tego dokonać musimy stworzyć obiekt delegatu i jako parametr podać nazwę funkcji, na którą ma wskazywać.
int funkcja(int x, int y)
return x + y;
//obiekt delegatu wskazujący na funkcję
DelegatBin nowyDelegat = new DelegatBin(funkcja);
//istnieje również taka możliwość przypisania
nowyDelegat = innaFunkcja;
Prosty przykładowy program pokazujący wykorzystanie
class Program
 delegate int DelegacjaM(int x, int y);
 static int Suma(int x, int y)
 return x + y;
 static int Roznica(int x, int y)
 return x - y;
 static void Main(string[] args)
 DelegacjaM delegat = new DelegacjaM(Suma);
 Console.WriteLine("Dodawanie 50+50 " + delegat(50,50) );// zauważmy w tym miejscu że obiekt delegatu zostaje wywołany jak zwykła funkcja
 delegat = Roznica;
 Console.WriteLine("\nOdejmowanie 30-20 " + delegat(30,20) );
 Console.ReadLine();
Delegaty można wykorzystać do pisania metod-wtyczek. Zmienna delegatu może otrzymać wartość w czasie wykonywania programu. Temat ten jest kluczem dla odpowiedniego zrozumienia funkcjonowania zdarzeń.
Funkcje zwrotne.
Jako że delegaty są obiektami, nie ma problemu przy przesyłaniu ich jako parametrów innych funkcji.
public int FooBar(int x, int y, DelegatBin nowyDelegat)
 return x + y + nowyDelegat(50, 60);
Wówczas możemy wywołać funkcję, na którą wskazuje obiekt naszego delegatu w funkcji FooBar.
Delegaty złożone.
Do delegatu można przypisać więcej niż jedną funkcję, lecz wtedy podczas jego wywołania wywołane zostaną wszystkie te funkcje, które do niego przypisaliśmy. Do przypisywania bądź usuwania funkcji służą operatory += i -=.
Funkcje anonimowe.
Istnieje równie możliwość tworzenia funkcji anonimowych przy użyciu delegatów, co pozwala na przyśpieszenie projektowania poprzez pominięcie nazwy metody.
Foo MyFoo = delegate(string M)
 Console.WriteLine(M);
MyFoo("Hello World");

</doc>
<doc id="2086297" url="https://pl.wikipedia.org/wiki?curid=2086297" title="Transactions of the American Mathematical Society">
Transactions of the American Mathematical Society

Transactions of the American Mathematical Society - czasopismo naukowe o tematyce matematycznej (miesięcznik) wydawane przez Amerykańskie Towarzystwo Matematyczne od 1900 roku. Artykuły zamieszczane w czasopiśmie muszą być nie krótsze niż 15 stron. Czasopismo znajduje się na tzw. liście filadelfijskiej.

</doc>
<doc id="2086301" url="https://pl.wikipedia.org/wiki?curid=2086301" title="Pedobear">
Pedobear

Pedobear (jap. "kuma"; wym. /ˈpiːdəbɛə/ lub /ˈpɛdəbɛɚ/) – mem internetowy pochodzący z serwisu 4chan.
Wygląd i zachowanie.
Pedobear jest ciemnobrązowym niedźwiedziem-pedofilem.
Nazwa.
Początkowo Pedobear nosił imię „Kuma”, co po japońsku oznacza „miś”, gdyż to właśnie w Japonii powstał. Dopiero po przeniesieniu go z Futaba Channel na 4chan zyskał nazwę „Pedobear”.
Nazwa „Pedobear” składa się z dwóch członów: 
Pedobear w kulturze masowej.
Pedobear jest znany głównie z serwisu 4chan, skąd rozprzestrzenił się w internecie. Jest bohaterem fotomontaży z udziałem małych dzieci, przeważnie w kontekście seksualnym, które następnie są przesyłane do działów /b/ i /gif/ w serwisie 4chan oraz do serwisów takich jak The Demotivators, oraz YouTube. 
Mimo swojej nazwy i natury jest postrzegany raczej jako postać budząca śmiech ze względu na swoje zachowanie i sposób przedstawienia.
4 lutego 2010 roku „Gazeta Olsztyńska” umieściła na swej okładce zdjęcie z olimpiady zimowej w Vancouver, przedstawiające Pedobeara w otoczeniu maskotek igrzysk. Zdjęcie użyte przez „Gazetę Olsztyńską” było fotomontażem wykonanym przez Kanadyjczyka Michaela R. Barricka, czego redaktorzy gazety nie spostrzegli.
W styczniu 2011 roku, postać Pedobeara została ponownie wykorzystana w reklamie szyldu nowo otwartego przedszkola w Mysłowicach. Tak jak w przypadku artykułu w Gazecie Olsztyńskiej - grafik agencji reklamowej, wykonujący szyld na zlecenie przedszkola, nie był świadomy tego, jak rysunek misia jest odbierany przez internautów. Po trzech dniach od publikacji informacji na portalach internetowych, szyld został zdjęty, a następnie zastąpiono go innym.

</doc>
<doc id="2086310" url="https://pl.wikipedia.org/wiki?curid=2086310" title="Kirowśke">
Kirowśke



</doc>
<doc id="2086312" url="https://pl.wikipedia.org/wiki?curid=2086312" title="Parafia Najświętszej Maryi Panny Nieustającej Pomocy w Andrespolu">
Parafia Najświętszej Maryi Panny Nieustającej Pomocy w Andrespolu

Parafia pw. Najświętszej Maryi Panny Nieustającej Pomocy w Andrespolu – parafia rzymskokatolicka znajdująca się w archidiecezji łódzkiej, w dekanacie Łódź-Olechów. Mieści się przy ulicy Krzywej. 
Historia.
Parafię erygował 11 września 1994 roku biskup Władysław Ziółek, na proboszcza powołano księdza Mariana Górkę. Budowę świątyni parafialnej rozpoczęto w kwietniu 2000 roku, kamień węgielny wmurowano 20 maja 2001 roku. Biskup Ziółek poświęcił kościół 4 maja 2003 roku. 
Od 2006 roku toczyły się prace związane z utworzeniem cmentarza parafialnego, który ostatecznie rozpoczął funkcjonowanie w 2011 roku.

</doc>
<doc id="2086313" url="https://pl.wikipedia.org/wiki?curid=2086313" title="Ryszard Kolasa">
Ryszard Kolasa

Ryszard Kolasa (ur. 17 kwietnia 1964, zm. 12 maja 2016) – polski lekkoatleta specjalizujący się w skoku o tyczce, brązowy medalista mistrzostw Europy juniorów (Schwechat 1983). Brat tyczkarzy Mariana i Adama.
Rekordy życiowe.
Podczas zawodów pokazowych w Sopocie (2 sierpnia 1986) uzyskał wynik 5,71 m. Rezultat ten nie został jednak uznany za oficjalny.

</doc>
<doc id="2086315" url="https://pl.wikipedia.org/wiki?curid=2086315" title="Andrův stadion">
Andrův stadion

Andrův stadion (tłum. "Stadion Andera") – stadion piłkarski w Ołomuńcu, w Czechach. Został otwarty w 1940. Jego pojemność wynosi 12 556 miejsc. Obiekt wyposażony jest w podgrzewaną murawę oraz oświetlenie o natężeniu 1676 luksów. Na stadionie swoje mecze rozgrywa Sigma Ołomuniec, jest on także areną zmagań reprezentacji Czech.
Historia.
Początki stadionu wiążą się z Josefem Anderem, ołomunieckim przedsiębiorcą i miłośnikiem futbolu. Pragnął on stworzyć w swoim mieście silną drużynę piłkarską oraz nowoczesny stadion, którego wówczas w Ołomuńcu brakowało. Zainicjował więc budowę obiektu na 20 000 miejsc rozpoczętą w 1938 i ukończoną w 1940. Jego ozdobą była żelbetowa trybuna usytuowana wzdłuż boiska, która została wysadzona pod koniec II wojny światowej przez wycofujące się niemieckie wojska (przed wysadzeniem Niemcy urządzili w niej skład amunicji). Tuż po wojnie na jej miejsce postawiono drewnianą trybunę, która służyła aż do 1976.
W 1950 zmieniono nazwę stadionu na "Stadion Míru" ("Stadion Pokoju"). W kolejnych latach stadion niszczał, bywały lata w których w ogóle nie był też używany. Zmieniło się to w 1969, kiedy to stadion otrzymała Sigma Ołomuniec. Przez pewien czas na stadionie prowadzono jedynie najpilniejsze prace remontowe. Pierwszą większą inwestycją było postawienie budynku klubowego z szatniami i biurami, gdyż zaplecze socjalne w drewnianej trybunie (zwanej potocznie "babička" ("babcia")) było nie do wykonania. Wiosną 1977 zburzono w końcu drewnianą konstrukcję i rozpoczęto budowę głównej trybuny, którą ukończono w 1979. Po awansie Sigmy do I ligi pojemność obiektu okazała się niewystarczająca, stąd dobudowano metalową konstrukcję zwiększając liczbę miejsc dwukrotnie. Jako że Sigma na dłużej zagościła w I lidze, w 1985 rozpoczęto budowę nowej trybuny wzdłuż boiska, naprzeciwko już istniejącej. Postawiono ją w szybkim tempie i wiosną 1986 stadion mógł pomieścić już 6000 kibiców.
Po transformacji ustrojowej stadion stał się własnością spadkobierców jego założyciela. Został jednak odkupiony przez klub, a w dowód szacunku przywrócono mu dawną nazwę, powstałą od nazwiska Josefa Andera. W 1993 postawiono oświetlenie oraz wymieniono murawę. W 1998 wydłużono główną trybunę oraz zainstalowano na niej nowe siedzenia. W czasie pięciu tygodni za jedną z bramek powstała także południowa trybuna z 1802 miejscami. Latem 2000 zainaugurowano z kolei brakującą trybunę północną. Rok później wschodnia trybuna doczekała się miejsc siedzących. W latach 2009-10 zbudowano nową trybunę południową, mogącą pomieścić 1894 widzów oraz kolejnych 460 w skyboksach.
Mecze reprezentacji.
Na stadionie pięciokrotnie wystąpiła reprezentacja Czech. Dwukrotnie grała na nim również kadra Czechosłowacji:

</doc>
<doc id="2086317" url="https://pl.wikipedia.org/wiki?curid=2086317" title="Słodowanie">
Słodowanie

Słodowanie – drugi etap podczas produkcji słodu nazywany inaczej kiełkowaniem ziarna.
Jest to skomplikowany proces fizjologiczny rozwoju kiełka liścieniowego i korzonkowego zarodka ziarna. Najczęściej wykorzystywany jest przez browary jako surowiec do warzenia piwa oraz destylarnie do produkcji whisky. Trwa on około 7 dni. 
W piwowarstwie słodowanie ziarna ma na celu rozluźnienie struktury bielma, rozpoczęcie procesu kiełkowania i dzięki temu wytworzenie odpowiedniej ilości enzymów. Tak przygotowane ziarno (słód) poddawane jest następnie procesowi zacierania, w którym skrobia jest w odpowiedniej temperaturze kleikowana (ok. 65 st C), a enzymy rozkładają ją na cukry proste. Dopiero rozłożenie skrobi na cukry proste pozwala drożdżom rozpocząć proces fermentacji.
Etapy tworzenia słodu.
Proces kiełkowania odbywa się w tzw. skrzyniach (skrzynio-suszniach) lub odpowiednio skonstruowanych bębnach. Skrzynie wyposażone są w specjalne urządzenia, które przewracają grubą warstwę ziarna w celu zapewnienia im jednakowych warunków rozwoju. Dawniej proces ten prowadzono na klepiskach (utwardzona powierzchnia, najczęściej podłogi stodół), gdzie warstwa słodu nazywała się grzędą.
Ziarno ręcznie układa się w jednolitą warstwę. W warstwie ziarna na klepiskach bardzo ciężko jest zapewnić odpowiednie warunki oraz dostęp powietrza dlatego do tego celu używane są narzędzia takie jak łopata czy radełko do orania grzędy.
Pod koniec okresu kiełkowania ziarna splatają się korzonkami. Kiedyś słodownik musiał ręcznie kopać i orać grzędę, ale dzisiejsze nowoczesne słodownie posiadają klimatyzacje. Wszystkie zabiegi wykonywane są mechanicznie.
To czy etap kiełkowania dobiegł końca sprawdza się przez badanie fizjologicznego rozwoju ziarna. W czasie procesu kiełkowania rozwijają się korzonki oraz kiełek liściowy, który nie może wyjść poza łuskę ziarna. Ziarno z uszkodzoną łuską nazywane jest huzarem. Ziarno z taką wadą nie może jednak przejść dalej, gdyż słód traci wtedy swoje wartości. Ogólnie ujmując w etapie kiełkowania dla słodowników oraz piwowarów najważniejsze są wytwarzające się w tym procesie enzymy. Są one tak ważne ponieważ wykorzystuje się je w etapie zacierania na warzelni. Jednak w procesie kiełkowania enzymy te powodują, że nierozpuszczalne i niedostępne składniki ziarna stają się dostępne dzięki uzyskaniu tzw. rozluźnienia ziarna.

</doc>
<doc id="2086318" url="https://pl.wikipedia.org/wiki?curid=2086318" title="Parafia Macierzyństwa Najświętszej Maryi Panny i św. Michała Archanioła w Bolesławiu">
Parafia Macierzyństwa Najświętszej Maryi Panny i św. Michała Archanioła w Bolesławiu

Parafia Macierzyństwa Najświętszej Maryi Panny i Świętego Michała Archanioła w Bolesławiu – rzymskokatolicka parafia z siedzibą w Bolesławiu, położona w dekanacie sławkowskim, diecezji sosnowieckiej, metropolii częstochowskiej w Polsce. Utworzona w 1798 roku.

</doc>
<doc id="2086319" url="https://pl.wikipedia.org/wiki?curid=2086319" title="Siły Zbrojne Polskiej Rzeczypospolitej Ludowej">
Siły Zbrojne Polskiej Rzeczypospolitej Ludowej

Siły Zbrojne Polskiej Rzeczypospolitej Ludowej (SZ PRL) – oficjalna nazwa sił zbrojnych PRL używana w czasie jego istnienia (1952–1989). Siły zbrojne Polski w okresie komunizmu (1944–1989) były określane przez ówczesne władze, propagandę oraz piśmiennictwo tego okresu jako „Ludowe Wojsko Polskie (LWP)”.
Geneza nazwy.
Przyjęta 22 lipca 1952 Konstytucja PRL zmieniła m.in. nazwę państwa na Polska Rzeczpospolita Ludowa (PRL). Jedną z konsekwencji nowej konstytucji była zmiana nazwy sił zbrojnych w Polsce na SZ PRL. Nazwa sił zbrojnych zawarta została w art. 6 Konstytucji PRL. Nazwa Siły Zbrojne PRL używana była przez łącznie 37 lat (1952–1989). Po zmianie konstytucji 29 grudnia 1989, w której m.in. zmieniono nazwę państwa na Rzeczpospolitą Polską (weszła w życie od 31 grudnia 1989) zastosowano określenie „Siły Zbrojne Rzeczypospolitej Polskiej”.

</doc>
<doc id="2086323" url="https://pl.wikipedia.org/wiki?curid=2086323" title="Polanka (szczyt)">
Polanka (szczyt)

Polanka (niem. "Wiesen Berge") – dwuwierzchołkowy szczyt (547, 543 m n.p.m.) w północno-zachodniej części Grzbietu Wschodniego w Górach Kaczawskich. Leży między Chmielarzem a Trzcińcem, w grzbiecie ciągnącym się na zachód od Bukowinki poprzez Marciniec, Rogacz, Dłużek, Chmielarz, Polankę, Trzciniec, Zadorę i Lipną w stronę Wojcieszowa. Od szczytu Polanki odchodzi ku południowemu zachodowi boczne ramię ze szczytem Bielec.
Zbudowana jest ze staropaleozoicznych skał metamorficznych pochodzenia wulkanicznego – zieleńców i łupków zieleńcowych oraz pochodzenia osadowego – fyllitów, łupków albitowo-serycytowych, chlorytowo-serycytowych i kwarcowo-serycytowych, należących do metamorfiku kaczawskiego.
Szczyt jest porośnięty lasem świerkowym z domieszką buka, grabu i dębu.

</doc>
<doc id="2086329" url="https://pl.wikipedia.org/wiki?curid=2086329" title="Siły Zbrojne PRL">
Siły Zbrojne PRL



</doc>
<doc id="2086331" url="https://pl.wikipedia.org/wiki?curid=2086331" title="Parafia Najświętszego Serca Pana Jezusa w Herbach">
Parafia Najświętszego Serca Pana Jezusa w Herbach

Parafia Najświętszego Serca Pana Jezusa w Herbach – parafia rzymskokatolicka, należy do diecezji gliwickiej (dekanat Sadów).
Parafia obejmuje miejscowość Herby, w Zakładzie Karnym w Herbach znajduje się podległa parafii kaplica św. Maksymiliana Kolbego.

</doc>
<doc id="2086332" url="https://pl.wikipedia.org/wiki?curid=2086332" title="Bielec (Góry Kaczawskie)">
Bielec (Góry Kaczawskie)

Bielec, Gruszka – słabo zaznaczające się wzniesienie(450 m n.p.m.) w północno-zachodniej części Grzbietu Wschodniego w Górach Kaczawskich. Stanowi zakończenie bocznego ramienia odchodzącego od szczytu Polanka w kierunku południowo-zachodnim, w stronę Wojcieszowa. Polanka z kolei znajduje się w grzbiecie ciągnącym się na zachód od Bukowinki poprzez Marciniec, Rogacz, Dłużek i Chmielarz, a dalej przez Trzciniec, Zadorę i Lipną w stronę Wojcieszowa. 
Bielec zbudowany jest ze staropaleozoicznych skał metamorficznych pochodzenia osadowego – fyllitów, łupków albitowo-serycytowych, chlorytowo-serycytowych i kwarcowo-serycytowych z wkładkami marmurów (wapieni krystalicznych – kalcytowych i dolomitowych), należących do metamorfiku kaczawskiego. Masyw poprzecinany jest żyłami permskich porfirów (ryolitów). Na południowych zboczach znajduje się wyrobisko nieczynnego kamieniołomu wapieni krystalicznych "Gruszka". Wyrobiska kamieniołomu ciągną się w kierunku szczytu Trzcińska. Stąd nazwa "Gruszka" była nadawana szczytowi Trzcińska oraz Bielca.
Szczyt i zbocza pokrywają łąki i zagajniki.

</doc>
<doc id="2086334" url="https://pl.wikipedia.org/wiki?curid=2086334" title="Komorów-Wieś">
Komorów-Wieś

Komorów-Wieś – nieoficjalna część wsi Komorów w Polsce położona w województwie mazowieckim, w powiecie pruszkowskim, w gminie Michałowice.
W latach 1975–1998 miejscowość należała administracyjnie do województwa warszawskiego.
Historia.
Miejscowość powstała po uwłaszczeniu chłopów w 1864 roku oddzielnie od majątku Komorów i początkowo liczyła około 20 gospodarstw. We wsi znajdował się młyn wodny nad zalewem na rzece Utracie, po I wojnie światowej zaopatrzony w turbinę elektryczną wytwarzającą prąd na potrzeby majątku. Młyn rozebrano po II wojnie światowej, śladem po nim jest istniejący do dziś Zbiornik Komorowski.
W latach 90. XX wieku Wspólnota Gruntowa Wsi Komorów przekazała obszar przy zbiegu ulic Turystycznej i Wiejskiej gminie Michałowice. Na terenie tym powstał ogródek jordanowski dla dzieci, korty tenisowe oraz stacja uzdatniania wody.

</doc>
<doc id="2086335" url="https://pl.wikipedia.org/wiki?curid=2086335" title="Josef Ander">
Josef Ander

Josef Ander młodszy (ur. 1888, zm. 1976) – syn Josefa Andera starszego, ołomuniecki przedsiębiorca, kolekcjoner i mecenas sztuki oraz miłośnik sportu (zwłaszcza piłki nożnej). Był właścicielem przejętej po ojcu (jako najstarszy z ośmiu synów) sieci handlowej ASO (Ander a syn Olomouc), do której rozwoju się znacznie przyczynił (firma była jednym z pionierów sprzedaży samoobsługowej w ówczesnej Czechosłowacji). Od jego nazwiska nosi nazwę ołomuniecki Andrův stadion, którego budowy w 1938 roku był inicjatorem.

</doc>
<doc id="2086339" url="https://pl.wikipedia.org/wiki?curid=2086339" title="Helga Radtke">
Helga Radtke

Helga Radtke (ur. 16 maja 1962 w Sanitz) – niemiecka lekkoatletka specjalizująca się w skoku w dal, a w końcowym okresie kariery również w trójskoku, uczestniczka letnich igrzysk olimpijskich w Barcelonie (1992), halowa mistrzyni świata z Paryża (1985) w skoku w dal. Do 1990 r. reprezentantka Niemieckiej Republiki Demokratycznej.

</doc>
<doc id="2086347" url="https://pl.wikipedia.org/wiki?curid=2086347" title="Wacom">
Wacom

 – japońska spółka z oddziałami na całym świecie zajmująca się produkowaniem tabletów graficznych, tabletów do podpisu elektronicznego, smartpadów, piórek do tabletów multimedialnych i smartfonów z siedzibą główną w mieście Kazo, w prefekturze Saitama w Japonii. Europejski oddział znajduje się w Niemczech w Düsseldorfie. Nazwa firmy jest kontaminacją japońskich słów: "Wa" - harmonia i "Komu" - komputer. Firmę tę można zaliczyć do jednego z największych na świecie producentów tabletów graficznych. Jej produkty są popularne wśród grafików, architektów i projektantów. Firma jest w posiadaniu patentów dotyczących rysika m.in. zastosowanie indukcji elektromagnetycznej, dzięki której niepotrzebne są baterie do zasilania rysika. Ponadto Wacom jest twórcą technologii, która jest zastosowana w większości Tabletów PC i nosi nazwę Penabled Technology.
Linie produktów.
Wacom posiada kilka linii produktów, skierowanych do różnych odbiorców. Do części z nich dołączane jest oprogramowanie np. Corel Painter Essentials czy ArtRage. Do każdego tabletu jest dołączone piórko, dodatkowo w przypadku modeli z serii Touch interakcja z urządzeniem zachodzi przy pomocy gestów dłoni. Do każdego urządzenia dołączony jest sterownik dla systemów Mac OS X oraz Microsoft Windows. Tablety pracują również pod niektórymi wersjami Linuxa (sterowniki tworzy środowisko linuxowe). Dostępnie obecnie modele komunikują się z komputerem za pomocą interfejsu USB lub Bluetooth.
Intuos (od 2013).
Seria ta jest kierowana do domowych użytkowników. W zależności od wersji, urządzenie oferuje 4096 poziomów nacisku i rozdzielczość 2540 lpi. W tej serii występują urządzenia : Pen, Pen &amp; Touch. Urządzenia występują w rozmiarach A5 i A6. Wersje różnią się rozmiarem i designem, oraz dołączanymi do pobrania programami.
Intuos Pro (od 2013 dawniej Intuos do wersji Intuos 5).
Produkty z tej serii są skierowane do profesjonalistów. Ostatnia wersja tabletu tj. Intuos PRO obecnie występuje tylko w dwóch rozmiarach medium PTH-660 i large PTH-860. Ilość poziomów nacisku dla najnowszej wersji to 8192, rozpoznawany kąt nachylenia to 60 stopni (medium i large), a rozdzielczość 5080 lpi. Powyższe wartości są stałe dla wszystkich modeli z tej linii produktów od roku 2017. Poniżej przedstawione są wymiary wszystkich dostępnych wersji tabletu. Wersje Medium i Large posiadają wersje Paper Edition, umożliwiające pracę z tabletem w trybie Smartpad (rysowanie na papierze, zapis elektroniczny w pamięci tabletu).
Cintiq i Cintiq Pro.
Urządzenia z tej serii należą do najwyższej półki cenowej. Są one połączeniem tabletu z wyświetlaczem LCD. Takie rozwiązanie pozwala na najbardziej naturalną pracę, podobną do rzeczywistego rysowania. Tak jak wszystkie serie, tak i ta posiada kilka modeli różniących się rozmiarami:
MobileStudio Pro.
Tablety multimedialne pracujące w oparciu o system Windows 10 w dwóch rozmiarach 13" (2K) i 16 (4K) w kilku konfiguracjach sprzętowych.
Smartpady.
 Bamboo Smartpad jest inteligentnym notatnikiem z eleganckim długopisem i miejscem dla Twojej ulubionej kartki papieru. Pozwala pisać ręcznie i zapisuje Twoje odręczne notatki lokalnie w urządzeniu lub w chmurze(po synchronizacji przez specjalną aplikację), gdzie są dostępne do edycji, archiwizacji i dostępu w dowolnym miejscu.
Modele:

</doc>
<doc id="2086350" url="https://pl.wikipedia.org/wiki?curid=2086350" title="Parafia św. Józefa w Krupskim Młynie">
Parafia św. Józefa w Krupskim Młynie

Parafia Świętego Józefa w Krupskim Młynie należy do diecezji gliwickiej (dekanat Toszek).
Do parafii należą wierni z miejscowości: Krupski Młyn, Kanol i Ziętek.

</doc>
<doc id="2086354" url="https://pl.wikipedia.org/wiki?curid=2086354" title="Trzciniec (szczyt)">
Trzciniec (szczyt)

Trzciniec (dawniej też Gruszka) (niem. "Rohrs-Berg") - szczyt (469 m n.p.m.) w północnej części Grzbietu Wschodniego Gór Kaczawskich. Stanowi zakończenie grzbietu ciągnącego się na zachód od Bukowinki poprzez Marciniec, Rogacz, Dłużek, Chmielarz, Polankę po Trzciniec. Na południe od Trzcińca znajduje się boczne ramię odchodzące od Polanki ku południowemu zachodowi, zakończone szczytem Bielec.
Trzciniec zbudowany jest ze staropaleozoicznych skał metamorficznych pochodzenia wulkanicznego - zieleńców i łupków zieleńcowych oraz pochodzenia osadowego - fyllitów, łupków albitowo-serycytowych, chlorytowo-serycytowych i kwarcowo-serycytowych, z wkładkami marmurów (wapieni krystalicznych - kalcytowych i dolomitowych), należących do metamorfiku kaczawskiego. Marmury budują szczyt i południowe zbocza oraz wzniesienie Bielec. Były one eksploatowane w wyrobisku nieczynnego obecnie kamieniołomu "Gruszka", które ciągnie się aż do Bielca. Stąd nazwa "Gruszka" była nadawana szczytowi Trzcińska oraz Bielca.
Szczyt i zbocza pokrywają łąki i niewielkie zagajniki.

</doc>
<doc id="2086355" url="https://pl.wikipedia.org/wiki?curid=2086355" title="Potencjał cieplarniany">
Potencjał cieplarniany



</doc>
<doc id="2086358" url="https://pl.wikipedia.org/wiki?curid=2086358" title="Edward Marzec">
Edward Marzec

Edward Marzec, syn Stanisława i Marianny z Kapustów (ur. 19 stycznia 1914 w Jakubowicach pod Proszowicami, zm. 4 marca 1962 w Warszawie) – polski pisarz i działacz ruchu ludowego, w 1957–1958 wiceminister Kultury i Sztuki, odznaczony krzyżem kawalerskim Orderu Odrodzenia Polski. Autor m.in. zbioru wierszy "Wnuczek orze" oraz powieści "Słońce wschodzi" o życiu polskiej wsi. Pochowany na Cmentarzu Wojskowym na Powązkach w Warszawie (kwatera C2-7-6).
W jego rodzinnych Jakubowicach istnieje obecnie Dom Ludowy im. Edwarda Marca.

</doc>
<doc id="2086360" url="https://pl.wikipedia.org/wiki?curid=2086360" title="Parafia Niepokalanego Poczęcia Najświętszej Maryi Panny w Malczycach">
Parafia Niepokalanego Poczęcia Najświętszej Maryi Panny w Malczycach

Parafia Niepokalanego Poczęcia Najświętszej Maryi Panny w Malczycach – znajduje się w dekanacie Środa Śląska w archidiecezji wrocławskiej. Jej proboszczem jest ks. Bolesław Sylwestrzak. Obsługiwana przez kapłana archidiecezjalnego. Erygowana w 1915 r.
Wspólnoty i Ruchy.
Żywy Różaniec, Akcja Katolicka, Oaza, Eucharystyczny Ruch Młodych, Lektorzy, Ministranci.

</doc>
<doc id="2086361" url="https://pl.wikipedia.org/wiki?curid=2086361" title="Sangu">
Sangu



</doc>
<doc id="2086365" url="https://pl.wikipedia.org/wiki?curid=2086365" title="Bielec">
Bielec

2 cieki w Polsce:
3 oronimy w Polsce:

</doc>
<doc id="2086367" url="https://pl.wikipedia.org/wiki?curid=2086367" title="Język sangu">
Język sangu

Język sangu – język z rodziny bantu, używany w Gabonie. W 2007 roku liczba mówiących wynosiła ok. 30 tys.

</doc>
<doc id="2086372" url="https://pl.wikipedia.org/wiki?curid=2086372" title="Parafia Najświętszego Serca Pana Jezusa w Mysłakowicach">
Parafia Najświętszego Serca Pana Jezusa w Mysłakowicach

Parafia Najświętszego Serca Pana Jezusa w Mysłakowicach – parafia rzymskokatolicka w dekanacie mysłakowickim w diecezji Legnickiej. Erygowana w 1957. Jej proboszczem jest ks. Mieczysław Bętkowski. 

</doc>
<doc id="2086384" url="https://pl.wikipedia.org/wiki?curid=2086384" title="Boeing 747-400">
Boeing 747-400

Boeing 747-400 – szerokokadłubowy i dwupokładowy, czterosilnikowy samolot pasażerski o dalekim zasięgu. Dostępny również w wersji towarowej, jest najlepiej sprzedającym się modelem z rodziny 747. Boeing 747-400 jest przedostatnią wersją 747, ostatnia to Boeing 747-8. W ciągu 20 lat produkcji – Boeing wypuścił na rynek 694 sztuki 747-400 w różnych wariantach. Ostatni egzemplarz został dostarczony w grudniu 2009 liniom LoadAir Cargo.
Projekt i pierwszy lot.
W październiku 1985 roku Boeing Commercial Airplanes ogłosił powstanie 747-400. W styczniu 1988 roku pierwszy 747-400 wyjechał z hangaru, by wzbić się w powietrze 29 kwietnia 1988. 10 stycznia 1989 roku Boeing Company otrzymał certyfikat na loty z silnikami Pratt &amp; Whitney PW4000, 18 maja 1989 – General Electric CF6-80C2s oraz 8 czerwca 1989 na Rolls-Royce RB211-524Gs.
26 stycznia 1989 roku Boeing 747-400 trafił do amerykańskiego przewoźnika Northwest Airlines by rozpocząć służbę 9 lutego na trasie Minneapolis – Phoenix.
Warianty.
W porównaniu do wersji 747-300 – model 400 ma szersze zakończenia skrzydeł, winglety i nowocześniejszy, szklany kokpit, nie wymagający obecności mechanika pokładowego podczas lotu. Mimo przedłużenia skrzydeł – ich masa została zmniejszona poprzez użycie do budowy stopów aluminium. Zamontowano również dodatkowy zbiornik paliwa w stateczniku poziomym, bardziej wydajne silniki oraz innowacyjny wystrój kabiny pasażerskiej zapewniający wyższy komfort lotu.
747-400 charakteryzuje się dwa razy dłuższym pokładem górnym, w porównaniu do wersji podstawowej.
W 1989 roku linie lotnicze Qantas ustanowiły rekord świata pokonując 747-400 bez przerwy dystans pomiędzy Londynem a Sydney (18 tys. km) w czasie 20 godzin i 9 minut. Lot odbył się bez pasażerów i załadunku.
Produkcja 747-400 oficjalnie ustała 15 marca 2007, kontrakty na ostatnie 4 egzemplarze będące w trakcie realizacji zostały rozwiązane przez Philippine Airlines. W listopadzie 2002 China Airlines zamówiły 4 pasażerskie 747-400. Zamówienie zostało zrealizowane w ciągu dwóch lat, tym samym 7 grudnia 2004 dostarczono do przewoźnika ostatni 747-400.
Boeing 747-400F (od ) to wersja towarowa z projektem kadłuba zaczerpniętym z Boeinga 747-200F. Pierwszy lot odbył się 4 maja 1993, a samolot wszedł do służby 17 listopada 1993 w barwach Cargolux Airlines.
747-400F może pokonać do 8240 km z ładunkiem o masie 113 000 kg. Jest to jedyny model cargo, który posiada duże boczne drzwi oraz otwierany nos, taka kombinacja pozwala na umieszczanie w nim zarówno wysokich (do 12 m), jak i bardzo długich ładunków. Ponadto w wyposażeniu wersji znajduje się zmechanizowany system załadunkowy.
Od wersji pasażerskiej różni się zdecydowanie krótszym pokładem górnym.
Ogółem Boeing dostarczył 126 maszyn tego typu m.in. liniom: China Airlines, Singapore Airlines, Korean Air, UPS, Cathay Pacific Airways. Odbiorcą ostatniego egzemplarza był Nippon Cargo Airlines.
Boeing 747-400M to wariant pasażersko-towarowy. Tylna część samolotu to powierzchnia cargo, dlatego też – tuż za lewym skrzydłem znajdują się duże boczne drzwi, dopasowane do kadłuba.
Pierwszy lot został wykonany 30 czerwca 1989, a samolot wszedł do służby 12 września tego samego roku, w barwach KLM.
Boeing wyprodukował 61 maszyn tego typu, m.in. dla linii Kuwait Airways, EVA Air, Air China, Lufthansa i Air France. Ostatni egzemplarz trafił do KLM 10 kwietnia 2002.
Boeing 747-400D (od ) – wersja o krótkim zasięgu zaprojektowania na potrzeby japońskich linii Japan Airlines. Samolot jest w stanie pomieścić 568 pasażerów w dwóch klasach oraz 111 605 kg cargo. W tym wariancie nie posiada wingletów oraz poszerzonych końcówek skrzydeł, gdyż na krótkich dystansach winglety nie zmieniłyby znacząco osiągów maszyny. Zasięg 747-400D wynosi jedynie 2905 km, jednak w razie potrzeby może być zamieniony na wersję długodystansową.
Pierwszy lot odbył się 18 marca 1991 roku, a samolot rozpoczął służbę w barwach Japan Airlines 22 października 1991.
Boeing wyprodukował 19 egzemplarzy 747-400D – 11 dla All Nippon Airways oraz 8 dla Japan Airlines, ostatni trafił na rynek w grudniu 1995.
747-400ER (od ) – wersja o przedłużonym zasięgu do 14 205 km, co możliwe było dzięki dodaniu dwóch bądź jednego (zależnie od wybranej opcji) zbiornika paliwa.
28 listopada 2000 australijskie linie lotnicze Qantas zamówiły sześć maszyn tego typu, pierwsza rozpoczęła służbę 31 października 2002 roku. To było jedyne zamówienie na pasażerski typ 747-400ER.
Zmodyfikowany 747-400ER, nad którym prace rozpoczęto 30 kwietnia 2001. Budową maszyna podobna jest do 747-400F, jednak ma znacznie zwiększoną pojemność cargo. Maksymalna masa startowa wynosi 412 000 kg, a maksymalny załadunek 112 760 kg. W trybie zamówienia linie lotnicze mogą wybrać pomiędzy dodatkowymi 9980 kg załadunku bądź zwiększonym zasięgiem do maksymalnego czyli o 972 km więcej niż wersja podstawowa 747-400. Maksymalny zasięg samolotu wynosi 9200 km – około 525 km więcej niż pozostałe 747-400. Ponadto 747-400ERF ma wzmocniony kadłub, części skrzydeł, podwozie, a także nowe, większe opony.
Boeing wyprodukował 40 maszyn tego typu. Pierwszy został dostarczony do Air France (przez ILFC) 17 października 2002. Ostatni egzemplarz trafił do odbiorcy 22 grudnia 2009 roku.
Boeing 747-400BCF (od ) to specjalna, towarowa wersja 747-400.
Pierwszy egzemplarz trafił do Cathay Pacific w 2005 roku.
Odbiorcami są m.in. Air China Cargo, Japan Airlines, Martinair Cargo (przez Guggenheim Aviation Partners), Korean Air i Singapore Airlines.
Specjalna wersja 747-400 służąca do przewożenia części swojego następcy, Boeinga 787 Dreamlinera, od dostawców z całego świata. 13 października 2003 roku Boeing ogłosił, że z powodu budowy B787 zmodyfikuje 3 pasażerskie maszyny 747-400 według projektu 747-400LCF.
LCF ma wypukły kadłub podobny do maszyn takich jak: Super Guppy czy Airbus A300-600ST Beluga, które również stosowane są do przewożenia skrzydeł i kadłubów produkowanych maszyn pomiędzy podwykonawcami i fabrykami producentów. 747-400LCF zabiera na pokład trzy razy więcej ładunku niż 747-400F. W czerwcu 2006 pierwsza maszyna została ukończona. Boeing nadał maszynie nazwę "Dreamlifter", co było nawiązaniem do budowanego w owym czasie Dreamlinera.
Pierwszy lot testowy odbył się z międzynarodowego tajwańskiego lotniska Taoyuan – 9 września 2006 roku. Dwa z trzech 747-400LCF rozpoczęły służbę w 2007.
Dzięki tej maszynie terminy dostawy skrzydeł (budowanych w Japonii) skróciły się z 30 dni do 8 godzin.
Odbiorcy.
Lista nabywców wszystkich wariantów samolotu Boeing 747-400.
British Airways podjęły decyzję, że będą zastępować wycofywane z eksploatacji Boeingi 747-400 (4-silnikowe) Airbusami A350 (dwusilnikowymi, pierwotnie konkurent Boeing 787 Dreamliner).
Katastrofy i wypadki.
1993 – China Airlines.
4 listopada 1993 roku lot 605 linii China Airlines uległ wypadkowi podczas lądowania na lotnisku Kai Tak International Airport w Hongkongu.
Z powodu burzy tropikalnej Ira – na 13 minut przed fatalnym lądowaniem, pilot British Airways odmówił tego samego podejścia. Boeing 747-400 (numer rejestracyjny B-165) dotknął pasa ponad 640 metrów za progiem przy bocznym wietrze o prędkości 20 węzłów. Automatyczne hamulce zostały wyłączone przez pilota na kilka chwil przed przyziemieniem, postanowił on użyć hamulców ręcznych i odwracacza ciągu.
Gdy kapitan zorientował się, że nie wystarczy pasa startowego na wyhamowanie samolotu – zwrócił maszynę gwałtownie w lewo, samolot zaczął się ślizgać i ostatecznie osiadł na mieliźnie odwrócony o prawie 180 stopni w stosunku do kierunku pasa.
Śledczy ustalili, że przyczyną wypadku było niedopełnienie procedur przez kapitana, który powinien zrezygnować z lądowania przy panujących warunkach pogodowych.
W wyniku wypadku z 396 osób znajdujących się na pokładzie (374 pasażerów i 22 członków załogi) – 22 zostały lekko ranne. Zniszczony samolot służy jako obiekt ćwiczeń straży pożarnej.
1998 – Korean Air.
5 sierpnia 1998 roku Boeing (numer rejestracyjny 747-4B5 HL7496) linii Korean Air wystartował z tokijskiego lotniska Narita do Seulu. Z powodu złej pogody i ulewnego deszczu załoga została zmuszona do zmiany kierunku i lądowania na koreańskim lotnisku Cheju. Samolot wystarował z Cheju po kilku godzinach by ponownie wyruszyć w stronę Seulu. Podczas przyziemienia samolot podskoczył po czym zaczął ślizgać się po pasie, by ostatecznie zatrzymać się na trawiastym terenie, 100 metrów za pasem startowym. Nikt nie został ranny.
2000 – Singapore Airlines.
31 października 2000 roku o godzinie 23:18 Boeing 747-412 (numer rejestracyjny 9V-SPK), należący do linii Singapore Airlines, lecący z Taoyuan do Los Angeles, kilka chwil po starcie uderzył w terminal cargo.
Przyczyną katastrofy była zła widoczność z powodu ulewnego deszczu, piloci nie wiedzieli, że znajdują się na remontowanym pasie 05R zamiast wyznaczonego 05L. Podczas rozbiegu maszyna staranowała pojazdy należące do firm remontowych, co spowodowało oderwanie podwozia i zniszczenie przedniej części maszyny, by chwilę później uderzyć w terminal cargo.
Spośród 179 osób znajdujących się na pokładzie (159 pasażerów i 20 członków załogi) w wyniku katastrofy życie straciły 83 osoby, a 71 zostało rannych.
2008 – All Nippon Airways.
3 sierpnia 2008 roku na lotnisku Don Muang w Bangkoku podczas czyszczenia wnętrza Boeinga 747-481D (numer rejestracyjny: JA8955) użyto łatwopalnych substancji. Doprowadziły one do pożaru, który strawił samolot. W czasie wypadku nikt nie znajdował się na pokładzie maszyny.
2010 – UPS.
3 sierpnia 2010 krótko po starcie z lotniska w Dubaju uległ katastrofie Boeing 747-44AF (SCD) (numer rejestracyjny: N571UP) lot 006 należący do UPS. Zginęło 2 pilotów.
Do katastrofy doszło o godzinie 19:39. Samolot startował z załadunkiem do Kolonii w Niemczech. Władze lotnictwa cywilnego Zjednoczonych Emiratów Arabskich poinformowały, że 21 minut po starcie otrzymali informację z Bahrajnu, że maszyna wraca do Dubaju z kokpitem pełnym dymu. Z relacji świadków wynika, że maszyna płonęła przed uderzeniem w ziemię, na terenie bazy wojskowej. Jako przyczynę katastrofy wskazano samozapalenie się transportowanego ładunku- baterii litowo-jonowych. Na pokładzie samolotu znajdowało się 81000 takich baterii.

</doc>
<doc id="2086390" url="https://pl.wikipedia.org/wiki?curid=2086390" title="Parafia Najświętszego Serca Pana Jezusa w Nakle Śląskim">
Parafia Najświętszego Serca Pana Jezusa w Nakle Śląskim

Parafia Najświętszego Serca Pana Jezusa w Nakle Śląskim należy do diecezji gliwickiej (dekanat Żyglin).

</doc>
<doc id="2086393" url="https://pl.wikipedia.org/wiki?curid=2086393" title="Frank Rutherford">
Frank Rutherford

Frank Garfield Rutherford, Jr. (ur. 23 listopada 1964) – bahamski lekkoatleta specjalizujący się w trójskoku, trzykrotny uczestnik letnich igrzysk olimpijskich (1988, 1992, 1996), pierwszy w historii medalista olimpijski z Bahamów (Barcelona 1992). Za swoje osiągnięcia w 2003 r. odznaczony został Orderem Imperium Brytyjskiego.

</doc>
<doc id="2086402" url="https://pl.wikipedia.org/wiki?curid=2086402" title="Parafia Najświętszego Serca Pana Jezusa w Poraju">
Parafia Najświętszego Serca Pana Jezusa w Poraju

Parafia Najświętszego Serca Pana Jezusa w Poraju – parafia rzymskokatolicka w Poraju. Należy do Dekanatu Poraj archidiecezji częstochowskiej. Została utworzona 27 czerwca 1950 roku. Parafię prowadzą księża archidiecezjalni.
Historia.
Od 1929 r. ksiądz z parafii w Choroniu dojeżdżał do kaplicy w Domu Opieki dla Dorosłych, prowadzonym przez Siostry Albertynki. W latach 1936-1939 wybudowano kościół parafialny. Podczas okupacji niemieckiej Poraj znalazł się w granicach III Rzeszy, a Choroń w granicach Generalnego Gubernatorstwa. Wskutek tego 1 października 1942 r. w Poraju utworzono ekspozyturę z własnym duszpasterzem. 27 czerwca 1950 r. biskup częstochowski Teodor Kubina utworzył odrębną parafię w Poraju. Jej obszar wydzielono z parafii w Choroniu. 

</doc>
<doc id="2086412" url="https://pl.wikipedia.org/wiki?curid=2086412" title="Andrzej Bochenek">
Andrzej Bochenek

Andrzej Alojzy Bochenek (ur. 21 czerwca 1949 w Zabrzu) − polski kardiochirurg, profesor nauk medycznych i nauczyciel akademicki.
Kierownik I Kliniki Kardiochirurgii GCM Śląskiego Uniwersytetu Medycznego w Katowicach, członek Zarządu Głównego Polskiego Towarzystwa Kardiologicznego oraz współzałożyciel sieci klinik American Heart of Poland.
Życiorys.
Absolwent Śląskiego Uniwersytetu Medycznego w Katowicach (1973). Posiada specjalizacje w zakresie kardiochirurgii, chirurgii ogólnej i angiologii. Swoje umiejętności zawodowe doskonalił w wiodących ośrodkach kardiochirurgii w Polsce (Warszawa, Poznań, Kraków, Zabrze) oraz w czasie licznych pobytów w renomowanych klinikach Europy i U.S.A. (National Heart Institute – Londyn, Cardiothoracic Department – Leicester, Karoliński Instytut – Sztokholm, Oxford Radclife Hospital, Deborah Heart and Lung Center – Browns Mills, U.S.A.).
Praca w Klinice Kardiochirurgii w Zabrzu.
Od 1973 roku pracował w Klinice Kardiochirurgii w Zabrzu początkowo pod kierunkiem prof. Tadeusza Paliwody, w latach 1984–1988 był zastępcą prof. Zbigniewa Religi, gdzie wspólnie z nim uczestniczył w pierwszych udanych transplantacjach serca i w pierwszym zastosowaniu mechanicznego wspomagania niewydolnego serca.
Praca w Klinice Kardiochirurgii w Katowicach.
W 1988 roku stworzył I Klinikę Kardiochirurgii Śląskiego Uniwersytetu Medycznego w Katowicach Ochojcu, którą kierował do roku 2013.
W I Klinice Kardiochirurgii, w której do 2010 roku zoperowano ok. 20 000 chorych, Andrzej Bochenek wyszkolił 13 specjalistów w zakresie kardiochirurgii i 13 specjalistów chirurgii ogólnej, stopień doktora nauk medycznych uzyskało 12 lekarzy, a 4 lekarzy uzyskało stopień doktora habilitowanego.
Klinika jest znana z dużego doświadczenia w chirurgicznym leczeniu choroby wieńcowej, operacji małoinwazyjnych choroby wieńcowej z użyciem endoskopii (MIDCAB) i operacji endowizyjnych zastawki mitralnej. Do tych operacji wykorzystuje się od 2001 roku roboty operacyjne (AESOP). 
W Klinice, którą kieruje Andrzej Bochenek, wykonuje się operacje wieńcowe i zastawkowe u chorych z zaawansowaną niewydolnością serca. 
Dzięki prowadzeniu programów naukowych Klinika wprowadza najnowsze osiągnięcia chirurgii serca np. małoinwazyjne i przezskórne implantacje zastawki aortalnej, leczenie operacyjne zaburzeń rytmu serca oraz naprawy zastawki dwudzielnej metodą małoinwazyjną. 
Andrzej Bochenek wykonał ponad 100 operacji Świadków Jehowy, bez użycia homologicznej krwi, stosując nowoczesne metody alternatywne – hemodylucje i śródoperacyjne odzyskiwanie krwi.
Badania naukowe.
Jest koordynatorem wielu badań naukowych, jest autorem 225 doniesień naukowych w recenzowanych czasopismach medycznych, autorem 17 rozdziałów w podręcznikach medycznych. Jest częstym wykładowcą na prestiżowych zjazdach naukowych w Polsce i za granicą. Jest uczestnikiem i koordynatorem wielu międzynarodowych badań naukowych takich jak: ART., ASSERT, CT-CP003, FREEDOM, HA-008, INO-1001, RSD 1235, RIME, STICH, SYNTAX.
Odznaczenia i nagrody.
Jest członkiem towarzystw naukowych: Polskiego Towarzystwa Kardiologicznego, Polskiego Towarzystwa Torako-Kardiochirurgicznego, European Association for Cardiothoracic Surgery, International Society of Cardio-Thoracic Surgeons (ISCTS), Society of Cardiothoracic Section of Great Britain &amp; Ireland, Society of Minimal Invasive Surgery.
Za zasługi dla rozwoju kardiochirurgii został nagrodzony medalem Polskiego Towarzystwa Lekarskiego Gloria Medicine oraz Medalem Computer Honor Awards. Prof. Andrzej Bochenek jest kawalerem Krzyża Oficerskiego Orderu Odrodzenia Polski oraz laureatem „Platynowego Lauru Kompetencji i Umiejętności”. 
Za osiągnięcia naukowe został laureatem wielu nagród resortowych Ministra Zdrowia, Rektora Śląskiego Uniwersytetu Medycznego, Polskiego Towarzystwa Kardiologicznego i Wojewody Śląskiego.
W roku 2009, wraz z żoną Krystyną, otrzymał Nagrodę im. Wojciecha Korfantego przyznawaną przez Związek Górnośląski.
Życie prywatne.
Wdowiec po Krystynie Bochenek, ma dwoje dzieci: córkę Magdalenę i syna Tomasza, który także został lekarzem.

</doc>
<doc id="2086414" url="https://pl.wikipedia.org/wiki?curid=2086414" title="Parafia św. Antoniego Padewskiego w Prostkach">
Parafia św. Antoniego Padewskiego w Prostkach

Parafia św. Antoniego Padewskiego w Prostkach – rzymskokatolicka parafia z siedzibą w Prostkach, należąca do dekanatu Ełk – Matki Bożej Fatimskiej diecezji ełckiej.
Erygowana w 1962. Kierownikiem budowy kościoła był Waldemar Pieńkowski.

</doc>
<doc id="2086426" url="https://pl.wikipedia.org/wiki?curid=2086426" title="Kerstin Walther">
Kerstin Walther

Kerstin Walther (ur. 15 kwietnia 1961 w Altenburgu) – wschodnioniemiecka lekkoatletka specjalizująca się w biegach sprinterskich, trzykrotna złota medalistka mistrzostw Europy juniorów z Bydgoszczy (1979).

</doc>
<doc id="2086429" url="https://pl.wikipedia.org/wiki?curid=2086429" title="Sedlo pod Osobitou">
Sedlo pod Osobitou



</doc>
<doc id="2086431" url="https://pl.wikipedia.org/wiki?curid=2086431" title="Studená dolina">
Studená dolina



</doc>
<doc id="2086433" url="https://pl.wikipedia.org/wiki?curid=2086433" title="Zadná Látaná dolina">
Zadná Látaná dolina



</doc>
<doc id="2086437" url="https://pl.wikipedia.org/wiki?curid=2086437" title="Západné Tatry">
Západné Tatry



</doc>
<doc id="2086439" url="https://pl.wikipedia.org/wiki?curid=2086439" title="Hutianské sedlo">
Hutianské sedlo



</doc>
<doc id="2086441" url="https://pl.wikipedia.org/wiki?curid=2086441" title="Chočské vrchy">
Chočské vrchy



</doc>
<doc id="2086442" url="https://pl.wikipedia.org/wiki?curid=2086442" title="Tichá dolina">
Tichá dolina



</doc>
<doc id="2086444" url="https://pl.wikipedia.org/wiki?curid=2086444" title="Kvačianska dolina">
Kvačianska dolina



</doc>
<doc id="2086447" url="https://pl.wikipedia.org/wiki?curid=2086447" title="Tatranská magistrála">
Tatranská magistrála



</doc>
<doc id="2086449" url="https://pl.wikipedia.org/wiki?curid=2086449" title="Ľaliové sedlo">
Ľaliové sedlo



</doc>
<doc id="2086452" url="https://pl.wikipedia.org/wiki?curid=2086452" title="Beskid Kysucki">
Beskid Kysucki



</doc>
<doc id="2086453" url="https://pl.wikipedia.org/wiki?curid=2086453" title="Parafia Trójcy Świętej w Wieszowie">
Parafia Trójcy Świętej w Wieszowie

Parafia Trójcy Świętej w Wieszowie należy do diecezji gliwickiej (dekanat Pyskowice).
Ulice należące do parafii.
Wieszowa: Bytomska, Tysiąclecia, Dolna, Dworcowa, Sienkiewicza, Jagodowa, Prusa, Grunwaldzka, Kochanowskiego, Konary, Mickiewicza, Moniuszki, Tarnogórska, Polna, Leśna, Lompy, Kościuszki, Powstańców, Wolności, Robotnicza, Racławicka, Szopena, Słowiańska, Strzody, Górna, Wyścigowa, Słowackiego, Orzeszkowej, Wojska Polskiego, Robotnicza

</doc>
<doc id="2086457" url="https://pl.wikipedia.org/wiki?curid=2086457" title="Sielnické vrchy">
Sielnické vrchy



</doc>
<doc id="2086462" url="https://pl.wikipedia.org/wiki?curid=2086462" title="ETEC">
ETEC



</doc>
<doc id="2086463" url="https://pl.wikipedia.org/wiki?curid=2086463" title="Velký Choč">
Velký Choč



</doc>
<doc id="2086464" url="https://pl.wikipedia.org/wiki?curid=2086464" title="Enterotoksynogenny szczep pałeczki okrężnicy">
Enterotoksynogenny szczep pałeczki okrężnicy

Enterotoksynogenny szczep pałeczki okrężnicy, ETEC (od ang. "enterotoxigenic Escherichia coli") – szczep pałeczki okrężnicy ("Escherichia coli") wytwarzający następujące enterotoksyny:
Obie toksyny są strukturalnie i funkcjonalnie podobne do toksyny cholery (którą wydziela przecinkowiec cholery) i pobudzają cyklazę guanylową, zaburzając tym samym transport jonowy.

</doc>
<doc id="2086465" url="https://pl.wikipedia.org/wiki?curid=2086465" title="Velké Biele pleso">
Velké Biele pleso



</doc>
<doc id="2086466" url="https://pl.wikipedia.org/wiki?curid=2086466" title="Kežmarské Biele pleso">
Kežmarské Biele pleso



</doc>
<doc id="2086467" url="https://pl.wikipedia.org/wiki?curid=2086467" title="Biały Staw Kieżmarski">
Biały Staw Kieżmarski



</doc>
<doc id="2086470" url="https://pl.wikipedia.org/wiki?curid=2086470" title="Kopské sedlo">
Kopské sedlo



</doc>
<doc id="2086471" url="https://pl.wikipedia.org/wiki?curid=2086471" title="Chata pri Zelenom plese">
Chata pri Zelenom plese



</doc>
<doc id="2086472" url="https://pl.wikipedia.org/wiki?curid=2086472" title="Uhorský karpatský spolok">
Uhorský karpatský spolok



</doc>
<doc id="2086473" url="https://pl.wikipedia.org/wiki?curid=2086473" title="Ungarischer Karpathenverein">
Ungarischer Karpathenverein



</doc>
<doc id="2086474" url="https://pl.wikipedia.org/wiki?curid=2086474" title="Jahňací štít">
Jahňací štít



</doc>
<doc id="2086475" url="https://pl.wikipedia.org/wiki?curid=2086475" title="Sedlo pod Svišťovkou">
Sedlo pod Svišťovkou



</doc>
<doc id="2086476" url="https://pl.wikipedia.org/wiki?curid=2086476" title="Malý Kežmarský štít">
Malý Kežmarský štít



</doc>
<doc id="2086477" url="https://pl.wikipedia.org/wiki?curid=2086477" title="Dolina Zeleného plesa">
Dolina Zeleného plesa



</doc>
<doc id="2086478" url="https://pl.wikipedia.org/wiki?curid=2086478" title="Medená kotlina">
Medená kotlina



</doc>
<doc id="2086479" url="https://pl.wikipedia.org/wiki?curid=2086479" title="Huncovská kotlina">
Huncovská kotlina



</doc>
<doc id="2086480" url="https://pl.wikipedia.org/wiki?curid=2086480" title="Doliną Kamiennego Stawu">
Doliną Kamiennego Stawu



</doc>
<doc id="2086482" url="https://pl.wikipedia.org/wiki?curid=2086482" title="Skalnatá dolina">
Skalnatá dolina



</doc>
<doc id="2086483" url="https://pl.wikipedia.org/wiki?curid=2086483" title="Nižná Kežmarská štrbina">
Nižná Kežmarská štrbina



</doc>
<doc id="2086485" url="https://pl.wikipedia.org/wiki?curid=2086485" title="Unterer Kesmarker Kamm">
Unterer Kesmarker Kamm



</doc>
<doc id="2086486" url="https://pl.wikipedia.org/wiki?curid=2086486" title="Kežmarská kopa">
Kežmarská kopa



</doc>
<doc id="2086487" url="https://pl.wikipedia.org/wiki?curid=2086487" title="Kiezmarska Kopa">
Kiezmarska Kopa



</doc>
<doc id="2086490" url="https://pl.wikipedia.org/wiki?curid=2086490" title="Nižné sedlo pod Svišťovkou">
Nižné sedlo pod Svišťovkou



</doc>
<doc id="2086491" url="https://pl.wikipedia.org/wiki?curid=2086491" title="Ušaté sedlo">
Ušaté sedlo



</doc>
<doc id="2086492" url="https://pl.wikipedia.org/wiki?curid=2086492" title="Ušatá veža">
Ušatá veža



</doc>
<doc id="2086494" url="https://pl.wikipedia.org/wiki?curid=2086494" title="EHEC">
EHEC



</doc>
<doc id="2086496" url="https://pl.wikipedia.org/wiki?curid=2086496" title="Zielony Staw pod Łomnicą">
Zielony Staw pod Łomnicą



</doc>
<doc id="2086497" url="https://pl.wikipedia.org/wiki?curid=2086497" title="Zelené pleso">
Zelené pleso



</doc>
<doc id="2086498" url="https://pl.wikipedia.org/wiki?curid=2086498" title="Zelené pleso Kežmarské">
Zelené pleso Kežmarské



</doc>
<doc id="2086500" url="https://pl.wikipedia.org/wiki?curid=2086500" title="Zelené pleso pod Jastrabou vežou">
Zelené pleso pod Jastrabou vežou



</doc>
<doc id="2086501" url="https://pl.wikipedia.org/wiki?curid=2086501" title="Zelené pleso pod Lomnickým štítom">
Zelené pleso pod Lomnickým štítom



</doc>
<doc id="2086503" url="https://pl.wikipedia.org/wiki?curid=2086503" title="Žeruchová poľana">
Žeruchová poľana



</doc>
<doc id="2086506" url="https://pl.wikipedia.org/wiki?curid=2086506" title="Nemecký rebrík">
Nemecký rebrík



</doc>
<doc id="2086507" url="https://pl.wikipedia.org/wiki?curid=2086507" title="Kežmarský štít">
Kežmarský štít



</doc>
<doc id="2086508" url="https://pl.wikipedia.org/wiki?curid=2086508" title="Dolina Białej Wody Kieżmarskiej">
Dolina Białej Wody Kieżmarskiej



</doc>
<doc id="2086510" url="https://pl.wikipedia.org/wiki?curid=2086510" title="Dolina Kežmarskej Bielej vody">
Dolina Kežmarskej Bielej vody



</doc>
<doc id="2086511" url="https://pl.wikipedia.org/wiki?curid=2086511" title="Veľka Svišťovka">
Veľka Svišťovka



</doc>
<doc id="2086512" url="https://pl.wikipedia.org/wiki?curid=2086512" title="Lomnicke pleso">
Lomnicke pleso



</doc>
<doc id="2086515" url="https://pl.wikipedia.org/wiki?curid=2086515" title="Zamkovského Chata">
Zamkovského Chata



</doc>
<doc id="2086516" url="https://pl.wikipedia.org/wiki?curid=2086516" title="Téryho Chata">
Téryho Chata



</doc>
<doc id="2086517" url="https://pl.wikipedia.org/wiki?curid=2086517" title="Chata pod Rysmi">
Chata pod Rysmi



</doc>
<doc id="2086519" url="https://pl.wikipedia.org/wiki?curid=2086519" title="Ľadová kopa">
Ľadová kopa



</doc>
<doc id="2086520" url="https://pl.wikipedia.org/wiki?curid=2086520" title="Malý Ľadový štít">
Malý Ľadový štít



</doc>
<doc id="2086522" url="https://pl.wikipedia.org/wiki?curid=2086522" title="Enterokrwotoczny szczep pałeczki okrężnicy">
Enterokrwotoczny szczep pałeczki okrężnicy

Enterokrwotoczny szczep pałeczki okrężnicy, EHEC (od ang. "enterohemorrhagic Escherichia coli") – szczep pałeczki okrężnicy ("Escherichia coli") wytwarzający werotoksynę.
"Escherichia coli" O157:H7.
"Escherichia coli" O157:H7 jest najczęstszym w Stanach Zjednoczonych i Kanadzie serotypem EHEC. Wywołuje choroby układu pokarmowego i moczowego. Powoduje ona biegunkę, powikłania schorzeń nadnercza oraz groźny zespół hemolityczno-mocznicowy. Główną przyczyną infekcji bakterią jest spożycie wołowiny niepoddanej obróbce termicznej. Śmiertelność zakażeń tym serotypem wśród dzieci wynosi 5%.

</doc>
<doc id="2086530" url="https://pl.wikipedia.org/wiki?curid=2086530" title="VTEC">
VTEC



</doc>
<doc id="2086536" url="https://pl.wikipedia.org/wiki?curid=2086536" title="Renee Perry">
Renee Perry

Renee Perry Faulkner – postać fikcyjna, główna bohaterka serialu "Gotowe na wszystko". Grała ją Vanessa Lynn Williams.
Przeszłość.
Renee urodziła się w 1962 roku. Gdy była dzieckiem udała się kiedyś do cyrku, gdzie miał miejsce wypadek i od tamtego czasu cierpi na karłofobię, paniczny strach przed karłami.
Jej matka dwa razy próbowała odebrać sobie życie. Za pierwszym razem użyła tabletek, ale Renee, która to była w wieku szkolnym, odratowała ją. Za drugim razem użyła rewolweru, tym razem skutecznie, zostawiając Renee i jej siostrze kartkę z napisem „przepraszam”.
Od tego czasu znajdowały się pod opieką jednych, bądź drugich ubogich krewnych. Z racji biedy, korzystały z pomocy charytatywnych organizacji przez co Renee je znienawidziła.
W roku 1990 na Northwestern University poznała Lynette Lindquist i bardzo szybko się z nią zaprzyjaźniła. W 1997 roku przespała się z Tomem Scavo, gdy ten chwilowo zerwał zaręczyny z Lynette.
Następnie, w 2005 roku Renee wyszła za mąż za Douga Perry. W trakcie małżeństwa poznała Donalda Trumpa oraz co roku zabierała swą znajomą ze studiów do „wielkiego jabłka”. Lynette przyjeżdżała stamtąd w świetnym humorze.
Tajemnice Toma i Renee poznał tylko Rodney Scavo.
Historia.
Sezon 7.
Renee, po wielu latach przyjaźni z Lynette, postanowiła przyjechać do niej. Doug zostawił ją dla asystentki swego managera, Tiny. Gdy postawiła go przed wyborem, wybrał Tinę. Po kilkunastu docinkach z obu stron, Renee przekroczyła granicę i Lynette kazała jej się wynieść. Renee powiedziała czemu przyjechała i zyskała wybaczenie. Pomogła Tomowi z uporaniem się z jego męską depresją poporodową. Obiecała mu, że nie wyjawi Lynette tego co zaszło 20 lat temu między nimi.
W końcu polubiła Fairview i wynajęła dom po Edie Britt, przy 4362 Wisteria Lane.
Nie tracąc czasu, zaczęła polować na mężczyznę. Wdała się w konflikt z Bree Van De Kamp o Keitha Watsona, ale po kilku brudnych zagrywkach z obu stron, Bree dotknęła Renee w czuły punkt. Perry zrezygnowała z podboju miłosnego, bo wolała mieć przyjaciółkę w Bree, niż wroga.
Doug przyjechał i próbował ratować małżeństwo. Renee podpisała już jednak ugodę rozwodową, korzystną dla niej po tym jak przespała się z adwokatem Douga. Powiedziała o tym Gabi, która przyznała się do operacji nosa. Między Renee a Gabi wybuchł konflikt, gdyż wkrótce obie przekazały dalej te tajemnice, ale Renee uznała, że żyła udając. Tylko Gabi była na tyle odważna by jej to powiedzieć. Stąd pogodziły się i zostały przyjaciółkami.
Na uliczce po raz kolejny nastało Halloween. Renee wyprawiła w swym ucharakteryzowanym domu przyjęcie i zaprosiła na nie mieszkańców bez dzieci. Spytana przez Bree, przekazała jej, że wiedziała o więziennej przeszłości Keitha.
Lynette i Renee zaczęły pracę jako dekoratorki wnętrz. Renee zatrudniła Susan Delfino jako nianię dla najmłodszego dziecka Lynette, Paige.
Na Święto Dziękczynienia, Renee zaprosiła wszystkich Scavo oraz Susan z synem do siebie. Dzieci jadły na zewnątrz a Tomowi zwierzyła się, że Lynette dobrze wybrała takiego mężczyznę jak on.
W końcu zaczęła żałować tego, że pozwoliła odejść Tomowi. Susan usłyszała to i zaprosiła ją na obiad. Zamroczona alkoholem, po powrocie do domu, wyznała, że Tom jest miłością jej życia. Susan przekazała to Tomowi a ten – za namową Susan, miał nakłonić Renee do wyprowadzenia się z Fairview. Renee nie spodobało się to i podczas demonstracji przeciwko „domowi drugiej szansy” dla byłych skazańców założonego przez Paula Young skonfrontowała się z nią. Kłótnie przerwał wybuch zamieszek, wskutek czego Susan została podeptana, a jej nerka zmiażdżona.
Renee zaproponowała swoją nerkę Susan, ale ta nakłoniła ją do wyjawienia prawdy Lynette. Zrobiła to a ta zaczęła się dyskretnie mścić na mężu. Perry w końcu ostrzegła Toma by był bardziej uważny a Scavo doszli do porozumienia.
Renee została też zaproszona przez Bree do jej domu by wspomóc psychicznie żonę Paula, Beth Young. Widziała jak Beth odkryła rewolwer za poduszką kanapy.
Bob Hunter i Lee McDermott przyszli ze swoją córeczką Jenny, z propozycją by była dla niej ciocią, kimś w rodzaju zastępczej matki. Było to ich podziękowanie za udekorowanie jej pokoju w gustowny i dziewczyński sposób.
Renee próbowała wykorzystać Susan by dostać się do najbardziej obleganej restauracji w Fairview. Widziała jednak tylko jak jej zdrowie się pogorszyło.
Po wyprowadzeniu się z domu Scavo Portera i Prestona, Renee zapragnęła „sensu w życiu”, w postaci dziecka. Lynette dała jej pod opiekę Paige by sprawdzić czy sobie poradzi. Tom i jego zona widzieli jednak jak Renee przekazała Paige kelnerce na swej randce z mężczyzną i po pouczeniu przez matkę niemowlęcia, zrozumiała, że nie nadaje się na matkę.
Beth Young, porzucona przez męża, popełniła samobójstwo. Renee, pomimo żałobnej atmosfery na ulicy, postanowiła wyprawić doroczne, wiosenne przyjęcie w pierwszą niedzielę kwietnia. Zrobiła to za wszelką cenę, sprowadzając zwykłych pracowników po tym jak cała uliczka odmówiła uczestniczenia. Wyznała Gabi, że był to jej manifest celebrowania życia, a nie śmierci, gdyż jej matka popełniła samobójstwo.
W międzyczasie Tom Scavo otrzymał inną, bardziej lukratywną ofertę pracy z premią w wysokości 100 000 dolarów. Renee była przewodnikiem Lynette w zakupach nowych rzeczy dla siebie. Ostrzegła ją też, że bogactwo jest ceną za to, że Toma nie będzie często w domu, gdy odwołał kolację z żoną
Wkrótce też Renee usłyszała od Susan, która otrzymała nerkę od drugiej żony Paula, że Beth Young była córką Felicii. Wraz z Lynette otrzymały zlecenie od Toma by urządzić jego biuro. Lynette wyprzedziła Renee i wyposażyła je w ciepłe barwy i drewniane meble. Renee poprawiła sąsiadkę i zgodnie z życzeniem Toma, zmieniła ciepłe barwy na metal i skórzane fotele.
Wkrótce Perry sprawdziła nowe zauroczenie Bree, przystojnego detektywa Chucka Vance. Odkryła, że wciąż jest żonaty i podzieliła się tą informacją z Bree tuż przed jej pierwszą randką z mężczyzną.
W tym samym czasie, gdy Susan Delfino ponownie wprowadziła się do domu przy 4353 Wisteria Lane, Doug dzwonił do Renee. Miał poślubić Tinę a Renee sądziła, że on chce ją znowu odzyskać. Dowiedziała się prawdy od Boba i Lee. Upiła się i poderwała barmana Edgara (Jason Winston George). Ich romans rozkwitł w domu Lynette, ale zakończyli go w domu Bree na mobilnym przyjęciu.
Sezon 8.
Miesiąc później na Wisteria Lane przyjechał Ben Faulkner. Został on nowym obiektem zainteresowań Renee. W przerwie między randkami z mężczyzną, wieloletnia przyjaciółka Lynette pomogła w wyborze biustonosza dla Jenny Hunter-McDermott. Dodatkowo wspomogła biznes Danielle Van De Kamp kupując jedną z jej huśtawek erotycznych. Także wprzęgła ponownie żonę Toma, będącą z nim w separacji, w świat barów i randek chociażby z Frankiem, swoim fryzjerem. W międzyczasie sprawa śmierci Alejandra „Ramona Sanchez” rozdarła na strzępy przyjaźń Lynette, Susan i Gabrielle z Bree. Ta ostatnia wróciła do picia alkoholu z którego przez wiele poprzednich lat się leczyła. Ben próbował wesprzeć psychicznie Bree. Renee obserwowała ich i sądziła, że oboje mają romans za jej plecami. Tymczasem problemy Bree związane ze śledztwem detektywa Chucka Vance w sprawie zaginionego Ramona Sanchez doprowadziło ją na sam skraj. Rudowłosa sąsiadka chciała się zastrzelić w pokoju motelowym, ale przez przypadek ocaliła ją Renee.
Nazajutrz Renee wprowadziła się na krótko do Bree i usunęła z jej domu wszystko co mogło by ułatwić ponowną próbę samobójczą. Bree nie chciała powiedzieć sąsiadce dlaczego chciała zrobić to czemu zapobiegła. Nie uważała jej także za przyjaciółkę, bo nigdy nie prowadziła z nią poważniejszej rozmowy. Renee stwierdziła, że Bree nie ma przyjaciół. Najwidoczniej jej nie zależy na nich skoro była gotowa ich zostawić oraz że sama nie przejdzie przez to jeszcze raz. Na pogrzebie Chucka Bree usłyszała od Renee, że jej matka się zabiła gdy była w wieku szkolnym. Sama Van De Kamp uznała, że uratowanie życia czyni ją najlepszą przyjaciółką jaką miała. Jej pomoc przyniosło – niezależnie od Renee – pogłębienie problemu Bree z alkoholem i zaprowadziło ją do sypiania z wieloma mężczyznami na jedną noc.
Dopiero gdy Renee powiedziała Lynette o tym, że zabierała Bree do baru, żona Toma z Susan i Gabi mogły zainterweniować.
Oprócz tego, Renee wraz z Lynette zaczęły remont salonu w domu Gabrielle gdy jej mąż Carlos był na odwyku alkoholowym. Umówiła przy tym swego fryzjera na kolejną randkę z Lynette. W tym czasie Renee na krótko zerwała z Benem, ponieważ on chciał się z nią ożenić dla jej pieniędzy, co sam wyznał. Wkrótce – dzięki Mike’owi – odzyskała go i spłaciła kredyt Bena u lichwiarza Donniego. To zakończyło się śmiercią męża Susan i zniknięciem lichwiarza. Renee i Ben ponownie się zaręczyli.
Zanim doszło do ślubu, Renee musiała jeszcze zeznawać w sądzie przeciwko Bree w sprawie morderstwa ojczyma Gabi. W innym przypadku Benowi groziła by deportacja do Australii. Rudowłosą sąsiadkę ocaliła umierająca na raka Karen McCluskey a Bree wybaczyła Renee. Kobieta i jej wybranek, po wielu przygodach, pobrali się w hotelu i zaprosili na swój ślub mieszkańców Wisteria Lane.
Powiązane z postacią.
Ben Faulkner.
Ben Faulkner (Charles Mesure) to drugi mąż Renee.
Australijski deweloper wprowadził się do domu przy 4356 Wisteria Lane. Wzbudził zainteresowanie Renee, ale została przez niego odrzucona. Ben zatrudnił Mike’a do pomocy w hydraulice domowej, dlatego zdobyła informacje, że ten pomaga starszym osobom. Udała scenę pomocy przed Karen, w nadziei, że zaprosi ją na randkę, co potem uczynił. Zabrał ją do jadłodajni dla biednych i wpdła w furię, gdy odkryła, że szydził z niej. Nawiązali jednak więź, gdyż oboje byli biedni, gdy byli dziećmi. Bree chętnie pomogła mu w kuchni i w uzyskaniu prawa do budowy domków dla biednych. Odkryła jednak, że powstaną w miejscu, gdzie pogrzebała Alejandro. Dlatego starała się zapobiec inwestycji, ale wyjawiła mu sekret, gdy sam odkrył zwłoki. Ten zlecił Mike’owi pogrzebanie ich pod warstwą cementu w innym miejscu. Ben zmierzył się z Chuckiem, który nękał Bree. Renee natomiast sądziła, że on i wdowa po Rexie mają romans. Chuck tylko podsycił te podejrzenia, ale to spowodowało, że Renee zapobiegła próbie samobójczej Bree, tej samej nocy kiedy zginął Chuck.Ben zaczął mieć kłopoty finansowe. Zdecydował się dobić umowy z lichwiarzem Donnie, co odkrył Mike. Hydraulik wyjawił mu, że Renee otrzymała pokaźny majątek ze swojego rozwodu, co spowodowało, że Ben – który dotychczas ignorował ją – ponownie okazał jej zainteresowanie. Planował ją nawet poślubić dla pieniędzy, ale ostatecznie wycofał się z tego i przyznał przed nią do tego. Wziął pożyczkę od Donniego, którą krótko potem nie mógł spłacić, przez co miał atak serca związany ze sprawą. Trafił do szpitala po czym Mike poinformował Renee o sytuacji. Kobieta spłaciła lichwiarza za plecami Bena. Ten udał się później na pogrzeb Mike’a.Renee czekała na kolejne oświadczyny od Bena i kiedy to zrobił, policja aresztowała go. Znalazła ciało Alejandra na jego budowie. Renee włożyła pierścionek od niego na palec zanim został zabrany. Został wypuszczony, ale kiedy Bree podziękowała mu za tuszowanie jej sprawy, policjanci podsłuchali ich rozmowę telefoniczną. Renee odkryła, że Ben jest na liście świadków w procesie Bree. Wciąż trzymał przed nią sekret na temat ciała. Zmierzyła się z nim, ale ten nie chciał jej wyjawić prawdy by nie obarczać jej ryzykiem. W końcu odmówił zeznań, przez co został aresztowany. Prokurator zagroził Renee deportacja narzeczonego jeśli nie zacznie mówić prawdy. Zeznania Renee jeszcze bardziej pogrążyły Bree. Ostatecznie Van De Kamp została oczyszczona z zarzutów a Ben i Renee pobrali się.
Donnie.
Donnie (Sal Landi) to były lichwiarz Bena.
Ben planował zbudowanie osiedla mieszkalnego. Spowodowało to kłopoty finansowe, dlatego Faulkner zamierzał wziąć pożyczkę od lichwiarza o było nielegalne. Mike przeszkodził im w zamknięciu umowy. Był zainteresowany sprawą bo kiedy Ben nie będzie mógł spłacić pożyczki, sam straci pracę. Donnie udzielił pożyczki mężczyźnie po jego rozstaniu z Renee. Ostrzegł go przy tym, że jeśli ominie tygodniową ratę, będzie go to kosztować. Wkrótce Renee dowiedziała się o tym od Mike’a i za jego plecami zapłaciła Donniemu zaległości mężczyzny. Ten zaczął ją jednak dręczyć. Mike zainterweniował, gdy ten włamał się do jej domu i potłukł przedmioty. Delfinowie zostali zapewnieni przez detektywa Harrisona, że okolica będzie patrolowana, ale mężczyzna zemścił się na hydrauliku. Zastrzelił go przed jego domem, po czym odjechał. Funkcjonariusz Heredia (Jose Zuniga) przekazał Bree gdy szła na pogrzeb, że już aresztowali podejrzanego o morderstwo.
Doug Perry.
Doug Perry (Reggie Austin) to były mąż Renee, którą pojął za żonę w 2005 roku. Mężczyzna jest jednym z ważniejszych graczy zespołu New York Yankees i razem z żoną mieszkał w Nowym Jorku. Byli nieco burzliwy małżeństwem i przekomarzali się między sobą. Mieli oni do dyspozycji prywatny samolot, który dzielili z drużyną.
Po dziesięciu latach małżeństwa Doug zdradził Renee z Tiną. Renee kazała mu wybierać i ten dokonał go, wybierając Tinę. Renee wyjechała z Nowego Jorku do Wisteria Lane w Fairview. Około 2 miesiące później małżeństwo Renee i Douga wygasło. Zdrada jednego z małżonków unieważniała intercyzę, którą kiedyś podpisali. Dlatego też Renee uzyskała osiem milionów dolarów od męża. Po jakimś czasie uznał jednak, że tęskni za nią i uznał romans za głupi wybryk. Przyjechał do niej do Fairview z kwiatami i wielkim pierścionkiem. Gabrielle kazała jej go odesłać i za zdradę swojego sekretu – operacji nosa sprzed lat – wyjawiła mu, że Renee przespała się z adwokatem Doga. To zdenerwowało mężczyznę, ale gdy ochłonął, nadal chciał do niej wrócić. Renee natomiast odtrąciła go ostatecznie. Rok później zaręczył się z Tiną, o czym chciał poinformować byłą żonę zanim zrobi to prasa.

</doc>
<doc id="2086542" url="https://pl.wikipedia.org/wiki?curid=2086542" title="Pamiętnik Stanisława Brzozowskiego">
Pamiętnik Stanisława Brzozowskiego

Pamiętnik – opublikowana pośmiertnie książka polskiego pisarza i filozofa Stanisława Brzozowskiego. Jej pierwsze wydanie ukazało się w 1913 roku we Lwowie (następne wydania: 1985, 2000, 2007 - wydanie w ramach Biblioteki Narodowej). Tekst został przygotowany do druku przez Ostapa Ortwina, który sporządził objaśnienia i zamieścił fragmenty listów autora "Idei". 
Brzozowski rozpoczął pisanie "Pamiętnika" w ostatnim roku swego życia (zapiski obejmują okres od 10 listopada 1910 do 5 kwietnia 1911), gdy ciężko chory przebywał we Florencji. Pamiętnik, obok wielu ważnych przemyśleń poświęconych literaturze angielskiej, jest świadectwem nawrócenia Brzozowskiego na katolicyzm i jego powrotu do Kościoła. 

</doc>
<doc id="2086544" url="https://pl.wikipedia.org/wiki?curid=2086544" title="Roháče">
Roháče



</doc>
<doc id="2086548" url="https://pl.wikipedia.org/wiki?curid=2086548" title="Jastrzębie Zdrój Ruptawa">
Jastrzębie Zdrój Ruptawa

Jastrzębie Zdrój Ruptawa – zlikwidowana stacja kolejowa w Jastrzębiu-Zdroju, w sołectwie Ruptawa w województwie śląskim, w Polsce. Znajdowała się na wysokości 256 m n.p.m.
Historia.
Stacja kolejowa została otwarta 1 grudnia 1935 roku. Wybudowano budynek stacyjny w stylu modernistycznym z poczekalnią, kasami biletowymi i mieszkaniami dla pracowników kolei, magazyn z rampą oraz szalety. Stacja zawierała trzy tory. Natomiast przy dwóch torach umieszczono jednokrawędziowe perony. Pod torowiskami stacji wybudowano betonowy przepust dla obecnej ulicy Franciszka Czyża. W 1993 roku kasa biletowa została zlikwidowana. 1 czerwca 1997 roku zawieszono przewozy pasażerskie. Po zawieszeniu kursowania pociągów towarowych 1999 roku stacja kolejowa została zlikwidowana. Budynek dworca kolejowego został wyremontowany w 2005 roku oraz przebudowany na budynek mieszkalny. W 2013 roku wyburzono magazyn stacyjny. W listopadzie 2015 roku zlikwidowano wraz z fragmentem nasypu znajdującego się dawniej w obrębie stacji betonowy przepust dla ulicy Franciszka Czyża. W sierpniu 2019 roku w związku z budową Żelaznego Szlaku Rowerowego rozebrano pozostałości peronów, wykarczowano drzewa i krzewy zarastające równię stacyjną. Na terenie dawnego peronu drugiego utworzono rowerowy tor przeszkód.

</doc>
<doc id="2086549" url="https://pl.wikipedia.org/wiki?curid=2086549" title="EAEC">
EAEC



</doc>
<doc id="2086551" url="https://pl.wikipedia.org/wiki?curid=2086551" title="Gephyromantis silvanus">
Gephyromantis silvanus

Gephyromantis silvanus – gatunek madagaskarskigo płaza bezogonowego z rodziny mantellowatych.
Taksonomia.
Epitet gatunkowy pochodzi od imienia rzymskiego bożka lasów.
Gatunek zaliczano także do rodziny żabowatych i podrodziny mantellowatych.
Morfologia.
Gatunek przypomina morfologicznie poznane wcześniej "M. klemmeri" i "M. webbi", najbardziej jednak "M. rivicola". Skóra pokrywająca grzbiet zwierzęcia jest ziarnista, barwy oliwkowozielonkawej lub brązowej.
W porównaniu z podobnymi gatunkami płaz jest mniej smukły. Osiąga średnie rozmiary. Samiec mierzy ok. 30,5-3,1 cm. Posiada długi pysk. Jego głowa mierzy 1,05 cm, tympanum − 2,2 mm, średnica oka wynosi zaś 3 mm. Występują gruczoły udowe osiągające 2,2 na 1,5 mm. Staw skokowy górny sięga nozdrza, leżącego 2,9 mm od oka i 2 mm od czubka pyska. Na śródstopiu sterczy od strony wewnętrznej guzek, po którym można rozpoznać gatunek. Ręka mierzy 9,5 mm, natomiast stopa (wraz ze stępem) − 21 mm. Podczas gdy kończyny przednie nie wykształcają błony pławnej w ogóle, na tylnych zachował się jej ślad. Samcom brakuje również "nuptial pads" (nie wiadomo, jak sytuacja wygląda u samic).
Występowanie.
"G. silvanus" to endemit zamieszkujący północny wschód Madagaskaru w okolicy zatoki Antongila i położoną niedaleko wyspę Nosy Mangabe. Obecność płaza na półwyspie Masoala nie jest pewna.
Zwierzę żyje na wysokości poniżej 400 m n.p.m. Zasiedla ono pierwotne lasy deszczowe. Zamieszkuje okolice strumieni, pomiędzy kamieniami i w jaskiniach. Właśnie w kamiennych zagębieniach zaobserwowano nawołujące samce, wydające z siebie terkotliwy głos z regularnymi przerwami. Osobniki spotykano też w nocy na liściach. Bezogonowy nie radzi sobie w środowisku zmodyfikowanym działalnością ludzką.
Odkrycie.
Osobnik uznany później za holotyp i oznaczony jako MRSN A1661 znaleziony został w Nosy Mangabe Special Reserve przez F. Andreone około 21:00 27 czerwca 1995. Był to dorosły samiec o trójkątnej głowie szerszej od tułowia, wystających nozdrzach, wydatnych bębenkach i fałdzie skórnym za nimi, o najdłuższym 4. palcu i opuszkach palców stóp większych, niż na dłoni, prawie stykających się gruczołach udowych i zrośniętych bocznych kościach śródstopia. Worka rezonansowego nie zauważono. Siedział na liściach niewielkiego drzewa w okolicy strumyka około metra nad ziemią. W okolicy nawoływała grupka "Mantidactylus redimitus". Okaz zakonserwowano w alkoholu. Spotykano też inne osobniki tego gatunku, utrwalone na zdjęciach. Andreone napotkał płaza w sumie 3 razy. 2. i 3. spotkanie miały miejsce w nocy, w pobliżu niewielkiego wodospadu na strumyku. Nigdy nie zaobserwowano tych bezogonowych w miejscu innym, niż lokalizacja typowa.
Płaza zaliczono pierwotnie do rodzaju "Mantidactylus", podrodzaju "Gephyromantis" (obecnie osobny rodzaj) i grupy "Mantidactylus boulengeri".
Status.
Liczebność tego rzadkiego płaza maleje.
Wśród czynników wpływających negatywnie na środowisko tego płaza IUCN wymienia:
Spośród obszarów chronionych gatunek zaieszkuje Réserve Spéciale de Nosy Mangabe, a być może także Park Narodowy de Masoala.

</doc>
<doc id="2086555" url="https://pl.wikipedia.org/wiki?curid=2086555" title="I Liceum Ogólnokształcące im. Stefana Żeromskiego w Kielcach">
I Liceum Ogólnokształcące im. Stefana Żeromskiego w Kielcach

I Liceum Ogólnokształcące im. Stefana Żeromskiego w Kielcach – liceum ogólnokształcące w Kielcach, założone w 1727; od 1934 nosi imię swego wychowanka Stefana Żeromskiego.
Historia.
Najstarsza kielecka placówka oświatowa, utworzona w 1727 r. przez biskupa krakowskiego Konstantego Felicjana Szaniawskiego, będącego wówczas właścicielem miasta. Duchowny powierzył prowadzenie szkoły mało znanym księżom z instytutu „Communis Vitae”, których potocznie określano mianem komunistów albo bartoszków (od imienia założyciela instytutu ks. Bartłomieja Holzhausera).
Od 1919 r. szkoła nosiła nazwę "Publiczne Gimnazjum im. Mikołaja Reja". Imię Stefana Żeromskiego otrzymała w 1934 r., na wniosek uczniów oraz nauczycieli. 
Zarządzeniem Ministra Wyznań Religijnych i Oświecenia Publicznego z 1937 zostało utworzone "Państwowe Liceum i Gimnazjum im. Stefana Żeromskiego" (państwową szkołą średnią ogólnokształcącą, złożoną z czteroletniego gimnazjum i dwuletniego liceum), po wejściu w życie tzw. reformy jędrzejewiczowskiej szkoła miała charakter męski, a wydział liceum ogólnokształcącego był prowadzony w typie humanistycznym. Pod koniec lat 30. szkoła funkcjonowała pod adresem ulicy Księdza Biskupa Władysława Bandurskiego 5.
Na określenie szkoły stosowany jest potocznie skrótowiec od nazwiska patrona, „Żerom”.
Organizacje.
W 1995 r. utworzono Stowarzyszenie Absolwentów I Liceum Ogólnokształcącego im. Stefana Żeromskiego „Żeromszczacy”.

</doc>
<doc id="2086560" url="https://pl.wikipedia.org/wiki?curid=2086560" title="Jastrzębie Zdrój Zofiówka">
Jastrzębie Zdrój Zofiówka

Jastrzębie Zdrój Zofiówka – zlikwidowany przystanek osobowy w Jastrzębiu-Zdroju, w województwie śląskim, w Polsce. Znajdował się na wysokości 241 m n.p.m. Przystanek powstał w sołectwie Moszczenica w kolonii Zofiówka.
Historia.
Przystanek osobowy został otwarty 1 grudnia 1935 roku. Wybudowano niewielki modernistyczny budynek z poczekalnią i kasami oraz szalety. Przystanek posiadał pojedynczy peron zlokalizowany na łuku. W okresie powojennym niedaleko przystanku została zlokalizowana bocznica dla kopalni węgla kamiennego "Moszczenica". W 1993 roku kasa biletowa została zamknięta. Po zawieszeniu kursowania pociągów towarowych w 1999 roku przystanek kolejowy został zlikwidowany. W sierpniu 2004 roku zlikwidowano torowisko. Zdewastowane zabudowania zostały wyburzone w roku 2016. Zachowano betonową krawędź peronową

</doc>
<doc id="2086561" url="https://pl.wikipedia.org/wiki?curid=2086561" title="Åge Lundström">
Åge Lundström

Johan August "Åge" Lundström (ur. 8 czerwca 1890, zm. 26 września 1975) – szwedzki jeździec sportowy. Trzykrotny medalista olimpijski.
Brał udział w dwóch pierwszych igrzyskach rozgrywanych po zakończeniu I wojny światowej (IO 20, IO 24), na obu zdobywał medale. Startował w skokach przez przeszkody i WKKW. W 1920 był częścią złotej drużyny w WKKW, a partnerowali mu Helmer Mörner, Georg von Braun oraz Gustaf Dyrsch. Cztery lata później triumfował w skokach, a razem z nim startowali Åke Thelning i Axel Ståhle. Indywidualnie jego największym osiągnięciem jest srebro w WKKW w 1920.
Był zawodowym wojskowym. Służył m.in. w lotnictwie i dosłużył się stopnia generalskiego.

</doc>
<doc id="2086562" url="https://pl.wikipedia.org/wiki?curid=2086562" title="Age Lundstrom">
Age Lundstrom



</doc>
<doc id="2086579" url="https://pl.wikipedia.org/wiki?curid=2086579" title="Port lotniczy Dorra">
Port lotniczy Dorra

Port lotniczy Dorra (ang. Dorra Airport) – lotnisko w Dżibuti. Znajduje się w miejscowości Dorra.

</doc>
<doc id="2086582" url="https://pl.wikipedia.org/wiki?curid=2086582" title="Zadora (szczyt)">
Zadora (szczyt)

Zadora (niem. "Galgenberg") – szczyt (454 m n.p.m.) w północno-zachodniej części Grzbietu Wschodniego Gór Kaczawskich. Leży na zakończeniu podrzędnego grzbieciku odchodzącego ku północy i północnemu zachodowi od Chmielarza, gdzie łączy się z innym grzbietem – Bukowinka – Marciniec – Rogacz – Dłużek – Chmielarz – Polanka – Trzciniec. U zachodniego podnóża Zadory znajdują się zabudowania Wojcieszowa Dolnego. Grzbiet jest dość wyrównanay, natomiast wierzchołek stanowi dość stromy kopczyk. Na zboczach występują niewielkie skałki.
Zbudowana jest ze staropaleozoicznych skał metamorficznych pochodzenia wulkanicznego – zieleńców i łupków zieleńcowych oraz pochodzenia osadowego – fyllitów, łupków albitowo-serycytowych, chlorytowo-serycytowych i kwarcowo-serycytowych oraz kwarcytów, należących do metamorfiku kaczawskiego.
Masyw jest porośnięty lasem mieszanym.

</doc>
<doc id="2086583" url="https://pl.wikipedia.org/wiki?curid=2086583" title="Georg von Braun (jeździec)">
Georg von Braun (jeździec)

Georg Gustaf Wilhelm von Braun (ur. 21 marca 1886, zm. 23 sierpnia 1972) – szwedzki jeździec sportowy. Złoty medalista olimpijski z Antwerpii. 
Brał udział w dwóch pierwszych igrzyskach rozgrywanych po zakończeniu I wojny światowej (IO 20, IO 24). Startował w skokach przez przeszkody i WKKW. W 1920 był częścią złotej drużyny w WKKW, a partnerowali mu Helmer Mörner, Åge Lundström oraz Gustaf Dyrsch. Cztery lata później startował w skokach, ale jego wynik nie był liczony do punktacji Szwedów i nie może się poszczycić kolejnym złotem. Indywidualnie jego największym osiągnięciem jest ósme miejsce w WKKW w 1920.

</doc>
<doc id="2086585" url="https://pl.wikipedia.org/wiki?curid=2086585" title="Lista odcinków kreskówek z Kaczorem Daffym">
Lista odcinków kreskówek z Kaczorem Daffym

Poniżej znajduje się lista odcinków kreskówek z Kaczorem Daffym. Zawiera tytuły ułożone w kolejności chronologicznej.

</doc>
<doc id="2086590" url="https://pl.wikipedia.org/wiki?curid=2086590" title="Jack Noseworthy">
Jack Noseworthy

Jack Evan Noseworthy, Jr. (ur. 21 grudnia 1969 w Lynn) – amerykański aktor filmowy i telewizyjny.
Życiorys.
Wczesne lata.
Przyszedł na świat w Lynn w stanie Massachusetts jako jedyny syn Jacka S. i Thelmy Noseworthy. Dorastał z trzema siostrami: dwiema starszymi – Debbie i Nancy, i jedną młodszą – Katie Wright (ur. 25 grudnia 1981). W 1982 ukończył Lynn English High School. Naukę kontynuował w Boston Conservatory.
Kariera.
Jako nastolatek dołączył do narodowej trasy koncertowej z musicalem Andrew Lloyda Webbera "Koty", a następnie odbył bezpośrednią podróż do Nowego Jorku.
Po występie w komedii "Jaskiniowiec z Kalifornii" ("Encino Man", 1992), pojawił się w teledysku zespołu Bon Jovi do piosenki "Always" (1994) z Carlą Gugino i Keri Russell. Potem wystąpił w komedii "Grunt to rodzinka" ("The Brady Bunch Movie", 1995) z Shelley Long i Gary Cole, "Żyleta" ("Barb Wire", 1996) z Pamelą Anderson, "Mroczne miasto" ("The Trigger Effect", 1996) z Elisabeth Shue, "Ukryty wymiar" ("Event Horizon", 1997) obok Laurence'a Fishburna, "Incydent" ("Breakdown", 1997) z Kurtem Russellem oraz dreszczowcu "U-571" (2000).
W 2006 roku grał na scenie Public Theater's w przedstawieniu Bertolta Brechta "Matka Courage i jej dzieci" z Meryl Streep.
W dramacie telewizyjnym National Geographic "Zabić Kennedy'ego" ("Killing Kennedy", 2013) zagrał postać Roberta F. Kennedy'ego.
Od roku 1990 związał się z choreografem Sergio Trujillo, w październiku 2011 roku para wzięła ślub.

</doc>
<doc id="2086591" url="https://pl.wikipedia.org/wiki?curid=2086591" title="Proceedings of the American Mathematical Society">
Proceedings of the American Mathematical Society

Proceedings of the American Mathematical Society – czasopismo naukowe o tematyce matematycznej (miesięcznik) wydawane przez Amerykańskie Towarzystwo Matematyczne. Artykuły zamieszczane w czasopiśmie nie mogą być dłuższe niż 15 stron. Czasopismo znajduje się na tzw. liście filadelfijskiej.

</doc>
<doc id="2086594" url="https://pl.wikipedia.org/wiki?curid=2086594" title="Kościół św. Andrzeja Apostoła w Husowie">
Kościół św. Andrzeja Apostoła w Husowie

Kościół św. Andrzeja Apostoła – kościół, który znajdował się w Husowie. Rozebrany w 2008 roku.
Historia.
Pierwszy drewniany kościół pod wezwaniem św. Andrzeja Apostoła był wzmiankowany w 1447 roku. W 1624 roku został spalony przez Tatarów; w jego miejscu, w 1633 roku, wybudowano nowa świątynię, również drewnianą. W 1922 roku kościół rozebrano. 
W latach 1912–1916 wzniesiono nową świątynię według projektu Stanisława Majerskiego 

</doc>
<doc id="2086596" url="https://pl.wikipedia.org/wiki?curid=2086596" title="Port lotniczy Yoboki">
Port lotniczy Yoboki

Port lotniczy Yoboki (ang. Yoboki Airport) – lotnisko w Dżibuti. Znajduje się w miejscowości Yoboki.

</doc>
<doc id="2086600" url="https://pl.wikipedia.org/wiki?curid=2086600" title="Erich Lindenburger (architekt)">
Erich Lindenburger (architekt)



</doc>
<doc id="2086601" url="https://pl.wikipedia.org/wiki?curid=2086601" title="Lipna (szczyt)">
Lipna (szczyt)

Lipna (niem. "Linden Berg") – szczyt (436 m n.p.m.) na północno-zachodnim krańcu Grzbietu Wschodniego w Górach Kaczawskich. Leży na zakończeniu podrzędnego grzbieciku odchodzącego ku północy od Chmielarza, gdzie łączy się z innym grzbietem – Bukowinka – Marciniec – Rogacz – Dłużek – Chmielarz – Polanka – Trzciniec.
Na północny zachód od Lipnej położone są zabudowania Starej Kraśnicy a na północny wschód Dobkowa.
Na wschód od szczytu, na grzbiecie ciągnącym się w stronę Garbu znajduje się skałka zbudowana z łupków łyszczykowych zwana Kazalnicą.
Lipna zbudowana jest ze staropaleozoicznych skał metamorficznych pochodzenia wulkanicznego - zieleńców i łupków zieleńcowych oraz pochodzenia osadowego – fyllitów, łupków albitowo-serycytowych, chlorytowo-serycytowych i kwarcowo-serycytowych oraz kwarcytów, należących do metamorfiku kaczawskiego.
Pokryta jest łąkami i niewielkimi zagajnikami.

</doc>
<doc id="2086603" url="https://pl.wikipedia.org/wiki?curid=2086603" title="Garb (Góry Kaczawskie)">
Garb (Góry Kaczawskie)

Garb (niem. "Rufferstein") – szczyt (404 m n.p.m.) na północno-zachodnim krańcu Grzbietu Wschodniego w Górach Kaczawskich. Leży na zakończeniu podrzędnego grzbieciku odchodzącego ku północy od Chmielarza, gdzie łączy się z innym grzbietem – Bukowinka – Marciniec – Rogacz – Dłużek – Chmielarz – Polanka – Trzciniec. 
Na północny zachód od Garbu położone są zabudowania Starej Kraśnicy a na południowy zachód Wojcieszowa Dolnego.
Zbudowany jest ze staropaleozoicznych skał metamorficznych pochodzenia osadowego – fyllitów, łupków albitowo-serycytowych, chlorytowo-serycytowych i kwarcowo-serycytowych, należących do metamorfiku kaczawskiego.
Pokryta jest łąkami i niewielkimi zagajnikami.

</doc>
<doc id="2086605" url="https://pl.wikipedia.org/wiki?curid=2086605" title="Johannes Andreas Quenstedt">
Johannes Andreas Quenstedt

Johannes Andreas Quenstedt (ur. 13 sierpnia 1617 w Quedlinburg, zm. 22 maja 1688 w Wittenberdze) – niemiecki teolog luterański, dogmatyk.
Johannes Andreas Quenstedt studiował na uniwersytetach w Helmstedt (1637–1643) i w Wittenberdze (1644). Na drugiej uczelni początkowo wykładał geografię, następnie był profesorem adiunktem na wydziale filozofii (1646–1649), profesorem zwyczajnym logiki i metafizyki oraz profesorem pomocniczym teologii (1649–1660) i profesorem zwyczajnym teologii (1660–1688). Reprezentował poglądy ortodoksyjne i reakcyjne wobec nowych tendencji. Jego największe dzieło, "Theologia didactico-polemica sive systema theologicum", oparte na "Theologia, positiva acroamatica" J. F. Königa, napisane zostało według najostrzejszych standardów luterańskiej ortodoksji.

</doc>
<doc id="2086606" url="https://pl.wikipedia.org/wiki?curid=2086606" title="Port lotniczy Beilul">
Port lotniczy Beilul

Port lotniczy Beilul (ICAO: HHBL) – krajowy port lotniczy położony w Beilul w Erytrei.

</doc>
<doc id="2086608" url="https://pl.wikipedia.org/wiki?curid=2086608" title="Port lotniczy Dahlak">
Port lotniczy Dahlak

Port lotniczy Dahlak (ICAO: HHDC) – krajowy port lotniczy położony na wyspie Dahlak w Erytrei.

</doc>
<doc id="2086609" url="https://pl.wikipedia.org/wiki?curid=2086609" title="Johann Andreas Quenstedt">
Johann Andreas Quenstedt



</doc>
<doc id="2086610" url="https://pl.wikipedia.org/wiki?curid=2086610" title="Leliwa III">
Leliwa III

Leliwa III – polski herb szlachecki, odmiana herbu Leliwa.
Opis herbu.
W polu błękitnym nad złotym półksiężycem sześciopromienna gwiazda złota, z której wychodzi strzała srebrna w słup, bez opierzenia. Klejnot: trzy pióra strusie.
Najwcześniejsze wzmianki.
Według Ostrowskiego jest to odmiana przysługująca Cudowskim i Daszkowiczom na Litwie.
Tadeusz Gajl dodaje jeszcze nazwiska Daszkiewicz, Czudowski.
Herbowni.
Cudowski, Czudowski, Daszkiewicz, Daszkowicz.

</doc>
<doc id="2086613" url="https://pl.wikipedia.org/wiki?curid=2086613" title="Nagroda Carla Friedricha Gaussa">
Nagroda Carla Friedricha Gaussa

Nagroda Carla Friedricha Gaussa za Zastosowania Matematyki jest nagrodą z matematyki, przyznawaną wspólnie przez Międzynarodową Unię Matematyczną oraz Niemieckie Towarzystwo Matematyczne za "wybitny wkład matematyczny, który posiadł znaczące zastosowania poza matematyką". Nazwa nagrody pochodzi od imienia niemieckiego matematyka Carla Friedricha Gaussa. Po raz pierwszy została wręczona w 2006 roku. Wręczana jest co cztery lata na Międzynarodowym Kongresie Matematyków.
Pierwszy laureat otrzymał medal oraz 10 000 euro ufundowane z nadwyżki budżetowej Międzynarodowego Kongresu Matematyków w 1998 roku.
Oficjalne ogłoszenie nagrody miało miejsce 30 kwietnia 2002 roku, w 225 rocznicę urodzin Gaussa. Nagroda ta została stworzona aby dać rozgłos matematykom, gdyż pomimo że mają oni wpływ na świat poza swoją dziedziną, często ich badania nie są powszechnie znane.
Celem tej nagrody jest uhonorowanie tych, którzy wpłynęli na takie obszary jak biznes, technologia czy codzienne życie.

</doc>
<doc id="2086616" url="https://pl.wikipedia.org/wiki?curid=2086616" title="Nagroda Gaussa">
Nagroda Gaussa



</doc>
<doc id="2086617" url="https://pl.wikipedia.org/wiki?curid=2086617" title="Rajd Wielkiej Brytanii 1995">
Rajd Wielkiej Brytanii 1995

Rajd Wielkiej Brytanii 1995 (pełna nazwa: "51st Network Q RAC Rally") – ósma runda Rajdowych Mistrzostw Świata sezonu 1995, która odbyła się w dniach 19–22 listopada. Rajd miał długość 2315 km, w tym 510,85 km odcinków specjalnych. Zwycięzcą został Colin McRae.
Rajdu nie ukończyły cztery załogi fabryczne. Francuz François Delecour odpadł na 3. odcinku specjalnym z powodu awarii dyferencjału. Na 9. odcinku specjalnym wypadek miał Brytyjczyk Malcolm Wilson. Z tego samego powodu na 18. odcinku specjalnym odpadł Szwed Kenneth Eriksson. Z kolei Fin Tommi Mäkinen na 8. oesie doznał awarii skrzyni biegów.
Klasyfikacja końcowa sezonu 1995.
Tabele przedstawiają tylko pięć pierwszych miejsc. Zespół Toyoty i jego kierowcy zostali wykluczeni z mistrzostw Świata przez FIA za stosowanie nielegalnych ograniczników turbo.

</doc>
<doc id="2086620" url="https://pl.wikipedia.org/wiki?curid=2086620" title="Wincenty Bogdanowski">
Wincenty Bogdanowski

Wincenty Bogdanowski (ur. 31 stycznia 1894, zm. 2 września 1982) – polski prawnik i działacz społeczny.
Życiorys.
Uczestnik I wojny światowej i wojny polsko-bolszewickiej. Dyrektor Zakładów Porcelany w Ćmielowie (1929). Radny (1935), i wiceprezydent Krakowa (1939). Pełnił funkcję członka Rady Przybocznej Miasta Krakowa (1939-). W czasie II wojny światowej współpracował z rządem londyńskim i był majorem Małopolskiego Oddziału AK. Z jego inicjatywy w 1950 utworzono Wydział Ceramiczny AGH.
W 1957 doprowadził do reaktywacji Bractwa Kurkowego w Krakowie, pełniąc tam funkcję prezesa.
Ojciec Janusza, dziadek Moniki.
Pochowany na Cmentarzu Rakowickim w Krakowie (pas 25, zach.).

</doc>
<doc id="2086623" url="https://pl.wikipedia.org/wiki?curid=2086623" title="Google Translate">
Google Translate



</doc>
<doc id="2086624" url="https://pl.wikipedia.org/wiki?curid=2086624" title="Banana (Kiribati)">
Banana (Kiribati)

Banana – osada na wyspie Kiritimati (Wyspie Bożego Narodzenia) w Kiribati. Znajduje się w północno-wschodniej części wyspy w pobliżu Portu lotniczego Cassidy. Jest trzecią co do wielkości miejscowością na wyspie, zamieszkana przez 1170 osób (2005).

</doc>
<doc id="2086627" url="https://pl.wikipedia.org/wiki?curid=2086627" title="Referendum w Nigrze w 2010 roku">
Referendum w Nigrze w 2010 roku

Referendum w Nigrze w 2010 roku – referendum konstytucyjne przeprowadzone w Nigrze 31 października 2010. Ponad 90% głosujących poparło projekt nowej konstytucji kraju, przywracający półprezydencki system rządów. Referendum, obok wyborów parlamentarnych i prezydenckich w 2011, jest jednym z etapów powrotu Nigru do rządów cywilnych po zamachu stanu z lutego 2010. 
Droga do referendum.
18 lutego 2010 w Nigrze doszło do wojskowego zamachu stanu, w wyniku którego obalony został prezydent Mamadou Tandja. Władzę w kraju przejęła Rada Najwyższa na rzecz Przywrócenia Demokracji (CSRD) na czele z majorem Salou Djibo. Powodem zamachu był sprzeciw wojskowych wobec polityki i działań obalonego szefa państwa. Prezydent Tandja, który w 2009 nie mógł ubiegać się kolejną reelekcję w planowanych wyborach prezydenckich, postanowił przedłużyć swoje rządy o dodatkowe trzy lata, znieść limit kadencji prezydenta i wzmocnić jego uprawnienia. W tym celu, pomimo sprzeciwu Sądu Konstytucyjnego i Zgromadzenia Narodowego, przeprowadził referendum w sprawie zmiany konstytucji, w wyniku którego proponowane zmiany zostały ostatecznie zatwierdzone. 
Po obaleniu prezydenta Tandji, junta wojskowa zadeklarowała zamiar przywrócenia rządów cywilnych w ciągu roku. Na przestrzeni tego czasu opracowana miała zostać nowa konstytucja oraz przeprowadzone miały zostać wybory prezydenckie i parlamentarne. Pod koniec kwietnia 2010 władze rozpoczęły prace zmierzające do przygotowania projektu konstytucji i określiły szczegółowy kalendarz wyborczy. 21 kwietnia mjr Salou Djibo powołał Komitet Praw Podstawowych z zadaniem opracowania projektu ustawy zasadniczej. 23 kwietnia 2010, powołana przez juntę Komisja Konsultacyjna, mająca nadzorować proces transferu władzy, wyznaczyła wstępnie datę referendum na 24 października 2010, po którym w dalszej kolejności miały odbyć się wybory.
W czerwcu 2010, celem przeprowadzenia procesu wyborczego, powołana została Niezależna Narodowa Komisja Wyborcza (CENI). 3 lipca 2010 komisja wyborcza zmodyfikowała lekko kalendarz wyborczy, wyznaczając datę referendum konstytucyjnego na 31 października 2010.
Projekt nowej konstytucji.
29 lipca 2010 Komitet Praw Podstawowych, opracowujący założenia nowej konstytucji, po 3 miesiącach prac przekazał Komisji Konsultacyjnej jej projekt. Komisja, po wniesieniu do niego ponad 130 własnych poprawek, 11 sierpnia 2010 przedstawiła projekt rządowi i CSRD celem dalszej debaty. Wśród zgłoszonych poprawek znalazł się przepis gwarantujący amnestię sprawcom zamachu stanu, chroniący liderów przewrotu przez postępowaniem prawnym za obalenie prezydenta Tandji. Przewodniczący Rady Konsultacyjnej, Marou Amadou, powiedział, że propozycja amnestii uzyskała poparcie większości "sił społecznych i politycznych", a podobne przepisy znajdowały się w poprzednich konstytucjach Nigru. Odrzucił również stwierdzenia, że takie środki mogłyby doprowadzić do powstania "kultury bezkarności" w kraju. Projekt przywracał półprezydencki system rządów. Zgodnie z nim prezydentem Nigru mógł zostać obywatel, który osiągnął 35 rok życia i jednocześnie nie przekroczył granicy wieku 70 lat. Prezydent mógł sprawować urząd przez co najwyżej dwie 5-letnie kadencje. Do wymagań wobec kandydatów na najwyższy urząd wprowadzony został również cenzus wykształcenia. Kandydat musiał posiadać tytuł baccalauréat (świadectwo maturalne) oraz ukończyć co najmniej 3-letnie studia. 
Na początku września 2010 Rada Najwyższa na rzecz Przywrócenia Demokracji (CSRD), organ rządzącej junty, wprowadziła do projektu dodatkowych 9 poprawek, kończąc w ten sposób proces opracowywania projektu ustawy zasadniczej. Junta utrzymała przepisy o półprezydenckim systemie rządów, amnestii dla uczestników zamachu stanu, kadencyjności głowy państwa. Zniosła natomiast przepisy o górnej granicy wieku dla kandydatów na ten urząd (pozostawiając dolną granicę na poziomie 35 lat) oraz o cenzusie wykształcenia. Wprowadziła przepis o przyznaniu prezydentowi nadzwyczajnych uprawnień na wypadek zaistnienia wyjątkowych sytuacji wymagających pilnej interwencji głowy państwa. Usunęła z projektu prawo zgłaszania spraw do Sądu Konstytucyjnego przez organizacje społeczne, co tłumaczyła uniknięciem blokowania lub opóźniania jego prac. Zniosła także prawo obywateli do zgłaszania inicjatyw ustawodawczych na drodze petycji. Wprowadziła przepis umożliwiający służbom administracji cywilnej sprawdzenie "moralnego sprawowania się" kandydatów na stanowiska w rządzie.
W trakcie procesu opracowywania projektu konstytucji z apelem do władz Nigru wystąpiła Amnesty International, pozarządowa organizacja broniąca praw człowieka, postulując o wprowadzenie przepisu znoszącego karę śmierci, co nie zostało jednak uwzględnione.
Kampania referendalna.
Kampania referendalna rozpoczęła się 16 października 2010 i będzie trwać do 29 października 2010. W jej trakcie przedstawiciele władz objeżdżały kraj, prezentując projekt nowej konstytucji. Partia obalonego prezydenta Tandji, Ruch Narodowy na rzecz Rozwijającego się Społeczeństwa ("Mouvement National pour une Société de Développement", MNSD) skrytykowała rozwiązanie przyjęte w projekcie konstytucji osłabiające władzę prezydenta. Z tego powodu, razem z 25 innymi partiami politycznymi, opowiedziała się przeciwko projektowi.
Do bojkotu referendum wezwały organizacje muzułmańskie, które uznały, że projekt konstytucji marginalizuje islam. W nowym projekcie znalazł się bowiem przepis o rozdziale świeckiego państwa od religii (98% mieszkańców kraju wyznaje islam). 
Uprawnionych do głosowania było ponad 6,72 mln obywateli. Udziału w głosowaniu nie mogli wziąć Nigerczycy przebywający zagranicą, co spowodowało krytykę ze strony MNSD. Komisja wyborcza tłumaczyła to problemami logistycznymi i związanymi z bezpieczeństwem. Głosujący odpowiadali na pytanie: "Czy popierasz projekt Konstytucji przedłożony do zatwierdzenia?". 
Wyniki głosowania.
W dniu głosowania w kraju zamknięte zostały granice zewnętrzne. Mjr Salou Djibo nazwał dzień "wyjątkowym", wyrażając nadzieję na "nowy początek", przywracający rządy demokratyczne i przynoszący stabilność i rozwój. Władze wezwały obywateli do oddawania głosów, oczekując frekwencji na poziomie ok. 70%. 
2 listopada 2010 komisja wyborcza ogłosiła pełne wyniki głosowania. Frekwencja wyborcza wyniosła niecałe 53%. 90,18% głosujących poparło projekt nowej konstytucji. 
Unia Afrykańska wyraziła zadowolenie z przebiegu głosowania, które uznała za ważny krok w kierunku przywrócenia porządku konstytucyjnego i wezwała władze do przeprowadzenia wyborów parlamentarnych i prezydenckich zgodnie z przedstawionym harmonogramem. Unia Europejska pochwaliła pokojowy przebieg referendum, określając je również jako "niezbędny element na drodze powrotu do demokracji" i wzywając władze do organizacji kolejnych wyborów zgodnie z przedstawionymi zobowiązaniami. 

</doc>
<doc id="2086632" url="https://pl.wikipedia.org/wiki?curid=2086632" title="Poczekaj, słońce">
Poczekaj, słońce

Poczekaj, słońce (oryg. bułg. Почакай, слънце) – wydany w 1967 r. tom poetycki Dory Gabe.
Podobnie jak wcześniejszy, wydany w 1963 r. tom poezji "Nowi stichowe", zbiorek "Poczekaj, słońce" reprezentował w twórczości Dory Gabe poezję wyciszoną, liryczną, pozbawioną deklaratywizmu, widocznego w utworach pisarki z lat 50. Zawarte w zbiorku wiersze, "manifestujące miłość do życia i przeświadczenie o jego nieprzemijającej wartości", zostały dostrzeżone przez krytykę literacką i wysoko ocenione m.in. ze względu na "filozoficznie potraktowaną afirmację życia". Tom zdobył sobie także niemałą popularność wśród czytelników.
Ze względu na wartości literackie, tom ten został w 1967 r. wyróżniony nagrodą literacką Związku Pisarzy Bułgarskich.
Został on częściowo przełożony na język polski i opublikowany w 1972 r. nakładem PIW-u. Wyboru wierszy do przekładu dokonała Anna Kamieńska, natomiast wybrane utwory przełożyli A. Kamieńska i S. Pollak.
Zbiorek poetycki "Poczekaj, słońce" został wpisany do kanonu literatury bułgarskiej 1878-1988.

</doc>
<doc id="2086634" url="https://pl.wikipedia.org/wiki?curid=2086634" title="Cynthia">
Cynthia



</doc>
<doc id="2086635" url="https://pl.wikipedia.org/wiki?curid=2086635" title="David Hollatz">
David Hollatz

David Friedrich Hollatz (ur. w 1648 w Ulikowie, zm. 17 kwietnia 1713 w Dobrzanach) – niemiecki duchowny i teolog luterański, dogmatyk. 
Życiorys.
Jego ojciec Michael był urzędnikiem i dzierżawcą w Ulikowie. Zmarł, gdy David miał 4 lata. Hollatz rozpoczął swoją edukację Stargardzie i Gorzowie, następnie w Erfurcie studiował hebrajski i języki klasyczne. W Wittenberdze uzyskał stopień magistra, kształcąc się pod kierunkiem A, Calova, J. Quenstedta, i . 
W roku 1670 został kaznodzieją w Poczerninie, od 1681 pełnił tę funkcję również w stargardzkim Kościele Augustiańskim. Od 1683 był konrektorem (zastępcą rektora) szkoły i kolegium w Stargadzie. W 1684 roku został rektorem w Kołobrzegu, a w 1692 pastorem i proboszczem w Dobrzanach. 
Był trzykrotnie żonaty, miał trzynaścioro dzieci. Jego syn, David (1679-1743), również został pastorem. Początkowo pełnił urząd w Nosowie, a po śmierci ojca objął jego posadę w Dobrzanach. Podobnie i jego syn, także (1704-1771) był pastorem w Nosowie i pozostawił po sobie pisma teologiczne. Potomkiem Davida Hollatza seniora był także inny pomorski teolog, (1811-1849). 
Teologia.
Za największe dzieło Hollatza uchodzi "Examen theologicum acromaticum" (1707, później liczne przedruki) – podręcznik dogmatyki napisany z myślą o uczniach kołobrzeskiego gimnazjum. Nie reprezentuje on oryginalnej myśli teologicznej – jest oparty w dużej mierze na pracach Gerharda, Calova czy – wyróżnia się jednak ścisłością i klarownością wywodu, próbą liberalizacji niektórych zagadnień w granicach ortodoksji oraz pojednawczą postawą. Hollatz buduje swoje dzieło w oparciu o schemat pytań o odpowiedzi: stawia pytania o zwyczajowe zagadnienia doktrynalne, a odpowiadając, odwołuje się do definicji i podziałów terminologicznych, przedstawia kontrargumenty, spostrzeżenia i dowody zaczerpnięte z Pisma. Opracowanie każdego z tematów kończy krótka modlitwa, wskazująca na Boga jako na źródło prawdy i mądrości. Całość podzielona jest na cztery części: opisującą Boga jako przedmiot teologii, upadłego człowieka jako podmiot teologii, źródła i środki naszego zbawienia oraz zagadnienia eklezjologiczne.
Dzieło Hollatza było ostatnim całościowym i systematycznym wykładem luterańskiej ortodoksji przed nastaniem ery pietyzmu. Choć również u niego można dostrzec pewne wpływy pietystyczne (np. skłonność do uwzględniania jednostkowej perspektywy egzystencjalnej), w pracy "Scrutinium veritatis in mysticorum dogmata" (1711) występował on przeciw mistycznym tendencjom tego nurtu.
Dzieła.
Niektóre dzieła Hollatza zostały w 18 wieku przetłumaczone na język polski i wydane drukiem.

</doc>
<doc id="2086637" url="https://pl.wikipedia.org/wiki?curid=2086637" title="Puchar Interkontynentalny w Lekkoatletyce 2010 – pchnięcie kulą kobiet">
Puchar Interkontynentalny w Lekkoatletyce 2010 – pchnięcie kulą kobiet

Pchnięcie kulą kobiet – jedna z konkurencji rozegranych podczas pucharu interkontynentalnego w Splicie. Kulomiotki rywalizowały 5 września – drugiego dnia zawodów.

</doc>
<doc id="2086639" url="https://pl.wikipedia.org/wiki?curid=2086639" title="Procópio Cardoso">
Procópio Cardoso

Procópio Cardoso Neto (ur. 21 marca 1939 w Salinas) – brazylijski piłkarz i trener, występujący na pozycji środkowego obrońcy.
Kariera klubowa.
Karierę piłkarską Procópio Cardoso rozpoczął w klubie Renascença Belo Horizonte w 1958. W latach 1959–1961 występował w Cruzeiro EC. Z Cruzeiro trzykrotnie zdobył mistrzostwo stanu Minas Gerais – Campeonato Mineiro w 1959, 1960 i 1961. W latach 1961–1962 występował w São Paulo FC. W 1962 powrócił do Belo Horizonte do Atlético Mineiro. Z Atlético Mineiro zdobył mistrzostwo stanu Minas Gerais w 1962 roku. Po odejściu z Atlético Mineiro w 1963 roku Procópio występował w krótko w Canto do Rio Niterói, po czym zasilił Fluminense FC. Z Fluminense zdobył mistrzostwo stanu Rio de Janeiro - Campeonato Carioca w 1964 roku. W latach 1965–1966 występował w SE Palmeiras, z którym zdobył Taça Brasil w 1966. W 1966 powrócił do Cruzeiro EC, w którym zakończył karierę w 1974 roku. Z Cruzeiro zdobył trzykrotnie mistrzostwo stanu Minas Gerais w 1967, 1968 i 1973 roku. W barwach Cruzeiro 28 listopada 1973 w przegranym 1-3 meczu z CR Vasco da Gama Procópio zadebiutował w lidze brazylijskiej. Ostatni raz w lidze wystąpił 3 lipca 1974 w wygranym 4-1 meczu z Paysandu SC. Ogółem w lidze brazylijskiej wystąpił w 31 spotkaniach i strzelił 1 bramkę.
Kariera reprezentacyjna.
W reprezentacji Brazylii Procópio Cardoso zadebiutował 3 marca 1963 w zremisowanym 2-2 towarzyskim meczu z reprezentacją Paragwaju. W tym samym roku uczestniczył w Copa América 1963, na której Brazylia zajęła czwarte miejsce. Procópio na turnieju wystąpił we wszystkich sześciu meczach z Peru, Kolumbią, Paragwajem, Argentyną, Ekwadorem i Boliwią. Ostatnim raz w reprezentacji wystąpił 11 sierpnia 1968 w wygranym 3-2 towarzyskim meczu z reprezentacją Argentyny. Ogółem w reprezentacji wystąpił 10 razy.
Kariera trenerska.
Po zakończeniu kariery piłkarskiej Procópio Cardoso został trenerem. W latach 1979–1981 prowadził Atlético Mineiro, z którym zdobył wicemistrzostwo Brazylii 1980 oraz dwukrotnie mistrzostwo stanu Minas Gerais w 1979 i 1980 roku. W latach 80. pracował głównie w krajach arabskich. Z Al-Sadd zdobył mistrzostwo Kataru w 1987 oraz Puchar Emira Kataru w 1986 roku. W latach 1987–1989 był selekcjonerem reprezentacji Kataru. W 1989 roku powrócił do Brazylii i prowadził Fluminense FC i Grêmio Porto Alegre. Potem powrócił na Bliski Wschód i prowadził Ettifaq FC. W 1992 roku prowadził Atlético Mineiro, z którym zdobył Copa CONMEBOL 1992. W 1993 roku prowadził Goiás EC a w 1994 SC Internacional. W latach 1995–1996 po raz kolejny prowadził Atlético Mineiro, z którym awansował do finału Copa CONMEBOL 1995. Później prowadził EC Bahia. W końcu lat dziewięćdziesiątych Procópio prowadził kluby na Bliskim Wschodzie. W latach 2003 oraz 2004–2005 prowadził Atlético Mineiro. Karierę trenerską zakończył Américe Belo Horizonte w 2008 roku.

</doc>
<doc id="2086640" url="https://pl.wikipedia.org/wiki?curid=2086640" title="Tadeusz Piotrowski (socjolog)">
Tadeusz Piotrowski (socjolog)

Tadeusz Piotrowski, także Thaddeus Piotrowski (ur. 10 lutego 1940 w Ryświance na Wołyniu) – amerykański historyk i socjolog polskiego pochodzenia.
Jest profesorem nauk społecznych na University of New Hampshire w Manchesterze (USA). Specjalizuje się w historii Holocaustu i mniejszości narodowych w Polsce w okresie II wojny światowej.

</doc>
<doc id="2086648" url="https://pl.wikipedia.org/wiki?curid=2086648" title="Puchar Świata w skeletonie 2010/2011">
Puchar Świata w skeletonie 2010/2011

Puchar Świata w skeletonie 2010/2011 była to 25 edycja tej imprezy. Cykl ten rozpoczął się w Whistler 26 listopada 2010 roku, a zakończył 6 lutego 2011 roku w Cesanie.

</doc>
<doc id="2086650" url="https://pl.wikipedia.org/wiki?curid=2086650" title="Madonna tronująca (z Barda)">
Madonna tronująca (z Barda)

Madonna Tronująca, zw. Rycerską – najstarsza romańska drewniana rzeźba na Dolnym Śląsku. Obecnie znajduje się w Bardzie w bazylice Nawiedzenia NMP, gdzie trafiła w XIV w. Pochodzi z XII w. Ma 43 cm wysokości i w całości jest polichromowana.
3 lipca 1966 roku w ramach uroczystości milenijnych, delegat prymasa Polski z uprawnieniami biskupa rezydencjonalnego we Wrocławiu, abp Bolesław Kominek dokonał w imieniu papieża Pawła VI koronacji figury.

</doc>
<doc id="2086655" url="https://pl.wikipedia.org/wiki?curid=2086655" title="Szkolne Koła Oporu Społecznego w Poznaniu">
Szkolne Koła Oporu Społecznego w Poznaniu



</doc>
<doc id="2086660" url="https://pl.wikipedia.org/wiki?curid=2086660" title="Złoto płatkowe">
Złoto płatkowe

Złoto płatkowe - cienkie płatki złota, które wytwarzane są w procesie długotrwałego i wieloetapowego kucia (w końcowych etapach obróbki złoto umieszczane jest między warstwami papieru lub pergaminu). Współcześnie uzyskuje się złoto płatkowe o grubości 0,05 μm (kucie ręczne) oraz 0,01 μm (kucie maszynowe). Płatki złota wytwarzane są zwykle w rozmiarze 8x8 cm. Pakowane są w tzw. książeczki zawierające po 25 płatków, natomiast 12 lub 20 książeczek tworzy tzw. książkę lub paczkę. Złoto płatkowe jest najważniejszym materiałem stosowanym w pozłotnictwie. Płatki złota dostępne są w rozmaitych odcieniach, co związane jest ze składem użytego w ich produkcji stopu, w którym obok złota pojawia się miedź, srebro i platyna. Srebro nadaje stopom ze złotem kolor zielonkawy, a miedź – czerwonawy. Obecność domieszek wpływa zwykle na zmniejszenie trwałości połysku powierzchni złoconych, powodując pojawianie się z czasem zmian korozyjnych.
Odmianą złota płatkowego, produkowaną w Japonii jest kinpaku. 
Substytutem złota płatkowego jest tzw. kuty metal, z niem. szlagmetal. Jest on kolorem i połyskiem zbliżony do złota, różni się zaś znacznie większą grubością płatków oraz składem: zazwyczaj są to stopy mosiężne.

</doc>
<doc id="2086667" url="https://pl.wikipedia.org/wiki?curid=2086667" title="Puchar Świata w bobslejach 2010/2011">
Puchar Świata w bobslejach 2010/2011

Puchar Świata w bobslejach 2010/2011 rozpoczął się 23 listopada 2010 w Whistler, a zakończył 6 lutego 2011 w Cesanie. Wśród dwójek kobiet triumfowała reprezentantka Niemiec Sandra Kiriasis. U mężczyzn najlepszy był Rosjanin Aleksandr Zubkow. W klasyfikacji czwórek i kombinacji mężczyzn zwyciężył Niemiec Manuel Machata.
Klasyfikacje.
Kombinacja mężczyzn.
Do klasyfikacji kombinacji mężczyzn brane są pod uwagę dwójki oraz czwórki

</doc>
<doc id="2086668" url="https://pl.wikipedia.org/wiki?curid=2086668" title="Herpobentos">
Herpobentos



</doc>
<doc id="2086672" url="https://pl.wikipedia.org/wiki?curid=2086672" title="Gimnastyka na Letnich Igrzyskach Olimpijskich 1928">
Gimnastyka na Letnich Igrzyskach Olimpijskich 1928

Wyniki zawodów gimnastycznych, które odbyły się podczas LIO 1928.
Łącznie wystartowało 144 gimnastyków, w tym 88 mężczyzn i 56 kobiet, którzy reprezentowali 11 krajów. Zawody odbyły się pomiędzy 8 a 10 sierpnia 1928 r.

</doc>
<doc id="2086674" url="https://pl.wikipedia.org/wiki?curid=2086674" title="Wiktor Komorowski (pilot)">
Wiktor Komorowski (pilot)

Wiktor Komorowski (ur. w Mińsku, zm. 23 sierpnia 1952 we Wrocławiu) – kapitan pilot Wojska Polskiego, as myśliwski z okresu I wojny światowej. Walcząc w latach 1914-1916 w Carskich Siłach Powietrznych strącił 6 samolotów nieprzyjaciela. Kawaler Orderu Virtuti Militari.
Życiorys.
W 1917 roku wstąpił do I Korpusu gen. Józefa Dowbór-Muśnickiego, aresztowany, następnie został lotnikiem radzieckim. 1 sierpnia 1919 roku wstąpił do Wojska Polskiego. Wraz z 4. eskadrą lotniczą przy V Dywizji Legionów uczestniczył w wyprawie kijowskiej i został jej dowódcą, w 1920 roku został dowódcą 36. eskadry lotniczej i komendantem oficerskiej szkoły lotniczej w Grudziądzu oraz dowódcą 5. eskadry lotniczej w Toruniu.
Z dniem 1 kwietnia 1922 został przeniesiony w stan nieczynny na okres jednego roku bez prawa do uposażenia. Następnie pełnił służbę w Szkole Mechaników Lotniczych w Bydgoszczy, pozostając oficerem nadetatowym 3 pułku lotniczego w Poznaniu. W marcu 1923 został przydzielony do macierzystego pułku. W czerwcu 1927 został przeniesiony do kadry oficerów lotnictwa z równoczesnym przydziałem do Centralnej Składnicy Lotniczej. Z dniem 31 grudnia 1928 został przeniesiony w stan spoczynku.
II wojnę światową spędził jako internowany w Rumunii. W 1946 r. powrócił do Polski. 16 kwietnia 1951 roku aresztowany pod zarzutem nielegalnego posiadania broni i niepoinformowania władzy o nielegalnym przekraczaniu granicy przez syna Bogdana i przez Włodzimierza Turskiego. 19 listopada 1951 roku skazany wyrokiem Wojskowego Sądu Rejonowego we Wrocławiu na karę półtora roku pozbawienia wolności. Osadzony w więzieniu nr 1 przy ul. Kleczkowskiej we Wrocławiu, nie przetrzymał trudów uwięzienia i zmarł w niewyjaśnionych okolicznościach 23 sierpnia 1952 roku.
Ordery i odznaczenia.
Za swą służbę otrzymał odznaczenia:

</doc>
<doc id="2086680" url="https://pl.wikipedia.org/wiki?curid=2086680" title="Śpieszki">
Śpieszki



</doc>
<doc id="2086682" url="https://pl.wikipedia.org/wiki?curid=2086682" title="Bazylika Santa Maria Maggiore w Bergamo">
Bazylika Santa Maria Maggiore w Bergamo

Bazylika Santa Maria Maggiore w Bergamo – kościół, który znajduje się w Bergamo przy Piazza del Duomo. Świątynia została zbudowana w drugiej połowie XII w. Wystrój zewnętrzny zachowuje oryginalne kształty architektoniczne lombardzkiego stylu romańskiego, natomiast wnętrze posiada charakterystyczne cechy baroku.
Historia.
Według ludowej tradycji, częściowo potwierdzonej źródłami pisanymi, kościół został wybudowany w celu dopełnienia ślubu złożonego Matce Bożej przez mieszkańców Bergamo, proszących ją o uchronienie miasta od suszy, głodu i dżumy, które nawiedziły okolicę w 1133. W 1135 postanowiono wybudować świątynię jako wotum wdzięczności. 15 sierpnia 1137 biskup Bergamo, Grzegorz, poświęcił kamień węgielny. Napis umieszczony nad portalem południowym, zwanym "Portalem Białych Lwów", wskazuje, iż kościół został wzniesiony w 1137. W 1187 ukończone było prezbiterium i absydy po wschodniej stronie transeptu. 
Projekt zakładał, że świątynia zostanie zbudowana na planie krzyża greckiego z pięcioma absydami – jedną centralną i czterema w transepcie. Do dziś zachowały się właściwie tylko dwie: centralna i południowo-zachodnia. Północno-zachodnia została zburzona w 1472 z rozkazu Bartolomeo Colleoniego, aby zrobić miejsce na mauzoleum władcy i jego rodziny, inną zburzono w 1485, aby zbudować zakrystię, a kolejną rozebrano, aby w latach 1436–1459 wznieść dzwonnicę - dzieło Bertolasio Moroni di Albino. 
Prace budowlane opóźniły się ok. 1200 z powodu trudności finansowych. Zostały jednak ukończone ślepa fasada i atrium. W XIV i XV w. prace zostały wznowione. Zbudowano również baptysterium (1340) i trzy wysunięte portyki (1353, 1360, 1366) autorstwa Giovanniego da Campione.
23 czerwca 1449 Senat i Wysoka Rada ("Maggior Consiglio") Bergamo powierzyły opiekę nad świątynią bractwu zwanemu "Consorzio della Misericordia Maggiore". Była to sodalicja utworzona w 1265 przez Pinamonte da Brembate w celu zachowania i wzbogacenia dziedzictwa artystycznego bazyliki.
W 1521 zbudowano portal południowo-zachodni, zwany "della Fontana" (Fontanny).
Wnętrze bazyliki zostało przebudowane w XVII w. przez Francesco Rachiniego, Giovanniego Sala i Giovanniego Barberiniego. W tym samym okresie zmieniono również wystrój kopuły.
Wygląd zewnętrzny.
Bazylika charakteryzuje się brakiem głównego wejścia i fasady, gdyż ta jest ślepa, ponieważ stanowiła jedną całość z dawnym pałacem biskupim. Wszystkie cztery istniejące wejścia są 
wejściami bocznymi. Na Piazza del Duomo wychodzi "Portal Czerwonych Lwów" z portykiem autorstwa Giovanniego da Campione. Na lewo od niej znajduje się wejście podrzędne. Między tymi wejściami wyryte są na murze dawne miary używane w Bergamo przez kupców i tkaczy: Capitium Comunis Pergami (2,63 m) i Brachium (53,1 cm). Na prawo od wejścia znajduje się "Cappella Colleoni" ze schodami okolonymi ogrodzeniem z kutego żelaza. Jeszcze bardziej na prawo, w głębi placu, oddzielone od bazyliki stoi baptysterium.
Od południa na Piazza Rosate wychodzi "Portal Białych Lwów", a na lewo od niej "Portal Fontanny" autorstwa Pietro Isabello.
"Portal Czerwonych Lwów".
Jest to północny portal bazyliki, który wychodzi z lewej strony transeptu na Piazza del Duomo. 
Zwieńczony jest małym portykiem (wł. "protiro") autorstwa Giovanniego da Campione, datowanym na 1353, podtrzymywanym przez kolumny wsparte na dwóch stojących lwach z czerwonego marmuru werońskiego. Lwy otoczone są figurami ludzi i zwierząt. Nad portykiem góruje potrójna loggia z trójlistnymi łukami, w której znajdują się figury św. Barnaby, św. Wincentego, a w centrum konna rzeźba św. Aleksandra.
Jeszcze wyżej widoczna jest Matka Boża z Dzieciątkiem, której towarzyszą św. Esteria i św. Grata. Element ten jest dodatkiem datowanym na 1396.
"Portal Białych Lwów".
Jest to południowy portal bazyliki, który wychodzi z prawej strony transeptu na Piazza Rosate. Zwieńczony jest małym portykiem autorstwa Giovanniego da Campione, wykonanym w 1360. Portyk podtrzymywany jest przez dwa rzędy kolumn (po dwie w każdym). Zewnętrzne wsparte są na dwóch stojących lwach z białego marmuru, a wewnętrzne podtrzymywane są – jedna przez postać kobiety, druga mężczyzny.
Portyk zwieńczony jest płaskorzeźbą wyobrażającą Chrystusa otoczonego przez 12 apostołów w części przedniej, a z boków – świętych i mistrzów murarskich. W lunecie znajduje się płaskorzeźba przedstawiająca narodzenie św. Jana Chrzciciela. Całość wieńczy wiszący edykuł w stylu gotyckim, datowany na 1400–1403, którego autorem jest Anex de Alemania.
Wnętrze.
Wnętrze świątyni zachowuje oryginalny układ romański na planie krzyża greckiego z trzema nawami oddzielonymi od siebie filarami. Wystrój jest jednak barokowy. Został on wykonany w XVII w., a autorami byli Giovanni Angelo Sala i jego syn Gerolamo.
Ściany i filary ozdobione są arrasami. Niektóre z nich wykonano we Florencji (1583-1586 na podstawie rysunków Alessandra Alloriego, inne zaś w Niderlandach (XVI-XVII w.). Nad arrasem przedstawiającym "Ukrzyżowanie", wykonanym w Antwerpii, w 1698 na podstawie rysunków Ludwiga van Schoor, znajduje się malowidło "Przejście przez Morze Czerwone" (1681), którego autorem jest Luca Giordano.
Wewnątrz znajdziemy również nagrobek kardynała Guglielmo Longhi wykonany przez Ugo da Campione w latach 1319-1320, a także monument poświęcony Gaetano Donizettiemu, wyrzeźbiony przez Vincenzo Vela w 1855 oraz inny, poświęcony Johannowi Mayr, z 1852, który jest dziełem Innocenzo Fraccaroliego.
Uwagę zwraca również drewniany, barokowy konfesjonał z 1704. Jego wykonawcą jest Andrea Fantoni. Warto też zwrócić uwagę na wiszący nad balustradą prezbiterium krucyfiks z XIV w.
W samym prezbiterium znajduje się sześć kandelabrów z brązu, wykonanych w 1597. Charakterystyczne są także drewniane stalle oraz intarsje balustrady ołtarzowej, tworzącej swoisty ikonostas, wykonane na podstawie projektu Lorenzo Lotto przez Giovan Francesco Capoferriego i Giovanniego Belli, w latach 1522-1555, przedstawiające sceny biblijne ("Przejście przez Morze Czerwone", "Potop", "Judyta i Holofernes", "Dawid i Goliat").
W transepcie, od strony północnego wejścia widoczne są oryginalne freski z XIV w., przedstawiające "Historie z życia św. Eligiusza" oraz "Ostatnią Wieczerzę". Nad freskami góruje obraz w ciężkiej ramie zatytułowany "Mojżesz i cudowna woda" z 1670, którego autorem jest Antonio Zanchi.

</doc>
<doc id="2086686" url="https://pl.wikipedia.org/wiki?curid=2086686" title="Bazylika Santa Maria Maggiore">
Bazylika Santa Maria Maggiore



</doc>
<doc id="2086694" url="https://pl.wikipedia.org/wiki?curid=2086694" title="Sanetomo Minamoto">
Sanetomo Minamoto

 – dziewiąty siogun w Japonii, trzeci siogunatu Kamakura i ostatni przywódca klanu Minamoto.
Sanetomo był drugim synem założyciela siogunatu Kamakura, Yoritomo Minamoto. Jego matką była Masako Hōjō, a starszym bratem – drugi siogun siogunatu Kamakura, Yori'ie Minamoto. W dzieciństwie nazywano go Senman.
Życie.
Po śmierci ojca Sanetomo w 1199, jego dziadek, Tokimasa Hōjō, dążył do zagarnięcia całej władzy politycznej i wojskowej.
Yori'ie Minamoto, starszy brat Sanetomo, odziedziczył tytuł sioguna w 1202, ale już po roku został pozbawiony tytułu i umieszczony w areszcie domowym za spiskowanie przeciwko klanowi Hōjō. Wkrótce potem, w 1203, Sanetomo został głową klanu Minamoto, a zarazem mianowany siogunem. W następnym roku Yori'ie został zamordowany przez Hōjō.
Sanetomo był marionetką swojej matki, Masako Hōjō, która wykorzystywała go w swojej wojnie przeciw Tokimasie Hōjō. Tokimasa wiele razy starał się odsunąć od władzy swego wnuka (pierwszy raz w 1205), co spowodowało, że Sanetomo obawiał się o swoje życie przez resztę swych dni.
Sanetomo, świadomy własnej bezsilności w stosunku do klanu Hōjō i chcąc uniknąć losu starszego brata, cały swój talent i energię włożył w pisanie poezji, zatrzymując pusty tytuł i zajmując kolejne stanowiska na bezsilnym, choć pełnym ceremoniału dworze cesarskim.
Sanetomo był poetą (różnie ocenianym). Pomiędzy 17 a 22 rokiem życia napisał ponad 700 wierszy, w czasie, gdy uczył go Teika Fujiwara. Jeden z jego wierszy znalazł się nawet w antologii Ogura Hyakunin-isshu ("100 poematów napisanych przez 100 poetów"), znakomitym zbiorze wierszy wczesnego okresu Heian i Kamakura.
W 1218 r. Sanetomo otrzymał jeden w głównych urzędów, ministra prawej strony.
Nękany lękiem przed zabójstwem popadł w obłęd i alkoholizm (mnich Eisai starał się mu pomóc, zastępując alkohol herbatą).
Zamach.
Wieczorem 12 lutego 1219, Sanetomo schodził po schodach świątyni Tsurugaoka Hachiman-gu po uroczystościach z okazji objęcia przez niego urzędu ministra prawej strony. Nagle, pojawił się tam jego siostrzeniec, Yoshinari Minamoto, syn drugiego sioguna Yori'ie Minamoto, zaatakował go i zamordował. Za zbrodnię tę został ścięty parę godzin później. To spowodowało, że wygasła główna linia klanu Minamoto, Seiwa-Genji.

</doc>
<doc id="2086696" url="https://pl.wikipedia.org/wiki?curid=2086696" title="Bryodema tuberculatum">
Bryodema tuberculatum



</doc>
<doc id="2086697" url="https://pl.wikipedia.org/wiki?curid=2086697" title="Bryodemella tuberculata">
Bryodemella tuberculata



</doc>
<doc id="2086699" url="https://pl.wikipedia.org/wiki?curid=2086699" title="Puchar Interkontynentalny w Lekkoatletyce 2010 – trójskok kobiet">
Puchar Interkontynentalny w Lekkoatletyce 2010 – trójskok kobiet

Trójskok kobiet – jedna z konkurencji rozegranych podczas pucharu interkontynentalnego w Splicie. Trójskoczkinie rywalizowały 4 września – pierwszego dnia zawodów.

</doc>
<doc id="2086700" url="https://pl.wikipedia.org/wiki?curid=2086700" title="Bulletin of the American Mathematical Society">
Bulletin of the American Mathematical Society

Bulletin of the American Mathematical Society (skrót: Bull. Amer. Math. Soc.) – czasopismo naukowe o tematyce matematycznej (kwartalnik), wydawane przez Amerykańskie Towarzystwo Matematyczne. W czasopiście publikowane są artykuły naukowe oraz recenzje. Czasopismo założone pod nazwą "Bulletin of the New York Mathematical Society" zmieniło nazwę wraz ze zmianą nazwy wydawcy na "American Mathematical Society"; obecnie na liście filadelfijskiej.

</doc>
<doc id="2086704" url="https://pl.wikipedia.org/wiki?curid=2086704" title="Erich Schuettauf">
Erich Schuettauf



</doc>
<doc id="2086705" url="https://pl.wikipedia.org/wiki?curid=2086705" title="Puchar Interkontynentalny w Lekkoatletyce 2010 – skok w dal kobiet">
Puchar Interkontynentalny w Lekkoatletyce 2010 – skok w dal kobiet

Skok w dal kobiet – jedna z konkurencji rozegranych podczas pucharu interkontynentalnego w Splicie. Skoczkinie w dal rywalizowały 5 września – drugiego dnia zawodów.

</doc>
<doc id="2086711" url="https://pl.wikipedia.org/wiki?curid=2086711" title="S.M. Stirling">
S.M. Stirling

Stephen Michael Stirling (ur. 30 września 1953 w Metz) - amerykański pisarz science fiction oraz fantasy, najbardziej znany z serii historii alternatywnych "Draka", "Nantucket" i "Emberverse". Autor kiludziesięciu książek i opowiadań.

</doc>
<doc id="2086713" url="https://pl.wikipedia.org/wiki?curid=2086713" title="Arnaldo de Mattos">
Arnaldo de Mattos

Arnaldo, właśc. Arnaldo de Mattos (ur. 15 stycznia 1947 w São Paulo) – piłkarz brazylijski, występujący na pozycji napastnika.
Kariera klubowa.
Podczas piłkarskiej kariery Arnaldo występował w klubie Corinthians Paulista.
Kariera reprezentacyjna.
W 1968 roku Arnaldo uczestniczył w Igrzyskach Olimpijskich w Meksyku. Na turnieju Arnaldo wystąpił w dwóch meczach grupowych reprezentacji Brazylii z Japonią i Nigerią.

</doc>
<doc id="2086735" url="https://pl.wikipedia.org/wiki?curid=2086735" title="João de Almeida Filho">
João de Almeida Filho

João de Almeida Filho (ur. 3 lipca 1947 w São Paulo) – piłkarz brazylijski, występujący podczas kariery na pozycji obrońcy.
Kariera klubowa.
Almeida karierę piłkarską rozpoczął w klubie Portuguesie Santista Santos. W latach 1968–1971 występował w Corinthians Paulista. W lidze brazylijskiej zadebiutował 14 listopada 1971 w zremisowanym 1-1 spotkaniu z Grêmio Porto Alegre. Był to jedyny występ w I lidze brazylijskiej. Potem występował ponownie w Portuguesie Santista Santos.
Kariera reprezentacyjna.
W 1968 roku Almeida uczestniczył w Igrzyskach Olimpijskich w Meksyku. Na turnieju Almeida był podstawowym zawodnikiem i wystąpił we wszystkich trzech meczach grupowych reprezentacji Brazylii z Hiszpanią, Japonią i Nigerią.

</doc>
<doc id="2086738" url="https://pl.wikipedia.org/wiki?curid=2086738" title="Stephen Michael Stirling">
Stephen Michael Stirling



</doc>
<doc id="2086740" url="https://pl.wikipedia.org/wiki?curid=2086740" title="ISU Grand Prix w łyżwiarstwie figurowym 2010/2011">
ISU Grand Prix w łyżwiarstwie figurowym 2010/2011

ISU Grand Prix w łyżwiarstwie figurowym 2010/2011 – 16. edycja zawodów w łyżwiarstwie figurowym. Zawodnicy podczas sezonu wystąpili w siedmiu zawodach cyklu rozgrywek.Rywalizacja rozpoczęła się w Nagoi 22 października, a zakończyła w Pekinie finałem Grand Prix, który odbył się w dniach 9–12 grudnia 2010 roku.
Klasyfikacje punktowe.
Awans do finału Grand Prix zdobywa 6 najlepszych zawodników/par w każdej z konkurencji.

</doc>
<doc id="2086744" url="https://pl.wikipedia.org/wiki?curid=2086744" title="Zapasy na Letnich Igrzyskach Olimpijskich 1952">
Zapasy na Letnich Igrzyskach Olimpijskich 1952

Wyniki zawodów zapaśniczych rozegranych podczas Letnich Igrzyskach Olimpijskich w Helsinkach.

</doc>
<doc id="2086759" url="https://pl.wikipedia.org/wiki?curid=2086759" title="Stepówka nadnidziańska">
Stepówka nadnidziańska

Stepówka nadnidziańska ("Gampsocleis glabra") – gatunek ciepłolubnego, euroazjatyckiego owada z rodziny pasikonikowatych (Tettigoniidae). Jest gatunkiem kserotermofilnym. Występuje na trawiastych stepach, murawach lub wrzosowiskach – od Hiszpanii po zachodnią Syberię. W Polsce występuje tylko na Ponidziu – krajowa populacja szacowana jest na kilkaset osobników. W kilku krajach Europy został uznany za gatunek wymarły.
Larwy rozwijają się wiosną. Imagines można obserwować od lipca.
Na terenie Polski gatunek ten jest objęty ścisłą ochroną gatunkową od 2001 roku.
W Polskiej Czerwonej Księdze Zwierząt zaliczony został do kategorii EN (gatunki silnie zagrożone).

</doc>
<doc id="2086760" url="https://pl.wikipedia.org/wiki?curid=2086760" title="ThyssenKrupp Energostal">
ThyssenKrupp Energostal

thyssenkrupp Materials Poland S.A. (dawniej ThyssenKrupp Energostal S.A.) - spółka akcyjna z siedzibą w Toruniu. Dystrybutor wyrobów ze stali węglowej, nierdzewnej, kwasoodpornej, metali nieżelaznych, oraz tworzyw sztucznych. Największy polski dystrybutor stali w 1. połowie 2010 roku.

</doc>
<doc id="2086762" url="https://pl.wikipedia.org/wiki?curid=2086762" title="Gampsocleis glabra">
Gampsocleis glabra



</doc>
<doc id="2086768" url="https://pl.wikipedia.org/wiki?curid=2086768" title="Tom i Huck">
Tom i Huck

Tom i Huck (ang. "Tom and Huck") – amerykański film przygodowy z 1995 roku w reżyserii Petera Hewitta. Film wyprodukowany przez Walt Disney Pictures. Zrealizowany na podstawie powieści Marka Twaina.
Opis fabuły.
Przyjaciele – urwis Tomek Sawyer (Jonathan Taylor Thomas) i mały włóczęga – sierota Huck (Brad Renfro), są przypadkowymi świadkami zabójstwa. By uratować z opresji fałszywie oskarżonego Muffa (Michael McShane), chłopcy muszą zeznawać przeciwko mordercy, którym jest Indianin Joe (Eric Schweig). Ten poprzysięga im zemstę.
Wersja polska.
Wersja polska: Telewizja Polska
Tekst: Hubert Kubasiewicz
Czytał: Maciej Gudowski

</doc>
<doc id="2086780" url="https://pl.wikipedia.org/wiki?curid=2086780" title="Wyścig Dookoła Mazowsza">
Wyścig Dookoła Mazowsza



</doc>
<doc id="2086785" url="https://pl.wikipedia.org/wiki?curid=2086785" title="Cho Yong-hyung">
Cho Yong-hyung

Cho Yong-hyung, Hangul 조용형 (ur. 3 listopada 1983 w Inczonie) – południowokoreański piłkarz grający na pozycji obrońcy. Obecnie zawodnik katarskiego klubu Al-Rajjan.
Kariera.
W sezonie 2005 roku występował w Bucheon SK. Następnie grał w Jeju United i Seongnam Ilhwa Chunma. W 2010 roku trafił do katarskiego klubu Al-Rajjan.
W reprezentacji Korei Południowej zadebiutował w 2008 roku. W 2010 roku wraz z drużyną wystąpił na Mistrzostwach Świata w RPA.

</doc>
<doc id="2086786" url="https://pl.wikipedia.org/wiki?curid=2086786" title="Primera División de México (1954/1955)">
Primera División de México (1954/1955)

Rozgrywki 1954/1955 były 52 sezonem w historii ligi meksykańskiej, a 12 sezonem w historii profesjonalnej ligi meksykańskiej. Tytułu mistrzowskiego broniło Marte.
Zespoły.
Zmiana drużyn po sezonie 1953/1954:
 Irapuato
 Atlas
W sezonie 1954/1955 występowało 12 drużyn - z drugiej ligi awansowało Irapuato, natomiast po ostatnim sezonie spadł Atlas.
Mistrzem Meksyku został zespół C.D. Zacatepec, który skompletował 32 punkty. Królem strzelców został Urugwajczyk Julio María Palleiro z 19 bramkami w 22 meczach (0.86 gola na mecz).
Tabela.
MISTRZ MEKSYKU - 1954/1955
ZACATEPEC 1. TYTUŁ MISTRZOWSKI

</doc>
<doc id="2086790" url="https://pl.wikipedia.org/wiki?curid=2086790" title="Święto Służby Więziennej">
Święto Służby Więziennej

Święto Służby Więziennej – polskie święto wyznaczone na 8 lutego (od 2011) na mocy zapisu ustawy o Służbie Więziennej z 9 kwietnia 2010 roku.
Dzień ten nie jest dniem wolnym od pracy.
W latach 1996-2010 SW obchodziła swoje nieformalne święto 26 kwietnia, w dzień uchwalenia ustawy z 1996 roku.
Obie daty nie są przypadkowe.
Dzień 8 lutego nawiązuje do ogłoszenia dekretu Józefa Piłsudskiego z 7 lutego 1919 roku, który dał początek więziennictwu w odrodzonej Polsce.
Dzień 26 kwietnia nawiązywał do przepisu, o składzie osobowym administracji więziennej i wykonywaniu przez nią obowiązków służbowych, wydanego w 1926 roku.

</doc>
<doc id="2086809" url="https://pl.wikipedia.org/wiki?curid=2086809" title="Gimnastyka na Letnich Igrzyskach Olimpijskich 1948">
Gimnastyka na Letnich Igrzyskach Olimpijskich 1948

Wyniki zawodów gimnastycznych, które odbyły się podczas LIO 1948. 

</doc>
<doc id="2086817" url="https://pl.wikipedia.org/wiki?curid=2086817" title="Remigiusz Golis">
Remigiusz Golis

Remigiusz Golis (ur. 13 października 1990 w Pionkach) – polski zawodnik pięcioboju nowoczesnego, mistrz świata.
W 2010 roku, podczas mistrzostw świata w chińskim Chengdu zdobył z Sylwią Czwojdzińską złoty medal w premierowej konkurencji na mistrzostwach świata - sztafecie mieszanej.
Zawodnik klubu UKS "G-8" Warszawa. Jest czterokrotnym wicemistrzem Polski (2009, 2010, 2011, 2014).

</doc>
<doc id="2086821" url="https://pl.wikipedia.org/wiki?curid=2086821" title="Pilina">
Pilina

Pilina – białko budujące pilusy płciowe (rodzaj fimbrii), struktury wchodzące w skład budowy komórki bakteryjnej.

</doc>
<doc id="2086823" url="https://pl.wikipedia.org/wiki?curid=2086823" title="Dominik Michał Słuszka">
Dominik Michał Słuszka

Dominik Michał Słuszka herbu Ostoja (ur. 1655, zm. 29 stycznia 1713) – wojewoda połocki w latach 1686–1713, wójt połocki w latach 1686–1713, starosta starostwa borysowskiego, pułkownik generalny Wielkiego Księstwa Litewskiego, marszałek Trybunału Głównego Wielkiego Księstwa Litewskiego w 1681, 1690 i 1695 roku.
Młodszy brat Józefa Bogusława Słuszki, razem z bratem zażarcie zwalczał frakcję Sapiehów. Dominik był jednym z dowódców w bitwie pod Olkienikami.
5 lipca 1697 roku podpisał w Warszawie obwieszczenie do poparcia wolnej elekcji, które zwoływało szlachtę na zjazd w obronie naruszonych praw Rzeczypospolitej.
W 1690 rozpoczął budowę pałacu w Wilnie potocznie zwanym pałacem Słuszków, według projektu artystów włoskich Michelangelo Palloni i Giovanni Pietro Perti (budowa trwała 10 lat).
Był członkiem konfederacji olkienickiej w 1700 roku.
W latach 1705 i 1709 w pałacu gościł car Rosji, Piotr I Wielki.
Był uczestnikiem Walnej Rady Warszawskiej 1710 roku.

</doc>
<doc id="2086825" url="https://pl.wikipedia.org/wiki?curid=2086825" title="Enjoy!">
Enjoy!

Enjoy! – debiutancki album niemieckiej piosenkarki Jeanette, który został wydany w Niemczech przez Universal dnia 13 listopada 2000. Po wydaniu dwóch singli, album odniósł umiarkowany sukces w krajach niemieckojęzycznych.

</doc>
<doc id="2086831" url="https://pl.wikipedia.org/wiki?curid=2086831" title="Concavenator">
Concavenator

Concavenator – rodzaj teropoda z rodziny karcharodontozaurów (Carcharodontosauridae) żyjącego we wczesnej kredzie na terenach współczesnej Europy. Guzki obecne na kości łokciowej mogą stanowić miejsce przyczepu protopiór, co w razie potwierdzenia oznaczałoby, że "Concavenator" jest najdalej spokrewnionym z ptakami ze znanych pierzastych teropodów.
Morfologia.
"Concavenator" był stosunkowo dużym zwierzęciem – szkielet opisany przez Ortegę i in. należał do osobnika mierzącego około 6 m długości. Miał krótkie przednie kończyny – ich długość stanowiła 42% długości kończyn tylnych. Nadgarstek jest wydłużony, a pazury kończyn przednich – krótkie i masywne. Cechował się wydłużeniem dwóch wyrostków kolczystych jedenastego i dwunastego kręgu tułowiowego, tworzącymi ostro zakończoną strukturę przypominającą garb. U niektórych teropodów, takich jak spinozaury, występowały podobne twory, jednak u żadnego z nich nie były ograniczone do zaledwie dwóch kręgów, dlatego jego funkcja u "Concavenator" pozostaje niejasna. W pobliżu kręgów i śródstopia odnaleziono odciski łusek, które występują w podobnej różnorodności kształtów, co u niektórych przedstawicieli grupy Neornithes, obejmującej wszystkie współczesne ptaki. Na kości łokciowej znajdowała się seria niewielkich guzków, które według autorów stanowią miejsce przyczepu struktur odpowiadających lotkom współczesnych ptaków.
Klasyfikacja.
Według analizy filogenetycznej przeprowadzonej przez Ortegę i współpracowników "Concavenator" jest bazalnym przedstawicielem rodziny Carcharodontosauridae, bardziej zaawansowanym od eokarcharii i siostrzanym dla wszystkich pozostałych przedstawicieli tej rodziny. Autorzy sugerują, że zgrubienia na kości łokciowej "Concavenator" – podobne do występujących u ptaków i innych maniraptorów, takich jak welociraptor – dowodzą obecności skórnych struktur niebędących łuskami, znajdujących się w podobnej pozycji, co lotki u ptaków, a tym samym homologicznych z nimi. Pióropodobne struktury odnaleziono również u dinozaurów ptasiomiednicznych "Tianyulong" i "Psittacosaurus" – jeśli byłyby one homologiczne z piórami ptaków, oznaczałoby to, że wszystkie dinozaury były pierwotnie pierzaste, natomiast jeśli wyewoluowały one niezależnie od ptasich piór, wówczas "Concavenator" byłby najdalej spokrewnionym z ptakami ze znanych pierzastych dinozaurów.
Foth, Tischlinger i Rauhut (2014) uznali jednak obecność pióropodobnych struktur u "Concavenator" za nieudowodnioną. Autorzy wskazują, że guzki, które miały być miejscem przyczepu pióropodobnych struktur, znajdują się na anterolateralnej (przednio-bocznej) powierzchni kości łokciowej, blisko miejsca styku kości łokciowej z kością promieniową; tymczasem u współczesnych ptaków oraz u welociraptora guzki będące miejscem przyczepu lotek znajdują się na tylnej lub posterolateralnej (tylno-bocznej) powierzchni kości łokciowej. Autorzy uznają za bardziej prawdopodobne, że guzki na kości łokciowej "Concavenator" stanowiły miejsce przyczepu więzadeł międzykostnych. W ocenie autorów nawet jeśli przyjąć, że u "Concavenator" występowały pióropodobne struktury, to z uwagi na fakt, że w zapisie kopalnym zachowały się tylko pośrednie i kontrowersyjne dowody ich obecności a nie one same, nie można nic powiedzieć na temat ich budowy – w tym na temat ich ewentualnego podobieństwa i/lub homologii z lotkami ptaków.Zostało to obalone przez Cuesta Fidalgo i jej współpracowników, którzy wskazali, że te guzki na kości łokciowej są tylno-boczne, co różni się od więzadeł międzykostnych.
Historia odkryć.
Gatunek typowy rodzaju, "Concavenator corcovatus", został opisany w 2010 roku przez Ortegę i współpracowników w oparciu o niemal kompletny, bardzo dobrze zachowany szkielet (MCMM-LH 6666) odkryty w datowanych na barrem osadach stanowiska typu Konservat-Lagerstätte w Las Hoyas w hiszpańskiej prowincji Cuenca. Okaz znajdował się w wapieniu litograficznym, z odsłoniętą głównie prawą stroną ciała zwierzęcia. Nazwa "Concavenator" pochodzi od łacińskiej nazwy prowincji Cuenca ("Conca") oraz słowa "venator" („łowca”). Nazwa gatunkowa "corcovatus" odnosi się do przypominającej garb struktury tworzonej przez dwa kręgi przedkrzyżowe.

</doc>
<doc id="2086833" url="https://pl.wikipedia.org/wiki?curid=2086833" title="Concavenator corcovatus">
Concavenator corcovatus



</doc>
<doc id="2086837" url="https://pl.wikipedia.org/wiki?curid=2086837" title="Patriarcha ekumeniczny">
Patriarcha ekumeniczny



</doc>
<doc id="2086849" url="https://pl.wikipedia.org/wiki?curid=2086849" title="Yoritsune Kujō">
Yoritsune Kujō

 – dziesiąty siogun w historii i czwarty siogunatu Kamakura. Jego ojcem był kampaku Michi’ie Kujō, a babką kuzynka sioguna Yoritomo Minamoto.
Życie.
Urodził się w roku „Tygrysa”, miesiącu „Tygrysa” i dniu „Tygrysa”, według kalendarza chińskiego. Nazwano go więc .
Yoritsune został wybrany na nowego sioguna przez klan Hōjō jeszcze jako dziecko w 1226 r. Sanetomo Minamoto, poprzedni siogun, został zamordowany w 1219 r. nie pozostawiając potomka i na nim skończyła się w linia Minamoto. Przez siedem lat władza pozostawała w rękach wdowy po pierwszym siogunie z Kamakury, Masako i shikkenie, Yoshitakim, którzy w końcu doszli do porozumienia. Yoritsune został wybrany, ponieważ jego babcia była kuzynką Yoritomo Minamoto, co umożliwiało ciągłość rodu Minamoto, a zarazem należał do rodziny Kujō powiązanej z jedną z pięciu linii klanu Fujiwara.
Yoritsune Kujō jest znany także jako Yoritsune Fujiwara ponieważ był członkiem wielkiego klanu Fujiwara.
Wydarzenia z okresu "bakufu" Yoritsune.
W wieku siedmiu lat, w 1226 roku, Yoritsume zostaje siogunem z powodu umowy politycznej między jego ojcem a regentem sioguna Yoshitoki Hōjō, stając się marionetką w rękach klanu Hōjō.

</doc>
<doc id="2086852" url="https://pl.wikipedia.org/wiki?curid=2086852" title="Yuliya Tarasova">
Yuliya Tarasova

Yuliya Tarasova (ur. 13 marca 1986 w Taszkencie) – uzbecka lekkoatletka specjalizująca się początkowo w wielobojach, a od 2010 startująca w skoku w dal.
Jako wieloboistka międzynarodową karierę zaczynała w 2003 roku zajmując siódmą lokatę w siedmioboju podczas mistrzostw świata juniorów młodszych. W kolejnym sezonie była czternasta w mistrzostwach świata juniorów oraz zdobyła mistrzostwo Azji juniorek. Występowała na igrzyskach olimpijskich w Pekinie (2008) oraz mistrzostwach świata w Berlinie (2009). Wywalczyła złoty medal na mistrzostwach Azji w 2009.
W 2010 skupiła się na skoku w dal – do jej pierwszych sukcesów w tej konkurencji można zaliczyć siódmą lokatę podczas halowych mistrzostw świata (Doha 2010) oraz zwycięstwo w pucharze interkontynentalnym (Split 2010). Odpadła w eliminacjach mistrzostwach świata (2011).
Stawała na podium mistrzostw kraju w różnych konkurencjach i kategoriach wiekowych. Jest aktualną rekordzistką Uzbekistanu w skoku w dal na stadionie (6,81 – 5 czerwca 2010, Taszkent) oraz w pięcioboju (4004 pkt. – 10 lutego 2006, Pattaya). Rekordy życiowe: skok w dal w hali – 6,54 (14 marca 2010, Ad-Dauha); siedmiobój – 5989 pkt. (10 maja 2009, Desenzano del Garda).

</doc>
<doc id="2086855" url="https://pl.wikipedia.org/wiki?curid=2086855" title="Julija Tarasowa">
Julija Tarasowa



</doc>
<doc id="2086869" url="https://pl.wikipedia.org/wiki?curid=2086869" title="Justin &amp; Christina">
Justin &amp; Christina

Justin &amp; Christina – wspólny minialbum dwojga amerykańskich artystów muzycznych, Christiny Aguilery i Justina Timberlake’a. Album wydany został w drugiej połowie 2003 roku, by pomóc w promocji Justified and Stripped Tour − trasy koncertowej obydwu piosenkarzy.
Edycja albumu była limitowana. Krążek wydano wyłącznie w Stanach Zjednoczonych; trafił on na półki sieci sklepów Target Corporation.
Na ogół płyty składa się sześć utworów. Cztery z nich to remiksy przebojów Aguilery i Timberlake’a, dwa pozostałe są piosenkami skomponowanymi specjalnie na ten album.

</doc>
<doc id="2086872" url="https://pl.wikipedia.org/wiki?curid=2086872" title="Gustaf Dyrsch">
Gustaf Dyrsch

Gustaf Dyrsch (ur. 28 sierpnia 1890, zm. 7 maja 1974) – szwedzki jeździec sportowy. Złoty medalista olimpijski z Antwerpii.
Igrzyska w 1920 były jego jedyną olimpiadą. Startował we Wszechstronnym Konkursie Konia Wierzchowego, po złoto sięgnął w drużynie. Partnerowali mu Helmer Mörner, Georg von Braun oraz Åge Lundström. Startował na koniu Salamis.

</doc>
<doc id="2086874" url="https://pl.wikipedia.org/wiki?curid=2086874" title="Herbertyni">
Herbertyni

Herbertyni - noszący nazwisko rodowe de Vermandois francuski ród hrabiowski, wywodzący się od Karolingów, którego dobra koncentrowały się wokół Vermandois. Założycielem rodu był Herbert I (zm. 907), pierwszy hrabia Vermandois, którego ojcem był Pepin, syn Bernarda króla Italii, wnuka Karola Wielkiego. 

</doc>
<doc id="2086876" url="https://pl.wikipedia.org/wiki?curid=2086876" title="Park miejski w Nysie">
Park miejski w Nysie

Park Miejski w Nysie – zabytkowy park o powierzchni 42 ha, położony w prawobrzeżnej części
Nysy, pomiędzy Śródmieściem a dzielnicą Zamłynie. Od południa otoczony zabudową jednorodzinną ulicy Słowackiego, a od zachodu – ogrodami działkowymi przy alejce Bazaltowej. Granicę północną wyznacza rzeka Nysa Kłodzka i kanał wodny, wschodnią natomiast - dawna fosa i Staw Łabędzi. Walory parku to przepiękne położenie, wiele ciekawych zakątków, bogata fauna i flora. Zaprojektowany został na wzór angielskiego ogrodu krajobrazowego. Park rozdziela na dwie części o odmiennym charakterze ulica Powstańców Śląskich.
Historia.
Do połowy XVIII wieku w miejscu dzisiejszego parku, po południowej stronie Młynówki, obok ówczesnego ogrodu biskupiego, znajdowały się podmokłe, niemal bagienne łąki nadrzeczne, na których nie można było budować domów. Później teren ten był stopniowo osuszany, wznoszono tu liczne młyny i folusze z kołami wodnymi. Uregulowano przepływającą tędy niewielką rzeczkę Białkę, rozdzielającą się jeszcze w końcu XVI wieku na dwie odnogi. Powstał w ten sposób kanał odwadniający z licznymi rozgałęzieniami (Kanał Bielawski). Istniejącą tu dawniej drogę prowadzącą do tzw. Młyna Prochowego obsadzono obustronnie lipami. 
W XIX wieku zaczęto budować nowe aleje, przy których sadzono topole, klony, lipy i jesiony. Głównym wejściem do parku stał się początek drogi nad kanałem, przechodzącej przez teren dawnych fortyfikacji. Zmian tych dokonano na pewno przed rokiem 1887, gdyż wówczas wydany został dokładny plan Nysy i przewodnik po mieście. Na kilka lat przed tą datą przeprowadzono także rozbiórkę istniejących tu dawnych fortyfikacji bastionowych. Do dziś zachowały się pozostałości po nich w postaci wałów ziemnych i fosy, którą następnie częściowo przekształcono w "Staw Młyna Prochowego", obecnie nazywany "Stawem Łabędzim". 
Przed rokiem 1890 powstał na terenie parku kolejny zbiornik wodny zwany Stawem Gondolowym lub Łódkowym. Odbywały się na nim regaty, udostępniany był także do rekreacyjnego pływania łódkami. 
W pierwszej połowie XX wieku powzięto zamiar powiększenia terenu parku o podmokłe łąki
nadrzeczne po stronie zachodniej. Próbowano osuszyć teren poprzez budowę rowów wodnych, jednak udało się to tylko częściowo. Sadzono tutaj głównie olchy, gdyż inne gatunki drzew masowo usychały z powodu trudnych warunków glebowych.
Układ wodny.
Park posiada bardzo rozbudowany system wodny. Tworzy go Kanał Bielawski, kanał Młynówka, sieć mniejszych rozgałęzionych kanałów oraz dwa rozległe stawy parkowe - Staw Łabędzi i Staw Gondolowy. Całość zajmuje łącznie 5,3 ha powierzchni. 
Kanał Młynówka, będący zachodnią granicą parku, nie jest powiązany z układem innych kanałów parkowych. Opływa on Fort Wodny, tworząc tuż przed nim rozlewisko, na środku którego
znajduje się mała wyspa.
Podstawowy element układu zasilającego park w wodę stanowi natomiast Kanał Bielawski. Zbudowano na nim liczne zastawki regulujące poziom wody w pozostałych kanałach i stawach parkowych. Większość elementów hydrotechnicznych jest jednak obecnie nieczynna i zdewastowana. Widoczna czasami w kanałach woda pochodzi obecnie jedynie z gleby i opadów atmosferycznych.
Staw Łabędzi, który powstał w miejscu dawnej fosy, ma linię brzegową odpowiadającą przebiegowi dawnych umocnień, a w jego części środkowej znajduje się niewielka wysepka.
Część parkowa.
Starsza i bardziej zagospodarowana część parku położona jest po wschodniej stronie ulicy Powstańców Śląskich. To tu znajduje się główne wejście (przy ulicy Bohaterów Warszawy, obok szpitala) oraz najstarsza promenada nad Kanałem Bielawskim. Boczne alejki, usytuowane nad kanałami i brzegami stawów oraz wśród drzewostanu parkowego, mają kształt łagodnych łuków. Poprowadzone zostały one przez liczne mostki nad kanałami, a w niektórych miejscach posadowione na wysokich groblach.
W tej części parku zachował się budynek kasyna oficerskiego (obecnie przeznaczony na cele mieszkalne) oraz dawne koszary. Z wielu elementów małej architektury ogrodowej pozostał jedynie postument rzeźby parkowej oraz kamienny portal na nasypie w części wejściowej do parku.
Przedłużenie wschodniej części parku stanowi rozległy obszar zieleni miejskiej, ciągnący się aż do ulicy Prudnickiej (Kaczy Dołek). 
Park połączony jest także z nyskimi plantami poprzez wejście główne - prowadzi stąd alejka na plac Paderewskiego (po drugiej stronie ulicy Bohaterów Warszawy).
Część leśna.
Zwana Parkiem Wilsona cześć Parku Miejskiego po zachodniej stronie ulicy Powstańców Śląskich zmienia swój charakter i bardziej przypomina las, a konkretnie typową naturalną jednogatunkową podgórską nadrzeczną olszynę. Jej drzewostan tworzy niemal wyłącznie olsza szara,
z niewielkimi domieszkami innych gatunków, przede wszystkim brzozy brodawkowatej.
Brak tu stawów, grobli, mostków i głębokich kanałów, jest tylko gęsta sieć płytkich rowów wodnych umocnionych faszyną. Wytyczono liczne alejki o skomplikowanych kształtach, a krajobraz urozmaica duża polana.
W południowo-zachodnim narożniku tej części parku znajduje się Fort Wodny, stanowiący jeden z wielu zachowanych elementów potężnego systemu umocnień Twierdzy Nysa. 
Przyroda.
Najstarsze fragmenty parku porasta wielogatunkowy liściasty starodrzew w wieku 150-170 lat o charakterze zbliżonym do naturalnego łęgu. Powstał on głównie z rzędowych nasadzeń lipy drobnolistnej, jesionu wyniosłego, dębu szypułkowego, klonu pospolitego, jaworu, grabu i topoli czarnej. Na kilku dębach występuje bardzo rzadki w Polsce, objęty ścisłą ochroną grzyb ozorek dębowy. 
W parku znajdują się aleje ponadstuletnich lip, klonów i jesionów oraz wiele pojedynczych okazałych, pomnikowych drzew, których obwody pni dochodzą do 200 cm, a wysokość przekracza 30 metrów. Za najstarsze drzewo w parku uważany jest dąb szypułkowy przy Stawie Łabędzim – pomnik przyrody. Jego wiek wynosi 170 lat, obwód pnia 406 cm, a wysokość 30 m. Z gatunków aklimatyzowanych rośnie tu skrzydłorzech kaukaski, miłorząb dwuklapowy, cyprysik groszkowy, daglezja zielona, dąb błotny, dąb czerwony i choina kanadyjska. Nowe, kilkunastoletnie nasadzenia krzewów forsycji pośredniej, derenia białego i rozłogowego, cyprysików
i żywotników zlokalizowane są nad brzegami Stawu Łabędziego. Z roślin runa leśnego zakwita tu wczesną wiosną chroniona śnieżyczka przebiśnieg. W najbardziej podmokłych miejscach występuje roślinność bagienna. Stawy są obecnie siedliskiem wielu rzadkich gatunków roślin wodnych i szuwarowych, m.in. rdestnicy grzebieniastej i drobnej oraz łączenia baldaszkowego.
Na terenie parku można spotkać między innymi następujące gatunki ptaków:
Wyspa pośrodku Stawu Łabędziego stanowi miejsce lęgowe łabędzi niemych.
W parku wyznaczono ścieżkę dydaktyczną zaprojektowaną w oparciu
o walory przyrodnicze i historyczne.
Infrastruktura.
Infrastruktura parku jest uboga, znajduje się w nim niewiele ławek, brak jest miejsc parkingowych,
placu zabaw dla dzieci oraz szaletów miejskich. Na terenie parku nie ma też żadnych obiektów sportowych, ani punktów gastronomicznych.
Większość alejek ma nawierzchnię asfaltową.

</doc>
<doc id="2086878" url="https://pl.wikipedia.org/wiki?curid=2086878" title="Ołeksandra Kohut">
Ołeksandra Kohut

Ołeksandra Kohut (ukr. Олександра Зеновіївна Когут; ur. 9 grudnia 1987 we Lwowie) – ukraińska i od 2018 roku austriacka zapaśniczka startująca w kategorii do 51 kg w stylu wolnym, mistrzyni świata, wicemistrzyni Europy.
Największym jej sukcesem jest złoty medal mistrzostw świata w Moskwie (2010). Jest także czterokrotną medalistką mistrzostw Europy (2006, 2008, 2010 i 2012).
Czwarta w Pucharze Świata w 2006; piąta w 2005 i 2009 i szósta w 2012. Trzecia na uniwersjadzie w 2005. Ósma na igrzyskach europejskich w 2015 roku.

</doc>
<doc id="2086880" url="https://pl.wikipedia.org/wiki?curid=2086880" title="Puchar Interkontynentalny w Lekkoatletyce 2010 – skok o tyczce kobiet">
Puchar Interkontynentalny w Lekkoatletyce 2010 – skok o tyczce kobiet

Skok o tyczce kobiet – jedna z konkurencji rozegranych podczas pucharu interkontynentalnego w Splicie. Tyczkarki rywalizowały 4 września – pierwszego dnia zawodów.

</doc>
<doc id="2086882" url="https://pl.wikipedia.org/wiki?curid=2086882" title="Trioceros cristatus">
Trioceros cristatus



</doc>
<doc id="2086885" url="https://pl.wikipedia.org/wiki?curid=2086885" title="Trioceros ellioti">
Trioceros ellioti



</doc>
<doc id="2086887" url="https://pl.wikipedia.org/wiki?curid=2086887" title="Trioceros hoehnelii">
Trioceros hoehnelii



</doc>
<doc id="2086888" url="https://pl.wikipedia.org/wiki?curid=2086888" title="Ulica Ligocka w Katowicach">
Ulica Ligocka w Katowicach

Ulica Ligocka w Katowicach − ulica w katowickiej dzielnicy Załęska Hałda-Brynów część zachodnia. Swą nazwę wzięła od części Katowic − Ligoty, do której prowadzi z Brynowa; przedłużeniem drogi jest ulica Piotrowicka.
Charakterystyka.
W rejonie dzisiejszych ulic Ligockiej, Załęskiej i Hetmańskiej powstały pierwsze zabudowania wsi Ligota (obecnie Stara Ligota). Wzmianka o tym pojawiła się w 1360. W dwudziestoleciu międzywojennym pod numerem "147" funkcjonował posterunek policji, a pod numerem "76" − Biblioteka TCL. W latach 1924−1939 na rogu ul. Hetmańskiej i ul. Ligockiej istniał pomnik powstańców (zburzony przez Niemców, odbudowany w latach 1962−1963). Pod koniec XX wieku wyburzono, znajdujące się przy drodze, cegielnie i glinianki. Ulica jest drogą zbiorczą o klasie technicznej Z. Pod nią zlokalizowany jest wodociąg Ø 350/225 mm oraz gazociąg niskiego ciśnienia Ø 315/300 mm, za skrzyżowaniem z ul. Załęską − gazociąg niskoprężny Ø 350 mm PE. Ulicą kursują autobusy Komunikacyjnego Związku Komunalnego Górnośląskiego Okręgu Przemysłowego (KZK GOP).
W okresie Rzeszy Niemieckiej (do 1922) i w latach niemieckiej okupacji Polski (1939−1945) ulica nosiła nazwę "Ellgother Straße". W latach 1922−1939 i po wojnie od 1945 "ulica Ligocka".
Ulica Ligocka posiada długość 1998 m i powierzchnię 17 673 m2. Według badań, przeprowadzonych w 2007, w rejonie osiedla Katowicka Hałda, pomiędzy ulicami Ligocką, Józefa Gallusa i Wincentego Pola, udział powierzchni zabudowanej w powierzchni terenu wynosi 18%, wskaźnik intensywności zabudowy (netto) −0,93 WIZ, średnia ważona liczby kondygnacji − 5,17. Ulicą, na odcinku od ul. Załęskiej do ul. Hetmańskiej, natężenie ruchu w godzinie popołudniowego szczytu wynosi 1623 pojazdy (86,8% to samochody osobowe, 7,3% − samochody dostawcze, 2,1% − autobusy). Teren osadnik "Gregor" przy drodze jest rekultywowany przez KWK Wujek. W 2011 planowany jest remont drogi pomiędzy ul. Kredytową i ul. Załęską.
Obiekty zabytkowe.
Przy ulicy Ligockiej znajdują się następujące historyczne obiekty, objęte ochroną konserwatorską:
Instytucje.
Przy ulicy swoją siedzibę mają: przedsiębiorstwa handlowo-usługowe, firma poligraficzna, Administracja Osiedla "Ligota", Miejskie Przedszkole nr 12, gabinety lekarskie, Stowarzyszenie Krajowego Forum Parków Przemysłowych i Parków Technologicznych (ul. Ligocka 103). Pod numerem "103" działa Euro-Centrum Park Przemysłowy. Jest to kompleks budynków biurowo-usługowych, posiadających standard klasy B+ oraz powierzchnię 3,024 ha.

</doc>
<doc id="2086890" url="https://pl.wikipedia.org/wiki?curid=2086890" title="Trioceros jacksonii">
Trioceros jacksonii



</doc>
<doc id="2086892" url="https://pl.wikipedia.org/wiki?curid=2086892" title="Trioceros montium">
Trioceros montium



</doc>
<doc id="2086894" url="https://pl.wikipedia.org/wiki?curid=2086894" title="Trioceros quadricornis">
Trioceros quadricornis



</doc>
<doc id="2086896" url="https://pl.wikipedia.org/wiki?curid=2086896" title="Kwango">
Kwango



</doc>
<doc id="2086898" url="https://pl.wikipedia.org/wiki?curid=2086898" title="Królestwo Essex">
Królestwo Essex

Królestwo Essex ( od , ) – jedno z siedmiu królestw (tzw. heptarchii anglosaskiej), założonych przez zachodniogermańskie plemiona Anglosasów na podbitych terenach Brytanii. Zostało założone w VI wieku i istniało do IX wieku. Ostatni jego władca, Sigered, w 825 przekazał Królestwo Egbertowi z Wesseksu.
Nazwa.
Nazwa królestwa pochodziła od staroangielskiego "East-Seaxe" – Sasi wschodni.
Terytorium.
Bardzo trudnym zadaniem jest prezycyjne określenie granic Esseksu. Badacze próbują wywnioskować je z zasięgu diecezji londyńskiej, czyli wschodniosaskiej na początku VII wieku. Wynikają z tego następujące przybliżone granice Królestwa Essex:
W czasie swego istnienia Królestwo Essex kontrolowało również większość terenów Hertfordshire i Surrey. W VII wieku w jego władaniu znajdowały się również częściowo tereny współczesnego hrabstwa Kent. Z dokumentów ofiarodawczych, tzw. dyplomów, wynika że dominacja władców Esseksu na tych terenach była tymczasowa i nie czuli się oni tam zbyt pewnie. Świadczy o tym fakt, że na terenach kontrolowanych przy okazji nadawania ziem, powołują się na władzę zwierzchnią innych władców (czego nie robią na własnym terytorium).
Współczesne hrabstwo Essex utrzymuje historyczne granice północną, południową i wschodnią, ale na zachodzie sięga jedynie do brzegów rzeki Lee. Pozostałe terytorium Królestwo Essex utraciło na rzecz Mercji jeszcze w VIII wieku.
Źródła bibliograficzne.
Nie zachowały się żadne kroniki z Królestwa Essex, jednym z niewielu źródeł, z których historycy czerpią swą wiedzę na temat jego historii jest Kronika anglosaska i zawarta w niej niekompletna genealogia władców Esseksu, spisana w IX wieku w Wesseksie, obecnie przechowywana w British Library. Są to rodowody trzech władców z Esseksu: Offy, Swithreda i Sigereda.
Wiele informacji znaleźć można również w dziele Bedy Czcigodnego "„Historia ecclesiastica gentis Anglorum”". Beda z kolei czerpał swoje informacje od Albinusa – opata z Canterbury oraz zakonników z klasztoru Lastingham, którego założycielem był Cedd – pierwszy biskup Esseksu. Beda korzystał również z kroniki dokumentującej cuda opatki Ethelburh z klasztoru w Barking.
Dodatkowymi źródłami wiedzy o historii Esseksu są dokumenty potwierdzające nadanie ziem lub innych majątków na rzecz kościołów i klasztorów. Sygnowane są one przez konkretnych władców i pozwalają również ocenić ich samodzielność.
Historia Esseksu.
Pochodzenie.
Pierwsi przedstawiciele germańskich Sasów z Saksonii przybyli na te ziemie na początku V wieku, podbijając rdzenne brytyjskie plemiona. Osiedlili się najpierw na południowo-wschodnim wybrzeżu Brytanii, co zapewniało im łatwość komunikacji przez Morze Północne z rodzinnymi stronami. Początkowo zakładali niewielkie społeczeństwa plemienne, które następnie łączyły się. Część z nich w VI wieku utworzyła Królestwo Essex. Zachowana genealogia trzech władców Esseksu wywodzi ich rody od jednego wspólnego przodka – Sleddy, dlatego część badaczy to właśnie jego uważa za założyciela dynastii królewskiej. Jednakże pierwszysm znanym władcą tych ziem był Aescwine. Imię tego władcy ma korzenie kentyjskie, dlatego istnieje opinia, że wywodził się on z dynastii władców Kentu, co potwierdzałyby bliskie kontakty między obiema królestwami w późniejszych okresach. Są to jednak wyłącznie spekulacje.
Chrześcijaństwo w Esseksie.
Według "Historii kościelnej narodu angielskiego" ("Historia ecclesiastica gentis Anglorum") – kronice chrystianizacji plemion anglosaskich, napisanej przez Bedę Czcigodnego – w nawracaniu Królestwa Essex pomógł Ethelbert I z Królestwa Kentu. To właśnie on miał namówić Saeberta – syna Sleddy, by przyjął chrzest w 604 roku. W tym samym roku w królestwie pojawił się pierwszy chrześcijański biskup – Mellit. Jednak po śmierci Seaberta w 616, Mellit został wygnany przez jego następców, a kraj powrócił do dawnych wierzeń. Miał to być prawdopodobnie akt sprzeciwu wobec wpływów władcy Kentu w Esseksie, a nie manifestacja niechęci do chrześcijaństwa.
Chrześcijaństwo powróciło do Esseksu za panowania Sigeberhta II, który za namową św. Cedda, przyjął chrzest i nawet założył dwa klasztory w Tilaburg i Ithancester.
Kolejnym władcą Esseksu był poganin Swithelm, który również nawrócił się w drugim roku swych rządów – w 662. Jednak w 664 został zamordowany, a jego następcy: Sighere i Sebbi, rywalizowali ze sobą – Sighere obstawał przy pogaństwie, zaś Sebbi szukał sojuszu z chrześcijańską Mercją. Władca Mercji Wulfhere przysłał do Esseksu swojego biskupa Jarumana, by ostatecznie nawrócił kraj. Po śmierci brata w 683, Sebbi został jedynym władcą Essex, co automatycznie umocniło chrześcijaństwo w królestwie. Władzę duchowną powierzono biskupowi Londynu.
Historia późniejsza.
Od małżeństwa Seddy z siostrą króla Kent Eormenrica, oba królestwa łączyły dość silne powiązania. Przez krótki czas, w VIII wieku Essex sprawowało nawet kontrolę nad większą częścią Królestwa Kentu. W tym okresie władcy Esseksu dla potwierdzenia własnej niezależności, bili własne monety, tzw. sceaty.
W połowie VIII wieku duża część terenów Esseksu, wraz z Londynem, dostała się pod panowanie Mercji. Pozostałe obszary uznały władzę zwierzchnią Mercji w 812.
Po klęsce Beornwulfa w wojnie z Królestwem Wschodnich Anglów, walczącym o własną niepodległość, ostatni władca Esseksu – Sigered zdecydował się abdykować w 825 i przekazać swoje królestwo pod władzę Egberta z Wesseksu.
W taki sposób Królestwo Essex przestało istnieć. Jego dawne terytorium od końca IX wieku tworzy hrabstwo Essex.
Władcy Królestwa Essex.
Daty, imiona i osiągnięcia władców Królestwa Essex – jednego z państw heptarchii anglosaskiej, pozostają hipotetyczne. Genealogia rodu królewskiego Essex została przygotowana w Wesseksie w IX wieku. Niestety zachowała się jedynie jej część.

</doc>
<doc id="2086901" url="https://pl.wikipedia.org/wiki?curid=2086901" title="Świętojanka (dopływ Kamiennej)">
Świętojanka (dopływ Kamiennej)

Świętojanka – ciek wodny w Polsce w województwie świętokrzyskim, lewobrzeżny dopływ Kamiennej.
Wypływa ze źródeł w lasach na wschód od Starachowic i płynie przez rezerwat przyrody Rosochacz oraz miejscowości Lubienia, Młynek i Brody.

</doc>
<doc id="2086911" url="https://pl.wikipedia.org/wiki?curid=2086911" title="NVIDIA Fermi">
NVIDIA Fermi



</doc>
<doc id="2086913" url="https://pl.wikipedia.org/wiki?curid=2086913" title="Cassai">
Cassai



</doc>
<doc id="2086914" url="https://pl.wikipedia.org/wiki?curid=2086914" title="Józef Stefan Turczynowicz">
Józef Stefan Turczynowicz

Józef Stefan Turczynowicz (zm. 1773) – duchowny rzymskokatolicki, kanonik piltyński, społecznik
Był proboszczem parafii rzymskokatolickiej w Dzięciole, a później proboszczem parafii św. Stefana w Wilnie. Prowadził ożywioną działalność filantropijną, a także misję nawracania na katolicyzm litewskich Żydów. 
W celu prowadzenia swojej misji wśród Żydów oraz pomocy biednym założył dwie kongregacje, męską i żeńską. Ta ostatnia w 1752 otrzymała zatwierdzenie papieża Benedykta XIV jako Zgromadzenie Sióstr Życia Maryi. 

</doc>
<doc id="2086916" url="https://pl.wikipedia.org/wiki?curid=2086916" title="Yoritsugu Kujō">
Yoritsugu Kujō

 – dziesiąty siogun w historii Japonii i piąty siogun siogunatu Kamakura. Jego ojciec, Yoritsune Kujō, był poprzednim siogunem.
Życie.
Yoritsugu otrzymał tytuł sioguna sześć lat po abdykacji swojego ojca. Zmuszony przez kontrakt z klanem Hōjō, jeszcze jako dziecko, został wydany za siostrę Tsunetokiego Hōjō.
Nie był w stanie korzystać ze swojego stanowiska, zarówno z powodu wieku, jak i wpływu klanu Hōjō na politykę państwa.
Pod koniec 1251 wyszedł na jaw kolejny spisek przeciw bakufu, zaplanowany przez Yoritsune. Z tego powodu Tokiyori Hōjō obalił Yoritsugu i zastąpił go księciem Munetaką, synem cesarza Go-Saga.
Yoritsugu Kujō jest znany także jako Yoritsugu Fujiwara ponieważ był członkiem wielkiego klanu Fujiwara.

</doc>
<doc id="2086925" url="https://pl.wikipedia.org/wiki?curid=2086925" title="Agata Szewioła">
Agata Szewioła

Agata Szewioła (ur. 1989 w Żarach) – polska modelka, Miss Polski 2010.
Agata reprezentowała Polskę w konkursach międzynarodowych, w tym Miss World 2010, który odbył się w Chinach 6 listopada 2010 roku.
Po raz pierwszy w konkursie piękności Agata wystartowała w 2007 roku. Był to konkurs Miss Nastolatek Ziemi Lubuskiej. W tym samym roku zakwalifikowała się do Top 10 Miss Polski Nastolatek 2007. W 2010 roku wygrała Miss Ziemi Lubuskiej 2010 i zakwalifikowała się do konkursu Miss Polski 2010, w którym zwyciężyła. Dodatkowo została wybrana głosami telewidzów Miss Polski Widzów TV Polsat 2010.

</doc>
<doc id="2086930" url="https://pl.wikipedia.org/wiki?curid=2086930" title="Ratusz (nowy) miasta Podgórza">
Ratusz (nowy) miasta Podgórza

Nowy Ratusz (Magistrat) dawnego miasta Podgórza – budynek zabytkowy w Krakowie, w prawobrzeżnej części miasta, przy Rynku Podgórskim (na rogu ul. Limanowskiego) w Dzielnicy XIII Podgórze.
Jest to drugi (i ostatni) ratusz Wolnego Królewskiego Miasta Podgórza. Zbudowano go w latach 1844–1854. We wnętrzu zachowało się wiele elementów oryginalnego wyposażenia np. wyposażenie sali Rady Miasta Podgórza. Na szczycie fasady znajduje się herb miasta Podgórza. Obecnie mieści się w nim Wydział Mieszkalnictwa Urzędu Miasta Krakowa oraz biuro i siedziba Rady i Zarządu Dzielnicy XIII Podgórze.

</doc>
<doc id="2086932" url="https://pl.wikipedia.org/wiki?curid=2086932" title="Klasyfikacja medalowa mistrzostw Europy w lekkoatletyce">
Klasyfikacja medalowa mistrzostw Europy w lekkoatletyce

Klasyfikacja medalowa mistrzostw Europy w lekkoatletyce – suma medali zdobytych przez poszczególne kraje na mistrzostwach Europy w lekkoatletyce w latach 1934 – 2022.

</doc>
<doc id="2086935" url="https://pl.wikipedia.org/wiki?curid=2086935" title="Krzysztof Olesiński">
Krzysztof Olesiński

Krzysztof Olesiński (ur. 27 maja 1953) – polski basista rockowy, w latach 1979–1980 i 1992–2003 członek zespołu Maanam.
W 1978 wraz z bratem Ryszardem Olesińskim założył zespół Piknik, który na krakowskim festiwalu Jazz Juniors w 1978 zdobył Nagrodę Publiczności.
W 1979 roku rozpoczął współpracę z zespołem Maanam. W czerwcu 1980 roku wystąpił na festiwalu polskiej piosenki w Opolu. Następnie wziął udział w nagraniu pierwszej płyty „MAANAM” oraz muzyki do filmu „Wielka majówka”.
W 1980 przeszedł do jazzowej formacji Laboratorium, zastępując Krzysztofa Ścierańskiego. Po udanym koncercie na Zurich Jazz Festival zespołem zajęła się szwajcarska agencja Face Music. W tych latach grupa mało koncertowała w kraju, dużo grając przede wszystkim w Szwajcarii i Niemczech. Muzyk nagrał z tą grupą 3 płyty oraz muzykę do spektaklu Krol Ubu. Pod koniec 1990 grupa rozwiązała się.
W 1991 rozpoczął współpracę z pianistą Tadeuszem Leśniakiem, wokalistą Markiem Bałatą oraz zespołem Blue Painting. W tym samym czasie, po pięcioletniej przerwie, reaktywuje się zespół Maanam, a wiosną 1992 roku Krzysztof Olesiński powraca do zespołu stając się współtwórcą jego sukcesu. Nagrywa wiele płyt, programów telewizyjnych, gra wiele koncertów w Polsce i zagranica, między innymi: w Stanach Zjednoczonych, Kanadzie, Australii, Niemczech oraz na misji pokojowej w Bośni i Hercegowinie. Występował na festiwalach w Opolu, w Sopocie i w Jarocinie na Europejskim Festiwalu Gwiazd w Międzyzdrojach. Współpraca trwała do 2003 roku, kiedy to wspólnie z bratem, gitarzystą Ryszardem Olesińskim, i perkusistą Pawłem Markowskim postanowił rozstać się z duetem Kora i Marek Jackowski.
W czerwcu 2005 wraz z bratem Ryszardem w Studio SPOT w Krakowie nagrał współautorską płytę „Korzenie” z tekstami Zbigniewa Książka. W projekcie wzięli również udział: wokalista Andrzej Kozłowski, pianista Dominik Wania, perkusista Wojciech Fedkowicz i gitarzysta Paweł Hebda.
W 2006 wyjechał do Londynu, gdzie przebywa nadal jako Dyrektor Artystyczny Telewizji Polskiej TVPL.

</doc>
<doc id="2086944" url="https://pl.wikipedia.org/wiki?curid=2086944" title="Adam Alsing">
Adam Alsing

Rolf Adam Engelbrekt Alsing (ur. 12 października 1968 w Sztokholmie, zm. 15 kwietnia 2020 tamże) – szwedzki prezenter radiowy i telewizyjny, pracował dla szwedzkich telewizji. Dorastał w Sollefteå w Ångermanland w Karlstad w Värmlands län.
Programy radiowe i telewizyjne w których działał Adam Alsing.
Źródło: IMDb
Odbiór.
Basshunter nagrał dwa utwory „Boten Adam” i „Sitter i luren och väntar på Adam Alsing”, drugi z nich znalazł się na albumie "Mix Megapol 1" jako utwór dodatkowy.
Życie prywatne.
Był synem Rolfa Alsinga, który pracuje w szwedzkim dzienniku – Aftonbladet. Zmarł na COVID-19.

</doc>
<doc id="2086948" url="https://pl.wikipedia.org/wiki?curid=2086948" title="Atari MEGA STE">
Atari MEGA STE



</doc>
<doc id="2086952" url="https://pl.wikipedia.org/wiki?curid=2086952" title="Obwód pawłodarski">
Obwód pawłodarski

Obwód pawłodarski (kaz. Павлодар облысы, ros. Павлодарская область) – obwód w północno-wschodniej części Kazachstanu o powierzchni 124 800 km². Jego stolicą jest Pawłodar. Obwód zamieszkuje 751 012 mieszkańców (2021). Obwód graniczy od północy z Rosją, od zachodu z obwodem akmolskim, od południowego wschodu z obwodem abajskim, od północnego zachodu z obwodem północnokazachstańskim i od południa z obwodem karagandyjskim. Większość powierzchni nizinna (Nizina Zachodniosyberyjska), na południowym zachodzie wyżynna (Pogórze Kazachskie); wydobycie węgla kamiennego i brunatnego, soli kamiennej i złota; przemysł głównie maszynowy, metalowy, lekki, spożywczy; główne ośrodki: Pawłodar, Jekybastuz; uprawa głównie pszenicy, hodowla owiec oraz bydła.

</doc>
<doc id="2086959" url="https://pl.wikipedia.org/wiki?curid=2086959" title="Kwando">
Kwando



</doc>
<doc id="2086960" url="https://pl.wikipedia.org/wiki?curid=2086960" title="Cuando">
Cuando



</doc>
<doc id="2086966" url="https://pl.wikipedia.org/wiki?curid=2086966" title="Protracker">
Protracker



</doc>
<doc id="2086973" url="https://pl.wikipedia.org/wiki?curid=2086973" title="Munetaka">
Munetaka

 - dwunasty siogun w historii i szósty siogunatu Kamakura.
Życie.
Najstarszy syn cesarza Go-Sagi. Został siogunem w wieku 10 lat na miejsce usuniętego wcześniej Yoritsugu Kujō. 
Siogunat był w rzeczywistości kontrolowany przez ród Hōjō. 
W 1266 r. Munetaka abdykował na rzecz swojego syna, księcia Koreyasu. Pozostały okres życia spędził w Kioto jako mnich buddyjski pod imieniem Gyōshō. Próbował także swoich sił jako poeta, komponując poematy jak: "Keigyoku-waka-shū" ("Cenne klejnoty - 
zbiór poezji japońskiej") i "Ryūyō-waka-shū" ("Liście wierzby - zbiór poezji japońskiej").

</doc>
<doc id="2086975" url="https://pl.wikipedia.org/wiki?curid=2086975" title="Saxnot">
Saxnot

Saxnot zwany również Seaxnēat lub Saxnōt – w mitologii anglosaskiej to legendarny protoplasta plemienia Sasów. Był to prawdopodobnie czczony także przez nordów bóg Tyr
Imię to jest wspomniane w dwóch źródłach:

</doc>
<doc id="2086995" url="https://pl.wikipedia.org/wiki?curid=2086995" title="Getto w Czortkowie">
Getto w Czortkowie

Getto w Czortkowie (niem. "Ghetto Tschortkau"; jidysz טשארטקאווער געטא; "Czortkower geto") – getto dla ludności żydowskiej zorganizowane przez okupacyjne władze hitlerowskie w czasach II wojny światowej w Czortkowie. 
Getto zostało utworzone w połowie marca 1942 roku. Umieszczono w nim do 6,8 tys. Żydów. Jeszcze przed powstaniem getta, od początku okupacji niemieckiej (6 lipca 1941), w wyniku pogromu, licznych zbrodni i deportacji do obozów pracy, liczba żydowskiej ludności Czortkowa zmniejszyła się o około 1 tys.
Pod getto przeznaczono 6 ulic, na które ludność żydowska miała się przesiedlić do 1 kwietnia 1942 roku. W jednym mieszkaniu żyły 2-3 rodziny. W wyniku dalszych wywózek i zbrodni (rozstrzelanie 110-115 osób na żydowskim cmentarzu) do sierpnia 1942 roku liczba mieszkańców getta zmniejszyła się do 6,5 tysiąca osób.
27 sierpnia 1942 roku Policja Bezpieczeństwa przy pomocy żandarmerii, Policji Ochronnej z Tarnopola oraz ukraińskiej i żydowskiej policji przeprowadziła pierwszą „akcję” deportacji Żydów z czortkowskiego getta do obozu śmierci w Bełżcu. Wszystkich Żydów spędzono na plac targowy, zabijając w tym czasie ponad 300 osób. Na placu wśród zebranych dokonano selekcji, pozwalając specjalistom i robotnikom na powrót do getta. Pozostałych zaprowadzono na dworzec kolejowy i ładowano w wagony towarowe, do których zmieściło się w sumie 2120 osób. W wyniku upału i ciasnoty część osób zmarła już podczas transportu do Bełżca. 300-500 osób, które nie zmieściły się do wagonów, zamknięto w więzieniu policyjnym, gdzie przebywały do października 1942 roku. 
Po tej akcji getto zmniejszono do dwóch ulic położonych przy rzece Seret.
5 października 1942 roku około 500 Żydów deportowano do obozu janowskiego. W końcu 1942 roku w getcie utworzono obóz pracy, w którym pracowało około 600 osób. Dzień pracy wynosił 12-14 godzin, posiłek składał się ze 100 gramów chleba, niewielkiej ilości kawy i wodnistej zupy.
Na początku 1943 roku getto liczyło 2,5 tys. mieszkańców.
Niemcy zlikwidowali getto w czerwcu 1943 roku. W akcji w której uczestniczyła Policja Bezpieczeństwa, żandarmeria i ukraińska policja 17 czerwca 1943 roku rozstrzelano około 2 tys. Żydów. Następnie przez trzy dni trwało przeczesywanie getta i zabijanie na miejscu wykrytych ukrywających się. W ten sposób zginęło dalszych 500 osób. Jedynie 63 osoby wysłano do obozu pracy w Hłuboczku.
20 czerwca 2005 roku z inicjatywy żydowskiej społeczności ofiarom Holokaustu w Czortkowie postawiono pomniki – jeden w Czarnym Lesie, a drugi naprzeciw dworca autobusowego.

</doc>
<doc id="2087012" url="https://pl.wikipedia.org/wiki?curid=2087012" title="Unbelievable (singel Craiga Davida)">
Unbelievable (singel Craiga Davida)

"Unbelievable" jest trzecim singlem brytyjskiego artysty R&amp;B Craiga Davida z jego trzeciego albumu o nazwie "The Story Goes...". Ów utwór z trzeciego albumu był omawiany dwukrotnie, czy ma zostać wydany na singlu. Jednak z dwóch ulubionych przez fanów kawałków, czyli "Hypnotic" i "Johnny" to właśnie "Unbelievable" został ostatecznie wybrany. Stał się również jednym z hitów Craiga, który wówczas odniósł najmniejszy sukces zajmując w Wielkiej Brytanii dopiero #18 miejsce. Rozczarowujący wynik piosenki w Wielkiej Brytanii - gdzie pierwsze dwa single ("All The Way" i "Don't Love You No More (I'm Sorry)") znalazły się w Top 5 - zadecydował o tym, że "Unbelievable" będzie ostatnim singlem z album "The Story Goes ...". W późniejszym czasie utwór został nieco zremiksowany.
Teledysk.
Teledysk utworu "Unbelievable" pojawił się 18 października 2009 roku w serwisie YouTube. Trwał on 3:30 minut. Wideo ukazuje Davida po nocy spędzonej z dziewczyną oraz przechadzającego się po mieście – poszczególne sceny są przeplatane ze sobą. Teledysk do utworu wyreżyserował Robert Hales.
Formaty i listy utworów.
UK CD 1:
UK CD 2, Europe CD (Enhanced):
UK CD 3 (Promo):
iTunes 1:
iTunes 2:
Pozycje na listach.
"Unbelievable" był przebojem, który zajął #18 miejsce na UK Singles Chart i utrzymał się pięć tygodni na UK Top 75. Został również drugim singlem Craiga z najniższym notowaniem na liście przebojów, dotychczas tylko "You Don't Miss Your Water" miał niższą pozycję.

</doc>
<doc id="2087014" url="https://pl.wikipedia.org/wiki?curid=2087014" title="Puchar Interkontynentalny w Lekkoatletyce 2010 – skok wzwyż kobiet">
Puchar Interkontynentalny w Lekkoatletyce 2010 – skok wzwyż kobiet

Skok wzwyż kobiet – jedna z konkurencji rozegranych podczas pucharu interkontynentalnego w Splicie. Skoczkinie rywalizowały 5 września – drugiego dnia zawodów.

</doc>
<doc id="2087022" url="https://pl.wikipedia.org/wiki?curid=2087022" title="Právo a Spravedlnost">
Právo a Spravedlnost



</doc>
<doc id="2087030" url="https://pl.wikipedia.org/wiki?curid=2087030" title="Andrzej Grzegorczyk">
Andrzej Grzegorczyk

Andrzej Grzegorczyk (ur. 22 sierpnia 1922 w Warszawie, zm. 20 marca 2014 tamże) – polski matematyk i filozof, specjalizujący się w logice, podstawach matematyki oraz matematycznych podstawach informatyki. Zajmował się też teorią modeli, rekurencją i etyką.
Życiorys.
Andrzej Grzegorczyk był synem Piotra Grzegorczyka, historyka literatury polskiej oraz Zofii z domu Zdziarskiej, lekarki. W czasie II wojny światowej uzyskał maturę na tajnych kompletach w Liceum im. Tadeusza Reytana w Warszawie (1940), a następnie studiował na tajnych kompletach Uniwersytetu Warszawskiego. Walczył w powstaniu warszawskim w batalionie „Gustaw”, został ranny 13 sierpnia 1944 w eksplozji „czołgu pułapki” na ulicy Kilińskiego w Warszawie, opuścił Warszawę z ludnością cywilną. W 1945 obronił pracę magisterską z filozofii na Uniwersytecie Jagiellońskim. W latach 1946–1948 był asystentem Władysława Tatarkiewicza i sekretarzem redakcji „Przeglądu Filozoficznego”. W 1950 obronił na Uniwersytecie Warszawskim pracę doktorską z matematyki "On topological spaces in Topologies without Points", napisaną pod kierunkiem Andrzeja Stanisława Mostowskiego. W latach 1950–1974 pracował w Instytucie Matematycznym PAN, w latach 1960–1968 równocześnie na Wydziale Matematyki i Mechaniki Uniwersytetu Warszawskiego. W 1960 mianowany profesorem nadzwyczajnym. W 1967 prowadził wykłady na Uniwersytecie w Amsterdamie. Od 1967 był członkiem Sekcji Logiki w Międzynarodowej Unii Historii i Filozofii Nauki. W 1972 otrzymał tytuł profesora zwyczajnego. W 1974 został pracownikiem Instytutu Filozofii i Socjologii PAN, od 1982 kierował Pracownią Etyki tamże. 
Zainteresowania naukowe Andrzeja Grzegorczyka koncentrowały się na logice matematycznej ze szczególnym uwzględnieniem problematyki rozstrzygalności, teorii modeli, funkcji rekurencyjnych oraz zastosowania logiki w metodologii nauk. Ponadto zajmował się podstawami racjonalnego poglądu na świat i tworzeniem własnego systemu filozoficznego.
Był także aktywnym członkiem warszawskiego Klubu Inteligencji Katolickiej, jego wiceprezesem (1972–1973) i członkiem zarządu (1973–1974, 1976–1978), od lat 70. angażował się w niezależne działania ekumeniczne, w szczególności w ramach dialogu z prawosławiem, organizował w swoim mieszkaniu spotkania z inteligencją rosyjską, propagował także wśród opozycji ideę walki non-violence. 
W styczniu 1976 podpisał list protestacyjny do Komisji Nadzwyczajnej Sejmu PRL przeciwko zmianom w Konstytucji Polskiej Rzeczypospolitej Ludowej. W PRL informacje na temat Andrzeja Grzegorczyka podlegały cenzurze. W 1977 jego nazwisko znajdowało się na specjalnej liście osób pod szczególną kontrolą cenzury. Zalecenia cenzorskie dotyczące jego osoby zanotował Tomasz Strzyżewski, który w swojej książce o peerelowskiej cenzurze opublikował notkę informacyjną z 7 stycznia 1977 Głównego Urzędu Kontroli Prasy, Publikacji i Widowisk. Wytyczne dla cenzorów wymieniały jego nazwisko z adnotacją: „Wszelkie próby popularyzowania w środkach masowego przekazu (prasa codzienna, radio, TV, tygodniki społeczno-polityczne) niżej wymienionych osób należy sygnalizować kierownictwu GUKPPiW”. Zalecenia cenzorskie zezwalały jedynie na publikacje w prasie specjalistycznej, naukowej oraz skryptach itp..
Od roku 1953 był żonaty z Renatą z domu Majewską, językoznawczynią, profesorem UW, z którą miał dwoje dzieci.

</doc>
<doc id="2087035" url="https://pl.wikipedia.org/wiki?curid=2087035" title="Proces jednostkowy">
Proces jednostkowy

Proces jednostkowy – w inżynierii produkcji jest to elementarna część składowa procesu wytwórczego, w którym surowce są przetwarzane w produkty.
W inżynierii chemicznej pojęcie oznacza etap procesu technologicznego, jakim jest określona reakcja chemiczna. Tak zdefiniowane procesy jednostkowe są klasyfikowane według rodzaju reakcji, według rodzaju faz, w których zachodzą, lub według warunków prowadzenia procesu. Dla poszczególnych procesów są opisywane najlepsze dostępne techniki (BAT). W technologii chemicznej organicznej wyróżnia się np. procesy:
W niektórych źródłach pojęcie proces jednostkowy bywa stosowane zamiennie z pojęciem operacja jednostkowa.
Za przykłady procesów jednostkowych uznaje się np. montaż karoserii samochodu, cięcie drewna okrągłego na deski, wypalanie ceramiki w piecu czy transport części niezbędnych do wykonania produktu między zakładami produkcyjnymi.

</doc>
<doc id="2087047" url="https://pl.wikipedia.org/wiki?curid=2087047" title="Nadiya Dusanova">
Nadiya Dusanova

Nadiya Yusupovna Dusanova (ur. 17 listopada 1987 w Taszkencie) – uzbecka lekkoatletka specjalizująca się w skoku wzwyż.
Życiorys.
Międzynarodową karierę rozpoczynała w 2006 roku od startu w halowym czempionacie Azji. W tym samym sezonie zajęła trzecie miejsce w mistrzostwach Azji juniorów oraz jedenastą lokatę podczas mistrzostw świata juniorów. Nie wywalczyła awansu do finału podczas igrzysk olimpijskich w Pekinie (2008) oraz mistrzostw świata w Berlinie (2009). Jesienią 2009 roku odniosła dwa sukcesy zdobywając złoty medal halowych igrzysk azjatyckich oraz zostając wicemistrzynią Azji. Siódma zawodniczka halowych mistrzostw globu (Doha 2010) zajęła także trzecią lokatę podczas pucharu interkontynentalnego (Split 2010). Srebrna medalista igrzysk azjatyckich (2010). W 2013 zdobyła złoto mistrzostw Azji w Pune. Brązowa medalistka igrzysk azjatyckich w Incheon (2014). W 2016 sięgnęła po srebro halowych mistrzostw Azji, natomiast rok później została mistrzynią kontynentu na otwartym stadionie.
Zdobywczyni medali mistrzostw Uzbekistanu – także w kategorii juniorów, była rekordzistka kraju. Rekordy życiowe: stadion – 1,95 (23 maja 2009, Suzhou); hala – 1,96 (20 lutego 2009, Taszkent).

</doc>
<doc id="2087071" url="https://pl.wikipedia.org/wiki?curid=2087071" title="Mistrzostwa Europy Juniorów w Lekkoatletyce 1985">
Mistrzostwa Europy Juniorów w Lekkoatletyce 1985

8. Mistrzostwa Europy Juniorów w Lekkoatletyce – zawody lekkoatletyczne rozgrywane w Chociebużu (na Max-Reimann-Stadion) w Niemieckiej Republice Demokratycznej w dniach 22-25 sierpnia 1985.

</doc>
<doc id="2087086" url="https://pl.wikipedia.org/wiki?curid=2087086" title="Lista masowo produkowanych statków powietrznych">
Lista masowo produkowanych statków powietrznych

Lista przedstawia spis statków powietrznych, których wielkość produkcji przekroczyła 5 000 egzemplarzy.

</doc>
<doc id="2087095" url="https://pl.wikipedia.org/wiki?curid=2087095" title="World Professional Billiards and Snooker Association">
World Professional Billiards and Snooker Association

World Professional Billiards and Snooker Association (ang. Światowy Związek Profesjonalnego Bilarda i Snookera) – organizacja sportowa zajmująca się tworzeniem zasad oraz zarządzaniem oficjalnymi imprezami sportowymi związanym ze snookerem i bilardem. WPBSA zostało założone w 1968 w Bristolu w Anglii.

</doc>
<doc id="2087107" url="https://pl.wikipedia.org/wiki?curid=2087107" title="Fredrik Modin">
Fredrik Modin

Fredrik Modin (ur. 8 października 1974 w Sundsvall) – szwedzki hokeista. Wychowanek Njurunda SK, w barwach którego rozegrał swój ostatni mecz w karierze w sezonie 2013/2014.

</doc>
<doc id="2087124" url="https://pl.wikipedia.org/wiki?curid=2087124" title="Green Bay Packers Sezon 2010">
Green Bay Packers Sezon 2010

Sezon Regularny.
Końcowa pozycja: 6-te miejsce w konferencji NFC – awans do fazy playoff; 2-gie miejsce w dywizji NFC North

</doc>
<doc id="2087135" url="https://pl.wikipedia.org/wiki?curid=2087135" title="Ave, sol!">
Ave, sol!

Ave, sol! (oryg. łac., pol. "Chwała słońcu!") – wydany w 1910 r. tom poetycki łotewskiego pisarza Rainisa.
Tom "Ave, sol!" stanowi całość poetycką, którą określa się czasem mianem poematu. Jest on podzielony na cztery części, które składają się z numerowanych cyframi arabskimi wierszy, dość zróżnicowanych formalnie.
Poemat powstał podczas przymusowego pobytu Rainisa na emigracji, w szwajcarskiej miejscowości Castagnola. Zawiera zaczerpnięte z łotewskiego folkloru motywy, którym towarzyszą nawiązania do współczesnej sytuacji ojczystego kraju, przedstawione jednak w metaforyczny, pełen symboliki sposób, dzięki czemu rodzime, łotewskie sprawy i problemy, podniesione zostały do rangi ponadnarodowej, ogólnoludzkiej. Widoczne w zbiorze są elementy poetyckie, typowe dla impresjonizmu i symbolizmu, choć sam Rainis unikał określania siebie mianem symbolisty i impresjonisty.
Tom Rainisa stał się inspiracją dla łotewskiego kompozytora Ādolfa Skulte, który do słów poematu napisał symfonię Nr 2 gis-moll „Ave Sol”. Pierwsze wykonanie symfonii odbyło się w 1959 r.
Fragment utworu Rainisa "Ave, sol!" został przełożony na język polski i opublikowany na łamach Meandra 2-3/75, s. 59-60.

</doc>
<doc id="2087139" url="https://pl.wikipedia.org/wiki?curid=2087139" title="TV4 (szwedzka stacja telewizyjna)">
TV4 (szwedzka stacja telewizyjna)

TV4 – szwedzki telewizyjny kanał komercyjny powstały 15 września 1990 roku, kiedy to rozpoczął nadawanie przez satelitę. W 1992 roku kanał rozpoczął nadawanie naziemne, a dwa lata później – w 1994 roku stał się największą stacją telewizyjną w Szwecji, przejmując widzów od dwóch kanałów szwedzkiego nadawcy publicznego SVT. Jednak po wprowadzeniu kilku zmian w 2001 roku, SVT1 ponownie mogła się cieszyć podobną liczbą widzów co komercyjna stacja TV4. Od 2004 roku do 2019 roku TV4 była pełnoprawnym członkiem Europejskiej Unii Nadawców (EBU).

</doc>
<doc id="2087140" url="https://pl.wikipedia.org/wiki?curid=2087140" title="Przegląd Nauk Historycznych">
Przegląd Nauk Historycznych

Przegląd Nauk Historycznych – czasopismo naukowe wydawane od 2002 roku przez Wydawnictwo Uniwersytetu Łódzkiego, afiliowane przy Instytucie Historii Uniwersytetu Łódzkiego. Redaktorem naczelnym jest Zbigniew Anusik.
O czasopiśmie.
"Przegląd Nauk Historycznych" jest półrocznikiem. Czasopismo zostało założone w 2002 r. z inicjatywy grupy pracowników Instytutu Historii UŁ przez Albina Głowackiego i Zbigniewa Anusika. Publikuje artykuły, wydawnictwa źródłowe, recenzje, polemiki i inne formy wypowiedzi o charakterze naukowym dotyczące historii powszechnej i dziejów Polski od starożytności do czasów współczesnych. Pismo drukuje teksty w jęz. polskim i angielskim. Wszystkie artykuły dostępne są w Open Access na licencji CC BY-NC-ND 4.0. Od roku 2018 "Przegląd Nauk Historycznych" jest członkiem COPE. Wszystkie numery są recenzowane zgodnie z modelem double-blind review.

</doc>
<doc id="2087142" url="https://pl.wikipedia.org/wiki?curid=2087142" title="Summarium">
Summarium

Summarium (Summarium Societatis Scientiarum Catholicae Universitatis Lublinensis Ioannis Pauli II) – rocznik wydający prace członków Towarzystwa Naukowego Katolickiego Uniwersytetu Lubelskiego.
Komitet redakcyjny: Arkadiusz Jabłoński, Agnieszka Lekka-Kowalik, Stanisław Majdański (redaktor naczelny), Stanisław Sarek (sekretarz).
W periodyku zamieszczane są: odczyty i wykłady, sylwetki uczonych, sprawozdania Towarzystwa Naukowego KUL.

</doc>
<doc id="2087152" url="https://pl.wikipedia.org/wiki?curid=2087152" title="Zeszyty Historyczne WiN-u">
Zeszyty Historyczne WiN-u

Zeszyty Historyczne WiN-u – czasopismo historyczne ukazujące się od 1992. Publikowane są w nim artykuły dotyczą dziejów podziemia antykomunistycznego po 1944. Wydawane jest przez Komisję Historyczną Zrzeszenia „Wolność i Niezawisłość”.
Redaktorami naczelnymi periodyku byli: Andrzej Zagórski, Janusz Kurtyka.
W 2001 „Zeszyty Historyczne WiN-u” zostały wyróżnione Nagrodą im. Jerzego Łojka.

</doc>
<doc id="2087157" url="https://pl.wikipedia.org/wiki?curid=2087157" title="Teka Historyka">
Teka Historyka

Teka Historyka – pismo historyczne ukazujące się w Warszawie od 1983 roku. Wydawcą jest Studenckie Koło Naukowe Historyków UW. Publikowane są w nim głównie prace historyczne studentów UW.
Teka ukazuje się dwa razy do roku – wiosną i jesienią.
Pierwotnie (1982/1983) czasopismo nazywało się „Teka Historyka. Materiały Dydaktyczne Instytutu Historycznego Uniwersytetu Warszawskiego”, jednak już w zeszycie 5 (1991) zmieniono podtytuł na „Materiały Studenckiego Koła Naukowego Historyków”. Ostateczne brzmienie tytuł otrzymał w zeszycie 7 (1997): „Materiały Studenckiego Koła Naukowego Historyków Uniwersytetu Warszawskiego”.

</doc>
<doc id="2087161" url="https://pl.wikipedia.org/wiki?curid=2087161" title="Koło Historii">
Koło Historii

Koło Historii – Materiały Koła Naukowego Historyków Studentów Uniwersytetu Marii Curie-Skłodowskiej – pismo historyczne ukazujące się od 1998 roku w Lublinie. Wydawcą jest Koło Naukowe Historyków Studentów UMCS. Pismo zawiera: artykuły i rozprawy, sprawozdania, recenzje.

</doc>
<doc id="2087170" url="https://pl.wikipedia.org/wiki?curid=2087170" title="Journal of Experimental Botany">
Journal of Experimental Botany

Journal of Experimental Botany – czasopismo naukowe (rocznik) wydawane od 2006 roku dotyczące botaniki. Czasopismo znajduje się na liście filadelfisjkiej. 
Adres: Bailrigg House, Lancaster University, Lancaster LA1 4YE.
Według punktacji polskiego Ministerstwa Nauki i Szkolnictwa Wyższego ma jedną z najwyższych kategorii, tj. 32 punkty.

</doc>
<doc id="2087191" url="https://pl.wikipedia.org/wiki?curid=2087191" title="Polskie Radio 1030 AM">
Polskie Radio 1030 AM

Polskie Radio 1030 AM WNVR – polskojęzyczna stacja radiowa, znajdująca się w Chicago, w stanie Illinois w USA. Nadaje dwudziestoczterogodzinny program na falach średnich na częstotliwości 1030 kHz, słyszalny w mieście i w okolicach, jak również w Internecie. Jest największą radiostacją w USA nadającą programy w języku polskim. Program stacji ma charakter słowno-muzyczny. Rozgłośnia transmituje wybrane programy Polskiego Radia. Radio nadaje również część swojego programu w Nowym Jorku jako 910AM WRKL NY. Należy do spółki "Polnet Communications".
Stacja rozpoczęła nadawanie w języku polskim na początku lat 90. i była pierwszą rozgłośnią zagraniczną, nadającą swój program wyłącznie w języku polskim. Roczny dochód stacji waha się w granicach 5–10 mln dolarów, a stacja zatrudnia poniżej 50 osób.

</doc>
<doc id="2087193" url="https://pl.wikipedia.org/wiki?curid=2087193" title="WNVR">
WNVR



</doc>
<doc id="2087194" url="https://pl.wikipedia.org/wiki?curid=2087194" title="1030 AM">
1030 AM



</doc>
<doc id="2087197" url="https://pl.wikipedia.org/wiki?curid=2087197" title="1030AM">
1030AM



</doc>
<doc id="2087202" url="https://pl.wikipedia.org/wiki?curid=2087202" title="Žarko Petan">
Žarko Petan

Žarko Petan (ur. 27 marca 1929 w Lublanie, zm. 2 maja 2014) – słoweński pisarz, eseista, scenarzysta oraz reżyser teatralny i filmowy.
Życiorys.
Žarko Petan urodził się w zamożnej rodzinie w Lublanie, w ówczesnym Królestwie Jugosławii. Dzieciństwo spędził w Zagrzebiu, gdzie jego ojciec był właścicielem hotelu. W 1940 jego rodzina przeniosła się do Mariboru. W 1941, po inwazji państw Osi na Jugosławię, uciekając przed prześladowaniami, przenieśli się do Triestu. Po zakończeniu II Wojny Światowej powrócili do Mariboru.
W 1949, w czasie służby w Jugosłowiańskiej Armii Ludowej, został oskarżony o wrogą propagandę i skazany na 9 lat więzienia. Uwolniony w 1951 rozpoczął studia ekonomiczne na Uniwersytecie Lublańskim. Po ich ukończeniu studiował reżyserię teatralną na Akademii Teatru, Radia, Filmu i Telewizji.
Pod koniec lat pięćdziesiątych pracował w Teatrze Dramatycznym w Lublanie. Był współzałożycielem alternatywnego teatru Stage 57. W latach 1992-1994 był głównym dyrektorem Radiotelevizija Slovenija.
Opublikował ponad 60 książek.

</doc>
<doc id="2087234" url="https://pl.wikipedia.org/wiki?curid=2087234" title="Komitet Danych dla Nauki i Techniki">
Komitet Danych dla Nauki i Techniki



</doc>
<doc id="2087237" url="https://pl.wikipedia.org/wiki?curid=2087237" title="Stadła">
Stadła



</doc>
<doc id="2087238" url="https://pl.wikipedia.org/wiki?curid=2087238" title="Płetwal antarktyczny">
Płetwal antarktyczny

Płetwal antarktyczny ("Balaenoptera bonaerensis") – gatunek ssaka morskiego z rodziny płetwalowatych (Balaenopteridae).
Taksonomia.
Gatunek po raz pierwszy zgodnie z zasadami nazewnictwa binominalnego opisał w 1867 roku niemiecko-argentyński zoolog Hermann Burmeister nadając mu nazwę "Balænoptera bonærensis". Holotyp pochodził z obszaru ujścia Riachuelo Medrano, na zachodnim brzegu estuarium La Platy, w pobliżu Belgrano, w prowincji Buenos Aires, w Argentynie. Holotypem był kompletny szkielet samca (numer katalogowy MACN 15626) znaleziony 3 lutego 1867 roku (obecnie ocalała jedynie czaszka).
Do lat 90. XX wieku "B. bonaerensis" był traktowany jako duży podgatunek półkuli południowej w obrębie "B. acutorostrata". Na podstawie badań mitochondrialnego DNA ustalono, że gatunki te prawdopodobnie oddzieliły się od siebie 5 milionów lat temu, w pliocenie. Autorzy "Illustrated Checklist of the Mammals of the World" uznają ten gatunek za monotypowy. 
Zasięg występowania.
Płetwal antarktyczny występuje na półkuli południowej, od wód tropikalnych (7° szerokości geograficznej południowej) do krawędzi paku lodowego (65° szerokości geograficznej południowej) wokół kontynentu antarktycznego i w obrębie paku lodowego; jeden zapis u wybrzeży Surinamu (4° szerokości geograficznej północnej) na półkuli północnej.
Morfologia.
Długość ciała 840–1020 cm; masa ciała 6800–11000 kg. Występuje dymorfizm płciowy – dorosłe samice płetwala antarktycznego mogą być do 100 cm dłuższe od dorosłych samców. Średnia długość dojrzałych płciowo samic i samców wynosi odpowiednio 900 cm i 840 cm. Noworodki osiągają długość ciała około 280 cm przy ciężarze 455 kg. Podobny do, nieco mniejszego od niego, płetwala karłowatego. Grzbiet ciemnoszary, brzuch jasny. Od płetwala karłowatego odróżnia go brak białej plamy na płetwach, a także nieco większa czaszka.
Ekologia.
Tryb życia.
Mogą żyć samotnie, ale zazwyczaj tworzą grupy składające się z 2–4 osobników. Pływają dość szybko – osiągają prędkość 20 km/h. Zazwyczaj na powierzchnię wody wypływają co 2–6 minut, by zaczerpnąć 5-8 oddechów, mogą jednak przebywać pod wodą do 20 minut. Żywią się krylem, zwłaszcza krylem antarktycznym. W ich żołądkach znajdowano także kryle z gatunków "Euphasia frigida" i "Thysanoessa macrura". Zwyczaje żywieniowe odróżniają je od żywiących się rybami płetwali karłowatych. Pożywiają się zazwyczaj wczesnym rankiem i późnym wieczorem.
Rozmnażanie.
Niewiele wiadomo o zwyczajach rozrodczych tych waleni. Rozmnażają się w lecie. Samica po 10-miesięcznej ciąży rodzi jedno młode, które karmi mlekiem przez 3–6 miesięcy. Samce nie biorą udziału w wychowaniu potomstwa. Młode opuszcza matkę w wieku 2 lat, dojrzałość płciową osiąga w wieku 7 lat. Najstarszy znany osobnik żył 73 lata.
Zagrożenia.
W Czerwonej księdze gatunków zagrożonych Międzynarodowej Unii Ochrony Przyrody i Jej Zasobów został zaliczony do kategorii NT ( „bliski zagrożenia”). Głównym naturalnym wrogiem tych zwierząt jest orka. Często poławiane są także przez japońskich wielorybników. Dane dotyczące liczebności gatunku nie są znane, jednak prawdopodobnie spadła ona znacznie pod koniec XX wieku.

</doc>
<doc id="2087242" url="https://pl.wikipedia.org/wiki?curid=2087242" title="Zagumnie">
Zagumnie



</doc>
<doc id="2087253" url="https://pl.wikipedia.org/wiki?curid=2087253" title="Studia Norwidiana">
Studia Norwidiana

Studia Norwidiana – rocznik wydawany w Lublinie przez Instytut Badań nad Twórczością Cypriana Norwida KUL. Ukazują się od 1983 roku. Od 27/28 (2009/2010) wydawany przez Towarzystwo Naukowe Katolickiego Uniwersytetu Lubelskiego oraz Ośrodek Badań nad Twórczością Cypriana Norwida KUL.
Periodyk publikuje artykuły naukowe i materiały związane z twórczością Cypriana Norwida. Każdy tom zawiera bibliografię poety. Komitet redakcyjny tworzą: Piotr Chlebowski (sekretarz), Józef Fert (zastępca redaktora naczelnego), Zdzisław Łapiński, Waldemar Okoń, Jadwiga Puzynina, Stefan Sawicki (redaktor naczelny), Zofia Stefanowska, Zofia Trojanowska. 
Zawartość numerów 1-10 - 9/10 (1991/92) s.337-344, 11-25 - 26(2008) s.323-334.

</doc>
<doc id="2087254" url="https://pl.wikipedia.org/wiki?curid=2087254" title="Biuletyn Ukrainoznawczy">
Biuletyn Ukrainoznawczy

Biuletyn Ukrainoznawczy – rocznik naukowy wydawany przez Południowo-Wschodni Instytut Naukowy w Przemyślu. Ukazuje się od 1995 roku. 
Numery 1 - 4 wychodziły pod nazwą "Biuletyn Informacyjny Południowo-Wschodniego Instytutu Naukowego". Publikuje artykuły dotyczące historii i kultury stosunków polsko-ukraińskich. Periodyk zawiera działy: Z dziejów Ukrainy i stosunków polsko - ukraińskich, Kultura duchowa Polaków i Ukraińców, Historiografia. Polemiki. Dyskusje, Recenzje, Kronika życia naukowego, Kronika Południowo-Wschodniego Instytutu Naukowego. Redaktorem naczelnym jest Stanisław Stępień.

</doc>
<doc id="2087256" url="https://pl.wikipedia.org/wiki?curid=2087256" title="Pro Georgia">
Pro Georgia

Pro Georgia. Journal of Kartvelological and Caucasian Studies – rocznik ukazujący się od 1991 roku w Warszawie. Wydawcą jest Studium Europy Wschodniej Uniwersytetu Warszawskiego. Pismo poświęcone jest zagadnieniom historii, kultury, historii sztuki Gruzji i innych krajów regionu Kaukazu. Redakcję tworzą: David Kolbaia (redaktor naczelny), Jan Malicki, Wojciech Materski, ks. Henryk Paprocki, ks. Andrzej Woźniak.

</doc>
<doc id="2087259" url="https://pl.wikipedia.org/wiki?curid=2087259" title="Rocznik Historyczny Muzeum Historii Polskiego Ruchu Ludowego">
Rocznik Historyczny Muzeum Historii Polskiego Ruchu Ludowego

Rocznik Historyczny Muzeum Historii Polskiego Ruchu Ludowego – czasopismo wydawane w Warszawie od 1995 roku. 
Charakterystyka.
Wydawcą jest Muzeum Historii Polskiego Ruchu Ludowego.
Publikowane są w nim naukowe prace dotyczące dziejów ruchu ludowego i partii chłopskich w Polsce oraz Europie. Kolegium redakcyjne tworzą: Janusz Gmitruk (przewodniczący), Stanisław Dąbrowski, Kazimierz Przybysz, Jerzy Mazurek, Arkadiusz Indraszczyk (sekretarz).

</doc>
<doc id="2087260" url="https://pl.wikipedia.org/wiki?curid=2087260" title="Przegląd Historyczno-Oświatowy">
Przegląd Historyczno-Oświatowy

Przegląd Historyczno-Oświatowy – kwartalnik poświęcony badaniom dziejów oświaty i wychowania w Polsce. Ukazuje się od 1947, początkowo w Krakowie, obecnie (2019) w Warszawie. Wydawcą jest Związek Nauczycielstwa Polskiego. Pismo publikuje artykuły naukowe poświęcone dziejom oświaty i wychowania na ziemiach polskich.
Redaktorem naczelnym jest Witold Chmielewski.
W 1962 sekretarzem redakcji była Wanda Wyrobkowa-Pawłowska.
Ukazuje się dwa razy w roku.
"Przegląd Historyczno-Oświatowy" znajduje się na liście czasopism naukowych Ministra Nauki i Szkolnictwa Wyższego (w 2019 liczba punktów - 20). 
Bibliografia pisma za lata 1947–2007: http://pho.znp.edu.pl/bibliografia-przegladu-historyczno-oswiatowego-za-60-lat-dzialalnosci-wydawniczej-1947-2007/

</doc>
<doc id="2087262" url="https://pl.wikipedia.org/wiki?curid=2087262" title="Darmozjad">
Darmozjad

Darmozjad – trzeci album jazzowej formacji Graal zawierający muzykę wykorzystaną w filmie "Darmozjad polski" Łukasza Wylężałka. Materiał został zarejestrowany w domu Antoniego Gralaka, z wyjątkiem wykonanego przez Mateusza Pospieszalskiego nagrania procesji Bożego Ciała. Autorem wszystkich kompozycji jest Antoni Gralak z wyjątkiem utworu 10 (Tie Break) i 12 (Wojciech Waglewski). Autorem tekstu w ostatnim utworze jest Artur Witoszek z Teatru Wififi.

</doc>
<doc id="2087264" url="https://pl.wikipedia.org/wiki?curid=2087264" title="Lee McRae">
Lee McRae

Lee McRae (ur. 23 stycznia 1966 w Pembroke, w stanie Karolina Północna) – amerykański lekkoatleta specjalizujący się w biegach sprinterskich, halowy mistrz świata w biegu na 60 metrów z Indianapolis (1987).

</doc>
<doc id="2087266" url="https://pl.wikipedia.org/wiki?curid=2087266" title="Izabela Janachowska (tancerka)">
Izabela Janachowska (tancerka)



</doc>
<doc id="2087268" url="https://pl.wikipedia.org/wiki?curid=2087268" title="Muzeum Ziemi Grodziskiej">
Muzeum Ziemi Grodziskiej

Muzeum Ziemi Grodziskiej – muzeum regionalne prezentujące archiwalia dotyczące dziejów Grodziska Wielkopolskiego i okolic, mieszczące się w budynku dawnego Pałacu Heyderów.
Historia.
Pierwsze Muzeum Ziemi Grodziskiej powstało w 1937 roku z inicjatywy ówczesnego burmistrza miasta Romana Mazurkiewicza. W wyniku działań wojennych muzeum zostało zlikwidowane, a zbiory w większości bezpowrotnie utracone. W 1967 roku w dwóch małych pomieszczeniach miejscowego domu kultury założono kolejne, dzisiejsze muzeum. Aż do śmierci w 1989 roku jego dyrektorem był grodziski kolekcjoner i fotograf, Edward Pawłowski. W tym też roku muzeum zawiesiło działalność. W 1991 roku, po przenosinach do dwóch pomieszczeń stopniowo remontowanego Dworu Łubieńskich muzeum wznowiło działalność, a funkcję kustosza objął Dariusz Matuszewski. Z biegiem lat zyskiwało kolejne wyremontowane pomieszczenia Dworu, a także wzbogaciło się o wystawę plenerową.
Ekspozycja.
Zbiory muzeum pierwotnie opierały się na kolekcji założyciela, Edwarda Pawłowskiego i prezentowały głównie piwowarskie tradycje miasta. Po przenosinach w 1991 muzeum zyskało nowe możliwości i rozszerzyło swoje zbiory. Obecna wystawa obejmuje eksponaty archeologiczne, etnograficzne (stroje ludowe i przedmioty codziennego użytku), historyczne (archiwalia dotyczące organizacji społecznych działających w mieście), militarne (broń, odznaczenia, mundury, a na wystawie plenerowej ekspozycja sprzętu pancernego) i piwowarskie. W muzeum znajduje się też makieta prezentująca wygląd Grodziska w XIX wieku oraz wykonany na zamówienie obraz poznańskiego malarza Tomasza Akusza "Panorama obrony Grodziska z 1848 r."

</doc>
<doc id="2087270" url="https://pl.wikipedia.org/wiki?curid=2087270" title="Andrés Simón">
Andrés Simón

Andrés Simón Gómez (ur. 15 kwietnia 1961 w Guantánamo) – kubański lekkoatleta specjalizujący się w biegach sprinterskich, brązowy medalista letnich igrzysk olimpijskich w Barcelonie (1992) w sztafecie 4 x 100 m, halowy mistrz świata w biegu na 60 metrów z Budapesztu (1989).

</doc>
<doc id="2087271" url="https://pl.wikipedia.org/wiki?curid=2087271" title="Andres Simon">
Andres Simon



</doc>
<doc id="2087281" url="https://pl.wikipedia.org/wiki?curid=2087281" title="Antoni Andrzejewski">
Antoni Andrzejewski

Antoni Andrzejewski (ur. 3 czerwca 1900 w Stęszewie, zm. 27 grudnia 1918 w Poznaniu) – powstaniec wielkopolski.
Życiorys.
Najmłodszy z sześciu synów szewca Jana i Wiktorii z Walewskich. W 1901 roku wraz z rodzicami przeprowadził się do Poznania, gdzie później był uczniem górczyńskiej szkoły podstawowej, skautem i aktywnym członkiem łazarskiego Towarzystwa Gimnastycznego „Sokół”. Po zakończeniu nauki w 1915 roku pracował w poznańskich zakładach kolejowych. W 1918 roku wstąpił do Polskiej Organizacji Wojskowej Zaboru Pruskiego i brał udział w przygotowaniu powstania wielkopolskiego. Przydzielony 27 grudnia 1918 roku do 1 łazarskiego plutonu powstańczego, który liczył 48 członków i pod dowództwem Kazimierza Kapturskiego wyruszył na pomoc walczącym powstańcom Śródmieścia. Został ranny pod budynkiem Prezydium Policji i zmarł od ran tego samego dnia. Pochowany jest na cmentarzu Górczyńskim, w obrębie pomnika Powstańców Wielkopolskich (kwatera Iak-6-1).

</doc>
<doc id="2087285" url="https://pl.wikipedia.org/wiki?curid=2087285" title="Andre Cason">
Andre Cason

Andre Cason (ur. 20 stycznia 1969 w Virginia Beach, w stanie Wirginia) – amerykański lekkoatleta, specjalizujący się w biegach sprinterskich, mistrz świata juniorów w biegu na 100 m (Greater Sudbury 1988), halowy mistrz świata w biegu na 60 metrów (Sewilla 1991), dwukrotny mistrz świata w sztafecie 4 x 100 metrów (Tokio 1991, Stuttgart 1993).

</doc>
<doc id="2087291" url="https://pl.wikipedia.org/wiki?curid=2087291" title="Deeper">
Deeper



</doc>
<doc id="2087293" url="https://pl.wikipedia.org/wiki?curid=2087293" title="Koryciańska Czuba">
Koryciańska Czuba

Koryciańska Czuba (1161 m n.p.m.) – reglowy szczyt w długiej północnej grani Wołowca w Tatrach Zachodnich, pomiędzy Furkaską (1491 m) a Małą Furkaską (1133 m). Przebiega przez niego granica polsko-słowacka i Wielki Europejski Dział Wodny między Morzem Bałtyckim i Czarnym. We wschodnim kierunku ciągnie się od Koryciańskiej Czuby kręty grzbiet z Koryciańskimi Turniami, oddzielający dwie boczne odnogi Doliny Chochołowskiej: Wielkie Koryciska (po południowej stronie grzbietu) i Małe Koryciska (po północnej stronie). Na słowacką stronę, do Doliny Cichej Orawskiej opada spod Koryciańskiej Czuby jedna z dwóch odnóg żlebu Bratraniec.
Koryciańska Czuba jest całkowicie porośnięta lasem. Zbudowana jest ze skał osadowych (wapienie i dolomity) reglowej (górnej) płaszczowiny choczańskiej. Znajduje się w obszarze ochrony ścisłej Koryciska i nie prowadzą przez nią żadne szlaki turystyczne. Na jej wschodnich stokach, na wysokości 1090 m n.p.m. znajduje się jaskinia Schron w Wielkich Koryciskach o korytarzach długości 7,5 m.

</doc>
<doc id="2087294" url="https://pl.wikipedia.org/wiki?curid=2087294" title="Charalambos Papadias">
Charalambos Papadias

Charalambos Papadias, gr. Χαράλαμπος Παπαδιάς (ur. 24 stycznia 1975 w Atenach) – grecki lekkoatleta specjalizujący się w biegach sprinterskich, uczestnik letnich igrzysk olimpijskich w Atlancie (1996), halowy mistrz świata w biegu na 60 metrów z Paryża (1997).

</doc>
<doc id="2087297" url="https://pl.wikipedia.org/wiki?curid=2087297" title="Podłoże Bordeta-Gengou">
Podłoże Bordeta-Gengou

Podłoże Bordeta-Gengou – pożywka bakteryjna używana do hodowli bakterii "Bordetella pertussis". Zawiera skrobię ziemniaczaną, krew i glicerol. Albuminy krwi mają za zadanie wiązanie i neutralizację nienasyconych kwasów tłuszczowych, na które wrażliwa jest "B. pertussis".

</doc>
<doc id="2087308" url="https://pl.wikipedia.org/wiki?curid=2087308" title="Koreyasu">
Koreyasu

 – trzynasty siogun w historii i siódmy siogunatu Kamakura.
Życie.
Syn księcia Munetaki. Został siogunem w wieku 3 lat po abdykacji swojego ojca.
Siogunat był w rzeczywistości kontrolowany przez potężny ród Hōjō.
W wieku 25 lat Munetaka musiał abdykować na rzecz księcia Hisa’aki.
Inwazje mongolskie.
W okresie rządów Koreyasu mongolski władca Kubilaj dwukrotnie (w 1274 i 1281 r.) zaatakował Japonię. W obu przypadkach obrońcom pomogły tajfuny („kamikaze” – „boski wiatr”), które zniszczyły flotę najeźdźców.
Choć Japończycy odnieśli zwycięstwo, kosztowna wojna znacznie zniszczyła gospodarkę kraju, a trudności finansowe podkopały pozycję rodu Hōjō.

</doc>
<doc id="2087316" url="https://pl.wikipedia.org/wiki?curid=2087316" title="Cuanza Norte">
Cuanza Norte



</doc>
<doc id="2087317" url="https://pl.wikipedia.org/wiki?curid=2087317" title="Cuanza Sul">
Cuanza Sul



</doc>
<doc id="2087318" url="https://pl.wikipedia.org/wiki?curid=2087318" title="Lunda Norte">
Lunda Norte



</doc>
<doc id="2087319" url="https://pl.wikipedia.org/wiki?curid=2087319" title="Lunda Sul">
Lunda Sul



</doc>
<doc id="2087323" url="https://pl.wikipedia.org/wiki?curid=2087323" title="Tim Harden">
Tim Harden

Tim Harden (ur. 27 stycznia 1974 w Kansas City, w stanie Missouri) – amerykański lekkoatleta specjalizujący się w biegach sprinterskich, srebrny medalista letnich igrzysk olimpijskich w sztafecie 4 x 100 metrów (Atlanta 1996), halowy mistrz świata w biegu na 60 metrów (Lizbona 2001).

</doc>
<doc id="2087327" url="https://pl.wikipedia.org/wiki?curid=2087327" title="Koryciańskie Turnie">
Koryciańskie Turnie

Koryciańskie Turnie – zbudowane z wapieni i dolomitów turnie i turniczki na północnych zboczach doliny Wielkie Koryciska (jedna z zachodnich odnóg Doliny Chochołowskiej w Tatrach Zachodnich). W rejonie tym nie prowadzą żadne szlaki turystyczne, ponadto górna część Koryciańskich Turni znajduje się na obszarze ochrony ścisłej Koryciska. Na wysokości 1090 m n.p.m. znajduje się tutaj jaskinia Schron w Wielkich Koryciskach o korytarzach długości 7,5 m.

</doc>
<doc id="2087337" url="https://pl.wikipedia.org/wiki?curid=2087337" title="Mercedes-Benz 190 SL">
Mercedes-Benz 190 SL

Mercedes-Benz 190 SL – sportowy samochód osobowy produkowany przez niemiecką firmę Mercedes-Benz w latach 1955–1963. Dostępny jako 2-drzwiowy roadster/coupé. Konstrukcja oparta była na skróconej płycie podłogowej sedana W121, nazwano ją W121 BII. Do napędu użyto silnika R4 o pojemności 1,9 litra. Moc przenoszona była na oś tylną poprzez 4-biegową manualną skrzynię biegów. Wyprodukowano 25881 egzemplarzy modelu.
Na rynku amerykańskim kosztował w 1956 roku ok. 4000 dolarów

</doc>
<doc id="2087343" url="https://pl.wikipedia.org/wiki?curid=2087343" title="Hisaaki">
Hisaaki

 – japoński książę, czternasty siogun w historii i ósmy siogunatu Kamakura.
Życiorys.
Syn cesarza Go-Fukakusa, został siogunem w wieku 5 lat po abdykacji księcia Koreyasu.
Siogunat był w rzeczywistości kontrolowany przez potężny ród Hōjō, którego przedstawiciele (m.in. Tokimune Hōjō, czy Sadatoki Hōjō) pełnili funkcje regentów.
Hisaaki w wieku 37 lat abdykował na rzecz swego syna, księcia Morikuni.

</doc>
<doc id="2087344" url="https://pl.wikipedia.org/wiki?curid=2087344" title="Mercedes-Benz R121">
Mercedes-Benz R121



</doc>
<doc id="2087367" url="https://pl.wikipedia.org/wiki?curid=2087367" title="Nikołaj Karakułow">
Nikołaj Karakułow

Nikołaj Karakułow, ros. Николай Захарович Каракулов (ur. 7 kwietnia 1918, zm. 10 marca 1988) – rosyjski lekkoatleta reprezentujący w czasie swojej kariery Związek Socjalistycznych Republik Radzieckich, specjalizujący się w biegach sprinterskich, dwukrotny mistrz Europy, w biegu na 200 metrów (Oslo (1946)) oraz w sztafecie 4 × 100 metrów (Bruksela (1950)).

</doc>
<doc id="2087369" url="https://pl.wikipedia.org/wiki?curid=2087369" title="Morikuni">
Morikuni

 – piętnasty siogun w historii oraz dziewiąty i zarazem ostatni siogunatu Kamakura.
Życie.
Syn księcia Hisa’aki. Został siogunem w wieku 3 lat po abdykacji swojego ojca. 
Siogunat był w rzeczywistości kontrolowany przez potężny ród Hōjō, którego przedstawiciele pełnili funkcje regentów. W okresie "rządów" Morikuniego byli to: Morotoki Hōjō (1301 - 1311), Munenobi Hōjō (1311 - 1312), Hirotoki Hōjō (1312 - 1315), Mototoki Hōjō (1315 - 1316), Takatoki Hōjō (1316 - 1326), Sada’aki Hōjō (1326), Moritoki Hōjō (1326 - 1333). 
W 1333 Morikuni abdykował i został mnichem buddyjskim.

</doc>
<doc id="2087388" url="https://pl.wikipedia.org/wiki?curid=2087388" title="Maria Hussakowska">
Maria Hussakowska



</doc>
<doc id="2087391" url="https://pl.wikipedia.org/wiki?curid=2087391" title="Lokomotiw Jarosław">
Lokomotiw Jarosław



</doc>
<doc id="2087397" url="https://pl.wikipedia.org/wiki?curid=2087397" title="Maksymilian (Łazarenko)">
Maksymilian (Łazarenko)

Maksymilian, imię świeckie Aleksandr Łazarenko (ur. 9 listopada 1950 w Frunze) – biskup Rosyjskiego Kościoła Prawosławnego.
Życiorys.
Po ukończeniu technikum mechanicznego w Kaliningradzie rozpoczął pracę jako technik mechanik w fabryce maszyn eksperymentalnych w tym samym mieście, na stanowisku konstruktora III kategorii. W latach 1970–1972 odbył służbę wojskową w wojskach rakietowych ZSRR, do rezerwy został skierowany jako starszy sierżant. Po odbyciu służby wstąpił na studia wyższe w Centralnym Instytucie Kultury Fizycznej w Moskwie, które cztery lata później ukończył z wyróżnieniem. Otrzymał wówczas nakaz pracy w charakterze nauczyciela wychowania fizycznego, którą po trzech latach zakończył na własne życzenie, by wstąpić do moskiewskiego seminarium duchownego, gdzie został przyjęty od razu na drugi rok.
W 1986 ukończył wyższe studia teologiczne w Moskiewskiej Akademii Duchownej. W czasie studiów był hipodiakonem patriarchy moskiewskiego i całej Rusi Pimena. Jeszcze jako student, w październiku 1984 został posłusznikiem w ławrze Troicko-Siergijewskiej i 26 grudnia tego samego roku złożył tam wieczyste śluby zakonne, przyjmując imię Maksymilian. 2 lutego 1985 został hierodiakonem, zaś 10 marca tego samego roku – hieromnichem. 4 kwietnia 1987 podniesiony do godności ihumena, zaś 26 marca 1988 nagrodzony za pracę na rzecz Rosyjskiego Kościoła Prawosławnego palicą i krzyżem z ozdobami.
22 lutego 1993 Święty Synod Rosyjskiego Kościoła Prawosławnego nominował go na biskupa wołogodzkiego i wielkoustiuskiego. W związku z tym 7 kwietnia tego roku w soborze Zwiastowania na Kremlu moskiewskim został podniesiony do godności archimandryty. 10 kwietnia w soborze Objawienia Pańskiego w Moskwie patriarcha moskiewski i całej Rusi Aleksy II udzielił mu chirotonii biskupiej. Od 2004 arcybiskup.
W 2014 został przeniesiony na katedrę piesocznieńską i juchnowską.

</doc>
<doc id="2087467" url="https://pl.wikipedia.org/wiki?curid=2087467" title="Didier Bienaimé">
Didier Bienaimé

Didier Jean-Michel Serge Bienaimé (ur. 9 czerwca 1961 w Troyes, zm. 7 sierpnia 2004 w Laguépie) – francuski aktor. 
Życiorys.
Był wychowawcą małych dzieci, kierownikiem grupy śpiewaków, zanim wystartował na scenach kabaretów. Swoją karierę rozpoczął w programie telewizyjnym dla dzieci, gdzie wykonywał piosenki. W latach 1992-1994 był związany z Comédie-Française. Zagrał m.in. w inscenizacji Bertolta Brechta "Życie Galileusza" (1990), sztuce Michaiła Lermontowa "Bal maskowy" (1992) jako książę i komedii Williama Szekspira "Jak wam się podoba" w roli Orlando.
Był żonaty z Sylvie i miał trójkę dzieci: Maïlysa, Mathisa i Megane. 
Zmarł 7 sierpnia 2004 w wieku 43 lat na atak serca, gdy spędzał wakacje na południu Francji.

</doc>
<doc id="2087471" url="https://pl.wikipedia.org/wiki?curid=2087471" title="Program Człowiek i biosfera">
Program Człowiek i biosfera

Program „Człowiek i biosfera” (ang. "Man and the Biosphere", skr. MAB) – zainicjowany w 1971 r. przez UNESCO, międzynarodowy program, którego celem jest tworzenie i propagowanie prawidłowych relacji pomiędzy ludźmi a biosferą. 
Zadaniem programu jest osiągnięcie trwałej równowagi pomiędzy często sprzecznymi celami jak zachowanie różnorodności biologicznej, wspieranie rozwoju zasobów ludzkich, utrzymanie wartości kulturowych.
Narzędziem w realizacji statutowych zadań jest tworzona w ramach programu międzynarodowa Sieć Rezerwatów Biosfery. Rezerwaty biosfery są to miejsca, gdzie cele programu „Człowiek i biosfera” zostały osiągnięte i służą do zaznaczania w świadomości społecznej roli powiązań pomiędzy różnorodnością ekologiczną i społeczno-kulturową.
Program "Człowiek i biosfera" skupia się na badaniu relacji pomiędzy człowiekiem a naturą i jest odpowiedzią UNESCO oraz ONZ na problemy poruszane w trakcie światowych dialogów poświęconych ochronie środowiska, takich jak Konferencja Narodów Zjednoczonych na temat Środowiska i Rozwoju (Szczyt Ziemi z 1992 roku), a w szczególności jest realizacją celów nakreślonych w Konwencji o różnorodności biologicznej.
W pierwszych latach istnienia programu „Człowiek i biosfera”, główny nacisk kładziono na potrzebę istnienia chronionych obszarów dzikiej, niezniszczonej przyrody. Miały to być tereny wyznaczone na obszarach państw członkowskich i udostępnione do badań naukowych, które obejmowały swymi granicami ekosystemy reprezentatywne dla głównych biomów świata lub ważne z różnych powodów dla danego kraju. Skupiano się przede wszystkim na samej ochronie środowiska. 
Z biegiem lat koncepcja istnienia rezerwatów biosfery zmieniała się. W 1995 roku w Sewilli na konferencji MAB wyznaczono nową strategię ich tworzenia. Według niej rezerwaty biosfery nie miały być wyizolowanymi strefami, do których dostęp obwarowany jest licznymi chroniącymi je przepisami, lecz miejscami gdzie człowiek żyje w zgodzie z przyrodą, gdzie rozwój gospodarczy i społeczno-kulturowy prowadzony jest w równowadze z zachowaniem różnorodności biologicznej. Rezerwaty biosfery miały być nie tylko samymi obszarami chronionymi. Ich centralna i zasadnicza część, pozostająca pod ścisłą ochroną (strefa centralna), miała zostać otoczona obszarami o coraz mniej restrykcyjnym charakterze (strefa buforowa i tranzytowa), które byłyby przyjazne wobec ekonomicznego rozwoju regionu.
Program MAB zarządzany jest przez Międzynarodową Radę Koordynującą UNESCO do spraw „Człowiek i biosfera” składającą się z przedstawicieli państw członkowskich wybranych przez Konferencję Generalną UNESCO. 
W Polsce instytucją odpowiedzialną za współpracę z programem MAB jest Polski Komitet Narodowy UNESCO-MAB, działający przy Polskiej Akademii Nauk.
Regionalne sieci MAB.
W ramach programu MAB powstały sieci regionalnych i subregionalnych biur, które odgrywają istotną rolę w realizacji codziennych zadań. Dzięki ich inicjatywom powstają m.in. transgraniczne rezerwaty biosfery obejmujące swym zasięgiem obszary sąsiadujących ze sobą państw.
Nie wszystkie państwa, które przystąpiły do programu MAB są członkami regionalnych sieci. Niektóre państwa są uczestnikami więcej niż jednej sieci.

</doc>
<doc id="2087472" url="https://pl.wikipedia.org/wiki?curid=2087472" title="Ratusz (stary) miasta Podgórza">
Ratusz (stary) miasta Podgórza

Stary Ratusz dawnego miasta Podgórza, Dworek Pod Białym Orłem – jeden z zabytków Krakowa, pierwszy ratusz Wolnego, Królewskiego Miasta Podgórza. Znajduje się w prawobrzeżnej części miasta, po północnej stronie Rynku Podgórskiego, obok ul. Limanowskiego, w Dzielnicy XIII Podgórze.
Budynek powstał jako dom mieszkalny w początkach XIX wieku i został zaadaptowany na cele magistratu (działającego tu do roku 1854, kiedy po ukończeniu regulacji Rynku Podgórskiego wybudowano nowy Ratusz). Od 1946 roku mieścił się w tym budynku Zakład Witrażów i Oszkleń Braci Paczków. Obecnie znajdują się w nim mieszkania, sklepy oraz punkty usługowe. 

</doc>
<doc id="2087475" url="https://pl.wikipedia.org/wiki?curid=2087475" title="Acta Archaeologica Carpathica">
Acta Archaeologica Carpathica

Acta Archaeologica Carpathica – periodyk wydawany nieregularnie w Krakowie od 1958 roku. Wydawca: Komisja Archeologiczna PAN (Academia Scientiarum Polona Collegium Cracoviense). Prace naukowe wydawane w tym czasopiśmie publikowane są w językach kongresowych, dotyczą archeologii.

</doc>
<doc id="2087490" url="https://pl.wikipedia.org/wiki?curid=2087490" title="John Regis">
John Regis

John Lyndon Regis (ur. 13 października 1966 w Lewisham, Wielki Londyn) – brytyjski lekkoatleta specjalizujący się w biegach sprinterskich, dwukrotny medalista letnich igrzysk olimpijskich, wielokrotny medalista mistrzostw świata i Europy. Za swoje osiągnięcia odznaczony został Orderem Imperium Brytyjskiego. Mąż Jennifer Stoute, brązowej medalistki olimpijskiej z Barcelony (1992).

</doc>
<doc id="2087491" url="https://pl.wikipedia.org/wiki?curid=2087491" title="Novensia">
Novensia

Novensia. Badania ekspedycji archeologicznej Uniwersytetu Warszawskiego w Novae: studia i materiały – rocznik naukowy wydawany przez Uniwersytet Warszawski od 1989 roku. Wydawcą jest Ośrodek Badań Archeologicznych UW. Publikacje w nim zawarte dotyczą wyników prac archeologicznych w miejscu dawnego rzymskiego obozu w Novae nad Dunajem w dzisiejszej Bułgarii. Artykuły są publikowane w języku polskim, angielskim, bułgarskim, niemieckim i francuskim. Redaktor naukowy - Ludwika Press.

</doc>
<doc id="2087496" url="https://pl.wikipedia.org/wiki?curid=2087496" title="Marian Nowak">
Marian Nowak



</doc>
<doc id="2087499" url="https://pl.wikipedia.org/wiki?curid=2087499" title="Africana Bulletin">
Africana Bulletin

Africana Bulletin – rocznik wydawany od 1964 roku przez Studium Afrykanistyczne UW. Publikowane w nim prace dotyczą: kultury, historii, gospodarki i polityki krajów afrykańskich. Artykuły pisane są przez polskich naukowców w języku angielskim lub francuskim.
W 2010 r. na liście czasopism, którym Ministerstwo Nauki i Szkolnictwa Wyższego przyznało punkty znalazło się w kategorii "B. Pozostałe czasopisma zagraniczne i czasopisma polskie", mając 6 punktów.

</doc>
<doc id="2087504" url="https://pl.wikipedia.org/wiki?curid=2087504" title="Serafin (Mielkonian)">
Serafin (Mielkonian)

Serafin, imię świeckie Władimir Setrakowicz Miełkonian (ur. 29 grudnia 1961 w Adlerze) – biskup Rosyjskiego Kościoła Prawosławnego. 
Życiorys.
Po ukończeniu szkoły średniej i odbyciu służby wojskowej zamieszkał na stałe w Ufie, gdzie został zatrudniony jako stróż w zarządzie eparchii ufimskiej i mienzelińskiej oraz lektor w cerkwi Opieki Matki Bożej w Ufie. W 1984 wstąpił do seminarium duchownego w Odessie, które ukończył w 1988, rozpoczął wówczas studia w Moskiewskiej Akademii Duchownej, ukończone w 1992. W 1990 wstąpił do Monasteru Daniłowskiego; 6 grudnia 1990 złożył wieczyste śluby zakonne z imieniem Serafin (na cześć św. Serafina z Sarowa). 10 stycznia 1991 patriarcha moskiewski i całej Rusi Aleksy II wyświęcił go na hierodiakona. 9 kwietnia tego samego roku arcybiskup chersoneski Walenty (Miszczuk) udzielił mu święceń kapłańskich w cerkwi Zmartwychwstania Pańskiego w moskiewskiej dzielnicy Sokolniki.
W latach 1992–1999 był członkiem rosyjskiej misji prawosławnej w Jerozolimie. Przebywając w tymże mieście, w 1995 został nagrodzony prawem noszenia krzyża napierśnego, zaś w 1997 w soborze Trójcy Świętej w Jerozolimie został podniesiony do godności igumena. 18 kwietnia 2001 otrzymał godność archimandryty, gdyż zgodnie z postanowieniem Świętego Synodu Rosyjskiego Kościoła Prawosławnego z 3 kwietnia tego roku miał zostać biskupem pomocniczym eparchii smoleńskiej i kaliningradzkiej. Uroczysta chirotonia miała miejsce 18 maja 2001 w cerkwi Wszystkich Świętych Ziemi Rosyjskiej przy Monasterze Daniłowskim; jako konsekratorzy wzięli w niej udział patriarcha moskiewski i całej Rusi Aleksy II, metropolita smoleński i kaliningradzki Cyryl (Gundiajew), arcybiskup sołniecznogorski Sergiusz (Fomin), metropolita wołokołamski i juriewski Pitirim (Nieczajew), arcybiskup istriński Arseniusz (Jepifanow), biskup żytomierski i nowogrodzko-wołyński Guriasz (Kuźmenko), biskup krasnogorski Sawa (Wołkow) oraz biskup magadański i siniegorski Teofan (Aszurkow).
31 marca 2009, w związku z podziałem eparchii smoleńskiej i kaliningradzkiej na smoleńską i wiaziemską oraz kaliningradzką i bałtyjską, został wyznaczony na biskupa pomocniczego tej ostatniej, zachowując dotychczasowy tytuł biskupa bałtyjskiego.
W 2016 został ordynariuszem eparchii kaliningradzkiej, z tytułem biskupa kaliningradzkiego i bałtyjskiego. W tym samym roku podniesiony do godności arcybiskupa.

</doc>
<doc id="2087505" url="https://pl.wikipedia.org/wiki?curid=2087505" title="Ikonotheka">
Ikonotheka

Ikonotheka – angielskojęzyczny, recenzowany rocznik naukowy wydawany od 1990 roku przez Instytut Historii Sztuki Uniwersytetu Warszawskiego. Inicjatorem powstania pisma był Jan Białostocki. Rocznik prezentuje najnowsze wyniki badań z zakresu historii sztuki oraz recenzje książek naukowych. Redaktorzy naczelni: dr Zuzanna Sarnecka, dr Wojciech Szymański.
Na liście czasopism, którym Ministerstwo Nauki i Szkolnictwa Wyższego przyznało punkty, znajduje się w części C "Czasopisma naukowe znajdujące się w bazie European Reference Index for the Humanities," mając 10 punktów.

</doc>
<doc id="2087510" url="https://pl.wikipedia.org/wiki?curid=2087510" title="Wiek Oświecenia">
Wiek Oświecenia

Wiek Oświecenia – rocznik ukazujący się w Warszawie od 1978 roku. Publikowane są w nim interdyscyplinarne prace autorów związanych z UW. Stałe działy periodyku to: artykuły, recenzje, materiały oraz komunikaty. Tematyka to szeroko pojęte oświecenie.
Na liście czasopism, którym Ministerstwo Nauki i Szkolnictwa Wyższego przyznało punkty, znajduje się w kategorii "B. Pozostałe czasopisma zagraniczne i czasopisma polskie", mając w 2010 roku 6 punktów, a w 2015 roku 12.

</doc>
<doc id="2087519" url="https://pl.wikipedia.org/wiki?curid=2087519" title="Biuletyn Slawistyczny">
Biuletyn Slawistyczny

Biuletyn Slawistyczny – rocznik wydawany od 1976 roku przez Instytut Słowianoznawstwa PAN w Warszawie. Publikowane są w nim prace naukowe dotyczące wszelkich aspektów slawistyki. 

</doc>
<doc id="2087525" url="https://pl.wikipedia.org/wiki?curid=2087525" title="Henri de Montaut">
Henri de Montaut

Henri de Montaut, podpisywał się także m.in. jako: "Henri de Hem", "Monta" i "Hy" (ur. w 1830, zm. w 1890 lub 1900) – francuski rysownik, pisarz i ilustrator. Obok Édouarda Riou i George’a Roux był jednym z autorów ilustracji do książek Juliusza Verne’a z serii "Niezwykłe podróże".
Był także redaktorem naczelnym francuskiego magazynu „Le Journal illustré”.

</doc>
<doc id="2087529" url="https://pl.wikipedia.org/wiki?curid=2087529" title="Bulletin du Musée National de Varsovie">
Bulletin du Musée National de Varsovie

Bulletin du Musée National de Varsovie – rocznik ukazujący się od 1960 roku w Warszawie. Wydawcą jest Muzeum Narodowe w Warszawie. Inicjatorem jego powstania był historyk sztuki Jan Białostocki. Periodyk ma na celu upowszechnianie za granicą zbiory Muzeum Narodowego. Artykuły publikowane są w językach obcych.

</doc>
<doc id="2087535" url="https://pl.wikipedia.org/wiki?curid=2087535" title="Studia Palmyreńskie">
Studia Palmyreńskie

Studia Palmyreńskie – czasopismo naukowe w latach 1966–2013, od 2014 r. seria wydawnicza, prezentująca wyniki badań archeologicznych w Palmyrze w Syrii. Periodyk wydaje od 1966 roku Centrum Archeologii Śródziemnomorskiej Uniwersytetu Warszawskiego (CAŚ UW) wraz z Wydawnictwami Uniwersytetu Warszawskiego (poza tomami X i XI). Zakres tematyczny tytułu poza odkryciami archeologicznymi obejmuje także historię miasta, jego religie, sztukę i epigrafikę.
Inicjatorem powołania pisma i jego redaktorem naczelnym był Kazimierz Michałowski, następnie, od 1985 roku prof. Michał Gawlikowski. Od 2014 r. redaktorem prowadzącym serię wydawniczą jest dr hab. Grzegorz Majcherek z CAŚ UW.

</doc>
<doc id="2087538" url="https://pl.wikipedia.org/wiki?curid=2087538" title="Emil Brunner">
Emil Brunner

Emil Brunner (ur. 23 grudnia 1889 w Winterthur, zm. 6 kwietnia 1966 w Zurychu) – szwajcarski duchowny i teolog reformowany. 
Emil Brunner studiował teologię w Zurychu, Berlinie i Nowym Jorku. W latach 1916–1924 był proboszczem w Obstalden. W 1922 roku został Privatdozentem, a w latach 1924–1953 był profesorem teologii systematycznej i praktycznej w Zurychu, a także profesorem wizytującym w Princeton i Tokio. Wraz z Karlem Barthem, Rudolfem Bultmannem i Friedrichem Gogartenem był jednym z twórców teologii dialektycznej, formując w jej ramach kierunek personalistyczny. Czynnie uczestniczył w ruchu ekumenicznym.

</doc>
<doc id="2087539" url="https://pl.wikipedia.org/wiki?curid=2087539" title="Mistrzostwa Europy Juniorek w Piłce Siatkowej 2010">
Mistrzostwa Europy Juniorek w Piłce Siatkowej 2010

Mistrzostwa Europy Juniorek w Piłce Siatkowej 2010 zostały rozegrane w Serbii w Niszu i Zrenjaninie w dniach od 3 do 12 września 2010 roku. Uczestniczyło w nich 12 drużyn. Po raz szósty zwyciężyły w nich zawodniczki z Włoch. Reprezentantki Polski uplasowali się na 10. miejscu kończąc swój udział po meczach fazy grupowej.
Faza grupowa.
Grupa I.
Tabela
Wyniki
Grupa II.
Tabela
Wyniki
Faza pucharowa.
Mecze o miejsca 5-8.
Mecz o 7. miejsce
Mecz o 5. miejsce
Mecze o miejsca 1-4.
Mecz o 3. miejsce
Finał

</doc>
<doc id="2087542" url="https://pl.wikipedia.org/wiki?curid=2087542" title="Folia Historiae Artium">
Folia Historiae Artium

Folia Historiae Artium – rocznik istniejący od 1964 roku, wydawany przez Oddział Polskiej Akademii Nauk w Krakowie oraz Komisję Historii Sztuki PAU od 1995 (jako Seria Nowa), poprzednio przez Komisję Teorii i Historii Sztuki Oddziału PAN w Krakowie). Publikowane są w nim prace naukowe dotyczące zagadnień związanych z historią sztuki.

</doc>
<doc id="2087544" url="https://pl.wikipedia.org/wiki?curid=2087544" title="MRSE">
MRSE

MRSE (ang. "methicyllin-resistant Staphylococcus epidermidis") – metycylinooporny szczep bakterii "Staphylococcus epidermidis".

</doc>
<doc id="2087546" url="https://pl.wikipedia.org/wiki?curid=2087546" title="Antybolszewickie powstanie Kozaków kubańskich w kaukaskim okręgu pułkowym">
Antybolszewickie powstanie Kozaków kubańskich w kaukaskim okręgu pułkowym



</doc>
<doc id="2087548" url="https://pl.wikipedia.org/wiki?curid=2087548" title="Thomas Hughes">
Thomas Hughes

Thomas Hughes (20 października 1822 – 22 marca 1896) – angielski reformator społeczny, prawnik i pisarz. Jego najbardziej znanym dziełem są "Szkolne lata Toma Browna" ("Tom Brown's Schooldays", 1857). Mniej znana jest ich kontynuacja, "Tom Brown w Oksfordzie" ("Tom Brown at Oxford").
Był członkiem Izby Gmin 1865–1874 wybranym dwukrotnie z ramienia Partii Liberalnej, członkiem zarządu związku spółdzielni brytyjskich "Co-operatives UK" i przewodniczącym Kongresu Spółdzielczego w 1869. Interesował się socjalizmem chrześcijańskim, wspierał zakładanie związków zawodowych, finansował liberalne publikacje. W 1880 założył w amerykańskim stanie Tennessee osadę Rugby dla młodszych synów szlacheckich, pomyślaną jako bezklasowa, spółdzielcza wspólnota rolna.

</doc>
<doc id="2087555" url="https://pl.wikipedia.org/wiki?curid=2087555" title="Chińska Republika Ludowa na Letnich Igrzyskach Olimpijskich Młodzieży 2010">
Chińska Republika Ludowa na Letnich Igrzyskach Olimpijskich Młodzieży 2010

Chiny na Letnich Igrzyskach Olimpijskich Młodzieży 2010 w Singapurze reprezentowało 68 sportowców w 19 dyscyplinach.
Skład kadry.
Koszykówka.
Drużyna dziewcząt: złoty medal
Lekkoatletyka.
Chłopcy:
Dziewczęta:
Łucznictwo.
Chłopcy:
Dziewczęta:
Drużyny mieszane:
Pływanie.
Chłopcy:
Sztafeta chłopców:
Dziewczęta:
Sztafeta dziewcząt:
Składy mieszane:
Tenis.
Chłopcy:
Dziewczęta:

</doc>
<doc id="2087560" url="https://pl.wikipedia.org/wiki?curid=2087560" title="Geir Moen">
Geir Moen

Geir Anders Moen (ur. 26 czerwca 1969 w Oslo) – norweski lekkoatleta specjalizujący się w biegach sprinterskich, dwukrotny uczestnik letnich igrzysk olimpijskich (Atlanta 1996, Sydney 2000), mistrz Europy (Helsinki 1994) oraz halowy mistrz świata (Barcelona 1995) w biegach na 200 metrów.

</doc>
