<doc id="2092594" url="https://pl.wikipedia.org/wiki?curid=2092594" title="Koblów">
Koblów

Koblów ("czes." Koblov, "niem." Koblau) jest byłą wsią w Czechach znajdującą się na lewym brzegu Odry, pod wzgórzem "Landek". Obecnie jest częścią składającą się na ostrawską dzielnicę Śląska Ostrawa. Nazwa wywodzi się od miejsca wypasania się klaczy, które znajdowało się na terenie wsi. Obszar Koblowa wynosi 568,54 ha, a w 2001 mieszkało tu 1156 osób, co dawało gęstość zaludnienia równą 203,3 os./km².
Pierwsze wzmianki pochodzą z 1377 z niemieckojęzycznego listu o podziale księstwa opawskiego przez dziedziców Mikołaja II. Koblów (wraz z landeckim grodem) stał się własnością książąt Wacława i Przemka. Sama wieś jest jednak dużo starsza, a o długotrwałym zasiedleniu świadczy np. odnaleziony w osadach Odry miecz z okresu kultury łużyckiej sprzed dwóch tysięcy lat. W 1742 po przegranej przez Austrię wojen śląskich Koblów znalazł się w granicach Prus, gdzie przejęli go jezuici. Po wielu zmianach właścicieli ostatecznie zakupił je w 1846 Salomon Mayer Rothschild.
Aż do początku XIX wieku mieszkańcy Koblowa żyli tylko z rolnictwa. Zmiana nastąpiła, jak w większości gmin w okolicach Ostrawy, po odkryciu złóż węgla. Wydobycie zaczęło się w 1803 a w efekcie miejscowość nękały szkody górnicze, aż do dziś. W 1920 Koblów znalazł się w granicach Czechosłowacji na ziemi hulczyńskiej. Przed II wojną światową, większość ludność zadeklarowało narodowość czeską (Morawcy), ale podczas wyborów w maju 1938 dwie trzecie mieszkańców zagłosowała na Partię Sudeckoniemiecką. Duży wpływ na tak ogromne poparcie dla Niemców miała germanizacji z czasów przynależności do Prus. W wyniku układu monachijskiego od 10 października wieś stała się częścią III Rzeszy, co większa część mieszkańców przywitała z zadowoleniem. Armia Czerwona wydobyła miejscowość spod niemieckiej władzy 30 kwietnia 1945 roku. Negatywny wpływ na miejscowość miało także wydobywanie od 1957 żwiru. Koblów znalazł się w granicach administracyjnych Ostrawy 6 kwietnia 1976.

</doc>
<doc id="2092595" url="https://pl.wikipedia.org/wiki?curid=2092595" title="Doświadczenia bliskie śmierci">
Doświadczenia bliskie śmierci



</doc>
<doc id="2092596" url="https://pl.wikipedia.org/wiki?curid=2092596" title="Jaskinia na Kamieniu">
Jaskinia na Kamieniu

Jaskinia na Kamieniu (także Jaskinia w Kamieniu, Jaskinia w Aniołowie) – jaskinia położona w Częstochowie, pod kościołem Opatrzności Bożej na Aniołowie, przy skrzyżowaniu ul. Warszawskiej i al. Wojska Polskiego, na terenie Wyżyny Krakowsko-Częstochowskiej.
Jaskinia jest pozioma, złożona z niskich korytarzy i, jako dawny fragment podziemnego biegu rzeki Warty, częściowo zalewana w czasie podnoszenia się poziomu Warty, zazwyczaj zaś błotnista. Otwory położone są na poziomie dna doliny rzeki, dno korytarzy pokryte rumoszem skalnym i mułem.
Najstarsze informacje o jaskini pochodzą z roku 1937; zinwentaryzowana została przez M. Bednarka, Z. Biernackiego i J. Zygmunta w roku 1976, jednak nie jest w całości poznana.

</doc>
<doc id="2092601" url="https://pl.wikipedia.org/wiki?curid=2092601" title="Mieczysław Haspel">
Mieczysław Haspel

Mieczysław Haspel (ur. 31 stycznia 1911 w Jarosławiu, zm. 14 lutego 1991 tamże) – lekkoatleta, najbardziej utytułowany sportowiec jarosławski, rekordzista w biegu na 110 metrów przez płotki (15,4 w 1936) i mistrz Polski.
Edukację pobierał w I Gimnazjum w Jarosławiu. W 1927 roku wziął udział w kursie gimnastyczno-atletycznym zorganizowanym przez Towarzystwo Gimnastyczne "Sokół", prowadzonym przez szwedzkiego instruktora Norlinga. Z chwilą założenia w 1930 roku w Jarosławiu placówki Lwowskiego Akademickiego Związku Sportowego został jego zawodnikiem. Po uzyskaniu w 1932 roku świadectwa dojrzałości trafił do szkoły podchorążych we Włodzimierzu Wołyńskim, a po jej ukończeniu w 1933 roku podjął studia we lwowskiej Akademii Medycyny Weterynaryjnej. Pierwsze poważne sukcesy osiągnął w 1934 roku, zdobywając mistrzostwo okręgu lwowskiego. W 1935 roku na zawodach w Białymstoku zdobył swój pierwszy tytuł mistrza Polski, a na zawodach w Jarosławiu znakomitym wynikiem 15,4 sekundy pobił rekord kraju. Został powołany do reprezentacji Polski. Startował w kilku meczach międzypaństwowych oraz w Akademickich Mistrzostwach Świata w Budapeszcie w 1935 roku. W olimpijskim 1936 roku został wicemistrzem Polski, jednak nie udało mu się osiągnąć wymaganego minimum i na olimpiadę w Berlinie nie pojechał. W poolimpijskim 1937 roku zdobył kolejne tytuły mistrza Polski w biegu na 50 metrów w hali oraz 110 metrów przez płotki na stadionie otwartym. W 1938 roku powtórzył sukces halowy, a na stadionie otwartym w swojej koronnej konkurencji po raz drugi został mistrzem Polski. W tym samym roku uzyskał swój rekord życiowy 15,2 sekundy, jednak stracił go na rzecz zawodnika AZS Poznań, Pawła Schmidta. W 1939 roku uzyskał uczelniane absolutorium. W połowie lat 30. XX wieku z drużyną AZS Lwów wziął udział w mistrzostwach Polski w piłce ręcznej, a po wojnie rozegrał kilka meczów w zespołach piłki nożnej z Krosna i w barwach JKS Jarosław. Po wybuchu II wojny światowej przydzielony został do rezerwy 24 pułku artylerii. Pod koniec wojny pracował przy klasyfikacji zwierząt rzeźnych w Giedlarowej Dolnej. Do uprawiania lekkiej atletyki powrócił po zakończeniu wojny w barwach AZS Kraków. W pierwszych powojennych mistrzostwach Polski zdobył swój trzeci złoty medal na 110 metrów przez płotki i brązowy medal w tej samej konkurencji na dystansie 400 metrów. Po zakończeniu kariery sportowej poświęcił się pracy zawodowej, początkowo w latach 1947-1948 jako lekarz weterynarii w Wojskach Ochrony Pogranicza, po czym po uzyskaniu w 1949 roku w Lublinie dyplomu magistra do 1950 roku pracował w Kępnie, a w latach 1951-1954 we Frysztaku. Po powrocie do Jarosławia pracował w lecznicy miejskiej, a następnie aż do emerytury w Weterynaryjnym Inspektoracie Sanitarnym miejscowych zakładów mięsnych.

</doc>
<doc id="2092603" url="https://pl.wikipedia.org/wiki?curid=2092603" title="Limited Edition EP">
Limited Edition EP

Limited Edition EP - EP'ka nagrana przez Psychopathic Rydas wydana w tym samym czasie co płyta Check Your Shit In Bitch! w 2004 roku.

</doc>
<doc id="2092604" url="https://pl.wikipedia.org/wiki?curid=2092604" title="Nowotrojićke">
Nowotrojićke



</doc>
<doc id="2092608" url="https://pl.wikipedia.org/wiki?curid=2092608" title="Perwomajśkyj">
Perwomajśkyj



</doc>
<doc id="2092609" url="https://pl.wikipedia.org/wiki?curid=2092609" title="Wargacz tęczak">
Wargacz tęczak

Wargacz tęczak, wargacz tęczowy ("Labrus mixtus") – gatunek morskiej ryby okoniokształtnej z rodziny wargaczowatych (Labridae). W literaturze polskiej określany bywał nazwą "tęczak", ale pod taką samą nazwą opisywano również inne gatunki zwierząt.
Występowanie.
Występuje w północnym Atlantyku od Norwegii i północnej Szkocji do Senegalu oraz wokół Azorów, Madery i Wysp Kanaryjskich. Także w Morzu Śródziemnym.
Ryba żyjąca nad dnem żwirowatym i skalistym obficie porośniętym glonami oraz na łąkach trawy morskiej na głębokości do 200 m. Ryba żyjąca samotnie, aktywna jedynie w dzień, noc spędza w pieczarach i rozpadlinach skalnych. 
Opis.
Dorasta maksymalnie samice do 30 cm a samce do 35 cm. Ciało wydłużone o długim pysku i głowie. Szczęki daleko wysuwalne z grubymi, mięsistymi wargami, na każdej z nich uzębienie w postaci rzędu silnych stożkowatych zębów, kość podniebienia bezzębna, natomiast dolna kości gardłowe zrośnięte w silną płytkę żującą. Łuski wzdłuż linii bocznej od 50-60 łusek przebiegających równolegle do linii grzbietu. Płetwa grzbietowe długa, niepodzielona podparta 16–19 twardymi i 11–14 miękkimi promieniami. Płetwa odbytowa podparta 3 twardymi i 9–12 miękkimi promieniami.
Ubarwienie bardzo zmienne. Samce mają niebiesko opalizującą głowę z ciemnymi podłużnymi paskami, przechodzącymi na żółte lub pomarańczowo zabarwione boki. W okresie godowym na czole pojawia się im biała plama. Samice są ubarwione żółto lub czerwonopomarańczowo z trzema ciemnymi plamami na grzbiecie, między nimi występują białe pola.
Odżywianie.
Odżywia się drobnymi skorupiakami, mięczakami i wieloszczety.
Rozród.
Tarło odbywa się latem. Samiec buduje specjalne gniazdo na dnie, do którego składana jest ikra. Samiec opiekuje się złożonymi jajami i broni gniazda.

</doc>
<doc id="2092610" url="https://pl.wikipedia.org/wiki?curid=2092610" title="Labrus mixtus">
Labrus mixtus



</doc>
<doc id="2092611" url="https://pl.wikipedia.org/wiki?curid=2092611" title="Petriwka">
Petriwka

Na Ukrainie.
ukr. Петрівка
Zobacz też.
Piotrówka

</doc>
<doc id="2092616" url="https://pl.wikipedia.org/wiki?curid=2092616" title="Dalhart">
Dalhart

Dalhart – miasto w Stanach Zjednoczonych, w stanie Teksas, w hrabstwach Dallam i Hartley. W 2000 roku liczyło 7 237 mieszkańców.

</doc>
<doc id="2092617" url="https://pl.wikipedia.org/wiki?curid=2092617" title="Metro tbiliskie">
Metro tbiliskie



</doc>
<doc id="2092619" url="https://pl.wikipedia.org/wiki?curid=2092619" title="Lamesa">
Lamesa

Lamesa – miasto w Stanach Zjednoczonych, w stanie Teksas, w hrabstwieDawson. W 2000 roku liczyło 9 952 mieszkańców.

</doc>
<doc id="2092622" url="https://pl.wikipedia.org/wiki?curid=2092622" title="A Thousand Suns">
A Thousand Suns

A Thousand Suns – czwarty studyjny album amerykańskiej grupy Linkin Park, który swoją premierę w Polsce miał 13 września, a światową miał 14 września 2010 roku. Album wydany przez wytwórnię płytową Warner Bros. Records, zaś wyprodukowany przez Ricka Rubina i wokalistę zespołu Mike’a Shinodę. Wśród stylów muzycznych albumu na portalu Rate Your Music wymieniono m.in. eksperymentalny hip-hop, art rock, rock progresywny i inne.
Pierwszym singlem promującym wydawnictwo był wydany 2 sierpnia "The Catalyst". Płyta zadebiutowała na 2. miejscu listy OLiS w Polsce.
Album uzyskał status platynowej płyty w Polsce.
Lista utworów.
Edycja z DVD.
A Thousand Suns + bonus DVD (Live from Madrid)

</doc>
<doc id="2092624" url="https://pl.wikipedia.org/wiki?curid=2092624" title="Iosif Wołocki">
Iosif Wołocki



</doc>
<doc id="2092628" url="https://pl.wikipedia.org/wiki?curid=2092628" title="Hereford (Teksas)">
Hereford (Teksas)

Hereford – miasto w Stanach Zjednoczonych, w stanie Teksas, w hrabstwie Deaf Smith. Według spisu w 2020 roku liczy 15 tys. mieszkańców.
Żywienie bydła jest głównym przemysłem miasta Hereford, a samo miasto nazywa się „Światową Stolicą Wołowiny”. W promieniu 50 mil od Hereford karmi się ponad trzy miliony sztuk bydła.

</doc>
<doc id="2092633" url="https://pl.wikipedia.org/wiki?curid=2092633" title="Cooper (Teksas)">
Cooper (Teksas)

Cooper – miasto w Stanach Zjednoczonych, w stanie Teksas, w hrabstwie Delta. W 2000 roku liczyło 2 150 mieszkańców.

</doc>
<doc id="2092638" url="https://pl.wikipedia.org/wiki?curid=2092638" title="Kolarstwo na Letnich Igrzyskach Olimpijskich 1920">
Kolarstwo na Letnich Igrzyskach Olimpijskich 1920

Kolarstwo na Letnich Igrzyskach Olimpijskich 1920 w Antwerpii rozgrywane było w dniach 9–13 sierpnia 1920 r. Konkurencje torowe odbyły się na Garden City Velodroom. Długość wyścigu szosowego wynosiła 175 km.
Kraje uczestniczące.
W zawodach wzięło udział 103 kolarzy z 14 krajów:

</doc>
<doc id="2092640" url="https://pl.wikipedia.org/wiki?curid=2092640" title="Cuero">
Cuero

Cuero – miasto w Stanach Zjednoczonych, w stanie Teksas, w hrabstwie DeWitt. W 2000 roku liczyło 6 571 mieszkańców.

</doc>
<doc id="2092645" url="https://pl.wikipedia.org/wiki?curid=2092645" title="Dickens (Teksas)">
Dickens (Teksas)

Dickens – miasto w Stanach Zjednoczonych, w stanie Teksas, w hrabstwie Dickens. W 2000 roku liczyło 332 mieszkańców.

</doc>
<doc id="2092648" url="https://pl.wikipedia.org/wiki?curid=2092648" title="Hinnom">
Hinnom



</doc>
<doc id="2092649" url="https://pl.wikipedia.org/wiki?curid=2092649" title="Duk Da Fuk Down">
Duk Da Fuk Down

Duk Da Fuk Down! - Czwarta płyta amerykańskiej grupy Psychopathic Rydas wydana w 2007 roku.
Najnowszy album Psychopathic Rydas z Young Dirt'em (Boondox) w szeregach, zastąpił on Anybody Killa i Esham'a, którzy odeszli z grupy po wydaniu płyty Check Your Shit In Bitch!. 

</doc>
<doc id="2092655" url="https://pl.wikipedia.org/wiki?curid=2092655" title="Carrizo Springs">
Carrizo Springs

Carrizo Springs – miasto w Stanach Zjednoczonych, w stanie Teksas, w hrabstwie Dimmit. W 2000 roku liczyło 5 655 mieszkańców.

</doc>
<doc id="2092658" url="https://pl.wikipedia.org/wiki?curid=2092658" title="Rich Hall">
Rich Hall

Rich Hall (ur. 10 czerwca 1954) – amerykański komik, pisarz, dramaturg i muzyk, półkrwi Czirokez, znany z goszczenia w programach panelowych (QI) i rozrywkowych (Saturday Night Live, Late Show with David Letterman). Mieszka i pracuje w Londynie wraz z żoną Karen i córką Dixie Rae.

</doc>
<doc id="2092660" url="https://pl.wikipedia.org/wiki?curid=2092660" title="Descent 3">
Descent 3

Descent 3 – ostatnia część gry "Descent" wydana 11 czerwca 1999 (planowany projekt Descent 4 nie został skończony). 
Rozgrywka.
Gra jest dość rozbudowana, posiada 15 poziomów, gracz wciela się w Strażnika Zasobów korporacji PTMC (SZ 1032), którego celem jest powstrzymanie nanowirusa i odzyskanie swoich pieniędzy od Samuela Dravisa, szefa kadr PTMC. Poprzednio zniszczył on statek SZ. Po długim dryfie w przestrzeni kosmicznej, SZ został uratowany przez statek organizacji badawczej Czerwony Akropolis (Red Acropolis), mającą siedzibę na Marsie. Organizacja ta chce powstrzymać wirusa "wypuszczonego" przez PTMC. Akropolis na początku gry sprawia graczowi nowy statek (poprzedni został pozostawiony w kosmosie) Pyro GL wraz ze skromnym uzbrojeniem. Wraz z towarzyszącym nam robotem-przewodnikiem GuideBotem wyruszamy następnie w przygodę, polegającą głównie na niszczeniu kolejnych wrogów i rozwiązywaniu zagadek.

</doc>
<doc id="2092661" url="https://pl.wikipedia.org/wiki?curid=2092661" title="Clarendon (Teksas)">
Clarendon (Teksas)

Clarendon – miasto w Stanach Zjednoczonych, w stanie Teksas, w hrabstwie Donley. W 2000 roku liczyło 1 974 mieszkańców.

</doc>
<doc id="2092665" url="https://pl.wikipedia.org/wiki?curid=2092665" title="Descent 2">
Descent 2



</doc>
<doc id="2092666" url="https://pl.wikipedia.org/wiki?curid=2092666" title="Monte Hellman">
Monte Hellman

Monte Hellman, właśc. Monte Jay Himmelman (ur. 12 lipca 1932 w Nowym Jorku, zm. 20 kwietnia 2021 w Palm Desert) – amerykański reżyser, scenarzysta, montażysta i producent filmowy.
Życiorys.
Urodził się na Greenpoincie w Nowym Jorku jako syn Gertrude (z domu Edelstein) i Freda Himmelbauma. Uczęszczał do Los Angeles High School. W 1951 ukończył studia na Uniwersytecie Stanforda. Po ukończeniu studiów filmowych na UCLA, Hellman został asystentem producenta / reżysera Rogera Cormana. Jako reżyser zadebiutował niskobudżetowym horrorem "The Beast from the Haunted Cave" (1959) z Frankiem Wolffem, wyprodukowanym przez brata Cormana, Gene’a.
We wczesnych latach 60. nakręcił materiał do komedii grozy Rogera Cormana "Potwór z morza" ("Creature from the Haunted Sea", 1961) z Betsy Jones-Moreland i horroru "Strach" ("The Terror", 1963) z Jackiem Nicholsonem. Hellman i Nicholson pracowali potem razem na planie dramatu wojennego "Tylnymi drzwiami do piekła" ("Back Door to Hell", 1964), filmu przygodowego "Flight to Fury" (1964) oraz westernów – "Niesłusznie oskarżeni" ("Ride in the Whirlwind", 1966), za który był nominowany do nagrody miesięcznika „Cahiers du cinéma”, i "W poszukiwaniu zemsty" ("The Shooting", 1966).
W latach 70. wyreżyserował trzy filmy z Warrenem Oatesem: filmie drogi "Two-Lane Blacktop" (1971), kontrowersyjny dramacie "Walka kogutów" ("Cockfighter", 1974) i westernie "China 9, Liberty 37" (1978). Za realizacę dreszczowca "Wyspa śmierci" ("Iguana", 1988) z Everettem McGillem otrzymał wyróżnienie specjalne krytyków filmowych „Bastone Bianco” na 45. festiwalu w Wenecji. Kolejny jego film to slasher "" ("Silent Night Deadly Night III: Better Watch Out", 1989). Był producentem wykonawczym dramatu kryminalnego Quentina Tarantino "Wściekłe psy" ("Reservoir Dogs", 1992). Na 67. festiwalu w Wenecji odebrał Specjalnego Lwa za całokształt pracy i był nominowany do Złotego Lwa za reżyserię dreszczowca "Road to Nowhere" (2010). W 2011 zdobył Maverick Filmmaker Award na Palm Springs International Film Festival.
Przewodniczył jury sekcji „Un Certain Regard” na 59. MFF w Cannes (2006).

</doc>
<doc id="2092671" url="https://pl.wikipedia.org/wiki?curid=2092671" title="San Diego (Teksas)">
San Diego (Teksas)

San Diego – miasto w Stanach Zjednoczonych, w stanie Teksas, w hrabstwach Duval i Jim Wells. W 2000 roku liczyło 4 753 mieszkańców.

</doc>
<doc id="2092700" url="https://pl.wikipedia.org/wiki?curid=2092700" title="Maciej Józef Grubski">
Maciej Józef Grubski

 
Maciej Józef Grubski (ur. 16 marca 1968 w Łęczycy) – polski sportowiec, mistrz Karate. Żonaty, ma dwoje dzieci: córkę Joannę i syna Macieja. Mieszka w Poddębicach.
Życiorys.
Kierownik w Środowiskowym Domu Samopomocy w Czepowie w latach 2001-2008. Dyrektor w Powiatowym Środowiskowym Domu Samopomocy w Czepowie od 2009 r. Instruktor karate i samoobrony (Szkoła Sztuk i Sportów Walki Maciej Grubski). Instruktor sportu i sztuk walki w stowarzyszeniu Centrum Promocji Sportu i Rekreacji „DRAGON” Poddębice. Instruktor sportu i sztuk walki w stowarzyszeniu Klub Karate Fudokan „IPPON” w Łęczycy. Wykładowca na kursach dla instruktorów samoobrony. Instruktor-wykładowca na kursach samoobrony dla kobiet „Obroń się Sama”. Instruktor samoobrony dla funkcjonariuszy Służby Więziennej w Łęczycy i Garbalinie. Asystent Trenera Kadry Narodowej w konkurencji en-bu w karate tradycyjnym w latach 1993-2003. Trener Kadry Narodowej w karate fudokan w latach 2005-2009. Dyrektor w Radzie Technicznej Światowej Federacji zarządzającej Karate fudokan (WTFSKF) do 2010 r. Założyciel i Prezes Związku Sportowego Karate Shotokan NSKF Polska 2011 - 2019. Trener Kadry narodowej Karate Shotokan NSKF Polska w latach 2011 - 2019. Od 2019 roku Trener Kadry narodowej w Karate Tradycyjnym w Polskim Zjednoczeniu Karate. Właściciel Szkoły Sztuk i Sportów Walki Maciej Grubski. Wiceprezes PZKF w latach 2008-2009. Wiceprezes Stowarzyszenia integracji „ZORZA” w Poddębicach w latach 2001- 2005. Prezes Centrum Promocji Sportu i Rekreacji „DRAGON” w Poddębicach w latach 1998-2002. Wiceprezes Karate Klubu „MARYSIEŃKA” Sieradz w latach 1992-1998. Prezes Poddębickiego Klubu Karate w latach 1989-1998. Wiceprezes i założyciel Stowarzyszenia KARATESTARS w Warszawie od 2011. Instruktor sportu w karate shotokan od 1989 r.; karate tradycyjnego od 1995 r.; Combat Ju-Jitsu od 1997 r.; pływania od 2002 r.; strzelectwa sportowego od 2012r, prowadzący strzelanie od 2012 r.; taktyki i technik interwencji od 2014 r. Trener II klasy w Karate od 2012 r. Sędzia sportowy w karate, pływaniu i strzelaniu.
Członek Zarządu Platformy Obywatelskiej RP Powiatu Poddębickiego. Przewodniczący Koła Miejskiego PO RP w Poddębicach. Radny miasta i gminy Poddębice w latach 2002 - 2010,
Odznaczenia.
W 2002 r. otrzymał Złoty medal im. Bronisława Szwarca, za osiągnięcia sportowe” – przyznawany za osiągnięcia sportowe absolwentom IWF w Gorzowie Wielkopolskim, w 2003 roku Srebrny Krzyż Zasługi, Medal „Za Wybitne Osiągnięcia Sportowe” przez Ministra Sportu, w 2007 r. otrzymał odznaczenie „Zasłużony dla Powiatu Poddębickiego” 2007.Laureat „Nagrody za pracę trenerską I i II stopnia”, w 2014 roku Złoty Krzyż Zasługi
Wielokrotnie zwyciężył wiele prestiżowych plebiscytów: na najpopularniejszego sportowca Województwa Sieradzkiego w latach: 1993, 1994, 1996, 1997, 1998, 1999 i 2000 (w 1995 r. zajął miejsce II), Sportowca XX-lecia Województwa Sieradzkiego w 1998 r., Poddębiczanina Roku w latach 1993 i 1996, na Najlepszego Karatekę Roku w latach 1994-2007, na Człowieka XX Wieku Miasta Poddębice w 2001 r. Laureat plebiscytów organizowanych przez tygodnik „ECHO” i „7 DNI”.
Osiągnięcia sportowe, trenerskie i organizacyjne.
Założyciel, Prezes, kierownik, trener i zawodnik Poddębickiego Klubu Karate, Karate Klubu Marysieńka w Sieradzu oraz Centrum Promocji Sportu i Rekreacji DRAGON w Poddębicach. Twórca systemu walki Karate Combat. Posiadacz stopni mistrzowskich: 9 Dan w Karate Combat, 7 DAN w Karate Federacji WUKF, 6 Dan w Karate Shotokan i Karate Do, 4 Dan w Karate ITKF, 4 Dan Karate WSI, 4 Dan w Combat-ju-jitsu, 1 Kyu w Ju-jitsu. Trener i sędzia klasy międzynarodowej, tytuły te uzyskał po ukończeniu i pozytywnym zaliczeniu egzaminów na kursie trenerskim i sędziowskim odbytym na Uniwersytecie kalifornijskim La Jola w San Diego w 1996 r.,1997,2000,2002, 2003 i 2005 r. Współorganizator II Mistrzostw Świata w Karate Fudokan w Łodzi w 2007 r. Czterokrotnie organizował Mistrzostwa Polski w Karate Fudokan i Tradycyjnym, dwukrotnie Puchar Polski 
w Konkurencji En-bu. Organizator wielu imprez o zasięgu lokalnym i ponad lokalnym, organizator życia kulturalnego i sportowego w mieście, gminie i powiecie Poddębickim. Organizator szkoleń, kursów, seminariów, obozów, egzaminów szkoleniowych na stopnie kyu w karate. Wykładowca 
i egzaminator na kursach instruktorskich.
Zdobył II miejsce w kata zespołowym, III miejsce w kata indywidualnym, IV miejsce w kumite zespołowym w Mistrzostwach Polski Seniorów (Człuchów 09.07.1992r).
Zwycięstwa w Turniejach TOP TEN w kata indywidualnym w Warszawie 27.01.1993 r., Białymstoku 29.02.1993 r., Łodzi 18.04.1993 r., Rzeszowie 05.03.1994 r.
I miejsce w en-bu mężczyzna/mężczyzna, II miejsce w en-bu kobieta/mężczyzna, III miejsce w kata indywidualnym w Mistrzostwach Europy Karate Tradycyjnego(Turyn 0905.1993 r.).
I miejsce w kata indywidualnym w Pucharze Europy Karate Fudokan (Rimini 27.06.1993 r.).
I miejsce w kata zespołowym mężczyzn, I miejsce w en-bu mężczyzna/mężczyzna, II miejsce w en-bu kobieta/mężczyzna, III miejsce w kata indywidualnym w Mistrzostwach Polski Seniorów Karate Tradycyjnego (Człuchów 21.07.1993 r.).
III miejsce w kata indywidualny i IV w kata zespołowym w I Stylowych Mistrzostwach Europy Karate Fudokan (Zakopane 03.10.1993 r.). 
I miejsce w kata ind. w II Stylowych Mistrzostwach Europy Karate Fudokan (Praga 16-17.04.1994r).
I miejsce w en-bu kobieta/mężczyzna, I miejsce w en-bu mężczyzna/mężczyzna i II miejsce w fuku-go w I Ogólnopolskim Turnieju Fuku-go i En-bu (Piotrków Trybunalski 23.04.1994 r.) – Najlepszy Zawodnik Turnieju.
III miejsce w kata ind. w I Pucharze Świata Karate Fudokan (Zakopane 07.05.1994 r.). 
I miejsce w en-bu mężczyzna/mężczyzna w IV Mistrzostwach Europy Karate Tradycyjnego [Passau (Niemcy) 4-5.06.1994 r.].
I miejsce w en-bu mężczyzna/mężczyzna, I miejsce w kumite zespołowym, II miejsce w kata ind. i II miejsce w kata zespołowym w Mistrzostwach Polski Karate Tradycyjnego (Człuchów 14-15.07.1994 r.).
I miejsce w en-bu mężczyzna/mężczyzna, VII miejsce w kata ind. w Mistrzostwach Świata Karate Tradycyjnego [Treviso (Włochy) 14-16.10.1994 r.)].
I miejsce w en-bu mężczyzna/mężczyzna, IV miejsce w kata ind. w Mistrzostwach Europy Karate Tradycyjnego [Middleton (Anglia) 13-14.05.1995 r.].
I miejsce w kata ind., I miejsce w en-bu mężczyzna/mężczyzna, I miejsce w kumite zespołowym w Mistrzostwach Polski Karate Tradycyjnego (Brenna 14-15.07.1995 r.).
I miejsce w en-bu mężczyzna/mężczyzna, I miejsce w en-bu kobieta/mężczyzna, II miejsce w kata ind. w Mistrzostwach Polski Karate Tradycyjnego(Łódź 19-20.04.1996 r.).
II miejsce w en-bu mężczyzna/mężczyzna, III miejsce w kata ind. w Mistrzostwach Europy Karate Tradycyjnego (Bukareszt 11-12.05.1996 r.). 
I miejsce w kata ind. w International Goodwill Karate Turnament [San Diego (USA) 05.08.1996 r.]. 
I miejsce w en-bu mężczyzna/mężczyzna, II miejsce w kata ind. w Mistrzostwach Europy Karate Fudokan [Hunedoara (Rumunia) 06.10.1996 r.). 
I miejsce w en-bu mężczyzna/mężczyzna w VIII Mistrzostwach Świata Karate Tradycyjnego [São Paulo (Brazylia) 24.11.1996 r.]. 
I miejsce w kata ind., I miejsce w en-bu kobieta/mężczyzna, I miejsce w en-bu mężczyzna/mężczyzna w Mistrzostwach Polski Karate Tradycyjnego 
(Warszawa 11-12.04.1997 r.). 
I miejsce w en-bu mężczyzna/mężczyzna w Mistrzostwach Europy Karate Tradycyjnego (Davos 14-15.06.1997 r.). 
II miejsce w en-bu mężczyzna/mężczyzna, III miejsce w en-bu kobieta/mężczyzna, IV miejsce w kata ind. w Mistrzostwach Europy Karate Tradycyjnego 
[Caorle (Włochy) 19-21.06.1998 r.]. 
I miejsce w en-bu kobieta/mężczyzna, I miejsce w en-bu mężczyzna/mężczyzna, II miejsce w kata zespołowym i III miejsce w kata ind. w Mistrzostwach Polski Karate Tradycyjnego (Brenna 21-22.08.1998 r.). 
I miejsce w en-bu kobieta/mężczyzna, I miejsce w en-bu mężczyzna/mężczyzna w Mistrzostwach Świata Karate Tradycyjnego (Pruszków 9-10.10.1998 r.). 
I miejsce w en-bu k/m i II miejsce w en-bu m/m w Mistrzostwach Europy Karate Fudokan (Tanvald 20-21.03.1999 r.). 
III miejsce w kata ind. w Indywidualnych Mistrzostwach Polski Seniorów (Warszawa 10.04.1999 r.). 
I miejsce w en-bu k/m i I miejsce w en-bu m/m w Drużynowych Mistrzostwach Polski Karate Tradycyjnego (Częstochowa 16.10.1999 r.). 
I miejsce w en-bu k/m i I miejsce w en-bu m/m w Mistrzostwach Europy Karate Tradycyjnego (Łódź 22-23.10.1999 r.). 
I miejsce w en-bu m/m i II miejsce w en-bu k/m w Stylowych Mistrzostwach Europy Karate Fudokan (Praga 25-26.03.2000 r.). 
I miejsce w en-bu k/m i I miejsce w en-bu m/m oraz III miejsce w kata ind. w Mistrzostwach Europy Karate Tradycyjnego (Kijów 30.06-01.07.2000 r.). 
I miejsce w en-bu k/m i I miejsce w en-bu m/m w Mistrzostwach Polski Karate Tradycyjnego (Mielec 23.09.2000 r.). 
I miejsce w en-bu m/m i III miejsce w en-bu k/m w Mistrzostwach Świata Karate Tradycyjnego (Bolonia 13-14.10.2000 r.). 
I miejsce w kata ind., I miejsce w en-bu k/m i I miejsce w en-bu m/m w Mistrzostwach Polski Karate Tradycyjnego (Częstochowa 27-28.04.2001 r.). 
I miejsce w kata ind., I miejsce w en-bu k/m, I miejsce w en-bu m/m w Stylowych Mistrzostwach Europy Karate Fudokan (Lublin 18-19.05.2001 r.). 
I miejsce w en-bu m/m, II miejsce w en-bu k/m i III miejsce w kata ind. w Mistrzostwach Europy Karate Tradycyjnego (Villa do Conde). 
I miejsce w en-bu m/m w Mistrzostwach Polski Karate Tradycyjnego 
(Warszawa 19-20.04.2002 r.). 
I miejsce w en-bu m/m, III miejsce w en-bu k/m w Mistrzostwach Europy Karate Tradycyjnego (Moskwa 1-2.06.2002 r.). 
II miejsce w en-bu m/m w Mistrzostwach Świata Karate Tradycyjnego (Belgrad 14.10.2002 r.). 
I miejsce w en-bu k/m, I miejsce w en-bu m/m w Mistrzostwach Polski Juniorów i Seniorów (Puławy 11-12.04.2003 r.). 
II miejsce w en-bu m/m i III miejsce w en-bu k/m w Mistrzostwach Europy Karate Tradycyjnego (Wilno 22.06.2003 r.). 
I miejsce w en-bu k/m, II miejsce w en-bu m/m i III m-ce w kata ind. w I Mistrzostwach Świata w karate Fudokan [25.11.2005 r. Włochy (Legnano Sabbiadoro)]. 
I miejsce w En-bu k/m w Mistrzostwach Polski Karate Fudokan (13-15.10.2006 r. Jaktorów). 
I miejsce w En-bu k/m, II miejsce w En-bu m/m, II miejsce w jata ind. w Mistrzostwach Europy Karate Fudokan [24-26.11.2006 r. Włochy (Benewento)]. 
I miejsce w kata indywidualnym w Mistrzostwach Europy w Karate Fudokan, (kwiecień 2007. Tatarstan Rosja). 
I miejsce w En-bu K/M, II miejsce w fuku-go, II miejsce w en-bu M/M, III miejsce w kata ind. w II Mistrzostwach Świata w Karate Fudokan (Łódź 2007).
Łącznie 96 zdobył medali wywalczonych w zawodach rangi Mistrzostw Świata, Europy i Polski, Pucharach Świata i Europy w tym: 25 złotych medali zdobytych w Mistrzostwach Polski, 20 złotych medali zdobytych w Mistrzostwach Europy, 7 złotych medali zdobytych w Mistrzostwach Świata.
Wykształcenie.
Wyższe wykształcenie zdobył w 2002 r. w Instytucie Wychowania Fizycznego 
w Gorzowie Wlkp. (kierunek nauczycielski - mgr wychowania fizycznego). W 2002 r. odbył studia podyplomowe na [Uniwersytet Łódzki|Uniwersytecie Łódzkim] (Podyplomowe Studium Organizacji Pomocy Społecznej). W 2010 r. odbył studia podyplomowe] - Fundusze Unii Europejskiej - na Wydziale Prawa i Administracji Uniwersytetu Łódzkiego]. w latach 2011/12 trener II Klasy w Karate
Filmografia.
Film.
Aktor (rola Janka) i reżyser scen walk w filmie „Skorumpowani”
Seriale.
Aktor (rola Janka) i reżyser scen walk w serialu „Skorumpowani”.
Aktor (rola trenera karate) i reżyser scen walk w serialu „M jak miłość”

</doc>
<doc id="2092704" url="https://pl.wikipedia.org/wiki?curid=2092704" title="Władimir Kowalow">
Władimir Kowalow

Władimir Nikołajewicz Kowalow, ros. Владимир Николаевич Ковалёв (ur. 2 lutego 1953 w Moskwie) – radziecki łyżwiarz figurowy, startujący w konkurencji solistów. Wicemistrz olimpijski z Innsbrucka (1976) i dwukrotny uczestnik igrzysk olimpijskich – w Sapporo (1972) i Lake Placid (1980), dwukrotny mistrz (1977, 1979) i dwukrotny wicemistrz świata (1975, 1976), mistrz (1975) i 4-krotny wicemistrz Europy (1976–1979), dwukrotny mistrz Związku Radzieckiego (1972, 1977).
Zakończył karierę amatorską po igrzyskach olimpijskich 1980, z których wycofał się z po segmencie figur obowiązkowych zajmując 5. miejsce. Oficjalnym powodem tej decyzji była choroba, ale spekulowano, że sowieccy oficjele zmusili go do wycofania się z powodu słabego rezultatu w pierwszym dniu zawodów.
Po zakończeniu kariery łyżwiarskiej został trenerem w klubie Dinamo Moskwa, a następnie do 1990 roku pracował w Grecji. Podczas pracy w moskiewskim klubie trenował Kirę Iwanową, Natalję Lebiediewą i przez krótki czas Mariję Butyrską, gdy jej trener Siergiej Wołkow zmarł na raka.
Kowalow był w konflikcie z rosyjskimi władzami łyżwiarskimi i dwukrotnie odmówiono mu tytułu „honorowego mistrza sportu”. W styczniu 1982 tuż po rozpoczęciu współpracy Iwanowej z trenerem Kowalowem zawodniczka wygrała Zimową Spartakiadę ZSRR, ale została zdyskwalifikowana, a później zawieszona w drużynie narodowej Związku Radzieckiego i otrzymała zakaz rywalizacji poza Związkiem Radzieckim przez 2 lata. Było to spowodowane zignorowaniem przez Iwanową obowiązkowej kontroli antydopingowej, która w tym czasie piła alkohol z Kowalowem. Później potwierdzono, że Iwanowa miała z Kowalowem romans co wpłynęło na ich relacje sportowe i spowodowało, że Kowalow nie podróżował z nią na zawody m.in. igrzyska olimpijskie 1988 w Calgary.

</doc>
<doc id="2092711" url="https://pl.wikipedia.org/wiki?curid=2092711" title="Giovan Ramos">
Giovan Ramos

Giovan Ramos, właściwie Juan Luis López Ramos, występujący także jako Giovan D’Angelo (ur. 2 grudnia 1972 w Barcelonie) – meksykański aktor telewizyjny i model pochodzenia hiszpańskiego. Stał się znany w Polsce z roli Ramiro Albornoza w telenowel "Anita" i jako Donato D’Angeli w telenowel "Paulina".

</doc>
<doc id="2092732" url="https://pl.wikipedia.org/wiki?curid=2092732" title="Rosey Fletcher">
Rosey Fletcher

Gabrielle Rose "Rosey" Fletcher (ur. 30 listopada 1975 w Anchorage) – amerykańska snowboardzistka, brązowa medalistka olimpijska, dwukrotna wicemistrzyni świata.
Kariera.
W zawodach Pucharu Świata zadebiutowała 6 grudnia 1996 roku w Sestriere, zajmując trzecie miejsce w gigancie. Tym samym już w swoim debiucie nie tylko wywalczyła pierwsze pucharowe punkty, ale od razu stanęła na podium. W zawodach tych wyprzedziły ją jedynie Włoszka Margherita Parini i Austriaczka Birgit Herbert. Łącznie 20 razy stawała na podium zawodów PŚ, odnosząc przy tym osiem zwycięstw: pięć w slalomie równoległym (PSL), dwa w gigancie i jedno w supergigancie. Najlepsze wyniki osiągała w sezonie 2000/2001, kiedy to zajęła trzecie miejsce w klasyfikacji generalnej i klasyfikacji slalomu równoległego.
Pierwszy medal wywalczyła na mistrzostwach świata w Berchtesgaden w 1999 roku, zajmując drugie miejsce w gigancie równoległym (PGS). Rozdzieliła tam Francuzkę Isabelle Blanc i Åsę Windahl ze Szwecji. Wynik ten powtórzyła podczas mistrzostw świata w Madonna di Campiglio w 2001 roku. Tym razem uplasowała się między Francuzką Karine Ruby i Carmen Ranigler z Włoch. Była też między innymi czwarta w PSL na mistrzostwach świata w Kreischbergu (2003) i mistrzostwach świata w Whistler (2005), przegrywając walkę o podium, odpowiednio ze Szwedką Sarą Fischer i Austriaczką Doresią Krings. W 1998 roku wystartowała na igrzyskach olimpijskich w Nagano, zajmując 25. miejsce w gigancie. Na rozgrywanych cztery lata później igrzyskach w Salt Lake City rywalizację w PGS ukończyła na 26. pozycji. Brała też udział w igrzyskach olimpijskich w Turynie w 2006 roku, zdobywając brązowy medal w gigancie równoległym. Uległa tam Danieli Meuli ze Szwajcarii i Niemce Amelie Kober.
W 2006 r. zakończyła karierę.

</doc>
<doc id="2092735" url="https://pl.wikipedia.org/wiki?curid=2092735" title="Victoria (gest)">
Victoria (gest)

Victoria, nazywana też czasem zajączkiem – gest wykonywany poprzez wyprostowanie palca wskazującego i środkowego przy zwiniętym kciuku oraz palcach serdecznym i małym. Podczas II wojny światowej spopularyzował go brytyjski premier Winston Churchill.
Znaczenia.
Gest ten jest symbolem zwycięstwa lub wolności. Jego nazwa pochodzi z języka łacińskiego i oznacza właśnie zwycięstwo. „Victoria” pokazywana odwrotnie, czyli wierzchem dłoni w stronę patrzącego, jest uznawana za gest obraźliwy. Sam Churchill używał niegdyś tego znaku niepoprawnie.

</doc>
<doc id="2092745" url="https://pl.wikipedia.org/wiki?curid=2092745" title="Jorgos Kudas">
Jorgos Kudas

Jorgos Kudas (grec. Γιώργος Κούδας; ur. 23 listopada 1946 w Ajos Pawlos) – były grecki piłkarz grający na pozycji ofensywnego pomocnika.
Kariera klubowa.
Jorgos Kudas całą swą karierę piłkarską spędził w PAOK-u Saloniki, w którym grał w latach 1963-1984. Z PAOK-iem zdobył mistrzostwo Grecji w 1976, dwukrotnie wicemistrzostwo Grecji w 1973 i 1978 oraz Puchar Grecji w 1972 i 1974. W barwach "Dikefalos" Kudas wystąpił 504 razy i strzelił 134 bramki.
Kariera reprezentacyjna.
W reprezentacji Grecji Jorgos Kudas występował w latach 1967-1995. W 1980 roku uczestniczył w Mistrzostwach Europy 1980, który był pierwszym międzynarodowym sukcesem w historii greckiego futbolu reprezentacyjnego. Na Euro 80 Kudas wystąpił w zremisowanym 0-0 meczu grupowym z RFN. Ogółem w reprezentacji Hellady wystąpił w 43 meczach i strzelił 4 bramki.

</doc>
<doc id="2092750" url="https://pl.wikipedia.org/wiki?curid=2092750" title="Łukasz Alfred Fuchs">
Łukasz Alfred Fuchs

Łukasz Alfred Fuchs (ur. 18 października 1840 w Warszawie, zm. 23 sierpnia 1916 w Łodzi) – polski nauczyciel w rosyjskiej szkole – Wyższej Szkole Rzemieślniczej w Łodzi, w czasie zaborów, w zaborze rosyjskim.
Studia.
Ukończył studia chemiczne w Szkole Głównej Warszawskiej, otrzymując w 1869 tytuł magistra.
Praca zawodowa.
Od 11 grudnia 1875 pracował jako laborant na Uniwersytecie Warszawskim. Od 15 stycznia 1877 pracował jako nauczyciel w Gimnazjum w Pińczowie. Od 1 stycznia 1878 pracował jako nauczyciel przyrody i technologii chemicznej w Wyższej Szkole Rzemieślniczej w Łodzi – wbrew nazwie, była to średnia szkoła techniczna, pierwsza taka państwowa szkoła nie tylko w Łodzi, ale i w całym imperium rosyjskim. Od 10 września 1898 był nauczycielem korespondencji handlowej w Szkole Handlowej Zgromadzenia Kupców, był jednym z najbardziej poważanych nauczycieli. Od 10 września 1902 uczył towaroznawstwa w Gimnazjum Żeńskim Cecylii Waszczyńskiej w Łodzi. W maju 1905 przeszedł na emeryturę.
Publikacja.
Wraz z Bolesławem Knichowieckim, łódzkim aptekarzem jest autorem książki "Woda łódzka pod względem sanitarnym," wydanej drukiem w Łodzi w 1886. 
W 1897 mieszkał przy ul. Długiej (obecnie ul. Gdańska) 48.

</doc>
<doc id="2092751" url="https://pl.wikipedia.org/wiki?curid=2092751" title="Dawny kościół św. Klemensa Dworzaka we Wrocławiu">
Dawny kościół św. Klemensa Dworzaka we Wrocławiu

Kościół św. Klemensa Dworzaka – kościół, który znajdował się we Wrocławiu, na obszarze dzisiejszej ulicy Inżynierskiej, na optycznym zamknięciu dzisiejszej ulicy Makowej. Zniszczony podczas II wojny światowej.
Historia.
W miejscu, w którym stał kościół, wybudowano Szkołę Podstawową nr 109.

</doc>
<doc id="2092753" url="https://pl.wikipedia.org/wiki?curid=2092753" title="Åsa Windahl">
Åsa Windahl

Åsa Ellinor Windahl (ur. 27 listopada 1972 w Västerås) – szwedzka snowboardzistka, brązowa medalistka mistrzostw świata.
Kariera.
Pierwszy raz na arenie międzynarodowej pojawiła się 22 grudnia 1996 roku w Bad Hindelang, gdzie w zawodach FIS Race zajęła piąte miejsce w gigancie. W zawodach Pucharu Świata zadebiutowała 17 listopada 1997 roku w Kreischbergu, zajmując 16. miejsce w snowcrossie. Tym samym już w swoim debiucie wywalczyła pierwsze pucharowe punkty. Pierwszy raz na podium zawodów tego cyklu stanęła 27 listopada 1999 roku w Tignes, kończąc rywalizację w gigancie na drugiej pozycji. W zawodach tych rozdzieliła Włoszkę Margheritę Parini i Karine Ruby z Francji. Łącznie pięć razy stawała na podium zawodów PŚ, odnosząc przy tym jedno zwycięstwo: 10 grudnia 1999 roku w Whistler triumfowała w gigancie. Najlepsze wyniki osiągnęła w sezonie 2001/2002, kiedy to zajęła 10. miejsce w klasyfikacji generalnej.
Jej największym sukcesem jest brązowy medal w gigancie równoległym zdobyty na mistrzostwach świata w Berchtesgaden w 1999 roku. Lepsze były tak jedynie Francuzka Isabelle Blanc i Rosey Fletcher z USA. Na tych samych mistrzostwach była też między innymi dziesiąta w gigancie. Brała również udział w igrzyskach olimpijskich w Salt Lake City w 2002 roku, gdzie rywalizację w gigancie równoległym ukończyła na dziesiątej pozycji. Był to jej jedyny start olimpijski.
W 2002 r. zakończyła karierę.

</doc>
<doc id="2092756" url="https://pl.wikipedia.org/wiki?curid=2092756" title="Silnik turboodrzutowy dwuprzepływowy">
Silnik turboodrzutowy dwuprzepływowy

Silnik turboodrzutowy dwuprzepływowy – konstrukcyjna odmiana silnika turboodrzutowego, w którym główny strumień powietrza rozdziela się na przepływ wewnętrzny i przepływ zewnętrzny. 
Strumienie powietrza rozdzielają się za pierwszym (lub pierwszymi) stopniami sprężarki silnika. 
Przepływ zewnętrzny omija dalsze stopnie sprężarki kierując się kanałem wzdłuż całego silnika bezpośrednio w kierunku dyszy wylotowej silnika. 
Przepływ wewnętrzny kierowany jest na wszystkie stopnie sprężarki i bierze udział w spalaniu paliwa. Energię gazów przekazuje poprzez kilkustopniową turbinę na wał do sprężarki, po czym kieruje się do dyszy wylotowej dając ciąg. 
Silnik dwuprzepływowy może mieć jeden wał, jednak częściej spotyka się układy dwóch wałów współosiowych, podobnie jak w silniku turbowentylatorowym. 
Konstrukcyjnie jest rozwiązaniem pośrednim pomiędzy silnikiem turboodrzutowym a turbowentylatorowym. Umożliwia on ograniczenie zużycia paliwa na jednostkę ciągu w stosunku do silnika turboodrzutowego, jednak zużycie to jest większe niż w silniku turbowentylatorowym. Z tego też względu w samolotach komunikacyjnych jest wypierany przez silniki turbowentylatorowe. 

</doc>
<doc id="2092758" url="https://pl.wikipedia.org/wiki?curid=2092758" title="Jeff „Swampy” Marsh">
Jeff „Swampy” Marsh



</doc>
<doc id="2092761" url="https://pl.wikipedia.org/wiki?curid=2092761" title="Wyższa Szkoła Rzemieślnicza w Łodzi">
Wyższa Szkoła Rzemieślnicza w Łodzi

Wyższa Szkoła Rzemieślnicza w Łodzi – państwowa średnia szkoła techniczna w Łodzi działająca w latach 1869-1914 na terenie zaboru rosyjskiego.
Historia powstania i rozwój.
Wbrew nazwie, była to średnia szkoła techniczna, która powstała w 1869 na bazie likwidowanej Powiatowej Szkoły Realnej (Gimnazjum Realnego – do 1843), nazywanej przez łodzian "niemiecko-rosyjską" z uwagi na język wykładowy i narodowość większości uczniów. Była to pierwsza tego typu szkoła, nie tylko w Łodzi, ale i w imperium rosyjskim. Kolejna taka państwowa szkoła techniczna powstała w 1880 w Irkucku. Obie wzorowały się mocno na niemieckich szkołach technicznych o takim samym profilu, szczególnie na szkole w Chemnitz; aczkolwiek w ówczesnych opracowaniach podnoszono wyjątkowość ich programu i nowatorstwo założeń. Pierwszy dyrektor tej szkoły, Iwan Anopow, w wydanej w 1889 w języku rosyjskim monografii szkolnictwa zawodowego w Rosji pisał: "ˌˌŁódzka szkoła zasadniczo się wyróżnia od wszelkich innych szkół technicznych, iż począwszy od czasu swojego założenia znajduje się w zarządzie ministerstwa oświaty i utrzymywana jest z funduszy skarbu państwaˈˈ".
Dyrektorem (wówczas zwanym inspektorem) szkoły zgodnie ze statutem mógł być tylko Rosjanin. Mimo braku zastrzeżeń odnośnie do narodowości nauczycieli stosowano zazwyczaj zasadę obsady etatów przez Rosjan sprowadzanych z głębi Rosji. Grono pedagogiczne było stabilne, z ok. 80 nauczycieli, 12 przepracowało w szkole 20 lat i więcej. Ci ludzie, o wysokich kwalifikacjach, tworzyli grono miejscowej inteligencji rosyjskiej, do których zaliczano także kilkudziesięciu urzędników i oficerów 37. pułku piechoty. Przez tyle lat pożenili się tutaj, stając się łodzianami, wielu tu zmarło.
Program szkoły.
W 1880 zwiększono z 26 do 28 liczbę godzin nauczania (łącznie we wszystkich klasach) języka rosyjskiego i literatury "na skutek wyjątkowych warunków miejscowych", co można rozumieć jako objaw zwiększającej się rusyfikacji, a także uzupełnienie niewystarczającej znajomości języka urzędowego, obowiązującego w szkole, przez uczniów, którzy w domu mówili po niemiecku, polsku lub w jidysz.
Do 1890, w ciągu 20 lat istnienia, wykształciła 287 fachowców w dziedzinie włókiennictwa i mechaniki. Łódzka szkoła była jedyną w Rosji, w której uczono włókiennictwa wypuszczając fachowców na wysokim poziomie, a otrzymywała 3 razy mniejsze fundusze niż odpowiadająca jej poziomem szkoła w Irkucku. Uczniowie (przez cały czas istnienia szkoły tylko chłopcy) mieli zajęcia w laboratoriach szkolnych nie tylko chemicznym i fizycznym, ich program był rozszerzany - zajmowali się także farbowaniem bawełny i wełny, poznawali sposoby topienia kruszców i lutowania, posrebrzania metali i szkła, poznawali galwanoplastykę, malarstwo na porcelanie i szkle, fotografię, przygotowywanie mydła i krochmalu. Uczniowie trzech ostatnich klas zobowiązani byli połowę wakacji letnich spędzać na praktykach w miejscowych przędzalniach, tkalniach i farbiarniach. Czasem były to wyjazdy do odleglejszych miast np. w 1872 zapoznawali się z pracą fabryki włókienniczej w Żyrardowie.
Problemem dla dyrekcji szkoły i ówczesnych władz oświatowych była mała liczba synów miejscowych włókienników, dla których szkoła została założona. Rodzice chłopców narodowości niemieckiej wykazywali, szczególnie w pierwszym okresie istnienia szkoły, niechęć do niej, i jeżeli już decydowali się kształcić synów, to wybierali szkoły w Niemczech. Zadaniem szkoły nie było kształcenie techniczne synów ziemian, względnie ich pracowników, a takich uczniów było wielu. Negatywny stosunek fabrykantów niemieckich do szkoły był widoczny poprzez ich nieobecność na każdym zakończeniu roku szkolnego. Np. w 1888 było ich zaledwie kilku, natomiast wielu przyjechało z Sosnowic (obecnie Sosnowiec), trzeciego pod względem liczby mieszkańców miasta w Królestwie Polskim, w którym były liczne fabryki włókiennicze a ich właściciele byli chętni przyjąć absolwentów na praktyki. Ofertę pracy złożył także właściciel fabryki w Moskwie, żaden natomiast fabrykant łódzki.
Koszty utrzymania.
Koszty utrzymania szkoły w roku szkolnym 1885-1886 wynosiły 33 405 rubli, z których tylko 27 777 rubli uzyskano z budżetu państwa. Reszta funduszy to 5 590 rubli z wpisowego, 6 038 rubli z ofiar mieszkańców miasta. Część mieszkańców protestowała, że nie będzie płaciła na uczniów zamiejscowych, których było 138 (35%) zaś łodzian 259. 10 rubli uzyskano ze sprzedaży zdjęć wykonanych przez nauczyciela Wasyla Bielenkowa. Jeden z łódzkich fabrykantów, producent sukna Fryderyk Abel ofiarował bezpłatnie tkaninę, z której uszyto mundurki dla 22 uczniów. 
W 1884 zebrano od 1610 mieszkańców Łodzi 6 012 rubli, 1895 od 1792 osób - 8 037 rubli, 1898 od 2852 osób kwotę 10 037 rubli. W 1887 przyjęto 75 uczniów spośród 163 kandydatów. Wśród nich było 49 (30%) synów łodzian.
Niezamożni uczniowie uzyskiwali pomoc finansową m.in. w postaci stypendiów fundowanych głównie przez prywatne osoby, m.in. fabrykantów łódzkich Juliusza Heinzela, Karola Wilhelma Scheiblera. Także Towarzystwo Kredytowe Miejskie w Łodzi przekazało część swoich dochodów dla niezamożnych uczniów. Władze w Petersburgu ufundowały w 1889 stypendia dla uczniów 3 szkół średnich Łodzi (Wyższa Szkoła Rzemieślnicza, Gimnazjum Męskie i Gimnazjum Żeńskie), a okazją było "cudowne" ocalenie carskiej rodziny w czasie katastrofy kolejowej pod Borkami.
Informacje o szkole były ogólnie dostępne łodzianom, publikowały je łódzkie gazety - "Dziennik Łódzki" wydawany w latach 1884-1892, "Rozwój" oraz niemieckojęzyczny "Lodzer Zeitung". 
Zwyczajowo po egzaminach końcowych podawano w prasie nazwiska absolwentów i nagrodzonych za wyniki w niższych klasach. Niemal każdemu zakończeniu roku szkolnego towarzyszyła wystawa rysunków uczniów i absolwentów. Najlepsze prace wysyłano na konkurs organizowany w petersburskiej Akademii Sztuk Pięknych, gdzie wyróżniano je medalami. W 1886 nagrodzono nim rysunki Karola Adamieckiego.
Niechętny stosunek części przemysłowców niemieckich do miejscowej inteligencji powodował wzmożoną chęć wysyłania swoich synów na studia wyższe. W Rosji absolwenci szkoły mogli studiować tylko na 3 wydziałach Instytutu Technologicznego w Petersburgu, pozostałe wyższe uczelnie przyjmowały legitymujących się państwową maturą, co łodzianie traktowali jako brak dostępu do studiów. W 1878 było 6 absolwentów Instytutu Technologicznego. W dziesięcioleciu 1878-1888 było 27 absolwentów Instytutu Technologicznego i 9 absolwentów Instytutu Inżynierów Cywilnych. Z tego, z byłych uczniów Wyższej Szkoły Rzemieślniczej studiujących w Instytucie Technologicznym, 14 uzyskało dyplom inżyniera mechanika, a 13 inżyniera chemika, w innych zawodach 33, razem 60 dyplomów łodzian w ciągu tych 10 lat. Do 1882 tylko 5 łodzian uzyskało dyplomy za granicami cesarstwa rosyjskiego.
Szkoła nie miała internatu, ograniczało to liczbę uczniów spoza Łodzi, gdyż niezbyt wielu rodziców było stać na umieszczenie synów w "prywatnych stancyjach, pozostających pod dozorem władzy szkolnej". Jedna ze "stancji" - A. Berga przy ul. Średniej (obecnie ul. Pomorska) ogłaszała się po polsku w niemieckiej gazecie, że "proponuje mniej zamożnym uczniom mieszkanie, stół i rodzicielską opiekę" (Lodzer Zeitung 1870 nr 86 s. 3 cyt. za Jackiem Strzałkowskim).
Aby zabezpieczyć się przed epidemią ospy, w październiku 1890 zaszczepiono uczniów klas pierwszych.
1 lipca 1897 książę Aleksander Imertyński, nowy namiestnik Królestwa Polskiego zwiedził w Łodzi największą fabrykę (prawdopodobnie Karola Wilhelma Scheiblera) i pusty z powodu wakacji budynek szkoły. Wcześniej, 17 czerwca 1897 wizytował szkołę kurator warszawskiego okręgu szkolnego Ligin.
Patent.
W 1899 zaprowadzono reorganizację, która związana była ze zmianą programów nauczania i spowodowała zmianę nazwy na "Szkołę przemysłowo-techniczną" (już bez słowa "Wyższa") z 7-letnim cyklem nauki. Przyznano szkole nowy statut zwany "patentem", który został "zatwierdzony przez Senat w Petersburgu". Nowy program zakładał pełne przygotowanie absolwentów do pracy na stanowiskach kierowniczych w fabrykach oraz otworzenie w pełniejszym stopniu dostępu do wyższych uczelni nie tylko rosyjskich lecz i zachodnioeuropejskich. 
Nowa siedziba szkoły przy ul. Pańskiej (ob. ul. S. Żeromskiego).
Po otrzymaniu nowego "patentu", zwiększeniu zakresu nauki, liczby klas i uczniów, dyrekcja szkoły przystąpiła do budowy nowego gmachu szkolnego w miejskim lesie przy ul. Pańskiej (obecnie ul. Żeromskiego), na powierzchni 8 hektarów. Nowy rok szkolny rozpoczął się 23 sierpnia 1899. Do klas pierwszych spośród 150 kandydatów przyjęto tylko 72 chłopców, podniesiono wpisowe z 20 do 60 rubli, co zapewne spowodowało przyjęcie synów rodzin lepiej sytuowanych.
Rok szkolny 1902-1903, w nowym budynku przy ul. Pańskiej 115, szkoła rozpoczęła pod nową nazwą "Łódzka Szkoła Przemysłowo-Rzemieślnicza" - tak nazwana została w nowym statucie, zatwierdzonym 31 października przez cara.
Kamień węgielny wmurowano 5 czerwca 1901, plany opracował znany łódzki architekt Piotr Brukalski, prace budowlane prowadził Otto Gehlig, budynek ukończono w rok później i w ten sposób miasto otrzymało pierwszy budynek szkolny, spełniający ówczesne wymagania, choć nie w pełni wykorzystany na szkołę, bowiem 7 sal na parterze było wykorzystywanych przez wiele lat, do 1933 przez sąd.
Po I wojnie światowej.
Szkoła działała do 1914, po czy nastąpiła samoistna jej likwidacja wskutek wybuchu wojny, kiedy to wywieziono w głąb Rosji również całą dokumentację szkoły.
Po odzyskaniu niepodległości przez Polskę, władze oświatowe postanowiły w opuszczonym przez rosyjską szkołę gmachu utworzyć szkołę zawodową, ale nową, nie nawiązującą do poprzedniej, choć także o specjalizacji włókienniczej.
W sierpniu 1919 prasa doniosła o organizacji dziennej i wieczorowej szkoły o wydziałach: przędzalniczym, tkackim i farbiarsko-wykończalniczym. Nauka miała trwać 3 lata, a przyjmowani byli kandydaci ze świadectwem ukończenia 4 klas szkoły średniej. Połowę czasu nauki mieli spędzać w szkolnych warsztatach i laboratoriach.
Absolwenci mieli przygotowanie do bycia majstrami przędzalnictwa, tkactwa, farbiarstwa lub wykończalnictwa.
Po wyprowadzeniu sądu, 1 marca 1933, utworzono nowy Wydział Elektryczny, a szkoła kolejny raz zmieniła nazwę na "Państwowa Szkoła Techniczno-Przemysłowa" i taką nazwę nosiła przez kilka lat po II wojnie światowej.
Budynek szkoły.
Budynek szkoły powstał dla ówczesnej Szkoły Powiatowej przy Rynku Nowego Miasta (obecny Plac Wolności) w 1857 po 3 latach budowy. Koszt budowy szkoły pokryły składki od łódzkich rzemieślników, głównie Niemców. Po przebudowie służył Wyższej Szkole Rzemieślniczej. Kolejna przebudowa w 1884 pozwoliła na zwiększenie liczby sal lekcyjnych. Budynek szkoły po tej przebudowie według planów Hilarego Majewskiego pokazują zdjęcia łódzkiego fotografa Eliasza Stummanna i z porównania ze zdjęciami tego samego fotografa przed przebudową wynika, że budynek uzyskał jedno piętro i zupełnie nową, boniowaną elewację, a teren przed szkołą uporządkowano sadząc na nim drzewa, choć Rynek Nowego Miasta nadal był używany jako targowisko. 
Mimo przebudowy, budynek był za ciasny, za mały na potrzeby szkoły, choć służył do 1903. Po opuszczeniu przez szkołę, stał się siedzibą kilku wydziałów Magistratu, które dotąd gnieździły się przy ul. Konstantynowskiej (obecnie ul. Legionów).
Pierwotny budynek szkoły przy Placu Wolności w okresie międzywojennym mieścił agendy Magistratu Miasta Łodzi, od 1945 jest siedzibą Muzeum Archeologicznego i Etnograficznego. 

</doc>
<doc id="2092771" url="https://pl.wikipedia.org/wiki?curid=2092771" title="Kościół Pamięci Królowej Luizy we Wrocławiu">
Kościół Pamięci Królowej Luizy we Wrocławiu

Kościół Pamięci Królowej Luizy (niem. "Königin-Luise-Gedächtniskirche") – ewangelicki kościół, który znajdował się przy ul. Krakowskiej na Przedmieściu Oławskim we Wrocławiu. Zniszczony w czasie II wojny światowej.
Historia.
Kościół wybudowano w latach 1913-1915. Jego projektantem był wyłoniony w drodze konkursu architekt Ewald Wachenfeld pochodzący z Hagen. Wybudowana w technice żelbetowej bryła świątyni stylowo zbliżona była do uproszczonych i zgeometryzowanych form historycznych. Dominantą była dostawiona od strony północnej wieża zegarowa z dzwonnicą. W czasie II wojny został zniszczony.

</doc>
<doc id="2092776" url="https://pl.wikipedia.org/wiki?curid=2092776" title="Dudley Perkins">
Dudley Perkins

Dudley Perkins - amerykański muzyk. Jako wokalista soul i R&amp;B występuje pod prawdziwym nazwiskiem, natomiast jako raper pod pseudonimem Declaime. Wraz z wokalistką Georgią Anne Muldrow tworzy duet G&amp;D.
Raper wydał jedną płytę nakładem polskiej wytwórni Asfalt Records. Jest to krążek "Muzikillmind" z 2009 roku. Współpracował przy nim z polskimi producentami: Metro i DJ Haem.

</doc>
<doc id="2092789" url="https://pl.wikipedia.org/wiki?curid=2092789" title="Sandra Farmand">
Sandra Farmand

Sandra Farmand (ur. 13 września 1969 w Sankt Tönis) – niemiecka snowboardzistka, brązowa medalistka mistrzostw świata.
Kariera.
Pierwszy raz na arenie międzynarodowej pojawiła się 4 stycznia 1997 roku w Spitzingsee, gdzie w zawodach FIS Race zajęła trzecie miejsce w gigancie. W zawodach Pucharu Świata zadebiutowała 1 lutego 1997 roku w Mont-Sainte-Anne, zajmując piąte miejsce w gigancie. Tym samym już w swoim debiucie wywalczyła pierwsze pucharowe punkty. Pierwszy raz na podium zawodów tego cyklu stanęła 5 lutego 1999 roku w Park City, wygrywając rywalizację w slalomie równoległym (PSL). W zawodach tych wyprzedziła Austriaczkę Manuelę Riegler i Francuzkę Karine Ruby. Łącznie 14 razy stawała na podium zawodów PŚ, odnosząc przy tym pięć zwycięstw: 4 w snowcrossie i 1 w slalomie równoległym. Najlepsze wyniki osiągnęła w sezonie 1999/2000, kiedy to zajęła piąte miejsce w klasyfikacji generalnej, a w klasyfikacji snowcrossu zdobyła Małą Kryształową Kulę.
Jej największym sukcesem jest brązowy medal w slalomie równoległym na mistrzostwach świata w Berchtesgaden w 1999 roku. Uległa tam jedynie Włoszce Marion Posch i Isabelle Blanc z Francji. Był to jej jedyny medal na międzynarodowej imprezie tej rangi. Była też między innymi czwarta w PSL podczas mistrzostw świata w Madonna di Campiglio w 2001 roku, przegrywając walkę o podium z Włoszką Carmen Ranigler. Brała też udział w igrzyskach olimpijskich w Nagano w 1998 roku, gdzie zajęa dziewiąte miejsce w gigancie i 26. miejsce w halfpipe'ie.
W 2003 r. zakończyła karierę.

</doc>
<doc id="2092791" url="https://pl.wikipedia.org/wiki?curid=2092791" title="Takis Nikoludis">
Takis Nikoludis

Dimitrios „Takis” Nikoludis (grec.Τάκης Νικολούδης; ur. 26 sierpnia 1951 w Salonikach) − grecki piłkarz grający na pozycji pomocnika.
Kariera klubowa.
Takis Nikoludis karierę piłkarską rozpoczął w Iraklisie Saloniki na początku lat siedemdziesiątych. W 1976 roku osiągnął największy sukces w historii Iraklisu w postaci zdobycia Puchar Grecji. W tym samym roku przeszedł do AEK-u Ateny. Z AEK-iem zdobył dwukrotnie zdobył mistrzostwo Grecji w 1978 i 1979 roku oraz Puchar Grecji w 1978 roku. W latach 1979-1982 występował w Olympiakosu Pireus. Z Olympiakosem trzykrotnie zdobył mistrzostwo Grecji w 1980, 1981, 1982 oraz Puchar Grecji w 1981 roku. W latach 1982-1984 ponownie występował w AEK, z którym zdobył swój czwarty Puchar Grecji w 1983 roku. Ostatnim klubem w karierze Nikoludisa był Apollon Kalamaria, w którym grał latach 1984-1986.
Kariera reprezentacyjna.
W reprezentacji Grecji Takis Nikoludis występował w latach 1971-1980. W 1980 roku uczestniczył w Mistrzostwach Europy 1980, który był pierwszym międzynarodowym sukcesem w historii greckiego futbolu reprezentacyjnego. Na Euro 80 Nikoludis wystąpił w zremisowanym 0-0 meczu grupowym z RFN. Ogółem w reprezentacji Hellady wystąpił w 22 meczach i strzelił 4 bramki.

</doc>
<doc id="2092799" url="https://pl.wikipedia.org/wiki?curid=2092799" title="Mistrzostwa Europy w Koszykówce Mężczyzn 1953">
Mistrzostwa Europy w Koszykówce Mężczyzn 1953

Mistrzostwa Europy w Koszykówce Mężczyzn 1953 – 8. edycja mistrzostw Europy w koszykówce mężczyzn, która odbyła się w dniach 23 maja - 7 czerwca 1953 w Związku Radzieckim. Po raz trzeci mistrzem Europy została drużyna gospodarzy.
Składy medalistów.
 : Otar Korkia, Stepas Butautas, Armenak Alachachian, Ilmar Kullam, Heino Kruus, Anatolij Koniew, Aleksander Moisiejew, Kazimieras Petkevičius, Justinas Lagunavičius, Jurij Ozerow, Algirdas Lauritėnas, Wiktor Własow, Gunars Silins, Lew Reszetnikow (trener: Konstantin Trawin)
 : Janos Greminger, Tibor Mezőfi, Tibor Zsiros, László Bánhegyi, Pal Bogar, György Bokor, Tibor Cselko, Tibor Czinkan, Janos Hody, László Hódi, Ede Komaromi, Peter Papp, Tibor Remay, Janos Simon (trener: Janos Pader)
 : André Buffière, René Chocat, Jacques Dessemme, Jacques Freimuller, Claude Gallay, Robert Guillin, Roger Haudegand, Robert Monclar, Jean Perniceni, Bernard Planque, Marc Quiblier, Henri Rey, Justy Specker, André Vacheresse (trener: Robert Busnel)

</doc>
<doc id="2092808" url="https://pl.wikipedia.org/wiki?curid=2092808" title="A Ryda Holiday">
A Ryda Holiday

A Ryda Holiday - Świąteczny limitowany singiel nagrany przez Psychopathic Rydas.Płyta była dostępna wyłącznie podczas imprezy "Big Ballas Christmas Party" 2007 w Detroit.

</doc>
<doc id="2092812" url="https://pl.wikipedia.org/wiki?curid=2092812" title="Húnafjörður">
Húnafjörður

Húnafjörður – islandzki fiord w północnej Islandii. Jest odgałęzieniem zatoki Húnaflói. Przy wschodnim brzegu tego fiordu znajduje się miasteczko Blönduós. W ujściu rzeki Blanda znajduje się również wysepka Hrútey, która w całości przeznaczona jest jako rezerwat przyrody.

</doc>
<doc id="2092818" url="https://pl.wikipedia.org/wiki?curid=2092818" title="AZS Olsztyn w sezonie 2005/2006">
AZS Olsztyn w sezonie 2005/2006



</doc>
<doc id="2092825" url="https://pl.wikipedia.org/wiki?curid=2092825" title="Nie ten człowiek">
Nie ten człowiek

Nie ten człowiek – polski film fabularny z 2010 roku. Zdjęcia do filmu powstały od grudnia 2008 do lutego 2009 w Łodzi
Fabuła.
Kuba, absolwent astronomii, postanawia za namową rodziców, podjąć w swoim życiu pierwszą pracę. Wyrusza do miasta, aby tak zrobić. Jednak od samego początku los nie oszczędza Kuby.

</doc>
<doc id="2092834" url="https://pl.wikipedia.org/wiki?curid=2092834" title="Ukraiński Cmentarz Wojskowy w Aleksandrowie Kujawskim">
Ukraiński Cmentarz Wojskowy w Aleksandrowie Kujawskim

Ukraiński Cmentarz Wojskowy w Aleksandrowie Kujawskim – cmentarz 17 żołnierzy Armii Czynnej URL osadzonych w grudniu 1920 w Obozie Internowania nr 6 i zmarłych w czasie pobytu w nim (przed rozformowaniem obozu jesienią 1921), znajdujący się przy ul. Narutowicza w Aleksandrowie Kujawskim. 7 czerwca 1995 roku wpisany do rejestru zabytków .
Cmentarz był miejscem uroczystości religijnych i patriotycznych organizowanych przez emigrantów ukraińskich przebywających w Polsce w okresie międzywojennym. Po 1945, gdy ukraińskie społeczności na Pomorzu i Kujawach uległy rozproszeniu, został zapomniany. Jego remont zainicjowali w 1991 historyk zajmujący się społecznością ukraińską w Polsce Emilian Wiszka oraz płk Szymon Smetana. Od 1993 w pierwszą sobotę czerwca cmentarz miejscem nabożeństw ekumenicznych.
Kompleks cmentarny składa się z kurhanu z krzyżem zaporoskim, 21 nagrobków z krzyżami, bez tablic imiennych oraz ogrodzenia z tablicami informacyjnymi.
Okoliczności powstania cmentarza.
Cmentarz zmarłych w obozie żołnierzy armii URL został założony jeszcze w okresie istnienia obozu przez innych internowanych. W 1921 Edward hr. Mycielski-Trojanowski przekazał na ten cel fragment gruntu sąsiadujący z zespołem baraków miejsca internowania. 24 lipca tego samego roku oficerowie przebywający w obozie urządzili wśród osadzonych kwestę na cel urządzenia cmentarza i wzniesienia na nim pomnika. Zebrano wówczas 20 tys. marek polskich, co pozwoliło na uporządkowanie grobów oraz przygotowanie projektu kurhanu pamiątkowego. Prace porządkowe oraz przy usypaniu pomnika wykonali sami osadzeni. Według opisu kurhanu powstałego bezpośrednio po jego powstaniu prezentował się on następująco:
Na przednim stoku kurhanu osadzeni umieścili tablicę z czerwonego piaskowca z napisem w języku ukraińskim "Chaj woroh znaje, szczo kozaćka syła/szcze ne wmerła pid jarmom tyrana/szczo kożna stepowa mohyła/ce wiczna niepimszczena rana" (pol. "Niechaj wróg wie, że kozacka siła jeszcze nie umarła pod jarzmem tyrana, że każda stepowa mogiła to wieczna, niepomszczona rana" (tł. Emilian Wiszka).
Poświęcenie.
18 września 1921 do Aleksandrowa Kujawskiego przybył główny kapelan Armii Czynnej URL, ks. Pawło Paszczewski, który odprawił Świętą Liturgię w kaplicy obozowej, po czym poświęcił cmentarz. Na uroczystości obecni byli przedstawiciele władz miasta. Mowy wygłosili jeden z urzędników miejskich, ks. Paszczewski oraz chor. Sołowczuk w imieniu społeczności obozu. Na 17 grobach złożono wieńce, podczas gdy Ukraińcy odśpiewali utwór "Testament" z tekstem Tarasa Szewczenki.
Cmentarz został otoczony drutem kolczastym z betonowymi słupkami z tryzubami, zaś groby przykryto darnią i umieszczono na nich tablice z nazwiskami pochowanych.
Cmentarz jako miejsce pamięci.
W dwudziestoleciu międzywojennym aleksandrowski cmentarz ukraiński był miejscem corocznych nabożeństw i uroczystości patriotycznych, skupiających społeczności emigrantów tej narodowości z całego terenie Pomorza i Kujaw. Przez Ukraińców był nazywany "Kozacką Mogiłą". 29 maja 1927 po raz pierwszy odprawiono na nim panichidę w intencji Symona Petlury. Nabożeństwo celebrował kapłan z prawosławnej parafii św. Mikołaja w Toruniu Stepan Rudyk. Od tego roku panichidy w intencji Petlury i innych zmarłych uczestników walk o niepodległość Ukrainy stały się w Aleksandrowie Kujawskim tradycją; uczestniczyli w nich Ukraińcy z całego regionu. Po nabożeństwie organizowano akademie okolicznościowe. W 1930 "Kozacka Mogiła" została odnowiona przez grupę emigrantów pod nadzorem M. Czochy. W 1932 po raz pierwszy połączono ceremonię ku czci Petlury z obchodami rocznicy odrodzenia armii ukraińskiej.
Jak wspominał uczestnik uroczystości na cmentarzu w 1939, Wiktor Babicz:
Historia cmentarza po II wojnie światowej.
Wobec rozproszenia społeczności emigrantów ukraińskich na Kujawach i Pomorzu, w tym grup istniejących w Aleksandrowie Kujawskim i Toruniu, cmentarz po 1945 został porzucony.
Do jej renowacji przystąpiono dopiero wiosną 1991 z inicjatywy Emiliana Wiszki i płk Szymona Smetany, z poparciem władz samorządowych, zwłaszcza burmistrza Aleksandrowa Kujawskiego Zdzisława Nasińskiego i jego zastępcy Stanisława Krysińskiego. Między kwietniem 1992 a wiosną 1993 wykonano prace porządkowe, w czasie których uzupełniono ogrodzenie z wykorzystaniem zachowanych słupków, przygotowano również nową tablicę pamiątkową z pierwotnym napisem, wykonanym w tej samej czcionce. Wykonawcą prac była lwowska firma „Nekropolis”. Patronat nad przedsięwzięciem objął Związek Ukraińców w Polsce oraz ambasada Ukrainy w RP, zaś na czele społecznego komitetu koordynującego prace stał Sławomir Mąkowski.
Odnowiony cmentarz otwarto 12 czerwca 1993, gdy duchowni prawosławni, greckokatoliccy, luterańscy i rzymskokatoliccy odprawili przy cmentarzu nabożeństwo ekumeniczne. Wśród nich byli katolicki biskup włocławski Bronisław Dembowski, greckokatolicki metropolita przemysko-warszawski Jan Martyniak, prawosławny arcybiskup łódzki i poznański Szymon oraz duchowny luterański ksiądz pastor Jerzy Molin. Władze niepodległej Ukrainy na uroczystości reprezentował ambasador Ukrainy w RP Hennadij Udowenko oraz minister obrony narodowej Wołodymyr Mulawa. Burmistrz Aleksandrowa Kujawskiego w swoim wystąpieniu podkreślał znaczenie działań na rzecz upamiętnienia wspólnej historii w kontekście integracji europejskiej. Z kolei przewodniczący Związku Ukraińców w Polsce Jerzy Rejt mówił o konieczności pojednania obydwu narodów i zapobieganiu walce między nimi w przyszłości.
Nabożeństwo ekumeniczne na cmentarzu odbywa się od tego roku w każdą pierwszą sobotę czerwca.

</doc>
<doc id="2092859" url="https://pl.wikipedia.org/wiki?curid=2092859" title="Port lotniczy San Andros">
Port lotniczy San Andros

Port lotniczy San Andros – port lotniczy zlokalizowany w mieście Nicholls Town, na wyspie Andros (Bahamy).

</doc>
<doc id="2092860" url="https://pl.wikipedia.org/wiki?curid=2092860" title="Joe Corrigan">
Joe Corrigan

Joseph Thomas Corrigan (ur. 18 listopada 1948 w Manchesterze) – angielski piłkarz występujący na pozycji bramkarza.
Kariera klubowa.
Corrigan zawodową karierę rozpoczynał w 1967 roku w klubie Manchester City z First Division. W 1968 roku zdobył z nim mistrzostwo Anglii. W First Division zadebiutował dopiero 11 marca 1969 roku w przegranym 1:2 meczu z Ipswich Town. W tym samym roku zdobył z zespołem Puchar Anglii. W 1970 roku wygrał z nim Puchar Ligi Angielskiej. W 1976 roku Corrigan ponownie triumfował z Manchesterem w tych rozgrywkach. W 1977 roku wywalczył z nim wicemistrzostwo Anglii. W ciągu 16 lat w barwach Manchesteru rozegrał w sumie 476 spotkań.
W 1983 roku odszedł do amerykańskiego Seattle Sounders. W tym samym roku powrócił do Anglii, gdzie został graczem zespołu Brighton &amp; Hove Albion z Second Division. W 1984 roku przeniósł się do Norwich City z First Division. W 1985 roku zdobył z nim Puchar Ligi Angielskiej, a także spadł do Second Division. Ostatnim klubem w karierze Corrigana było Stoke City, gdzie w 1986 roku zakończył karierę.
Kariera reprezentacyjna.
W reprezentacji Anglii Corrigan zadebiutował 28 maja 1976 roku w wygranym 3:2 towarzyskim meczu z Włochami. W 1980 roku został powołany do kadry na Mistrzostwa Europy. Nie zagrał jednak na nich w żadnym pojedynku. Z tamtego turnieju Anglia odpadła po fazie grupowej.
W 1982 roku Corrigan znalazł się w kadrze na Mistrzostwa Świata. Nie wystąpił tam jednak ani razu. Tamten mundial Anglia zakończyła na drugiej rundzie. W latach 1976–1982 w drużynie narodowej Corrigan rozegrał w sumie 9 spotkań.

</doc>
<doc id="2092877" url="https://pl.wikipedia.org/wiki?curid=2092877" title="Port lotniczy Południowe Bimini">
Port lotniczy Południowe Bimini

Port lotniczy Południowe Bimini – port lotniczy zlokalizowany na wyspie Południowe Bimini, w dystrykcie Bimini (Bahamy).

</doc>
<doc id="2092879" url="https://pl.wikipedia.org/wiki?curid=2092879" title="Zespół adwokacki (serial telewizyjny)">
Zespół adwokacki (serial telewizyjny)

Zespół adwokacki – polski serial obyczajowy o tematyce prawniczej w reżyserii Andrzeja Kotkowskiego. Powstał w latach 1993–1994.
Głównymi bohaterami są członkowie zespołu adwokackiego z podwarszawskiej miejscowości. Wątki prawnicze przeplatają się z osobistymi perypetiami postaci. W serialu poruszono m.in. takie tematy, jak zasadność kary śmierci, działalność ośrodków dla nosicieli wirusa HIV, dezercja, mężobójstwo, eutanazja.
Dalsza obsada.
i inni.

</doc>
<doc id="2092881" url="https://pl.wikipedia.org/wiki?curid=2092881" title="Passi">
Passi

Passi, właśc. Passi Ballende (ur. 21 grudnia 1972 w Brazzaville) – francuski raper pochodzenia kongijskiego. Zyskał popularność w połowie lat 90. XX wieku będąc członkiem zespołu Ministère AMER. Znany również z występów solowych i projektów "Bisso na Bisso" oraz "Dis l’heure 2 zouk".
Życiorys.
Passi urodził się 21 grudnia 1972 w Brazzaville, w Kongo. W 1979 roku jego rodzina przeprowadziła się do Sarcelles, na przedmieścia Paryża. Tuż po skończeniu szkoły średniej stworzył zespół "Ministère AMER" wraz z kolegą ze szkoły, raperem Stomy Bugsy. Ich pierwszy album "Pourquoi tant de haine?" ukazał się w 1992 roku. Żeby skupić się na muzyce, Passi zdecydował się przerwać naukę na uniwersytecie w Nanterre, gdzie studiował rolnictwo. W 1994 roku, zespół wydał kolejną płytę "95200".
Pierwszy solowy album – "Les tentations", sprzedany w liczbie 450 tysięcy egzemplarzy Passi wydał w roku 1997. Dwa lata później ukazała się płyta "Racines" stworzonego przez niego projektu o nazwie "Bisso na Bisso". Nazwa projektu pochodzi od wyrażenia w używanym w Kongu języku Lingala i oznacza "Tylko między nami". Projekt miał na celu współpracę raperów francuskich pochodzenia afrykańskiego. Tego samego roku ukazał się jego drugi solowy album "Genèse".
W 2002 roku Passi został poproszony o nagranie hymnu Pucharu Narodów Afryki wraz z kongijskim piosenkarzem Papa Wemba. Jego trzeci solowy album ukazał się w roku 2004. We wrześniu 2007 roku miała miejsce premiera płyty "Évolution". Wcześniej, tego samego roku ukazała się płyta "Révolution", lecz nie była wydawana przez profesjonalną wytwórnię.

</doc>
<doc id="2092889" url="https://pl.wikipedia.org/wiki?curid=2092889" title="Francisco Gamboa">
Francisco Gamboa

Francisco Gamboa Gómez (ur. 20 lipca 1985 w Guadalajarze) – meksykański piłkarz występujący na pozycji środkowego obrońcy, obecnie zawodnik Toluki.
Kariera klubowa.
Gamboa jest wychowankiem klubu Deportivo Toluca, do którego seniorskiej drużyny został włączony jako dwudziestolatek przez argentyńskiego szkoleniowca Américo Gallego. W meksykańskiej Primera División zadebiutował 25 września 2005 w wygranym 2:1 spotkaniu z Tecos UAG, kiedy to wybiegł na boisko w pierwszym składzie i w 73. minucie został ukarany czerwoną kartką. Od razu wywalczył sobie miejsce w wyjściowej jedenastce i już w swoim premierowym, jesiennym sezonie Apertura 2005 zdobył z Tolucą tytuł mistrza Meksyku, lecz bezpośrednio po tym sukcesie został na stałe relegowany do roli rezerwowego. Rok później – podczas rozgrywek Apertura 2006 – zanotował z kolei wicemistrzostwo kraju, a w tym samym roku wywalczył również superpuchar Meksyku – Campeón de Campeones i dotarł do finału najbardziej prestiżowych rozgrywek północnoamerykańskiego kontynentu – Pucharu Mistrzów CONCACAF. W sezonie Apertura 2008 po raz drugi osiągnął z Tolucą mistrzostwo Meksyku, jednak ani razu nie pojawił się wówczas na boisku, występując jedynie w drugoligowych rezerwach – Atlético Mexiquense.
W wiosennym sezonie Bicentenario 2010 Gamboa zdobył z prowadzoną przez trenera José Manuela de la Torre drużyną Toluki swój trzeci tytuł mistrza Meksyku, ponownie tylko jako głęboki rezerwowy. Podczas rozgrywek Apertura 2012 po raz drugi został natomiast wicemistrzem kraju i zaraz po tym osiągnięciu zaczął regularniej pojawiać się na ligowych boiskach w pierwszej jedenastce. Premierowego gola w najwyższej klasie rozgrywkowej strzelił 23 listopada 2013 w wygranej 3:0 konfrontacji z Cruz Azul, zaś w 2014 roku powtórzył sukces sprzed ośmiu lat i znów doszedł ze swoją ekipą do finału Ligi Mistrzów CONCACAF. Bezpośrednio po tym ponownie stracił miejsce w pierwszym składzie.
Kariera reprezentacyjna.
W 2008 roku Gamboa został powołany przez selekcjonera Hugo Sáncheza do reprezentacji Meksyku U-23 na północnoamerykański turniej kwalifikacyjny do Igrzysk Olimpijskich w Pekinie. Tam wystąpił w dwóch z trzech spotkań (w obydwóch z nich w wyjściowym składzie) zaś jego kadra zanotowała bilans zwycięstwa, remisu i porażki i zajęła trzecie miejsce w grupie, przez co nie zdołała awansować na olimpiadę.

</doc>
<doc id="2092890" url="https://pl.wikipedia.org/wiki?curid=2092890" title="Oksazyny">
Oksazyny

Oksazyny – związki heterocykliczne zawierające w sześcioczłonowym pierścieniu atom tlenu i azotu oraz dwa wiązania podwójne. Możliwych jest 8 izomerów różniących się położeniem heteroatomów i wiązań podwójnych. W przeciwieństwie do trwałych aromatycznych diazyn i antyaromatycznej, lecz stosunkowo stabilnej 1,4-dioksyny, oksazyny są bardzo nietrwałe. Nie są one związkami aromatycznymi, natomiast kationy oksazyniowe (C4H4NO+) mają charakter aromatyczny; obliczenia wskazują także na pewną stabilizację aromatyczną (2 kcal/mol) dla 4"H"-1,4-oksazyny. Związek ten – jako pierwszą wolną oksazynę – otrzymano w roku 2013 przez termolizę pochodnej "N"-Boc, którą przepuszczano przez rurkę o temperaturze 450 °C pod ciśnieniem 0,01 Tr (czas kontaktu &lt; 0,5 s), a następnie schładzano w ciekłym azocie. Produkt był wystarczająco trwały, aby zarejestrować widma 1H i 13C NMR oraz wykonać analizę MS.
Pozostałe izomery znane są wyłącznie w postaci pochodnych, np. otrzymano pochodne wszystkich trzech 1,3-okzazyn. Układy 1,2-oksazynowe rozpadają się z otwarciem pierścienia.
Pierścień oksazynowy spotykany jest w szeregu związków policyklicznych o pierścieniach skondensowanych, szczególne znaczenie mają układy dwu- i trójpierścieniowe. Przykładami tego typu układów są 10"H"-fenoksazyna (dibenzo[1,4]oksazyna), stanowiąca szkielet niektórych barwników oraz pipofezyna, należąca do grupy trójpierścieniowych leków przeciwdepresyjnych.
Ponadto często spotykane są pochodne 1,3-oksazyn, stabilizowane przez dodatkową grupę ketonową (1,3-oksazynony) lub zredukowane i zawierające jedno wiązanie podwójne (dihydrooksazyny). W pełni nasycone analogi oksazyn to oksazynany (tetrahydrooksazyny), z których izomer 1,4 znany jest jako morfolina.
Analogi siarkowe oksazyn to tiazyny (zamiast atomu tlenu zawierają atom siarki).

</doc>
<doc id="2092895" url="https://pl.wikipedia.org/wiki?curid=2092895" title="Tiazyny">
Tiazyny

Tiazyny − związki heterocykliczne zawierające w sześcioczłonowym pierścieniu atom siarki i azotu oraz dwa wiązania podwójne. Podobnie jak w przypadku oksazyn, istnieje 8 możliwych izomerów tiazyn, jednak żadna z tiazyn nie została wyizolowana i scharakteryzowana.
Znaczenie praktyczne mają zwłaszcza pochodne 10"H"-fenotiazyny, której szkielet wchodzi w skład barwników tiazynowych (np. błękitu metylenowego) i licznych leków (zob. ).

</doc>
<doc id="2092901" url="https://pl.wikipedia.org/wiki?curid=2092901" title="Mick Mills">
Mick Mills

Michael Dennis Mills, MBE (ur. 4 stycznia 1949 w Godalming) – były angielski piłkarz występujący na pozycji obrońcy. Trener piłkarski. Kawaler Orderu Imperium Brytyjskiego (MBE).
Kariera klubowa.
Mills zawodową karierę rozpoczynał w 1966 roku w klubie Ipswich Town z Second Division. W tych rozgrywkach zadebiutował 7 maja 1966 roku w wygranym 5:2 meczu z Wolverhampton Wanderers. W 1968 roku awansował z zespołem do First Division. W 1978 roku zdobył z nim Puchar Anglii. W 1981 roku wygrał z klubem Puchar UEFA. W tym samym roku oraz później wywalczył z nim wicemistrzostwo Anglii. W ciągu 16 lat w barwach Ipswich rozegrał 591 spotkań i zdobył 22 bramki.
W 1982 roku Mills odszedł do Southamptonu, również grającego w First Division. W 1984 roku wywalczył z nim wicemistrzostwo Anglii. W Southamptonie spędził trzy lata. W sumie zagrał tam 103 razy i strzelił 3 gole. W 1985 roku Mills przeniósł się do Stoke City z Second Divisionm, gdzie został grającym trenerem. W 1987 roku zakończył karierę piłkarską, a w Stoke pozostał już tylko jako trener. Pracował tam do 1989 roku. W 1990 roku był szkoleniowcem zespołu Colchester United. Od tego czasu nie był trenerem żadnego klubu.
Kariera reprezentacyjna.
W reprezentacji Anglii Mills zadebiutował 11 października 1972 roku w zremisowanym 1:1 towarzyskim meczu z Jugosławią. W 1980 roku został powołany do kadry na Mistrzostwa Europy. Zagrał tam w pojedynku z Hiszpanią (2:1). Z tamtego turnieju Anglia odpadła po fazie grupowej.
W 1982 roku Mills znalazł się w kadrze na Mistrzostwa Świata. Wystąpił na nich w meczach z Francją (3:1), Czechosłowacją (2:0), Kuwejtem (1:0), RFN (0:0) oraz Hiszpanią (0:0). Tamten mundial Anglia zakończyła na drugiej rundzie. W latach 1972–1982 w drużynie narodowej Mills rozegrał w sumie 42 spotkania.

</doc>
<doc id="2092902" url="https://pl.wikipedia.org/wiki?curid=2092902" title="Joaquín Martínez">
Joaquín Martínez



</doc>
<doc id="2092903" url="https://pl.wikipedia.org/wiki?curid=2092903" title="Polonia Poznań (rugby)">
Polonia Poznań (rugby)

Polonia Poznań - były polski zespół rugby z siedzibą w Poznaniu będący sekcją klubu Polonia Poznań. Jeden z najbardziej utytułowanych klubów rugby w Polsce. Pięciokrotny mistrz Polski i czterokrotny zdobywca Pucharu Polski.

</doc>
<doc id="2092904" url="https://pl.wikipedia.org/wiki?curid=2092904" title="Jose Joaquin Martinez">
Jose Joaquin Martinez



</doc>
<doc id="2092905" url="https://pl.wikipedia.org/wiki?curid=2092905" title="Port lotniczy Santa Cruz">
Port lotniczy Santa Cruz

Port lotniczy Santa Cruz (ang. "Santa Cruz Airport") – jeden z belizeńskich portów lotniczych, zlokalizowany w miejscowości Santa Cruz.

</doc>
<doc id="2092909" url="https://pl.wikipedia.org/wiki?curid=2092909" title="Port lotniczy Orange Walk">
Port lotniczy Orange Walk

Port lotniczy Orange Walk (ang. "Orange Walk Airport") – jeden z belizeńskich portów lotniczych, zlokalizowany w miejscowości Orange Walk.

</doc>
<doc id="2092910" url="https://pl.wikipedia.org/wiki?curid=2092910" title="Michał z Kentu">
Michał z Kentu

Książę Michał z Kentu, właśc. , Michael George Charles Franklin (ur. 4 lipca 1942 w Iver) – książę Zjednoczonego Królestwa, członek brytyjskiej rodziny królewskiej, wnuk króla Jerzego V i królowej Mary, brat Edwarda, księcia Kentu i księżniczki Aleksandry Ogilvy. Książę jest bratem stryjecznym królowej Elżbiety II. Znajduje się w linii sukcesji brytyjskiego tronu.
Michał, w przeciwieństwie do swego rodzeństwa, nie pełnił oficjalnie królewskich obowiązków w imieniu swojej kuzynki, Elżbiety II. Reprezentował ją jednak kilka razy za granicą, m.in. na pogrzebie króla Lesotho. Książę prowadzi swój prywatny biznes konsultingowy i bierze udział w produkcji filmów dokumentalnych na temat europejskich rodzin królewskich. Został nazwany Michałem na cześć Michała II Romanowa, z którym jest spokrewniony.
Obecnie Książę Michał z Kentu wraz z małżonką mieszka w Pałacu Kensington.
Młodość.
Książę Michał z Kentu urodził się 4 lipca 1942 w Iver w Buckinghamshire. Jego ojcem był książę Jerzy, diuk Kentu, 4. syn Jerzego V i królowej Marii. Matka Michała, Marina, księżna Kentu była z urodzenia księżniczką grecką i duńską (córką księcia Mikołaja i rosyjskiej wielkiej księżnej Eleny Władimirowny z rodu Romanowów). Jako wnuk monarchy w linii męskiej od urodzenia jest brytyjskim księciem z prefiksem „Jego Królewskiej Wysokości”. Książę został ochrzczony 4 sierpnia 1942. Jego rodzicami chrzestnymi byli: Franklin Delano Roosevelt (wówczas urzędujący prezydent Stanów Zjednoczonych), król Grecji Jerzy II, król Norwegii Haakon VII, królowa Holandii Wilhelmina, lady Patricia Ramsay, Wiktoria, markiza-wdowa Milford Haven, księżniczka hanowerska Fryderyka (późniejsza królowa Grecji) i książę Gloucester Henry (ojciec obecnego księcia, stryj Michała). Jego ojciec zginął 25 sierpnia 1942 w wypadku lotniczym podczas służby w Royal Air Force niedaleko Caithness w Szkocji, zaledwie trzy tygodnie po chrzcie syna.
Wykształcenie i kariera wojskowa.
Jako absolwent Sunningdale School i Eton College książę Michał wstąpił w styczniu 1961 do Królewskiej Akademii Wojskowej w Sandhurst. W 1963 został powołany do kawalerii, 11. Pułku Huzarów ("11th Hussars – Prince Albert's Own"). Służył w Niemczech, Hongkongu i na Cyprze, gdzie w 1971 jego szwadron był częścią sił pokojowych ONZ. W ciągu dalszej kariery wojskowej (dwudziestoletniej) służył m.in. w wywiadzie. W 1981 odszedł z wojska w stopniu majora.
W 1994 książę został honorowym wiceadmirałem Rezerwy Królewskiej Marynarki Wojennej ("Royal Navy Reserve"), a w 2002 honorowym Air Marshal (odpowiednik generała dywizji) bazy RAF w Benson. Jest także prezesem Royal Patriotic Fund i SSAFA Forces Help, fundacji pomagającej byłym i obecnym członkom armii brytyjskiej i ich rodzinom, a także kilku innych stowarzyszeń. Książę Michał jest również honorowym dowódcą pułku ("Colonel-in-Chief") The Essex and Kent Scottish Regiment w Kanadzie.

</doc>
<doc id="2092914" url="https://pl.wikipedia.org/wiki?curid=2092914" title="Międzynarodowy Indeks Barw">
Międzynarodowy Indeks Barw

Międzynarodowy Indeks Barw (ang. "Colour Index International") – międzynarodowa baza danych prowadzona wspólnie przez "Society of Dyers and Colourists" i "American Association of Textile Chemists and Colorists". Po raz pierwszy została wydrukowana w 1925. Obecnie publikowana jest wyłącznie w Internecie. Służy jako powszechna lista kolorów używana przez producentów i konsumentów. Wszystkie używane w handlu i przemyśle kolory mają swoje odniesienie w tym indeksie.
Każda z substancji barwiących wymienionych w indeksie (zarówno barwników, jak i pigmentów) posiada indywidualną nazwę ("nazwa generyczna C.I.") oraz indywidualne oznaczenie w postaci numeru ("numer C.I."). W niektórych krajach (np. w Brazylii) numer ten poprzedza się prefiksem C.I. lub CI (np. CI 15510). W przypadku użycia niewłaściwej czcionki skrót ten może być mylnie odebrany jako CL. Szczegółowy rejestr produktów dostępnych na rynku, zawierających dany barwnik jest dołączony do każdej pozycji w indeksie. Wymieniono tam także producentów i główne zastosowania z dołączonymi komentarzami od producentów dla potencjalnych przyszłych klientów.
Spis numerów kolorów.
Numery CI są grupowane do zakresów według chemicznej struktury barwników:

</doc>
<doc id="2092916" url="https://pl.wikipedia.org/wiki?curid=2092916" title="Natura (filozofia)">
Natura (filozofia)

Natura rozumiana jest w filozofii na kilka sposobów:

</doc>
<doc id="2092919" url="https://pl.wikipedia.org/wiki?curid=2092919" title="Phil Thompson">
Phil Thompson

Philip Bernard Thompson (ur. 21 stycznia 1954 w Liverpoolu) – angielski piłkarz występujący na pozycji obrońcy.
Kariera klubowa.
Thompson zawodową karierę rozpoczynał w 1971 roku w Liverpoolu z First Division. W tych rozgrywkach zadebiutował 3 kwietnia 1972 roku w wygranym 3:0 meczu z Manchesterem United. W Liverpoolu spędził 13 lat. W tym czasie zdobył z zespołem siedem mistrzostw Anglii (1973, 1976, 1977, 1979, 1980, 1982, 1983), trzy Puchary Mistrzów (1977, 1978, 1981), dwa Puchary UEFA (1973, 1976), Superpuchar Europy (1977), Puchar Anglii (1974) oraz trzy Puchary Ligi Angielskiej (1981, 1982, 1983).
W 1984 roku Thompson odszedł do Sheffield United z Second Division. W Sheffield spędził dwa lata. W tym czasie rozegrał tam 37 spotkań. W 1986 roku zakończył karierę.
Kariera reprezentacyjna.
W reprezentacji Anglii Thompson zadebiutował 24 marca 1976 roku w wygranym 2:1 towarzyskim meczu z Walią. W 1980 roku został powołany do kadry na Mistrzostwa Europy. Zagrał tam w pojedynkach z Belgią (1:1), Włochami (0:1) oraz Hiszpanią (2:1). Z tamtego turnieju Anglia odpadła po fazie grupowej.
W 1982 roku Thomspon znalazł się w kadrze na mistrzostwa świata. Wystąpił na nich w meczach z Francją (3:1), Czechosłowacją (2:0), Kuwejtem (1:0), RFN (0:0) oraz Hiszpanią (0:0). Tamten mundial Anglia zakończyła na drugiej rundzie. W latach 1976–1982 w drużynie narodowej Thompson rozegrał w sumie 42 spotkania i zdobył 1 bramkę.

</doc>
<doc id="2092937" url="https://pl.wikipedia.org/wiki?curid=2092937" title="Zakochany wilczek">
Zakochany wilczek

Zakochany wilczek (ang. "Alpha and Omega") – amerykański film animowany w technologii 3D z 2010 roku, wydany w Polsce na DVD 9 marca 2011. Film opowiada o dwóch młodych kanadyjskich wilkach – ich naturze, przygodach, oraz o kiełkującej w nich miłości.
Fabuła.
Film opowiada o dwóch młodych wilkach, Kate i Humphreyu, które mieszkają w Kanadzie w Parku Narodowym Jasper. Oboje są członkami tego samego stada, ale zajmują w nim skrajnie różne pozycje: Kate jest córką przywódcy watahy (samca alfa) i jej przeznaczeniem jest bycie jego następcą, podczas gdy Humphrey znajduje się na samym dole hierarchii stada. Pewnego dnia Kate zostaje zmuszona do złączenia się z Garthem, samcem alfa innej watahy, w celu zawarcia pokoju między stadami. Humphrey wie, że nie ma szans z Garthem. Jednak niespodziewanie Kate i Humphrey zostają schwytani przez strażników parkowych i wywiezieni do Parku Narodowego Sawtooth w Idaho w celu powiększenia tamtejszej populacji wilków. Muszą jak najszybciej wrócić do domu, aby zapobiec walce pomiędzy watahami. Jest tylko jeden problem: Kate i Humphrey podczas podróży zakochują się w sobie. A w tym samym czasie Garth zakochuje się w Lilly, siostrze Kate. Kiedy wracają z podróży pełnej przygód zauważają, że Wschodnia i Zachodnia wataha szykują się do wojny – Tony (alfa Wschodniej watahy) wyznaczył czas do pełni księżyca i jeżeli do tego czasu Kate nie wróci – odbierze tereny Winstona (alfy Zachodniej watahy). Kate pośpiesza z Humphreyem by przerwać początkujący bój. Wtedy też Kate postanawia poślubić Gartha by wprowadzić pokój między stadami. Następnego dnia, w czasie przygotowywań do ślubu Humphrey odwiedza Kate by powiedzieć jej, że opuszcza dom i że będzie żyć w samotni. Kate jednak nie zamierzała rezygnować z planowanego małżeństwa, lecz po wahaniach podczas ślubu przyznaje, że zakochała się w Omedze – co bardzo zdenerwowało Tony’ego. Dochodzi w tym czasie do wojny. Zdezorientowana Kate zauważa pędzące w stronę wilków stado karibu. Wszystkim udaje się uciec – tylko Winston i Tony zostają odcięci od reszty. Kate – napotkawszy Humphreya – szuka sposobu na uratowanie przywódców stad, postanawia im pomóc przy pomocy kłody. Udaje im się uratować Winstona i Tony’ego, lecz Kate traci przytomność z powodu kopnięcia w głowę przez karibu. Humphrey pośpiesza jej na ratunek zasłaniając ją swoim ciałem. Gdy stado karibu pobiegło w dal Humphrey uznaje Kate za martwą i zaczyna wyć żałobnie wraz z pozostałymi wilkami. Kate w tym czasie odzyskuje przytomność. Młode wilki po tym zdarzeniu szeptem wyznają sobie miłość – tak oto Kate i Humphrey zostają małżeństwem, tak samo jak Garth i Lilly.
Wersja polska.
Wersja polska: Start International Polska
Reżyseria: Elżbieta Kopocińska
Tekst polski: Anna Niedźwiecka-Medek
Dźwięk i montaż: Janusz Tokarzewski
Kierownictwo produkcji: Elżbieta Araszkiewicz
W wersji polskiej udział wzięli:
W pozostałych rolach:

</doc>
<doc id="2092943" url="https://pl.wikipedia.org/wiki?curid=2092943" title="Annette Messager">
Annette Messager

Annette Messager (ur. 30 listopada 1943 w Berck) – francuska artystka.
Studiowała w École nationale supérieure des arts décoratifs w Paryżu, debiutowała w 1970 roku pracą "Collections".
Zajmuje się tworzeniem instalacji, w swojej twórczości wykorzystuje również fotografię, haft, malarstwo. Reprezentowała Francję na 51. Międzynarodowej Wystawie Sztuki w Wenecji w 2005 roku, za pokazaną instalację Casino otrzymała nagrodę Złotego Lwa. We wrześniu 2010 roku została otwarta jej największa indywidualna wystawa w Zachęcie Narodowej Galerii Sztuki w Warszawie.

</doc>
<doc id="2092952" url="https://pl.wikipedia.org/wiki?curid=2092952" title="Petr Konečný">
Petr Konečný

Petr Konečný (wym. ; ur. 16 lutego 1975 w Ołomuńcu) – czeski siatkarz grający na pozycji środkowego; reprezentant Czech.
Kariera klubowa.
W latach 1992–1998 był zawodnikiem czeskiego klubu VK Dukla Liberec, z którym w 2005 roku zdobył Puchar Czech. Następnie przez jeden sezon grał w belgijskim zespole VC Bilzen. W 1999 roku wyjechał do Austrii, gdzie trafił do klubu Volleyball Team Tirol. W sezonie 2001/2002 zdobył wicemistrzostwo Austrii. W 2003 roku przeszedł do francuskiego klubu Arago de Sète, z którym doszedł do finału mistrzostw Francji. Od 2008 roku jest zawodnikiem Tours VB.
Sukcesy klubowe.
Mistrzostwo Francji:
Mistrzostwo Austrii:
Puchar Francji:
Puchar Czech:

</doc>
<doc id="2092956" url="https://pl.wikipedia.org/wiki?curid=2092956" title="Petr Konecny">
Petr Konecny



</doc>
<doc id="2092961" url="https://pl.wikipedia.org/wiki?curid=2092961" title="Dąb dwubarwny">
Dąb dwubarwny

Dąb dwubarwny ("Quercus bicolor" Willd.) – gatunek roślin z rodziny bukowatych ("Fagaceae" Dumort.). Występuje naturalnie w Występuje naturalnie w Kanadzie (w prowincjach Nowa Szkocja, Ontario i Quebec) oraz Stanach Zjednoczonych (w Alabamie, Connecticut, Dystrykcie Kolumbii, Delaware, Iowa, Illinois, Indianie, Kansas, Kentucky, Massachusetts, Marylandzie, Maine, Michigan, Minnesocie, Missouri, Karolinie Północnej, Nebrasce, New Hampshire, New Jersey, stanie Nowy Jork, Ohio, Pensylwanii, Rhode Island, Karolinie Południowej, Tennessee, Wirginii, Vermoncie, Wisconsin i Wirginii Zachodniej). Ponadto bywa uprawiany. 
Biologia i ekologia.
Rośnie w wilgotnych lasach oraz na brzegach rzek. Występuje na wysokości do 1000 m n.p.m. Najlepiej rośnie na suchym, żyznym, lekkim i dobrze przepuszczalnym podłożu. Preferuje gleby o odczynie obojętnym. Lubi stanowiska na pełnym nasłonecznieniu lub w półcieniu. Charakteryzuje się szybkim tempem wzrostu. Dożywa wieku około 300–350 lat.
Zastosowanie.
Niektóre plamiona Indian używały tego gatunku w medycynie tradycyjnej, zwłaszcza w leczeniu złamań i cholery. Obecnie ma zastosowanie jako roślina ozdobna oraz surowiec drzewny.

</doc>
<doc id="2092969" url="https://pl.wikipedia.org/wiki?curid=2092969" title="Stanisław Płatek">
Stanisław Płatek

Stanisław Bogumił Płatek (ur. 5 lutego 1951 w Katowicach) – polski górnik, działacz związkowy, jeden z przywódców strajku w Kopalni Węgla Kamiennego „Wujek” w 1981.
Życiorys.
Absolwent Technikum Górniczego dla Pracujących w Katowicach (1979). Rok wcześniej wstąpił do PZPR, z której odszedł w 1981.
Od 1973 pracował w KWK „Wujek” w Katowicach. We wrześniu 1980 znalazł się wśród założycieli struktur NSZZ „Solidarność” w tym zakładzie. Pełnił funkcję sekretarza komisji rewizyjnej zakładowej organizacji związku. Gdy po wprowadzeniu 13 grudnia 1981 stanu wojennego w kopalni tej doszło do strajku, Stanisław Płatek został przewodniczącym komitetu strajkowego. W trakcie zbrojnej pacyfikacji z 16 grudnia został ranny.
Po zatrzymaniu internowany, następnie tymczasowo aresztowany. 9 lutego 1982 skazany wyrokiem Sądu Śląskiego Okręgu Wojskowego we Wrocławiu na karę 4 lat pozbawienia wolności i 3 lata pozbawienia praw publicznych (był to najwyższy wyrok w procesie przywódców strajku). Zwolniono go w maju 1983, amnestionowano w sierpniu tego samego roku. Po przemianach politycznych wyrok ten został uchylony decyzją Izby Wojskowej Sądu Najwyższego z 18 grudnia 1992.
Po opuszczeniu zakładu karnego Stanisław Płatek współpracował z podziemną „Solidarnością”, zajmował się też dystrybucją pism niezależnych. Do 1993 pracował w klubie sportowym i spółce prawa handlowego w Tarnowskich Górach. Powrócił następnie do KWK „Wujek”, gdzie był zatrudniony do czasu przejścia w 2006 na emeryturę. Działał także ponownie w strukturach związkowych, m.in. jako wiceprzewodniczący regionalnej komisji rewizyjnej Regionu Śląsko-Dąbrowskiego.
W latach 90. przewodniczył Społecznemu Komitetowi Pamięci Górników KWK „Wujek” Poległych 16 grudnia 1981. W 2000 stanął na czele zarządu krajowego Związku Więźniów Politycznych Okresu Stanu Wojennego.
Odznaczenia i wyróżnienia.
Odznaczony Krzyżem Kawalerskim (1993) i Oficerskim (2007) Orderu Odrodzenia Polski. W 2021 został laureatem nagrody honorowej „Świadek Historii” przyznanej przez Instytut Pamięci Narodowej. W 2015 otrzymał Krzyż Wolności i Solidarności.

</doc>
<doc id="2092971" url="https://pl.wikipedia.org/wiki?curid=2092971" title="Naked bike">
Naked bike

Naked bike (z ang. "nagi motocykl") – kategoria motocykli.
Są one pozbawione owiewek (w tym również szyby), które szczelnie zasłaniają silnik. Charakteryzują się bardziej odprężoną pozycją kierowcy. Ich stylistyka nawiązuje do klasycznych motocykli. Ze względu na brak owiewek są również potocznie nazywane „golasami”.
Linki zewnętrzne.
Polskie forum poświęcone „golasom”

</doc>
<doc id="2092978" url="https://pl.wikipedia.org/wiki?curid=2092978" title="André Favory">
André Favory

André Favory (ur. 9 marca 1888 w Paryżu, zm. 5 lutego 1937 tamże) – francuski malarz, rysownik, pastelista i ilustrator.
Studiował w Académie Julian w 1912, początkowo uległ wpływom kubistów i fowistów, stopniowo ewoluując w stronę realizmu. Na jego twórczość wpływ miał udział w I wojnie światowej i malarstwo Petera Paula Rubensa, które poznał w czasie podróży do Brukseli w 1920 roku.
André Favory malował głównie akty kobiece odznaczające się zmysłowym i lirycznym stylem. Tworzył też inspirowane twórczością Paula Cézanne`a pejzaże Quercy i Prowansji. Wystawiał systematycznie w salonach Paryża i Brukseli, m.in. w Salonie Jesiennym (1921-1923) i Salon des Tuileries (1923-1924). Szczytową popularność uzyskał w 1920 roku, gdy jego prace były prezentowane w galeriach Amsterdamu, Nowego Jorku i Tokio. Artysta zajmował się także ilustrowaniem książek, m.in. "L'Éducation sentimentale (Szkoła uczuć)" Gustawa Flauberta (1924) i "Ouvert la nuit" Paula Moranda (1924) i "Les Poèmes de l'humour triste" Jules'a Supervielle (1919).
Karierę artysty przerwała poważna i prowadząca do paraliżu choroba, przestał malować ok. 1927 roku i zmarł pięć lat później. Jego dorobek w większości znajduje się muzeach i galeriach francuskich m.in. w Musée d’Art Moderne de la Ville de Paris.

</doc>
<doc id="2092982" url="https://pl.wikipedia.org/wiki?curid=2092982" title="Mano Menezes">
Mano Menezes

Mano Menezes, właśc. Luiz Antônio Venker de Menezes (ur. 11 czerwca 1962 w Passo do Sobrado) – brazylijski trener i piłkarz.

</doc>
<doc id="2093003" url="https://pl.wikipedia.org/wiki?curid=2093003" title="Marco Branca">
Marco Branca

Marco Branca (ur. 6 stycznia 1965 w Grosseto) – włoski piłkarz, występujący podczas kariery na pozycji napastnika.
Kariera klubowa.
Karierę piłkarską Marco Branca rozpoczął w czwartoligowym US Grosseto w 1981 roku. W 1982 roku przeszedł do pierwszoligowego Cagliari Calcio. Z Cagliari spadł do Serie B w 1983 roku. Dopiero w trzecim sezonie w Cagliari Branca zdołał zadebiutować w lidze. Dobra gra w klubie z Sardynii zaowocowała do pierwszoligowego Udinese Calcio. W następnym sezonie trafił do Sampdorii, z którą zdobył Puchar Włoch w 1988 roku. W Sampdorii Branca był rezerwowym i po sezonie powrócił do Udinese, które w międzyczasie spadło do Serie B. Z Udinese grał przez dwa sezony i awansował do Serie A w 1989 roku. Dobry w wykonaniu Branki sezon 1989-1990 zaowocował powrotem do Sampdorii. Z Sampdorią zdobył mistrzostwo Włoch 1991.
Przed następnym sezonem Branca został sprzedany do Fiorentiny. W klubie z Florencji grał tylko przez sezon i przed następnym sezonem powrócił do Udinese. W Udinese Branca grał bardzo dobrze, zwłaszcza w sezonie 1993–1994, gdy strzelił 14 bramki. Dobra gra nie pomogła uchronić Udinese przed spadkiem do Serie B. W 1994 roku przeszedł do Parmy. Z Parmą zdobył Puchar UEFA oraz dotarł do finału Pucharu Włoch w 1995 roku. Sezon 1995–1996 rozpoczął w AS Roma, jednak po rozegraniu 7 meczów i strzeleniu 2 bramek został sprzedany do Interu Mediolan, w ramach wymiany za Marco Delvecchio.
W Interze zadebiutował 19 listopada 1995 w wygranym 2-1 meczu z Udinese. W sezonie 1995-96 dotarł z Interem do finału Puchar UEFA, gdzie Inter przegrał z FC Schalke 04. W sezonie 1997-1998 Branca wystąpił 23 meczach i strzelił 17 bramek, będąc najlepszym strzelcem zespołu. W następnym sezonie Branca stracił miejsce w składzie i połowie sezonu odszedł do drugoligowego angielskiego Middlesbrough F.C. Jego bilans w Interze to 70 meczów (52 w lidze, 7 w Pucharze UEFA i 11 w Pucharze Włoch) i strzelił 25 bramek (23 w lidze, 1 bramkę w Pucharze UEFA i Pucharze Włoch). Z Middlesbrough awansował do Premier League w 1998 roku. W Middlesbrough półtora roku. W latach 1999-2000 występował w szwajcarskim FC Luzern. Karierę zakończył w drugoligowej Monzy w 2001 roku.
Kariera reprezentacyjna.
W 1996 roku Marco Branca znajdował się w szerokiej 30-osobowej kadrze reprezentacji Włoch na Mistrzostwa Europy 1996. Ostatecznie nie znalazł się w ostatecznej 22-osobowej kadrze na Euro 96. W tym samym roku został powołany do kadry U-23 na Igrzyska Olimpijskie, jako jeden z trzech starszych graczy. Na turnieju w Atlancie wystąpił we wszystkich trzech meczach z Meksykiem, Ghaną i Koreą Południową, w których strzelił wszystkie 4 bramki dla Włoch.
Kariera dyrektorska.
Po zakończeniu kariery piłkarskiej Marco Branca został działaczem piłkarskim. Od 2003 roku jest dyrektorem sportowym Interu Mediolan.

</doc>
<doc id="2093004" url="https://pl.wikipedia.org/wiki?curid=2093004" title="Egzekucje w ogrodach sejmowych">
Egzekucje w ogrodach sejmowych

Egzekucje w ogrodach sejmowych – zbiorowe egzekucje przeprowadzane przez okupantów niemieckich na terenie tzw. ogrodów sejmowych w Warszawie. Jesienią 1939 roku na tyłach budynków Sejmu RP rozstrzelano kilkuset Polaków – przede wszystkim przedstawicieli warszawskiej inteligencji. Egzekucje w ogrodach sejmowych poprzedziły zbrodnię w Palmirach.
Pierwsze zbrodnie okupanta.
W nazistowskich planach likwidacji polskiej inteligencji Warszawa zajmowała miejsce szczególne. Stolica stanowiła bowiem centrum polskiego życia politycznego, intelektualnego i kulturalnego. Znajdowało się tu m.in. ponad 900 szkół i uczelni różnych typów i stopni, około 200 muzeów, archiwów, bibliotek, sal teatralnych i kinowych oraz ponad 900 świątyń różnych wyznań. W Warszawie ukazywało się ponad 50% ogólnokrajowego nakładu czasopism, a liczba wykładowców wyższych uczelni i studentów stanowiła ok. 40% w skali całego kraju.
W ślad za regularnymi formacjami Wehrmachtu do Warszawy wkroczyła 1 października 1939 tzw. Einsatzgruppe IV (dowódca: SS-Brigadeführer Lothar Beutel) – specjalna grupa operacyjna (Einsatzgruppen) niemieckiej policji bezpieczeństwa i służby bezpieczeństwa, której zadaniem było „zwalczanie wszystkich wrogich Rzeszy i Niemcom elementów na tyłach walczących wojsk” oraz „ujęcie osób niepewnych pod względem politycznym”, zwłaszcza tych, których nazwiska figurowały w tzw. "Sonderfahndungsbuch Polen". Funkcjonariusze EG IV od pierwszych dni okupacji dokonywali w Warszawie licznych rewizji i masowych aresztowań, wymierzonych przede wszystkim w przedstawicieli szeroko rozumianej „polskiej warstwy przywódczej”. Między innymi, już 2 października aresztowano kilkuset Polaków (głównie z kręgów inteligencji), których w charakterze zakładników osadzono na Pawiaku. 8 października aresztowano 354 warszawskich księży i nauczycieli, gdyż władze okupacyjne uznały, iż ze względu na postawę „pełną polskiego szowinizmu” stanowią oni dla Niemców „olbrzymie zagrożenie”. Rozpoczęły się także masowe aresztowania Żydów. Rychło zapełniły się warszawskie więzienia i areszty – Pawiak, areszt śledczy przy ul. Daniłowiczowskiej, więzienie mokotowskie oraz piwnice ministerstwa wyznań religijnych i oświecenia publicznego przy alei Szucha 25, gdzie ulokowana została siedziba Sicherheitspolizei.
Wielu aresztowanych zostało wywiezionych do niemieckich obozów koncentracyjnych, gdzie przeżył tylko znikomy procent. Ponadto od pierwszych dni okupacji w Warszawie i na terenach podmiejskich dochodziło do licznych mordów na Polakach i Żydach. Część spośród tych egzekucji była przeprowadzana jawnie. W formie plakatów, obwieszczeń w Dzienniku Urzędowym lub anonsów prasowych władze niemieckie informowały o rozstrzelaniu wymienionych imiennie Polaków lub Żydów, których aresztowano wcześniej pod takimi zarzutami jak: posiadanie broni, znieważenie żołnierzy niemieckich, zrywanie niemieckich plakatów i obwieszczeń itp.
Egzekucje w ogrodach sejmowych.
Przedstawicieli „polskiej warstwy przywódczej” Niemcy rozstrzeliwali natomiast w tajemnicy. Pierwszym miejscem, w którym w ramach tzw. "Intelligenzaktion" przeprowadzano potajemne egzekucje mieszkańców Warszawy stały się tereny tzw. ogrodu sejmowego – położonego na tyłach budynków sejmowych, na stokach skarpy wiślanej. Egzekucje w ogrodach sejmowych przeprowadzane były przez okupantów od października 1939 do kwietnia 1940, choć ich największe nasilenie przypadło na jesień 1939.
W pojedynczych egzekucjach na terenie ogrodów sejmowych mordowano zwykle nie więcej jak kilka, kilkanaście osób. Ofiary zmuszano do uklęknięcia (nie wiążąc im rąk, ani nie zasłaniając oczu), po czym rozstrzeliwano ogniem broni maszynowej. Ciała zamordowanych początkowo zakopywano na terenie ogrodów, a później w ramach akcji zacierania śladów zbrodni palono lub wywożono w nieznanym kierunku. Egzekucji dokonywali niemieccy policjanci z 301 batalionu "Schutzpolizei", zakwaterowanego w budynkach Sejmu, a także żołnierze 1. pułku kawalerii SS ("1. SS-Totenkopf-Reiterstandarte"). Ogólny nadzór nad przebiegiem akcji eksterminacyjnej sprawował natomiast SS-Standartenführer Josef Meisinger – dowódca Einsatzgruppe IV, pełniący od połowy listopada 1939 funkcję komendanta SD i policji bezpieczeństwa (KdS) w dystrykcie warszawskim Generalnego Gubernatorstwa.
Nie udało się ustalić dokładnej liczby ofiar egzekucji w ogrodach sejmowych. Janusz Gumkowski oceniał liczbę zamordowanych na co najmniej tysiąc, opierając się przy tym na zeznaniach świadków, złożonych podczas powojennego procesu władz dystryktu warszawskiego. Z kolei Maria Wardzyńska ocenia liczbę ofiar na około kilkaset osób. Istnieją hipotezy, iż to właśnie w ogrodach sejmowych zamordowano jesienią 1939 przedwojennego prezydenta Warszawy Stefana Starzyńskiego, choć większość historyków (m.in. Marian Marek Drozdowski i Władysław Bartoszewski) odrzuca je jako mało prawdopodobne.
Egzekucji urządzanych w centrum milionowego miasta nie dało się na dłuższą metę utrzymać w tajemnicy. W rezultacie, od grudnia 1939 roku Niemcy rozstrzeliwali mieszkańców stolicy w podwarszawskich lasach – przede wszystkim w okolicach Palmir.
Upamiętnienie.
Ofiary egzekucji w ogrodach sejmowych upamiętnia wolno stojąca tablica Tchorka, którą zainstalowano w latach 50. XX wieku.

</doc>
<doc id="2093009" url="https://pl.wikipedia.org/wiki?curid=2093009" title="Rishod Sobirov">
Rishod Sobirov

Rishod Rashidovich Sobirov (ur. 11 września 1986) – uzbecki judoka, brązowy medalista olimpijski, dwukrotny mistrz świata.
Największym sukcesem zawodnika jest brązowy medal igrzysk olimpijskich z Pekinu w kategorii do 60 kg. Sobirov powtórzył swój sukces 4 lata później, zdobywając brązowy medal w Londynie. Jest dwukrotnym mistrzem świata w swojej kategorii.
W 2010 roku zdobył złoty medal igrzysk azjatyckich w Kantonie (w kategorii do 60 kilogramów).
W 2016 roku zdobył złoty medal igrzysk olimpijskich w Rio de Janeiro (w kategorii do 66 kilogramów).

</doc>
<doc id="2093023" url="https://pl.wikipedia.org/wiki?curid=2093023" title="Aspekt (filozofia)">
Aspekt (filozofia)

Aspekt – pojęcie filozoficzne. Aspekt rozumiany jest w filozofii:

</doc>
<doc id="2093025" url="https://pl.wikipedia.org/wiki?curid=2093025" title="Keiji Suzuki">
Keiji Suzuki

 – japoński judoka, złoty medalista olimpijski, dwukrotny mistrz świata.
Największym sukcesem zawodnika jest złoty medal igrzysk olimpijskich z Aten w kategorii powyżej 100 kg oraz dwukrotne mistrzostwo świata - w Osace w 2003 roku w kategorii open oraz w Kairze w 2005, w kat. do 100 kilogramów. Zajął trzynaste miejsce na igrzyskach olimpijskich w Pekinie.

</doc>
<doc id="2093035" url="https://pl.wikipedia.org/wiki?curid=2093035" title="Dąbrowice Kujawskie">
Dąbrowice Kujawskie

Dąbrowice Kujawskie – wąskotorowy przystanek osobowy w mieście Dąbrowice, w powiecie kutnowskim, w województwie łódzkim, w Polsce. Został wybudowany w 1914 roku przez okupacyjne wojska niemieckie razem z linią kolejową z Boniewa do Krośniewic.

</doc>
<doc id="2093046" url="https://pl.wikipedia.org/wiki?curid=2093046" title="Gorzkowice Wąskotorowe">
Gorzkowice Wąskotorowe

Gorzkowice Wąskotorowe – dawna wąskotorowa stacja kolejowa w Gorzkowicach, w województwie łódzkim, w Polsce.

</doc>
<doc id="2093052" url="https://pl.wikipedia.org/wiki?curid=2093052" title="Friedebert Tuglas">
Friedebert Tuglas

Friedebert Tuglas (ur. 2 marca 1886 w miejscowości Ahja, zm. 15 kwietnia 1971 w Tallinnie) - estoński pisarz, tłumacz i krytyk literacki. Wprowadził do literatury estońskiej impresjonizm i symbolizm.
Urodził się jako syn rzemieślnika (stolarza). W latach 1904-1905 uczęszczał do gimnazjum Hugo Treffnera w Tartu. Brał udział w rewolucji 1905 r., za co został na krótko uwięziony. W 1906 wyjechał na emigrację. Początkowo mieszkał w Finlandii, potem w Niemczech, we Francji. Podróżował również do Szwajcarii, Włoszech, Hiszpania i Belgii. Do ojczystej Estonii wrócił dopiero w 1917 r.
W okresie międzywojennym Tuglas był jedną z najważniejszych postaci życia literackiego w Estonii. Początkowo związany był z ruchem młodoestońskim. Później zbliżył się do grupy literackiej Siuru. Był jednym z założycieli Związku Pisarzy Estońskich (1922) i w latach 1922, 1925-1927, 1937-1939 pełnił w nim funkcję przewodniczącego. Był wydawcą i redaktorem pism literackich "Odamees", "Ilo" i "Tarapita". Założył również ukazujące się do dzisiaj "Looming", jeden z najważniejszych estońskich periodyków literackich (1923).
Twórczość Tuglasa obejmuje dwie powieści ("Felix Ormusson", wyd. 1915 oraz "Väike Illimar", wyd. 1937), liczne opowiadania, reportaże, wspomnienia i zapiski z podróży (do Hiszpanii, Afryki Północnej, Norwegii), teksty krytycznoliterackie oraz naukowe, jak również pamiętniki.
W 1946 r. Tuglas został uhonorowany tytułem Pisarza Ludowego Estońskiej Socjalistycznej Republiki Radzieckiej. W tym samym roku został członkiem korespondencyjnym sowieckiej Estońskiej Akademii Nauk. Później utracił jednak życzliwość komunistycznych władz republiki, został pozbawiony praw obywatelskich oraz wykluczony ze wszystkich instytucji publicznych, w tym także ze Związku Pisarzy Estońskich, z którego został usunięty w 1950 r.
Tuglas zmarł w Tallinnie w 1971 r. w wieku 85 lat, wkrótce po ukończeniu swych wspomnień, uznawanych za główne dzieło jego pisarskiej działalności. W tym samym roku w Tallinnie otwarto muzeum poświęcone życiu i twórczości pisarza. Ustanowiono również nagrodę literacką im. Friedeberta Tuglasa, która 2 marca każdego roku, w dniu urodzin pisarza, przyznawana jest dla autorów najlepszych opowiadań estońskich, które ukazały się w poprzednim roku kalendarzowym.
Tuglas tłumaczył na język estoński literaturę rosyjską i fińską; przetłumaczył m.in. większość tekstów Aino Kallas na język estoński.

</doc>
<doc id="2093061" url="https://pl.wikipedia.org/wiki?curid=2093061" title="AZS Olsztyn w sezonie 2004/2005">
AZS Olsztyn w sezonie 2004/2005



</doc>
<doc id="2093062" url="https://pl.wikipedia.org/wiki?curid=2093062" title="Dualizm antropologiczny">
Dualizm antropologiczny

Dualizm antropologiczny – stanowisko w filozofii człowieka, analogiczne do dualizmu ontologicznego w filozofii bytu, według którego człowiek jest jednością (zespołem) dwóch odmiennych, różnych od siebie substancji. W historii filozofii i nauki sformułowano wiele odmian dualizmu antropologicznego.
Platon był pierwszym filozofem dualistą antropologicznym. Wyraźnie przeciwstawił sobie duszę i ciało, choć człowiek był dla niego bardziej duszą niż ciałem.
Kartezjusz rozumiał ciało i umysł jako odrębne substancje, substancję duchową (u Kartezjusza "res cogitans") i substancję materialną ("res extensa").
Dzisiaj formułuje się też stanowiska dualistyczne w filozofii umysłu.

</doc>
<doc id="2093065" url="https://pl.wikipedia.org/wiki?curid=2093065" title="Jeżów (stacja kolejowa)">
Jeżów (stacja kolejowa)

Jeżów – wąskotorowa stacja kolejowa w mieście Jeżów, w powiecie brzezińskim, w województwie łódzkim, w Polsce. Obsługuje ruch turystyczny. Zachował się stary budynek stacji, drewniane latarnie oraz mały peron razem z kilkoma starymi drzewami.

</doc>
<doc id="2093068" url="https://pl.wikipedia.org/wiki?curid=2093068" title="HMS Havock">
HMS Havock

Sześć okrętów Royal Navy nosiło lub miało nosić nazwę HMS Havock:

</doc>
<doc id="2093073" url="https://pl.wikipedia.org/wiki?curid=2093073" title="Aleš Holubec">
Aleš Holubec

Aleš Holubec (wym. ; ur. 13 marca 1984 w Opawie) – czeski siatkarz, grający na pozycji środkowego, reprezentant Czech. 
Kariera klubowa.
W latach 1999–2000 grał w juniorskiej sekcji Dukli Liberec, a w latach 2000–2002 w juniorskiej sekcji Hradec Kralove.
Karierę seniorską rozpoczął w 2002 roku w zespole Extraligi – VK Opava. Następnie przeszedł do klubu Aero Odolena Voda (od 2004 roku pod nazwą VK Kladno), z którym zdobył dwa mistrzostwa (w 2004 i 2005 roku) i wicemistrzostwo Czech (w 2006 roku).
W 2006 roku wyjechał do Belgii i trafił do Noliko Maaseik, gdzie spędził trzy sezony. W 2008 i 2009 roku zdobył mistrzostwo Belgii, a w latach 2007–2009 – Puchar Belgii.
W sezonie 2009/2010 przeniósł się do francuskiej drużyny {Tours VB. Od 2010 roku był zawodnikiem beniaminka Ligue A – UGS Nantes-Rezé. Od sezonu 2017/2018 do 2019/2020 występował w drużynie Dukla Liberec. Sezon 2020/2021 rozpocznie w klubie , w którym grał 17 lat temu.
Sukcesy klubowe.
Puchar Czech:
Mistrzostwo Czech:
Superpuchar Belgii:
Puchar Belgii:
Mistrzostwo Belgii:
Puchar CEV:
Puchar Francji:
Mistrzostwo Francji:
Sukcesy reprezentacyjne.
Liga Europejska:

</doc>
<doc id="2093094" url="https://pl.wikipedia.org/wiki?curid=2093094" title="Fedoriwka">
Fedoriwka



</doc>
<doc id="2093097" url="https://pl.wikipedia.org/wiki?curid=2093097" title="Hirnyk">
Hirnyk

ukr. Гірник – górnik
Miejscowości na Ukrainie

</doc>
<doc id="2093099" url="https://pl.wikipedia.org/wiki?curid=2093099" title="Jurjiwka">
Jurjiwka



</doc>
<doc id="2093100" url="https://pl.wikipedia.org/wiki?curid=2093100" title="Ales Holubec">
Ales Holubec



</doc>
<doc id="2093101" url="https://pl.wikipedia.org/wiki?curid=2093101" title="Marek Uleryk">
Marek Uleryk

Marek Uleryk (ur. 6 stycznia 1975 w Żninie, zm. 10 kwietnia 2010 w Smoleńsku) – chorąży Biura Ochrony Rządu (BOR).
Życiorys.
Wychował się w Dziewierzewie. Był skoczkiem spadochronowym WKS Zawisza Bydgoszcz, zdobywając dwukrotnie tytuł mistrza Polski w wieloboju spadochronowym. Był instruktorem spadochroniarstwa i oddał około tysiąca skoków. W BOR służył od 1 września 2003 roku. Początkowo pilnował Pałacu Prezydenckiego, później krótko służył w ochronie prezydentów Aleksandra Kwaśniewskiego i Lecha Kaczyńskiego, następnie powierzono mu dbanie o bezpieczeństwo małżonki prezydenta Marii Kaczyńskiej.
Zginął 10 kwietnia 2010 w katastrofie polskiego samolotu Tu-154M w Smoleńsku w drodze na obchody 70. rocznicy zbrodni katyńskiej.
Pośmiertnie awansowany na pierwszy stopień oficerski podporucznika Biura Ochrony Rządu, odznaczony „Honorową Odznaką BOR” i Krzyżem Kawalerskim Orderu Odrodzenia Polski. 21 kwietnia 2010 roku został pochowany z honorami wojskowymi na cmentarzu parafii pw. św. Jakuba Apostoła w Dziewierzewie.
1 września 2016 został patronem Zespołu Szkół w Dziewierzewie koło Kcyni.

</doc>
<doc id="2093104" url="https://pl.wikipedia.org/wiki?curid=2093104" title="Sobota (stacja kolejowa)">
Sobota (stacja kolejowa)

Sobota – dawna wąskotorowa stacja kolejowa w Sobocie, w województwie łódzkim, w Polsce.

</doc>
<doc id="2093106" url="https://pl.wikipedia.org/wiki?curid=2093106" title="Wiktar Kakouka">
Wiktar Kakouka

Wiktar Fiodarawicz Kakouka (, , "Wiktor Fiodorowicz Kakowka"; ur. 15 stycznia 1949) – białoruski polityk, w latach 1990–1995 deputowany do Rady Najwyższej Białoruskiej SRR/Rady Najwyższej Republiki Białorusi XII kadencji; członek Opozycji BNF – frakcji parlamentarnej partii Białoruski Front Ludowy ("Biełaruski Narodny Front"), o charakterze antykomunistycznym i niepodległościowym.
Życiorys.
Ukończył Leningradzki Uniwersytet Państwowy. Pracował jako inżynier technolog w Nowopołockiej Fabryce „Izmieritiel”. W 1990 roku został wybrany na deputowanego ludowego do Rady Najwyższej Białoruskiej SRR z Nowopołockiego-Industrialnego Okręgu Wyborczego Nr 176 w obwodzie witebskim. Wchodził w skład Komisji Rady Najwyższej ds. Rozwoju Przemysłu, Energetyki, Transportu, Łączności i Informatyki, Komisji ds. Etyki Deputackiej oraz Komisji Konstytucyjnej (od 20 lipca 1990 roku). Brał udział w opracowaniu i przyjęciu Deklaracji o Państwowej Suwerenności Białorusi, przygotowaniu projektów ustaw na nadzwyczajnej sesji Rady Najwyższej 24–25 sierpnia 1991 roku, w czasie której ogłoszono niepodległość Białorusi.
Po tym, jak doznał na sali obrad zawału mięśnia sercowego, zmuszony był ograniczyć swoje zaangażowanie w działalność Opozycji BNF.
W 2010 roku Zianon Pazniak opisał w swoich wspomnieniach Wiktara Kakoukę z początku lat 90. następująco:

</doc>
<doc id="2093108" url="https://pl.wikipedia.org/wiki?curid=2093108" title="Kasta Squad">
Kasta Squad



</doc>
<doc id="2093109" url="https://pl.wikipedia.org/wiki?curid=2093109" title="Henryk Wejman">
Henryk Wejman

Henryk Wejman (ur. 17 grudnia 1959 w Choszcznie) – polski duchowny rzymskokatolicki, profesor nauk teologicznych, biskup pomocniczy szczecińsko-kamieński od 2014.
Życiorys.
Urodził się 17 grudnia 1959 w Choszcznie. Brat księdza Grzegorza Wejmana, historyka Kościoła. W latach 1974–1978 kształcił się w Liceum Ogólnokształcącym w Choszcznie, uzyskując świadectwo dojrzałości. W 1978 rozpoczął studia filozoficzno-teologiczne w Wyższym Seminarium Duchownym dla diecezji szczecińsko-kamieńskiej w Gościkowie-Paradyżu, które od 1981 kontynuował w Szczecinie. Święcenia prezbiteratu otrzymał 15 kwietnia 1984 w katedrze szczecińskiej przez posługę biskupa Kazimierza Majdańskiego, inkardynowany został do diecezji szczecińsko-kamieńskiej. Studia specjalistyczne w zakresie teologii duchowości odbył w latach 1986–1988 i 1988–1990 na Wydziale Teologii Papieskiego Uniwersytetu Świętego Tomasza z Akwinu. Tamże w 1988 uzyskał licencjat, a w 1990 doktorat nauk teologicznych na podstawie dysertacji "Formazione all’obbedienza sacerdotale alla luce della dottrina del Concilio Vaticano II" ("Formacja do posłuszeństwa kapłańskiego w świetle doktryny Soboru Watykańskiego II"). Pracę doktorską nostryfikował w 1991 na Wydziale Teologii Katolickiego Uniwersytetu Lubelskiego. Habilitację w zakresie teologii duchowości otrzymał w 1997 na Papieskim Wydziale Teologicznym we Wrocławiu na podstawie rozprawy "Miłosierdzie jako istotny element duchowości chrześcijańskiej. Studium z teologii życia wewnętrznego". W 2003 uzyskał tytuł naukowy profesora nauk teologicznych.
Pracował jako wikariusz w parafiach: Chrystusa Króla w Świnoujściu (1984–1985), św. Józefa w Szczecinie (1988–1989) i Najświętszej Maryi Panny Nieustającej Pomocy w Szczecinie (1990). W międzyczasie pełnił funkcje kapelana Szpitala Klinicznego nr 2 w Szczecinie (1988), duszpasterza akademickiego (1988–1989) i służył jako pomoc duszpasterska w parafii św. Stanisława Kostki w Karnicach (1989). W 1991 był proboszczem parafii św. Kazimierza w Szczecinie, a w latach 1991–1993 parafii św. Brata Alberta w Szczecinie. W 1990 piastował stanowisko zastępcy dyrektora Diecezjalnego Domu Rekolekcyjnego. Od 1990 do 1991 był dyrektorem wydziału duszpasterskiego szczecińskiej kurii biskupiej. W 2009 został członkiem rady kapłańskiej i kolegium konsultorów archidiecezji szczecińsko-kamieńskiej. Był współorganizatorem I synodu metropolii szczecińsko-kamieńskiej. W 2008 został mianowany kanonikiem gremialnym Szczecińskiej Kapituły Katedralnej, a w 2013 otrzymał godność kapelana Jego Świątobliwości.
W latach 1993–1998 był ojcem duchownym w Arcybiskupim Wyższym Seminarium Duchownym w Szczecinie. Podjął wykłady i seminaria z teologii duchowości w szczecińskim seminarium duchownym i w szczecińskiej filii Instytutu Studiów nad Rodziną Akademii Teologii Katolickiej. W latach 1998–1999 zajmował stanowisko profesora nadzwyczajnego w Instytucie Filozofii Uniwersytetu Szczecińskiego, gdzie prowadził wykłady z ontologii i z historii filozofii średniowiecznej. W latach 1999–2003 był zatrudniony jako profesor nadzwyczajny na Wydziale Teologicznym Uniwersytetu im. Adama Mickiewicza w Poznaniu, sprawując tamże urząd prodziekana ds. sekcji zamiejscowych i prowadząc zajęcia z teologii duchowości. W 2004 powrócił na Wydział Teologiczny Uniwersytetu Szczecińskiego, gdzie otrzymał stanowisko profesora zwyczajnego i podjął wykłady z teologii duchowości. W 2004 został kierownikiem Katedry Teologii Moralnej i Duchowości, a w 2012 objął urząd dziekana Wydziału Teologicznego.
Wszedł w skład Polskiego Stowarzyszenia Teologów Duchowości, Polskiego Towarzystwa Teologicznego i Komisji Bioetycznej Pomorskiego Uniwersytetu Medycznego. Został ekspertem Państwowej Komisji Akredytacyjnej i Uczelnianej Komisji Akredytacyjnej. Jego zainteresowania naukowe dotyczą: relacji między alternatywnymi ruchami religijnymi a duchowością chrześcijańską, doświadczeń religijnych i mistycznych człowieka, zastosowania metod właściwych fenomenologii do teologii duchowości, duchowości miłosierdzia, a także komplementarności duchowości stanów życia w Kościele.
22 listopada 2014 papież Franciszek mianował go biskupem pomocniczym archidiecezji szczecińsko-kamieńskiej ze stolicą tytularną Siniti. Święcenia biskupie otrzymał 20 grudnia 2014 w bazylice archikatedralnej św. Jakuba Apostoła w Szczecinie. Udzielił mu ich arcybiskup Celestino Migliore, nuncjusz apostolski w Polsce, któremu asystowali Andrzej Dzięga, arcybiskup metropolita szczecińsko-kamieński, i Grzegorz Kaszak, biskup diecezjalny sosnowiecki. Jako zawołanie biskupie przyjął słowa „"Servire Deo Misericordiae"” ("Służyć Bogu Miłosierdzia").
W Konferencji Episkopatu Polski został przewodniczącym Zespołu ds. Dialogu ze Wspólnotą Kościelną Adwentystów Dnia Siódmego oraz Zespołu ds. Stypendiów Naukowych i Językowych, a także delegatem ds. Egzorcystów w Polsce i członkiem Rady Naukowej.

</doc>
<doc id="2093110" url="https://pl.wikipedia.org/wiki?curid=2093110" title="Peter Withe">
Peter Withe

Peter Withe (ur. 30 sierpnia 1951 w Liverpoolu) – były angielski piłkarz występujący na pozycji napastnika. Trener piłkarski.
Kariera klubowa.
Withe seniorską karierę rozpoczynał w 1970 roku w klubie Southport z Fourth Division. W 1971 roku przeniósł się do Barrow, również grającego w Fourth Division. W 1972 roku wyjechał do Republiki Południowej Afryki, gdzie został graczem zespołu Port Elizabeth City. W 1973 roku odszedł do innej południowoafrykańskiej drużyny, Arkadii Shepherds.
W 1973 roku Withe powrócił również do Anglii, gdzie podpisał kontrakt z Wolverhampton Wanderers z First Division. W tych rozgrywkach zadebiutował 9 marca 1974 roku w wygranym 3:1 meczu z Ipswich Town. W Wolverhampton Withe rozegrał 17 spotkań i zdobył 3 bramki.
W 1975 roku przeszedł do amerykańskiego Portland Timbers. W tym samym roku wywalczył z nim wicemistrzostwo rozgrywek NASL. W sierpniu 1975 roku trafił do angielskiego Birmingham City z First Division. Pierwszy ligowy mecz zaliczył tam 30 sierpnia 1975 roku przeciwko Ipswich Town (2:4).
We wrześniu 1976 roku Withe został sprzedany do Nottingham Forest z Second Division. W 1977 roku awansował z nim do First Division. W 1978 roku zdobył z nim mistrzostwo Anglii oraz Puchar Ligi Angielskiej. W 1978 roku odszedł do Newcastle United, występującego w Second Division. Spędził tam kolejne dwa lata.
W 1980 roku Withe trafił do Aston Villi (First Division). W 1981 roku zdobył z nią mistrzostwo Anglii, a także został królem strzelców First Division. W 1982 roku zwyciężył z zespołem w rozgrywkach Pucharu Mistrzów, a rok później wygrał z nim Superpuchar UEFA.
W 1985 roku Withe przeszedł do Sheffield United. W 1987 roku był stamtąd wypożyczony do Birmingham City. W 1989 roku został graczem zespołu Huddersfield Town, gdzie w 1990 roku zakończył karierę.
Kariera reprezentacyjna.
W reprezentacji Anglii Withe zadebiutował 12 maja 1981 roku w przegranym 0:1 towarzyskim meczu z Brazylią. W 1982 roku został powołany do kadry na mistrzostwa świata. Nie zagrał jednak na nich w żadnym pojedynku a Anglia zakończyła udział na drugiej rundzie. W latach 1981–1984 w drużynie narodowej Withe rozegrał w sumie 11 spotkań i zdobył 1 bramkę.
Kariera trenerska.
Po zakończeniu kariery Withe został trenerem. Jego pierwszym klubem był Wimbledon, który prowadził w 1991 roku. W 1998 roku został selekcjonerem reprezentacji Tajlandii. W 2000 roku wystąpił z nią w Pucharze Azji, który Tajlandia zakończyła na fazie grupowej. W latach 2004–2007 Withe prowadził reprezentację Indonezji.

</doc>
<doc id="2093114" url="https://pl.wikipedia.org/wiki?curid=2093114" title="Kasta Skład">
Kasta Skład



</doc>
<doc id="2093115" url="https://pl.wikipedia.org/wiki?curid=2093115" title="Marta Sęga">
Marta Sęga

Marta Sęga (ur. 30 stycznia 1987) – polska piłkarka, grająca na pozycji obrońcy lub pomocnika. Od rundy wiosennej sezonu 2009/10 występuje w Mitechu Żywiec. Na koncie sukcesów posiada mistrzostwo Polski wywalczone z Unią Racibórz. Grała również w kadrze narodowej.

</doc>
<doc id="2093117" url="https://pl.wikipedia.org/wiki?curid=2093117" title="Katastrofy w przestworzach">
Katastrofy w przestworzach



</doc>
<doc id="2093118" url="https://pl.wikipedia.org/wiki?curid=2093118" title="Lista odcinków serialu Katastrofy w przestworzach">
Lista odcinków serialu Katastrofy w przestworzach



</doc>
<doc id="2093124" url="https://pl.wikipedia.org/wiki?curid=2093124" title="Doriane Vidal">
Doriane Vidal

Doriane Vidal (ur. 16 kwietnia 1976 w Limoges) – francuska snowboardzistka, wicemistrzyni olimpijska i czterokrotna medalistka mistrzostw świata.
Kariera.
W zawodach Pucharu Świata zadebiutowała 16 lutego 1997 roku w Kanbayashi, zajmując siódme miejsce w halfpipe'ie. Tym samym już w swoim debiucie wywalczyła pierwsze pucharowe punkty. Pierwszy raz na podium zawodów tego cyklu stanęła miesiąc później, 16 marca 1997 roku w Morzine, wygrywając rywalizację w tej samej konkurencji. W zawodach tych wyprzedziła Norweżkę Siw Alidę Renander i Kaori Takeyama z Japonii. Łącznie 23 razy stawała na podium zawodów PŚ, odnosząc przy tym jeszcze cztery zwycięstwa: dwukrotnie 4 marca 1998 roku w Morzine, 13 marca 1998 roku w Tandådalen oraz 23 listopada w tej samej miejscowości była najlepsza w halfpipe’ie. Najlepsze wyniki osiągnęła w sezonie 1997/1998, kiedy to zajęła dziesiąte miejsce w klasyfikacji generalnej, a w klasyfikacji halfpipe’a zdobyła Małą Kryształową Kulę. Była też druga w klasyfikacji halfpipe’a w sezonie 1998/1999.
Na mistrzostwach świata w Berchtesgaden w 1999 roku wywalczyła srebrny medal w halfpipe’ie. Rozdzieliła tam na podium Kim Stacey z USA i Annę Hellman ze Szwecji. Na rozgrywanych dwa lata później mistrzostwach świata w Madonna di Campiglio była najlepsza, pokonując Norweżkę Stine Brun Kjeldås i Sari Grönholm z Finlandii. Wynik ten powtórzyła podczas mistrzostw świata w Kreischbergu w 2003 roku i mistrzostw świata w Whistler w 2005 roku. W 1998 roku wystartowała na igrzyskach olimpijskich w Nagano, gdzie zajęła 12. miejsce. Na rozgrywanych cztery lata później igrzyskach w Salt Lake City zdobyła srebrny medal. Uplasowała się tam między Kelly Clark z USA i Fabienne Reuteler ze Szwajcarii. Brała też udział w igrzyskach olimpijskich w Turynie w 2006 roku, gdzie rywalizację ukończyła na ósmej pozycji.
W 2006 roku zakończyła karierę.

</doc>
<doc id="2093126" url="https://pl.wikipedia.org/wiki?curid=2093126" title="Kandaules">
Kandaules

Kandaules (, ) – król starożytnej Lidii, panujący prawdopodobnie w latach 717–687 p.n.e.
Syn Melesa, ostatni z rodu Heraklidów, zamordowany przez swego żołnierza Gygesa (późniejszego uzurpatora).

</doc>
<doc id="2093131" url="https://pl.wikipedia.org/wiki?curid=2093131" title="Janis Gunaris">
Janis Gunaris

Janis Gunaris grec. Γιάννης Γούναρης; (ur. 15 marca 1952 w Salonikach) – były grecki piłkarz, grający podczas kariery na pozycji obrońcy.
Kariera klubowa.
Gunaris przez większość swojej kariery występował w PAOK-u Saloniki (w latach 1970-1982). Z PAOK-iem zdobył mistrzostwo Grecji w 1976, dwukrotnie wicemistrzostwo Grecji w 1973 i 1978 oraz Puchar Grecji w 1972 i 1974. W barwach "Dikefalos" Gounaris wystąpił 378 razy i strzelił 8 bramek. W latach 1982-1985 występował w Olympiakosie Pireus. Z Olympiakosem Pireus zdobył mistrzostwo Grecji w 1983 roku. W barwach "czerwono-białych" wystąpił 60 razy i strzelił 1 bramkę.
Kariera reprezentacyjna.
W reprezentacji Grecji w latach 1977-1984 Janis Gunaris wystąpił 27 razy.
W 1980 roku uczestniczył z Grecją w Mistrzostwach Europy. Na Euro 80 Gunaris wystąpił w zremisowanym 0–0 meczu grupowym z RFN.
Kariera trenerska.
Po zakończeniu kariery piłkarskiej Gunaris został trenerem. Był trenerem m.in. Olympiakos SFP, PAOK FC i PAS Ioannina.

</doc>
<doc id="2093140" url="https://pl.wikipedia.org/wiki?curid=2093140" title="Grand Prix Cycliste de Montréal">
Grand Prix Cycliste de Montréal

Grand Prix Cycliste de Montréal – jednodniowy wyścig kolarski w Montrealu, w Kanadzie, rozgrywany we wrześniu. Należy do cyklu UCI World Tour.
Wyścig odbył się po raz pierwszy w 2010. Pierwszym zwycięzcą został Holender Robert Gesink.

</doc>
<doc id="2093141" url="https://pl.wikipedia.org/wiki?curid=2093141" title="Żychlin Elektrownia">
Żychlin Elektrownia

Żychlin Elektrownia – dawna towarowa stacja kolejowa w Żychlinie, w województwie łódzkim, w Polsce.

</doc>
<doc id="2093143" url="https://pl.wikipedia.org/wiki?curid=2093143" title="Steve Foster">
Steve Foster

Stephen Brian Foster (ur. 24 września 1957 w Portsmouth) – były angielski piłkarz występujący na pozycji obrońcy.
Kariera klubowa.
Foster zawodową karierę rozpoczynał w 1975 roku w klubie Portsmouth z Second Division. W 1976 roku spadł z nim do Third Division, a w 1978 roku do Fourth Division. W Portsmouth spędził w sumie 4 lata.
W 1979 roku Foster trafił do Brighton &amp; Hove Albion z First Division. W tych rozgrywkach zadebiutował 1 września 1979 roku w wygranym 3:1 meczu z Boltonem Wanderers. W 1983 roku dotarł z zespołem do finału Pucharu Anglii, jednak Brighton przegrał tam w finale z Manchesterem United. W tym samym roku Foster spadł z klubem do Second Division.
W marcu 1984 roku podpisał kontrakt z Aston Villą z First Division. Pierwszy ligowy mecz zaliczył tam 14 kwietnia 1984 roku przeciwko Leicester City (0:2). W Aston Villi występował przez 8 miesięcy. W tym czasie zagrał tam w 15 meczach i strzelił 3 gole.
W listopadzie 1984 roku Foster odszedł do Luton Town, również grającego w First Division. Zadebiutował tam 1 grudnia 1984 roku w przegranym 1:3 pojedynku z Arsenalem. W Lutonie grał przez 5 lat. W sumie zaliczył tam 163 mecze i 9 bramek. Następnie był graczem zespołów Oxford United oraz Brighton &amp; Hove Albion, gdzie w 1996 roku zakończył karierę.
Kariera reprezentacyjna.
W reprezentacji Anglii Foster zadebiutował 23 lutego 1982 roku w wygranym 4:0 towarzyskim meczu z Irlandią Północną. W tym samym roku został powołany do kadry na Mistrzostwa Świata. Zagrał na nich w pojedynku z Kuwejtem (1:0). Tamten mundial Anglia zakończyła na drugiej rundzie. W drużynie narodowej Foster rozegrał w sumie 3 spotkania, wszystkie w 1982 roku.

</doc>
<doc id="2093150" url="https://pl.wikipedia.org/wiki?curid=2093150" title="Gimnastyka na Letnich Igrzyskach Olimpijskich 1956">
Gimnastyka na Letnich Igrzyskach Olimpijskich 1956

Gimnastyka na Letnich Igrzyskach Olimpijskich 1956 w Melbourne trwała w dniach od 3 do 7 grudnia. W zawodach udział wzięło 128 sportowców (63 mężczyzn i 65 kobiet) z 21 państw. W tabeli medalowej zwyciężyli reprezentanci Związku Radzieckiego.

</doc>
<doc id="2093155" url="https://pl.wikipedia.org/wiki?curid=2093155" title="Kim Stacey">
Kim Stacey

Kim Stacey (ur. 3 maja 1980 w Concord) – amerykańska snowboardzistka, mistrzyni świata.
Kariera.
Pierwszy raz na arenie międzynarodowej pojawiła się 3 marca 1995 roku w Hidden Valley, gdzie w zawodach FIS Race zajęła trzecie miejsce w gigancie. W 1997 roku wystartowała na mistrzostwach świata juniorów w Corno alle Scale, zdobywając brązowy medal w halfpipe'ie. Na tej samej imprezie była też osiemnasta w gigancie. Były to jej jedyne starty w zawodach tego cyklu.
W zawodach Pucharu Świata zadebiutowała 16 listopada 1997 roku w Tignes, zajmując 38. miejsce w halfpipe’ie. Pierwsze pucharowe punkty wywalczyła 26 listopada 1997 roku w Hintertux, zajmując 16. miejsce. Pierwszy raz na podium zawodów tego cyklu stanęła blisko rok później, 23 listopada 1998 roku w Tandådalen, kończąc rywalizację w halfpipe’ie na drugiej pozycji. W zawodach tych rozdzieliła swą rodaczkę Michelle Taggart i Francuzkę Doriane Vidal. Łącznie 10 razy stawała na podium zawodów PŚ, odnosząc przy tym dwa zwycięstwa: 31 stycznia 1999 roku w Mont-Sainte-Anne oraz 11 marca 2000 roku w San Candido była najlepsza w halfpipe’ie. Najlepsze wyniki osiągnęła w sezonie 1998/1999, kiedy to zajęła 16. miejsce w klasyfikacji generalnej, a w klasyfikacji halfpipe’a była trzecia.
Jej największym sukcesem jest złoty medal w halfpipe’ie zdobyty na mistrzostwach świata w Berchtesgaden w 1999 roku. Pokonała tam Doriane Vidal i Annę Hellman ze Szwecji. Nigdy więcej nie wystąpiła na mistrzostwach świata. Nie startowała też na igrzyskach olimpijskich.
W 2001 r. zakończyła karierę.

</doc>
<doc id="2093160" url="https://pl.wikipedia.org/wiki?curid=2093160" title="Okręty desantowe typu Newport">
Okręty desantowe typu Newport

Okręty desantowe typu Newport – typ dwudziestu amerykańskich okrętów desantowych do przewozu czołgów ("LST", ang. "Landing Ship, Tank") zbudowanych na przełomie lat 60. i 70. XX wieku. Był to ostatni typ okrętów tej klasy wykorzystywany przez Marynarkę Wojenną Stanów Zjednoczonych.
Okręty stopniowo wycofywano ze służby w amerykańskich siłach zbrojnych w latach 90., aż do 2002 roku. Po zakończeniu służby czternaście okrętów trafiło do marynarek wojennych innych krajów, a cztery zatopiono jako okręty-cele.

</doc>
<doc id="2093165" url="https://pl.wikipedia.org/wiki?curid=2093165" title="Primera División de México (1959/1960)">
Primera División de México (1959/1960)

Rozgrywki 1959/1960 były 57 sezonem w historii ligi meksykańskiej, a 17 sezonem w historii profesjonalnej ligi meksykańskiej. Tytułu mistrzowskiego broniła Guadalajara.
Zespoły.
Zmiana drużyn po sezonie 1958/1959:
 Tampico
 Cuautla
W sezonie 1959/1960 występowało 14 drużyn - z drugiej ligi awansowało Tampico, natomiast po ostatnim sezonie spadła Cuautla.
Mistrzem Meksyku został zespół C.D. Guadalajara, który skompletował 38 punktów. Królem strzelców został Argentyńczyk Roberto Rolando z 22 bramkami w 26 meczach (0.85 gola na mecz).
Tabela.
MISTRZ MEKSYKU - 1959/1960
GUADALAJARA 3. TYTUŁ MISTRZOWSKI

</doc>
<doc id="2093171" url="https://pl.wikipedia.org/wiki?curid=2093171" title="Józef Szewczyk (wojskowy)">
Józef Szewczyk (wojskowy)



</doc>
<doc id="2093173" url="https://pl.wikipedia.org/wiki?curid=2093173" title="Błaszki Wąskotorowe">
Błaszki Wąskotorowe

Błaszki Wąskotorowe – dawna wąskotorowa stacja kolejowa w Maciszewicach koło Błaszek w województwie łódzkim w Polsce.

</doc>
<doc id="2093184" url="https://pl.wikipedia.org/wiki?curid=2093184" title="Georg Dietlof von Arnim-Boitzenburg">
Georg Dietlof von Arnim-Boitzenburg



</doc>
<doc id="2093185" url="https://pl.wikipedia.org/wiki?curid=2093185" title="Józef Kamiński (generał LWP)">
Józef Kamiński (generał LWP)



</doc>
<doc id="2093187" url="https://pl.wikipedia.org/wiki?curid=2093187" title="Grand Prix Cycliste de Montréal 2010">
Grand Prix Cycliste de Montréal 2010

1. edycja Grand Prix Cycliste de Montréal odbyła się 12 września 2010 roku. Trasa tego kanadyjskiego, jednodniowego wyścigu kolarskiego liczyła 193,6 km ze startem w i metą w Montrealu. Wyścig zaliczany był do klasyfikacji UCI ProTour. W wyścigu wystartowało 173 kolarzy, ukończyło zaś 91. Polacy nie startowali.
Zwyciężył Holender Robert Gesink z grupy Rabobank.

</doc>
<doc id="2093190" url="https://pl.wikipedia.org/wiki?curid=2093190" title="Ziyoda">
Ziyoda

Ziyoda (cyr. Зиёда; ur. 7 stycznia 1989 w Taszkencie) – uzbecka piosenkarka i kompozytorka. Swoje utwory wykonuje po uzbecku i persku. 

</doc>
<doc id="2093193" url="https://pl.wikipedia.org/wiki?curid=2093193" title="Francuscy ambasadorzy w USA">
Francuscy ambasadorzy w USA



</doc>
<doc id="2093198" url="https://pl.wikipedia.org/wiki?curid=2093198" title="Anna Hellman">
Anna Hellman

Anna Carola Hellman (ur. 29 listopada 1978 w Hudiksvall) – szwedzka snowboardzistka, brązowa medalistka mistrzostw świata i mistrzyni świata juniorek.
Kariera.
W zawodach Pucharu Świata zadebiutowała 2 lutego 1997 roku w Mont-Sainte-Anne, zajmując szóste miejsce w halfpipe'ie. Tym samym już w swoim debiucie wywalczyła pierwsze pucharowe punkty. Pierwszy raz na podium zawodów tego cyklu stanęła 16 stycznia 1998 roku w Innichen, wygrywając rywalizację w tej samej konkurencji. W zawodach tych wyprzedziła Niemkę Sabine Wehr-Hasler i Kanadyjkę Maelle Ricker. Łącznie 13 razy stawała na podium zawodów PŚ, odnosząc przy tym trzy zwycięstwa: 16 stycznia 1998 roku w Innichen, 19 grudnia 1999 roku w Mont-Sainte-Anne oraz 22 stycznia 2000 roku w Grächen była najlepsza w halfpipe’ie. Najlepsze wyniki osiągnęła w sezonie 1997/1998, kiedy to zajęła 16. miejsce w klasyfikacji generalnej. Ponadto w sezonie 1998/1999 była trzecia w klasyfikacji halfpipe’a.
Jej największym sukcesem jest brązowy medal w halfpipe’ie zdobyty na mistrzostwach świata w Berchtesgaden w 1999 roku. Lepsze były tam tylko Kim Stacey z USA i Francuzka Doriane Vidal. Był to jej jedyny medal wywalczony na międzynarodowej imprezie tej tangi. Była też między innymi dwunasta podczas mistrzostw świata w Madonna di Campiglio w 2001 roku. Startowała w halfpipe’ie na igrzyskach olimpijskich w Nagano w 1998 roku i rozgrywanych cztery lata później igrzyskach w Salt Lake City, w obu przypadkach zajmując 23. miejsce. Zdobyła też złoty medal podczas mistrzostw świata juniorów w Corno alle Scale w 1997 roku.
W 2005 r. zakończyła karierę.

</doc>
<doc id="2093207" url="https://pl.wikipedia.org/wiki?curid=2093207" title="Massimo Ranieri">
Massimo Ranieri

Massimo Ranieri, właśc. Giovanni Calone (ur. 3 maja 1951 w Neapolu) – włoski wokalista, aktor i prezenter telewizyjny, dwukrotny reprezentant Włoch w Konkursie Piosenki Eurowizji (w 1971 i 1973 roku).
Życiorys.
Giovanni Calone urodził się w neapolitańskiej dzielnicy Santa Lucia jako piąte z ośmiorga dzieci. W wieku 10 lat zaczął śpiewać w restauracjach i na przyjęciach weselnych. W 1964 roku został odkryty przez producenta muzycznego Gianniego Aterrano, który zabrał go do Nowego Jorku, gdzie umożliwił mu nagranie debiutanckiego mini-albumu pod pseudonimem Gianni Rock.
Płyta zawierała cztery utwory: „Tanti auguri signora”, „Se mi aspetti stasera”, „Non chiudere la porta” i „La Prima Volta”. Żadne z tych nagrań nie zdobyło popularności, także dlatego, że młody wykonawca przechodził mutację głosu.
W 1966 roku Calone przybrał pseudonim artystyczny Massimo Ranieri, gdzie imię Massimo miało określać poziom jego ambicji artystycznych, a nazwisko było hołdem dla księcia Monako Rainiera di Grimaldiego, którego podziwiał. W tym samym czasie, w jego karierze artystycznej nastąpił przełom: pianista i kompozytor Enrico Polito zaproponował mu kontrakt fonograficzny z wytwórnią CGD. W tym samym roku młody wykonawca zadebiutował w popularnym programie-konkursie telewizyjnym Canzonissima z piosenką „L’amore è una cosa meravigliosa”. W 1967 roku po raz pierwszy wygrał festiwal Cantagiro z utworem „Pietà per chi ti ama”.
W 1968 roku nagrał i wydał kolejne piosenki: „Da Bambino”, którą zaprezentował podczas Festiwalu Piosenki Włoskiej w San Remo, oraz „Ma L'amore cos'e” i „Preghiera”. Pierwsze sukcesy estradowe przyszły w kolejnym roku. Na Festiwalu w San Remo 18-letni wokalista zaprezentował w parze z Oriettą Berti singiel „Quando l’amore diventa poesia”. W tym samym roku po raz drugi wygrał festiwal Cantagiro, tym razem z piosenką „Rose rosse”, która przez 13 tygodni pozostawała na pierwszym miejscu włoskiej listy przebojów i zajęła 5. miejsce na liście najlepiej sprzedawanych singli 1969 roku. Utwór zaprezentował także w programie Canzonissima, obok dwóch innych propozycji: „’O sole mio”, którą wywołał entuzjazm młodej publiczności oraz „Se bruciasse la città”, która przyniosła mu trzecie miejsce w konkursie. Od tej chwili jego popularność zaczęła szybko rosnąć, a każdy występ wywoływał żywiołowe reakcje nastoletniej publiczności. Jeszcze w tym samym roku zaprezentował swoje kolejne przeboje: „Rita”, „Il mio amore resta sempre” i „Zingara”.
W 1970 roku Ranieri wydał swój debiutancki album studyjny, zatytułowany "Massimo Ranieri". Do kolejnej edycji programu Canzonissima zgłosił trzy piosenki: „Sogno d'amore”, „Aranjuez mon amour” i „Vent’anni”, która zdobyła pierwsze miejsce i stała się zarazem tytułem jego kolejnego albumu. W tym samym roku wokalista zdecydował się wystąpić w filmie, debiutując w produkcji Mauro Bologniniego pt. "Metello", w którym zagrał tytułową rolę – postać młodego robotnika i aktywisty, mającego burzliwe życie osobiste. Za tę rolę młody debiutant otrzymał nagrodę. W tym samym roku wystąpił też w filmie "La Sciantosa" razem z Anną Magnani.
W 1971 wziął ponownie udział w programie Canzonissima, prezentując kolejno piosenki: „Adagio veneziano”, „Io e te”, „Tema d’amore” (z filmu "Metello") i „Via del Conservatorio”, która dotarła do finału, w którym zajęła 2. miejsce. W tym samym roku artysta otrzymał reprezentował Włochy na 16. Konkursie Piosenki Eurowizji, organizowanym w Dublinie, na którym zajął 5. miejsce z utworem „L’amore è un attimo”. Oprócz włoskojęzycznej wersji piosenki, wokalista nagrał ją także w języku hiszpańskim („Perdón cariño mío”), niemieckim („Die Liebe ist ein Traum”), francuskim („Pour un instant d'amour”) i angielskim („Goodbye My Love”). Ukazał się jego kolejny album "Via del conservatorio", a po nim nagrany na żywo "'O surdato 'nammurato", z repertuarem składającym się z pieśni neapolitańskich. W 1972 wziął po raz kolejny udział w programie Canzonissima, prezentując piosenki: „Ti ruberei”, „'O Surdato ’nnammurato” i „Erba di casa mia”, która ostatecznie zdobyła pierwsze miejsce. Rok później ponownie reprezentował Włochy w Konkursie Piosenki Eurowizji, tym razem wykonując w finale imprezy utwór „Chi sarà con te”, z którym zajął 13. miejsce.
W 1975 roku, kiedy jego kariera zaczęła powoli gasnąć, wokalista postanowił ograniczyć występy i poświęcić się aktorstwu. Na rynek muzyczny powrócił dopiero w 1988 roku piosenką „Perdere L’amore”, którą wygrał Festiwal Piosenki Włoskiej. W 1997 roku ponownie wystartował w konkursie, tym razem zgłaszając się z propozycją „Ti parlero d’amore”, która dotarła do finału. W tym samym roku wystąpił w sztuce "La Liola" Luigiego Pirandello.
16 października 2002 Massimo Ranieri został mianowany Ambasadorem Dobrej Woli FAO. W 2004 wystąpił po raz pierwszy we francuskim filmie "Les Parisiens" Claude'a Leloucha, w którym zagrał postać ulicznego artysty. W 2008 wystąpił w kolejnym filmie py. "L'Ultimo Pulcinella", którego reżyserem został Maurizio Scaparro.
Dyskografia (wybór).
Filmografia.
Na przestrzeni 40 lat (1970–2010) Massimo Ranieri wystąpił w 50 filmach kinowych i telewizyjnych .

</doc>
<doc id="2093214" url="https://pl.wikipedia.org/wiki?curid=2093214" title="Wiktoria Kawecka">
Wiktoria Kawecka

Wiktoria Kawecka (ur. 3 marca 1875 w Warszawie, zm. 22 stycznia 1929 w Warszawie) – polska śpiewaczka operetkowa, primadonna Operetki Warszawskiej.
Życiorys.
Była córką Wincentego Kaweckiego, pracownika Warszawskich Teatrów Rządowych. 
Dość wcześnie rozpoczęła naukę śpiewu u Bronisławy Dowiakowskiej i Honoraty Majeranowskiej.
Debiutowała 14 lutego 1893 w operetce Karola Millöckera "Student żebrak". Od roku 1898 była primadonną Operetki Warszawskiej. Wyszła za mąż za Bolesława Wielogłowskiego (1870-1939). 
Od 1901 roku występowała w Teatrze Nowości, warszawskim teatrze operetkowym. Często wyjeżdżała na tournée do Rosji.
Światowa kariera.
W roku 1909 przybyła jej konkurencja – primadonna Lucyna Messal, zwana Messalką, którą Ludwik Śliwiński zatrudnił do Teatru Nowości. Kawecka wolała usunąć się ze sceny niż rywalizować z młodszą rywalką, dlatego też w 1910 roku przeniosła się do Sankt Petersburga, gdzie występowała w teatrach „Buff” i „Cristal Palace”, śpiewając główne role w językach polskim i rosyjskim. Odnosiła w Rosji wielkie sukcesy, śpiewała również w Moskwie, Kijowie, Odessie, Charkowie. 
W 1913 roku występowała również w Londynie w teatrze „Opera house”.
Nagrywała także wiele płyt gramofonowych dla Syreny Rekord.
Znana jest jej rola w kinie w dwuodcinkowym filmie "To co drożej milionów" gdzie zagrała rolę główną. W roku 1915 debiutowała na scenie warszawskiego Teatru Wielkiego w partiach Gildy ("Rigoletto") i Violetty ("La Traviata") Giuseppe Verdiego. Od roku 1916 występowała w Teatrze „u Nikitskich Worot” w Moskwie wraz z innymi polskimi wykonawcami. Po wybuchu Rewolucji Październikowej powróciła w roku 1919 do Warszawy i po 10 latach ponownie zaczęła występować w Teatrze Nowości.
Po I wojnie światowej koncertowała i występowała w wielu miastach w Polsce (m.in. w Krakowie, Łodzi, Wilnie, Lwowie i Lublinie) i na świecie. 
W 1921 przy ul. Nowy Świat 43 założyła własny teatr „Wodewil”, ale już po roku z niego zrezygnowała. 
W 1923 występowała w operze w Bukareszcie, w latach 1924–1925 w Teatrze Wielkim w Wilnie, a od 1926 w warszawskim Teatrze Niewiarowskiej.
Pod koniec lat dwudziestych występowała w Nicei i Rydze. Zmarła w Warszawie podczas gościnnych występów.
Talent.
Kawecka była niezwykle uzdolnioną śpiewaczką, nie tylko obdarzona wielkim talentem, ale również technicznie świetnie śpiewała. Krytycy zachwycali się barwą, skalą i nośnością jej głosu. Zachwalali wzorową emisję, kunsztowne frazowania, wspaniałe piano. Forte Kaweckiej było tak silne, że będąc już po pięćdziesiątce śpiewaczka nadal potrafiła zagłuszyć młodszego o dwadzieścia lat partnera. Występy wokalne uzupełniała gwizdem artystycznym, tak jak miało to miejsce podczas występu w operetce "Dziesięć cór na wydaniu", jodłowaniem, mruczandem. Grała również na fortepianie, natomiast jej zdolności aktorskie i taneczne pozostawiały wiele do życzenia, tym samym w zakresie występów teatralnych została zastąpiona przez młodszą i zdolniejszą kadrę.
Życie poza sceną.
Kawecka bardzo lubiła podróżować. Ponieważ lubiła grać w ruletkę, jedną z form wypoczynku jaki preferowała były coroczne wyjazdy do Monte Carlo.
W ówczesnych gazetach nazywano ją „słowikiem warszawskim” i „królową brylantów” z uwagi na jej pasję jaką było kolekcjonowanie brylantów. Kawecka dorobiła się wielkiego majątku. Ponieważ była adorowana przez wielu wielbicieli miała również pokaźną kolekcję biżuterii, w tym również brylantów. Zwyczajem bogatych kupców, było obdarowywanie jej koszem kwiatów w którym umieszczali także brylant. Jeden z wielbicieli – cukiernik Edmund Gwizdalski – podarował jej nową willę Versal w Skolimowie koło Konstancina. Zgromadzony majątek Kawecka ulokowała w warszawskiej kamienicy przy ul. Hożej 39 zbudowanej w roku 1911 według projektu Józefa Napoleona Czerwińskiego i Wacława Heppena.
Jej majątek po śmierci wyceniono na pięć milionów ówczesnych złotych.
Kawecka chorowała na uremię.
Wiktoria Kawecka spoczywa wraz z mężem na cmentarzu Powązkowskim w monumentalnym grobowcu zbudowanym przez firmę Romana S. Lubowieckiego z rzeźbą autorstwa Bartłomieja Mazurka (kw. 35–V–9/10).
W 2004 roku jedną z warszawskich ulic nazwano jej nazwiskiem.

</doc>
<doc id="2093223" url="https://pl.wikipedia.org/wiki?curid=2093223" title="Bukowno LHS">
Bukowno LHS

Bukowno LHS – stacja kolejowa w Bukownie, w województwie małopolskim, w powiecie olkuskim.

</doc>
<doc id="2093225" url="https://pl.wikipedia.org/wiki?curid=2093225" title="David Hart Smith">
David Hart Smith

Harry Smith (ur. 2 sierpnia 1985 w Calgary) – kanadyjski profesjonalny wrestler pochodzenia angielskiego. Występował w federacji World Wrestling Entertainment w rosterze WWE Raw. Dawniej występował pod pseudonimem DH Smith. Litera H oznacza rodzinę Hart. Wraz z Tysonem Kidem oraz Natalią tworzyli Tag team The Hart Dynasty. 5 sierpnia został zwolniony z WWE.
Osiągnięcia.
AWA Pinnacle Wrestling
Florida Championship Wrestling
Prairie Wrestling Alliance
Stampede Wrestling
World Wrestling Entertainment
Inne

</doc>
<doc id="2093250" url="https://pl.wikipedia.org/wiki?curid=2093250" title="Teflon Don">
Teflon Don

Teflon Don - czwarty solowy album amerykańskiego rapera Ricka Rossa, wydany 20 lipca 2010 roku. Album zadebiutował na drugiej pozycji listy sprzedaży Billboard 200, sprzedając się w ilości 176 300 egzemplarzy w pierwszym tygodniu.
Lista utworów.
Opracowano na podstawie źródła.

</doc>
<doc id="2093252" url="https://pl.wikipedia.org/wiki?curid=2093252" title="Olkusz LHS">
Olkusz LHS

Olkusz LHS – stacja kolejowa w Olkuszu, w województwie małopolskim, w powiecie olkuskim.

</doc>
<doc id="2093254" url="https://pl.wikipedia.org/wiki?curid=2093254" title="Ross Smith">
Ross Smith

Ross Macpherson Smith (ur. 4 grudnia 1892 w Adelaide, zm. 13 kwietnia 1922 w Weybridge) – as myśliwski Royal Australian Air Force z 12 potwierdzonymi zwycięstwami w I wojnie światowej, dowódca No. 1 Squadron RAAF. Razem z bratem Keithem otrzymali tytuł szlachecki za pierwszy przelot samolotem z Anglii do Australii.
Życiorys.
Dzieciństwo i młodość.
Ross Macpherson Smith urodził się w Adelaide w stanie Australia Południowa w Australii jako drugi syn Andrew Bell Smitha, urodzonego w Szkocji, i Jessie. Ukończył Queen's School w Adelajdzie, naukę kontynuował w Warriston School w Moffat w Szkocji. Od 1910 roku służył jako kadet w "Australian Mounted Cadets", a następnie w "10th Australian Regiment, the Adelaide Rifles". 3 sierpnia 1914 roku rozpoczął służbę w "3rd Light Horse Regiment", "Australian Imperial Force". W październiku 1914 roku znalazł się w Egipcie, w 1915 roku brał udział w bitwie o Gallipoli. 5 września został promowany na stopień oficerski.
W czerwcu 1917 roku zaciągnął się do Royal Australian Air Force. Walczył w Egipcie w No. 1 Squadron RAAF. W czasie swojej służby odniósł 12 zwycięstw powietrznych. Pierwsze 1 września 1917 roku w okolicach Beersheba nad niemieckim samolotem Albatros D.III. W czasie służby w Egipcie Ross został odznaczony trzykrotnie Distinguished Flying Cross.
Okres międzywojenny.
Po zakończeniu wojny Ross jako drugi pilot brał udział w pionierskim locie z Kairu do Kalkuty, który miał miejsce od 29 listopada do 10 grudnia 1918. Rok później na samolocie Vickers Vimy wraz ze swoim bratem oraz dwoma mechanikami odbyli pionierski lot z Hounslow w Wielkiej Brytanii do Darwin w Australii. Lot trwał 28 dni, od 12 listopada do 10 grudnia 1919. Lotnicy przelecieli dystans 18 250 km. Ross i Keith otrzymali tytuł szlachecki, a mechanicy W. H. Shiers i J. M. Bennett promowani na oficerów. Cała czwórka podzieliła się nagrodą 10 000 funtów ufundowaną przez rząd australijski.
W 1922 bracia przygotowywali się do podjęcia kolejnego pionierskiego lotu. Chcieli na samolocie Vickers Viking dokonać przelotu dookoła świata. 13 kwietnia w czasie lotu próbnego Ross i jego mechanik Bennett testowali samolot. Na wysokości 1000 stóp nastąpiła awaria samolotu, który spadł i rozbił się o ziemię. Obaj lotnicy ponieśli śmierć na miejscu. Ciała obu lotników zostały przetransportowane do Adelajdy. 15 czerwca 1922 Ross Macpherson Smith został pochowany z honorami państwowymi w Adelajdzie.

</doc>
<doc id="2093255" url="https://pl.wikipedia.org/wiki?curid=2093255" title="Solid Snake">
Solid Snake

Solid Snake (ソリッド・スネーク Soriddo Sunēku?, prawdziwe imię David) – fikcyjna postać i jeden z dwóch głównych protagonistów serii gier "Metal Gear". Postać i cała seria została stworzona przez Hideo Kojimę, a gry wydane przez studio Konami. Solid Snake pierwszy raz pojawił się w pierwszej grze z serii, "Metal Gear" z 1987 roku, a ostatni "" w 2008 roku. W japońskiej wersji gry głosu użycza mu Akio Ōtsuka, a w anglojęzycznej David Hayter.
Solid Snake w grach z serii "Metal Gear" jest szpiegiem, żołnierzem i najemnikiem pracującym dla sił specjalnych Foxhound. Kontrolowany przez gracza, Snake musi wykonywać swoje misje jak najrzadziej uciekając się do przemocy. Poza akcją główną (jak sam wspomina) jest maszerem.
Odbiór.
Solid Snake/Old Snake został niejednokrotnie nazwany jednym z najlepszych i najlepiej stworzonych postaci w historii gier komputerowych. Old Snake pojawił się na liście GameDaily jako jeden z najlepszych archetypów gier video. Pojawił się także na ich liście najlepszych postaci serii "Super Smash".

</doc>
<doc id="2093257" url="https://pl.wikipedia.org/wiki?curid=2093257" title="Angostura (Sinaloa)">
Angostura (Sinaloa)

Angostura – miasto w zachodniej części meksykańskiego stanu Sinaloa, położone w odległości około 30 kilometrów od wybrzeża Pacyfiku nad Zatoką Kalifornijską, na północny zachód od stolicy stanu Culiacán Rosales. Miasteczko w 2005 roku liczyło 4279 mieszkańców.
Gmina Angostura.
Miasto jest siedzibą władz gminy Angostura, jednej z 18 gmin w stanie Sinaloa. Według spisu z 2005 roku ludność gminy liczyła 43 827 mieszkańców. Gminę utworzono w 1916 roku decyzją gubernatora stanu Snaloa. Ludność gminy jest zatrudniona według ważności w następujących gałęziach: rolnictwie, hodowli, rybołówstwie, górnictwie i przemyśle. Najczęściej uprawia się trzcinę cukrową, fasolę, sorgo, pszenicę, soję, krokosz, kukurydzę i produkty ogrodnicze.

</doc>
<doc id="2093268" url="https://pl.wikipedia.org/wiki?curid=2093268" title="Daniel Walsh">
Daniel Walsh



</doc>
<doc id="2093272" url="https://pl.wikipedia.org/wiki?curid=2093272" title="Jekatierina Karsten">
Jekatierina Karsten



</doc>
<doc id="2093277" url="https://pl.wikipedia.org/wiki?curid=2093277" title="Annie Vernon">
Annie Vernon



</doc>
<doc id="2093285" url="https://pl.wikipedia.org/wiki?curid=2093285" title="Julija Biczik">
Julija Biczik



</doc>
<doc id="2093287" url="https://pl.wikipedia.org/wiki?curid=2093287" title="Natalja Giełach">
Natalja Giełach



</doc>
<doc id="2093289" url="https://pl.wikipedia.org/wiki?curid=2093289" title="Sędziszów LHS">
Sędziszów LHS

Sędziszów LHS – towarowa stacja kolejowa w Sędziszowie, w województwie świętokrzyskim, w powiecie jędrzejowskim.

</doc>
<doc id="2093291" url="https://pl.wikipedia.org/wiki?curid=2093291" title="Francuscy ambasadorzy w Turcji">
Francuscy ambasadorzy w Turcji



</doc>
<doc id="2093293" url="https://pl.wikipedia.org/wiki?curid=2093293" title="Stadler Regio-Shuttle RS1">
Stadler Regio-Shuttle RS1

Stadler Regio-Shuttle RS1 – jednoczłonowy, niskopodłogowy wagon silnikowy przeznaczony do obsługi połączeń regionalnych i podmiejskich, produkowany przez szwajcarskie przedsiębiorstwo Stadler Rail od 1996 roku.
Konstrukcja.
RS1 jest pojazdem niskopodłogowym, gdzie część niskopodłogowa zajmuje 65% powierzchni całego pojazdu. Wagon silnikowy wyposażony jest w dwa niezależne silniki diesla produkowane przez firmę MAN. Pojazd można łączyć w trakcję ukrotnioną do sześciu sztuk, prędkość maksymalna to 120 km/h z maksymalnym przyśpieszeniem rozruchu 1,2 m/s2. Przestrzeń pasażerska jest bezprzedziałowa, na środku znajduje się część niskopodłogowa, natomiast na obu krańcach wagonu podłoga znajduje się wyżej. W części niskopodłogowej znajduje się toaleta z układem zamkniętym trzy rzędy składanych foteli oraz miejsce przystosowane do przewozu osób niepełnosprawnych i wózków dziecięcych. RS1 posiada systemy bezpieczeństwa PZB90 i Sifa pozwalające na eksploatację w Niemczech, Austrii i Szwajcarii. Najbardziej charakterystyczną cechą pojazdu są szerokie drzwi wejściowe oraz okna w kształcie trapezu.
Eksploatacja.
Regio-Shuttle RS1 jest używany przez wielu przewoźników głównie na terenie Niemiec, ale także ČD czy holenderskie spółki przewozowe firmy Arriva.
Linki zewnętrzne.
Strona producenta poświęcona RS1

</doc>
<doc id="2093297" url="https://pl.wikipedia.org/wiki?curid=2093297" title="Simona Muşat">
Simona Muşat



</doc>
<doc id="2093298" url="https://pl.wikipedia.org/wiki?curid=2093298" title="Georgeta Andrunache">
Georgeta Andrunache



</doc>
<doc id="2093300" url="https://pl.wikipedia.org/wiki?curid=2093300" title="Panorama Jerozolimska w Altötting">
Panorama Jerozolimska w Altötting

Panorama Jerozolimska (niem. "Panorama Kreuzigung Christi", dokł. "Panorama Ukrzyżowania Chrystusa") – budynek z panoramicznym (360°) obrazem namalowanym pod kierunkiem Gebharda Fugela, zlokalizowany przy Gebhard-Fugel-Weg 10 w Altötting na terenie Bawarii. Otwarty 18 lipca 1903.
W rotundzie umieszczone jest monumentalne dzieło, będące ostatnią wielką panoramą o charakterze religijnym namalowaną w Europie. Jest to jednocześnie jedyna pełnowymiarowa monumentalna panorama religijna, jaką można oglądać w Niemczech. Wysokość samego obrazu to 12 m, a długość – 95 m. Średnica wynosi 30 m. Składa się z 27 paneli. Łącznie ma powierzchnię 1200 m². Za drobiazgową, bardzo realistyczną rekonstrukcję Jerozolimy z czasów Chrystusa odpowiedzialny był austriacki malarz Josef Krieger (1848–1914), który z tego powodu specjalinie pojechał do Jerozolimy. Całość przedstawia z jednej strony metropolię żyjącą swoim rytmem, z drugiej scenę Ukrzyżowania, dziejącą się pośród miejskich, codziennych wydarzeń. Na przedpolu obrazu umieszczono imitację skał, domów i drobnych sprzętów. Z głośników odtwarzane są zjawiska atmosferyczne, a także opowieść o przedstawianych zdarzeniach. Zwiedzać można również podstawę budynku, z widocznymi technicznymi szczegółami imitacji przedpola.
Panorama jest jednym z elementów pielgrzymkowego kompleksu Altötting. W pobliżu znajduje się Mechanische Krippe, czyli szopka ruchoma.

</doc>
<doc id="2093302" url="https://pl.wikipedia.org/wiki?curid=2093302" title="Elio Vito">
Elio Vito

Elio Vito (ur. 12 listopada 1960 w Neapolu) – włoski polityk, minister i wieloletni parlamentarzysta.
Życiorys.
Ukończył socjologię na Uniwersytecie w Neapolu. Działał w ruchu tzw. radykałów związanych z Markiem Pannellą. Współtworzył następnie partię Forza Italia, z którą w 2008 przystąpił do Ludu Wolności. W 2013 dołączył do reaktywowanego ugrupowania Forza Italia.
W 1992 po raz pierwszy został wybrany do Izby Deputowanych, reelekcję uzyskiwał w kolejnych wyborach w 1994, 1996, 2001, 2006, 2008, 2013 i 2018, sprawując mandat posła XI, XII, XIII, XIV, XV, XVI, XVII i XVIII kadencji. Pełnił m.in. funkcję przewodniczącego frakcji parlamentarnej Forza Italia.
8 maja 2008 Silvio Berlusconi powierzył mu tekę ministra do spraw kontaktów z parlamentem w swoim czwartym rządzie. Funkcję tę pełnił do 16 listopada 2011.

</doc>
<doc id="2093321" url="https://pl.wikipedia.org/wiki?curid=2093321" title="Paolo Gentiloni">
Paolo Gentiloni

Paolo Gentiloni Silveri (ur. 22 listopada 1954 w Rzymie) – włoski polityk i dziennikarz, parlamentarzysta, w latach 2006–2008 minister łączności, od 2014 do 2016 minister spraw zagranicznych, w latach 2016–2018 premier Włoch, od 2019 członek Komisji Europejskiej.
Życiorys.
Ukończył studia z zakresu nauk politycznych na uniwersytecie La Sapienza. Zawodowo pracował jako dziennikarz, m.in. w „La Nuova ecologia”. W 1993 burmistrz Rzymu powierzył mu funkcję swojego rzecznika. Organizował różne kampanie wyborcze, w 2001 po raz pierwszy został wybrany do Izby Deputowanych XIV kadencji z ramienia partii Margherita. W 2006, 2008, 2013 i 2018 uzyskiwał reelekcję w kolejnych wyborach do niższej izby włoskiego parlamentu (XV, XVI, XVII i XVIII kadencji).
Od 17 maja 2006 do 8 maja 2008 był ministrem łączności w rządzie Romano Prodiego. W 2007 przystąpił ze swoim ugrupowaniem do Partii Demokratycznej, wchodząc w skład jej komitetu założycielskiego. 31 października 2014 został ministrem spraw zagranicznych w rządzie Mattea Renziego.
11 grudnia 2016 został desygnowany na stanowisko premiera Włoch po dymisji premiera Mattea Renziego. Następnego dnia ogłosił listę kandydatów na ministrów. Również 12 grudnia 2016 członkowie jego gabinetu zostali zaprzysiężeni przez prezydenta i tym samym tego dnia oficjalnie rozpoczął urzędowanie na stanowisku premiera Włoch.
24 marca 2018, blisko trzy tygodnie po wyborach parlamentarnych, Paolo Gentiloni ogłosił dymisję swojego rządu. Ostatecznie jego gabinet funkcjonował do 1 czerwca 2018, gdy po długotrwałych negocjacjach został zaprzysiężony pierwszy rząd Giuseppe Contego. W marcu 2019 objął techniczną funkcję przewodniczącego Partii Demokratycznej. W tym samym roku dołączył do Komisji Europejskiej kierowanej przez Ursulę von der Leyen (z kadencją od 1 grudnia 2019) jako komisarz do spraw gospodarki.

</doc>
<doc id="2093331" url="https://pl.wikipedia.org/wiki?curid=2093331" title="Cmentarz żydowski w Kłobucku">
Cmentarz żydowski w Kłobucku

Cmentarz żydowski w Kłobucku – kirkut znajdujący się we wschodniej części Kłobucka, przy ul. Sadowej. Powstał w pierwszej połowie XIX wieku. W czasie II wojny światowej został doszczętnie zdewastowany przez nazistów. Zachowała się jedna macewa. Cmentarz jest nieogrodzony. Powierzchnia kirkutu to 0,76 ha.
W 2018 r. na cmentarzu przeprowadzono prace porządkowe. Wycięto krzewy i część drzew, oczyszczono teren, obok macewy ustawiono metalowy słupek ułatwiający jej odnalezienie. Przy Sadowej umieszczono drogowskaz o treści: "Cmentarz Żydowski".

</doc>
<doc id="2093337" url="https://pl.wikipedia.org/wiki?curid=2093337" title="Marian Stefan Ulrych">
Marian Stefan Ulrych

Marian Stefan Ulrych "ps. Kozioł, Kozłowski, Inosiński" (ur. 1859, zm. po 1905 w Rosji) – lekarz weterynarz, jeden z dwóch ostatnich przywódców I Proletariatu.
Był studentem Szkoły Weterynaryjnej, gdy w 1883 zetknął się członkami partii Proletariat. Zajmował się wówczas kolportażem manifestu "„Do pracujących na roli”", za co był poszukiwany przez carską żandarmerię. Emigrował do Szwajcarii, ale wiadomo że w lipcu 1884 wraz z Aleksandrem Dębskim przybył do Warszawy. Prawdopodobnie wówczas zetknął się z Piotrem Pińskim, który w późniejszym czasie zadenuncjował proletariuszy. Po aresztowaniach we wrześniu 1885 drugiego składu Proletariatu został przez Stanisława Mendelsona skierowany do Warszawy, gdzie wraz z Władysławem Wisłockim odnowił prace partii. Zadenuncjowany przez Piotra Pińskiego został aresztowany 7 kwietnia 1886 w mieszkaniu narzeczonej. Był pierwszym zatrzymanym z trzeciego, ostatniego składu I Proletariatu. Przy Ulrychu znaleziono fałszywe paszporty, papiery partyjne oraz podartą odezwę do robotników. Aresztowano go i przewieziono do Cytadeli Warszawskiej, gdzie oczekiwał na osądzenie. Otrzymał wyrok 10 lat zesłania do wschodniej Syberii i dożywotni zakaz powrotu do kraju, opuścił Warszawę 16 czerwca 1888. Po odbyciu kary ukończył w Rosji studia medyczne i prowadził praktykę lekarską. Nie jest znana dokłada data ani miejsce jego śmierci.

</doc>
<doc id="2093338" url="https://pl.wikipedia.org/wiki?curid=2093338" title="Asbjorn Nilssen">
Asbjorn Nilssen



</doc>
<doc id="2093339" url="https://pl.wikipedia.org/wiki?curid=2093339" title="Diodor z Tarsu">
Diodor z Tarsu

Diodor z Tarsu (gr. Διόδωρος) (zm. 390) – biskup Tarsu i metropolita Cylicji, reformator ruchu monastycznego, teolog i egzegeta związany z tzw. Szkołą Antiocheńską, prekursor nestorianizmu.
Życiorys.
Urodził się w zamożnej rodzinie w Antiochii. Otrzymał klasyczne wykształcenie filozoficzne w ateńskich szkołach. Po zakończeniu studiów przystąpił do monastycznego ruchu i został przełożonym klasztoru w okolicach Antiochii. Był zwolennikiem soboru nicejskiego i kiedy biskupem Antiochii został arianin Leoncjusz, organizował życie religijne poza murami miasta. Protektora znalazł w osobie Melecjusza z Antiochii, pełniącego funkcję ortodoksyjnego biskupa Antiochii, który wyświęcił Diodora na kapłana. W tym czasie tworzył traktaty teologiczne, w których zwalczał ideę odnowy religii rzymskiej przez cesarza Juliana. W czasie prześladowań wschodnich chrześcijan przez cesarza Walensa, zwolennika arianizmu, Diodor i Melacjusz schronili się na północnym brzegu Orontesu. W 372 roku Diodor spotkał się w Armenii ze św. Bazylim Wielkim. Kiedy po śmierci Walensa w 378 Diodor powrócił z wygnania został przez św. Bazylego mianowany biskupem Tarsu i metropolitą Cylicji. Jako biskup odegrał ważną rolę w trakcie synodu w Antiochii w 379 i Soboru w Konstantynopolu w 381 roku.
Nauczanie.
Diodor, przeciwstawiał się apolinaryzmowi - błędnej nauce chrystologicznej Apolinarego z Laodycei, który interpretował zdanie "Słowo stało się ciałem" z Ewangelii Jana, 1,14 dosłownie, tzn. uznał, że natura boska w Jezusie przyjęła jedynie samo ciało ludzkie, a nie duszę. Diodor, w reakcji, stworzył dualistyczną wizję Chrystusa, podkreślając pełną ludzką osobowość Chrystusa. Wskazywał na psychikę i uczucia, duszę Jezusa. Czynniki Boski i ludzki połączyły się tak, że "Słowo zamieszkało w przyjętym człowieku, jako w swej świątyni". Diodor sformułował pojęcie dwóch synów w Chrystusie: Syna Bożego i syna Maryi.
Jego uczniem był Jan Chryzostom, który jednak uniknął skrajnych, błędnych ujęć w swej teologii. Innym uczniem Diodora był Teodor z Mopsuestii, zmarły trzy lata przed Soborem efeskim w 428 r. "w pokoju" i jedności Kościoła, który może być nazwany nestoriańczykiem przed Nestoriuszem. Jego dualizm był bardziej umiarkowany. Teodor odżegnywał się od stwierdzeń mistrza o istnieniu dwóch synów w Chrystusie, jednoznacznie wyrażając się o jedności Chrystusa. Mimo zniuansowania nauczania swego mistrza, poglądy Teodora u podstaw były wyraźnie pochodną doktryny biskupa Tarsu. Teodor pisał o Maryi:
Podczas Soboru w Efezie (431), który zebrał się dla oceny poglądów Nestoriusza, ani Diodor ani Teodor nie zostali wspomniani. Z pewnością jednak w poglądach Diodora, i do pewnego stopnia Teodora z Mopsuestii, należy szukać podstaw nauk Nestoriusza, uznanych przez sobór za herezję.

</doc>
<doc id="2093341" url="https://pl.wikipedia.org/wiki?curid=2093341" title="SA138">
SA138



</doc>
<doc id="2093342" url="https://pl.wikipedia.org/wiki?curid=2093342" title="Inazo Nitobe">
Inazo Nitobe



</doc>
<doc id="2093343" url="https://pl.wikipedia.org/wiki?curid=2093343" title="Linda Lanzillotta">
Linda Lanzillotta

Linda Lanzillotta (ur. 7 września 1948 w Cassano all’Ionio) – włoska polityk, samorządowiec, była minister, parlamentarzystka.
Życiorys.
W młodości była zaangażowana w działalność maoistycznego ugrupowania komunistycznego. Ukończyła studia z zakresu literatury, od 1970 do 1982 pracowała jako urzędnik w Ministerstwie Bilansu i Programu Gospodarczego. Przystąpiła do Włoskiej Partii Socjalistycznej, pracowała w administracji jej frakcji parlamentarnej.
Od 1993 do 1999 pełniła funkcję asesora ds. finansowych we władzach miejskich Rzymu. Była następnie szefową gabinetu ministra skarbu Giuliana Amato, a następnie jego sekretarzem, gdy sprawował urząd premiera.
W 2006 po raz pierwszy została wybrana do Izby Deputowanych XV kadencji z ramienia Drzewa Oliwnego (jako przedstawicielka partii Margherita). Od 17 maja 2006 do 8 maja 2008 była ministrem ds. regionalnych w rządzie Romano Prodiego. W 2007 przystąpiła ze swoim ugrupowaniem do Partii Demokratycznej. W przedterminowych wyborach w 2008 uzyskała reelekcję na XVI kadencję. W 2009 poparła Francesca Rutelliego, przechodząc do założonego przez niego Sojuszu dla Włoch. W 2013 z ramienia koalicji Z Montim dla Włoch została wybrana do Senatu XVII kadencji. W 2015 powróciła do Partii Demokratycznej.
Żona Franca Bassaniniego.

</doc>
<doc id="2093349" url="https://pl.wikipedia.org/wiki?curid=2093349" title="Cmentarz żydowski w Przyrowie">
Cmentarz żydowski w Przyrowie

Cmentarz żydowski w Przyrowie – kirkut mieścił się w Przyrowie przy ul. Cmentarnej. Data jego powstania jest nieznana. W czasie II wojny światowej został doszczętnie zniszczony przez nazistów. Nie zachowały się żadne macewy. Teren nekropolii jest zarośnięty i pozbawiony ogrodzenia. Brak jakiejkolwiek tablicy informacyjnej o istnieniu kirkutu.

</doc>
<doc id="2093356" url="https://pl.wikipedia.org/wiki?curid=2093356" title="Guillaume Nantermod">
Guillaume Nantermod

Guillaume Nantermod (ur. 18 września 1975 w Lozannie) – szwajcarski snowboardzista, mistrz świata.
Kariera.
W Pucharze Świata zadebiutował 14 listopada 1997 roku w Tignes, gdzie został zdyskwalifikowany w gigancie. Pierwsze pucharowe punkty wywalczył 13 stycznia 1998 roku w Lienzu, zajmując 28. miejsce w tej konkurencji. Na podium zawodów pucharowych po raz pierwszy stanął 11 grudnia 1999 roku w Whistler, kończąc rywalizację w snowcrossie na drugiej pozycji. W zawodach tych rozdzielił Francuza Sylvaina Duclosa i Pontusa Ståhlkloo ze Szwecji. Łącznie osiem razy stawał na podium zawodów PŚ, odnosząc przy tym dwa zwycięstwa: 6 lutego 2000 roku w Ischgl i 17 marca 2000 roku w Livigno wygrywał w snowcrossie. Najlepsze wyniki osiągnął w sezonie 2001/2002, kiedy to zajął dziewiąte miejsce w klasyfikacji generalnej. Ponadto w sezonie 1999/2000 był drugi w klasyfikacji snowcrossu.
Jego największym sukcesem jest złoty medal w snowcrossie wywalczony na mistrzostwach świata w Madonna di Campiglio w 2001 roku. Był to jego jedyny medal wywalczony na międzynarodowej imprezie tej rangi. Był też między innymi czwarty podczas rozgrywanych dwa lata później mistrzostw świata w Kreischbergu, gdzie walkę o podium przegrał z Kanadyjczykiem Drew Neilsonen. Nie startował na igrzyskach olimpijskich.
W 2006 r. zakończył karierę.

</doc>
<doc id="2093360" url="https://pl.wikipedia.org/wiki?curid=2093360" title="Krásné Loučky (przystanek kolejowy)">
Krásné Loučky (przystanek kolejowy)

Krásné Loučky – przystanek kolejowy w Krásnych Loučkach, w kraju morawsko-śląskim, w Czechach. Znajduje się na wysokości 350 m n.p.m. i leży na linii kolejowej nr 292 oraz polskiej linii nr 333, która na odcinku Głuchołazy – Karniów – granica państwa Karniów-Pietrowice Głubczyckie biegnie równocześnie z linią 292.

</doc>
<doc id="2093364" url="https://pl.wikipedia.org/wiki?curid=2093364" title="Zwycięzcy konkursów Pucharu Świata w skokach narciarskich">
Zwycięzcy konkursów Pucharu Świata w skokach narciarskich

Zwycięzcy konkursów Pucharu Świata w skokach narciarskich – zestawienie zawodników i drużyn, które przynajmniej raz odniosły zwycięstwo w konkursach indywidualnych bądź drużynowych Pucharu Świata w skokach narciarskich mężczyzn.
Puchar Świata w skokach narciarskich organizowany jest corocznie przez Międzynarodową Federację Narciarską, w miesiącach pomiędzy listopadem a marcem. Zawody rozgrywane są głównie w Europie, poza nią przynajmniej raz odbyły się one w Stanach Zjednoczonych, Kanadzie, Japonii, Korei Południowej i Kazachstanie. 
Pierwszy cykl zorganizowano w sezonie 1979/1980, od sezonu 1991/1992 poza rywalizacją indywidualną przeprowadzane są również zaliczane do Pucharu Narodów zawody drużynowe, w których udział biorą zespoły składające się z czterech zawodników. Niektóre z konkursów zaliczane były również do innych klasyfikacji turniejowych, przede wszystkim do Turnieju Czterech Skoczni, Tygodnia Lotów Narciarskich, Turnieju Nordyckiego, Turnieju Czeskiego, Turnieju Szwajcarskiego, Raw Air, Willingen Five czy Planica 7. Zawody organizowane w Lahti od początku są częścią igrzysk narciarskich, a rozgrywane w Szwecji – szwedzkich igrzysk narciarskich. Parokrotnie zawodami Pucharu Świata były konkursy igrzysk olimpijskich, mistrzostw świata w narciarstwie klasycznym oraz mistrzostw świata w lotach narciarskich.
Najwięcej zwycięstw w klasyfikacji generalnej Pucharu Świata odnieśli Matti Nykänen i Adam Małysz, którzy czterokrotnie triumfowali w cyklu. Osiemnastokrotnie w klasyfikacji Pucharu Narodów triumfowała reprezentacja Austrii. 
W pojedynczych konkursach Pucharu Świata najwięcej zwycięstw odniósł Gregor Schlierenzauer, który 53 razy wygrał zawody. W klasyfikacji wszech czasów drugie miejsce zajmuje Matti Nykänen z 46 zwycięstwami, a trzecie – Adam Małysz i Kamil Stoch z 39 zwycięstwami. W zawodach drużynowych najbardziej utytułowanym zespołem jest Austria (37 zwycięstw), kolejne miejsca w klasyfikacji wszech czasów zajmują reprezentacje Norwegii (30 wygranych) i Niemiec (17 wygranych). Rozgrywane są również zawody drużyn mieszanych, w których biorą udział zespoły złożone z dwóch skoczków i dwóch skoczkiń. Triumfowali w nich trzykrotnie reprezentanci Norwegii, dwukrotnie Słowenii, natomiast raz reprezentanci Austrii i Japonii. Najbardziej utytułowanymi zawodnikami w konkursach drużynowych są: Gregor Schlierenzauer (17 zwycięstw), Thomas Morgenstern (16) i Andreas Kofler (15).
Konkursy indywidualne.
Klasyfikacje zawodników.
Klasyfikacja wszech czasów.
W tabeli podano dziesięciu zawodników z największą liczbą zwycięstw w indywidualnych konkursach Pucharu Świata w skokach narciarskich.
Klasyfikacja według sezonów.
W tabeli przedstawiono zawodników z największą liczbą zwycięstw w indywidualnych konkursach Pucharu Świata w poszczególnych sezonach.
Konkursy drużynowe.
Klasyfikacje drużyn.
Klasyfikacja wszech czasów.
W tabeli podano reprezentacje według liczby zwycięstw w drużynowych konkursach Pucharu Świata w skokach narciarskich. Do statystyk wliczono także konkursy drużyn mieszanych oraz konkursy duetów.
Klasyfikacja według sezonów.
W tabeli przedstawiono reprezentacje z największą liczbą zwycięstw w drużynowych konkursach Pucharu Świata w poszczególnych sezonach.
Klasyfikacja zawodników.
W tabeli podano dziesięciu zawodników z największą liczbą zwycięstw w drużynowych konkursach Pucharu Świata w skokach narciarskich.

</doc>
<doc id="2093366" url="https://pl.wikipedia.org/wiki?curid=2093366" title="Medaliści mistrzostw Polski seniorów w rzucie oszczepem">
Medaliści mistrzostw Polski seniorów w rzucie oszczepem

Medaliści mistrzostw Polski seniorów w rzucie oszczepem – zdobywcy medali seniorskich mistrzostw Polski w konkurencji rzutu oszczepem.
Rzut oszczepem mężczyzn jest rozgrywany na mistrzostwach kraju od ich pierwszej edycji, która miała miejsce w lipcu 1920 roku we Lwowie. Pierwszym w historii mistrzem Polski został zawodnik lwowskiej Pogoni Sławosz Szydłowski, który uzyskał wynik 48,40 ustanawiając tym samym nowy rekord Polski. Uzyskany przez miotacza wynik był lepszy od ustalonego przez Polski Związek Lekkiej Atletyki minimum uprawniającego do startu w igrzyskach olimpijskich w Antwerpii, w związku z czym Szydłowski został uznany mistrzem kraju (tytuł ten przyznawano wówczas tylko zawodnikom, którzy osiągnęli wyniki lepsze od minimum olimpijskiego). Kolejny rekord Polski w rzucie oszczepem podczas krajowego czempionatu padł 97 lat później, w 2017
Najbardziej utytułowanym zawodnikiem wśród startujących w mistrzostwach Polski jest Janusz Sidło, który zdobył najwięcej medali krajowego czempionatu – dziewiętnaście, w tym czternaście złotych. W latach 1951 – 1967 Sidło rokrocznie stawał na podium mistrzostw kraju, a od 1951 do 1961 zdobył jedenaście tytułów mistrzowskich z rzędu – podobnej sztuki nie udało się dokonać nikomu innemu. Drugim zawodnikiem w klasyfikacji medalowej wszech czasów jest Dariusz Trafas, który zdobył osiem złotych, sześć srebrnych i jeden brązowy medal stając na podium mistrzostw rokrocznie od 1992 do 2006 roku.
Aktualny rekord mistrzostw Polski seniorów w rzucie oszczepem wynosi 88,09 i został ustanowiony przez Marcina Krukowskiego podczas czempionatu w Białymstoku 21 lipca 2017 roku. Najlepszy wyniki starym modelem oszczepu, który obowiązywał do 1985 roku – 87,54 – uzyskał 27 czerwca 1983 w Bydgoszczy Dariusz Adamus.
Klasyfikacja medalowa.
W historii mistrzostw Polski seniorów na podium tej imprezy stanęło w sumie 86 oszczepników. Najwięcej medali – 19 – wywalczył Janusz Sidło. W tabeli kolorem wyróżniono zawodników, którzy wciąż są czynnymi lekkoatletami.

</doc>
<doc id="2093370" url="https://pl.wikipedia.org/wiki?curid=2093370" title="Hrútey">
Hrútey

Hrútey - niewielka islandzka wysepka położona w mieście Blönduós przy ujściu rzeki Blanda, rezerwat przyrody od 1975 r. Całą wysepkę obiega ścieżka, która swój początek bierze na kładce dla pieszych z północnego brzegu Blandy. 
Wyspa przyciąga na swój teren rzadkie gatunki kaczek i nurów. Wyspa objęta jest projektem ponownego zalesiania.
Linki zewnętrzne.
Hrutey - Informacje

</doc>
<doc id="2093373" url="https://pl.wikipedia.org/wiki?curid=2093373" title="Christos Ardizoglu">
Christos Ardizoglu

Christos Ardizoglu (grec.Χρήστος Αρδίζογλου; ur. 25 marca 1953 w Atenach) grecki piłkarz grający na pozycji pomocnika.
Kariera klubowa.
Christos Ardizoglu karierę piłkarską rozpoczął w Apollonie Smyrnis w 1971 roku. W 1974 roku przeszedł do AEK-u Ateny. Z AEK-iem dwukrotnie zdobył mistrzostwo Grecji w 1978 i 1979 roku, Puchar Grecji w 1978 i 1983 roku oraz dotarł do półfinału Puchar UEFA 1977, w którym jego zespół uległ późniejszemu zwycięzcy, Juventusowi. W barwach "Enosis" rozegrał 261 meczach i strzelił 50 bramek. Karierę zakończył w Apollonie Smyrnis w 1986 roku.
Kariera reprezentacyjna.
W reprezentacji Grecji Christos Ardizoglu występował w latach 1975–1984. W 1980 roku uczestniczył w Mistrzostwach Europy 1980, który był pierwszym międzynarodowym sukcesem w historii greckiego futbolu reprezentacyjnego. Na Euro 80 Ardizoglu wystąpił w dwóch meczach Holandią i RFN. Ogółem w reprezentacji Hellady wystąpił w 43 meczach i strzelił 2 bramki.

</doc>
<doc id="2093375" url="https://pl.wikipedia.org/wiki?curid=2093375" title="Linhartovy (przystanek kolejowy)">
Linhartovy (przystanek kolejowy)

Linhartovy – przystanek kolejowy w Linhartovach, w kraju morawsko-śląskim, w Czechach. Znajduje się na wysokości 370 m n.p.m. i leży na linii kolejowej nr 292 oraz polskiej linii nr 333, która na odcinku Głuchołazy – Karniów – granica państwa Karniów-Pietrowice Głubczyckie biegnie równocześnie z linią 292.

</doc>
<doc id="2093378" url="https://pl.wikipedia.org/wiki?curid=2093378" title="AZS Olsztyn w sezonie 2003/2004">
AZS Olsztyn w sezonie 2003/2004



</doc>
<doc id="2093386" url="https://pl.wikipedia.org/wiki?curid=2093386" title="Město Albrechtice (stacja kolejowa)">
Město Albrechtice (stacja kolejowa)

Město Albrechtice – stacja kolejowa w Mieście Albrechcice, w kraju morawsko-śląskim, w Czechach na adresie Nádražní 105/22. Znajduje się na wysokości 390 m n.p.m. i leży na linii kolejowej nr 292 oraz polskiej linii nr 333, która na odcinku Głuchołazy – Karniów – granica państwa Karniów-Pietrowice Głubczyckie biegnie równocześnie z linią 292.

</doc>
<doc id="2093396" url="https://pl.wikipedia.org/wiki?curid=2093396" title="Reckless Love">
Reckless Love

Reckless Love to fiński glam metalowy zespół powstały w 2001 roku. Początkowo znany jako cover-band Guns N’ Roses o nazwie Reckless Life. W 2004 roku zespół zmienił nazwę na Reckless Love i zaczął wykonywać własne kompozycje. Wokalista zespołu Olli Herman występował w latach 2007–2008 w zespole Crashdïet pod pseudonimem H. Olliver Twisted.
W 2010 r. zespół epizodycznie wziął udział w jedynym odcinku fińskiego serialu Stagelta, występując jako oni sami.
Na 17.11.2010 r. została zaplanowana premiera edycji specjalnej long playa "Reckless Love" pt. Reckless Love - Cool Edition. Komplikacja zawiera wszystkie piosenki z debiutanckiego krążka zespołu, ale również kawałki: "Get Electric", cover Def Leppard "Hysteria", akustyczną wersję "Sex" i "Back To Paradise" oraz remix tego utworu.
19 kwietnia 2011 r. dokładnie o 12:07 polskiego czasu zespół opublikował w Internecie pierwszy singiel promujący ich drugi studyjny album, Animal Attraction, którego premierę zaplanowaną na 5 października tego samego roku, "Hot". Niedługo po tym w sieci został opublikowany teledysk do utworu nakręcony w Los Angeles (Kalifornia, USA). Wkrótce fani zostali obdarowani przedpremierową "zajawką" nowej piosenki, "Young N Crazy", a także tytułami dwóch innych pozycji z Animal Attraction, "On the Radio" i "Born To Break Your Heart". 9 sierpnia na Facebooku grupa opublikowała okładkę owego albumu.
Dnia 5 października 2011 r. miała miejsce premiera albumu Animal Attraction. W dwa dni później muzycy udali się w trasę po Finlandii promującą krążek. Zdradzili też, że nagrali dwa nowe teledyski, w tym jeden do tytułowej piosenki z płyty. 19 października 2011 r. został opublikowany teledysk do piosenki "Animal Attraction". 13 stycznia 2012 roku w serwisie YouTube został opublikowany nowy klip, promujący nowy album, pt. "On the Radio". Piosenka została kilka dni wcześniej wydana w formie singla.
W 2013 roku zespół rozpoczął nagrywanie trzeciego albumu, Spirit. Krążek promowały dwa single, "Night on Fire" oraz "So Happy I Could Die". Oba wspięły się na pierwsze miejsce fińskiej listy przebojów YleX. 16 grudnia 2013 roku grupa ogłosiła trasę po Europie, która ma promować album Spirit. Plany koncertowe objęły także Polskę - występ zespołu został zaplanowany na 5 maja 2014 roku w warszawskiej Proximie.

</doc>
<doc id="2093400" url="https://pl.wikipedia.org/wiki?curid=2093400" title="Frantic">
Frantic



</doc>
<doc id="2093403" url="https://pl.wikipedia.org/wiki?curid=2093403" title="Barbara Pollastrini">
Barbara Pollastrini

Barbara Pollastrini (ur. 30 września 1947 w Darfo Boario Terme) – włoska polityk, nauczyciel akademicki, była minister, parlamentarzystka.
Życiorys.
W trakcie protestów z 1968 zaangażowała się w działalność maoistycznej organizacji pod nazwą "Servire il Popolo". Ukończyła studia na Uniwersytecie Bocconi, kształciła się również w paryskiej "École pratique des hautes études". Następnie podjęła pracę jako wykładowca akademicki na Uniwersytecie w Mediolanie.
Wstąpiła do Włoskiej Partii Komunistycznej, została przewodniczącą jej miejskich struktur w Mediolanie, a także radną miejską. Po przekształceniu tego ugrupowania należała do Demokratycznej Partii Lewicy. W latach 1992–1994 sprawowała mandat posłanki do Izby Deputowanych XI kadencji.
W połowie lat 90. oskarżona w ramach afer korupcyjnych (tzw. Tangentopoli), w 1996 została ostatecznie oczyszczona ze wszystkich zarzutów. Powróciła do działalności partyjnej, zasiadała we władzach krajowych Demokratów Lewicy. W 2001 i 2006 ponownie wybierana do niższej izby włoskiego parlamentu (XIV i XV kadencji).
Od 17 maja 2006 do 8 maja 2008 była ministrem ds. równouprawnienia w rządzie Romano Prodiego. W 2007 przystąpiła ze swoim ugrupowaniem do Partii Demokratycznej. W wyborach w 2008, 2013 i 2018 uzyskiwała reelekcję na XVI, XVII i XVIII kadencję.

</doc>
<doc id="2093407" url="https://pl.wikipedia.org/wiki?curid=2093407" title="Sagadpet">
Sagadpet

Sagadpet, właśc. Somkid Rakjun (ur. 29 czerwca 1982) − tajski kick-boxer i zawodnik boksu tajskiego. 
W boksie tajskim stoczył ponad 130 zawodowych walk. Był mistrzem Stadionu Lumpini w wadze superpiórkowej i lekkiej oraz Stadionu Rajadamnern w wadze superpiórkowej. Reprezentuje klub Ingram Gym.
3 października 2010 roku zadebiutował w K-1, gdy wystąpił na gali K-1 World MAX 2010 Final 16 w Seulu, będącej eliminacją do finałowego turnieju o mistrzostwo K-1 MAX (70 kg). Przegrał przez niejednogłośną decyzję po dodatkowej rundzie z polskim kick-boxerem Michałem Głogowskim 

</doc>
<doc id="2093410" url="https://pl.wikipedia.org/wiki?curid=2093410" title="Nagroda im. Friedeberta Tuglasa">
Nagroda im. Friedeberta Tuglasa

Nagroda literacka im. Frideberta Tuglasa (oryg. est. "Friedebert Tuglase novelliauhind") - estońska nagroda literacka przyznawana od 1971 r. dla autorów najlepszych opowiadań, opublikowanych w minionym roku kalendarzowym. 
Nagroda została ufundowana przez Friedeberta Tuglasa, zasłużonego estońskiego nowelisty w 1970 roku. Pierwsi laureaci zostali wybrani przez samego Tuglasa i zostali nagrodzeni 2 marca 1971 roku, w dniu urodzin pisarza. Nagroda składa się ze specjalnej publikacji bibliofilskiej i nagrody finansowej przeznaczonej dla zwycięzcy. 
Spośród wszystkich zgłoszonych do konkursu tekstów, które zostały opublikowane, drukiem w zeszłym roku, na łamach czasopisma literackiego (w ostatnich latach jest to głównie "Looming", rzadziej "Vikerkaar") bądź w zbiorze opowiadań, wybierane są dwa najlepsze opowiadania, które otrzymują nagrody. Nagroda ogłaszana jest 2 marca każdego roku, w rocznicę urodzin Tuglasa, którego imię nagroda upamiętnia.

</doc>
<doc id="2093414" url="https://pl.wikipedia.org/wiki?curid=2093414" title="Maik Galakos">
Maik Galakos

Ilias "Maik" Galakos (grec. Μάικ Γαλάκος; ur. 23 listopada 1951 w Pireusie) były grecki piłkarz grający na pozycji pomocnika.
Kariera klubowa.
Maik Galakos karierę piłkarską rozpoczął w RFN, (gdzie wyemigrował jako dziecko) w Fortunie Düsseldorf w 1972 roku. Fortunie rozegrał tylko dwa mecze w lidze. W 1973 roku przeszedł do Olympiakosu Pireus. Z Olympiakosem zdobył czterokrotnie zdobył mistrzostwo Grecji w 1974, 1975, 1980 i 1981, dwukrotnie Puchar Grecji w 1975 i 1981 roku. W 1981 roku przeszedł Panathinaikosu Ateny, w którym zakończył karierę w 1986 roku. Z Panathinaikosem dwukrotnie zdobył mistrzostwo Grecji w 1984 i 1986, trzykrotnie Puchar Grecji w 1982, 1984 i 1986 oraz półfinał Pucharu Mistrzów, gdzie Panathinaikos minimalnie uległ owi.
Kariera reprezentacyjna.
W reprezentacji Grecji Maik Galakos występował w latach 1975-1984. W 1980 roku uczestniczył w Mistrzostwach Europy 1980, który był pierwszym międzynarodowym sukcesem w historii greckiego futbolu reprezentacyjnego. Na Euro 80 Galakos wystąpił we wszystkich trzech meczach Holandią, Czechosłowacją i RFN. Ogółem w reprezentacji Hellady wystąpił w 30 meczach i strzelił 5 bramek.

</doc>
<doc id="2093419" url="https://pl.wikipedia.org/wiki?curid=2093419" title="Francuscy ambasadorzy we Włoszech">
Francuscy ambasadorzy we Włoszech



</doc>
<doc id="2093421" url="https://pl.wikipedia.org/wiki?curid=2093421" title="Wzór Newtona-Leibniza">
Wzór Newtona-Leibniza



</doc>
<doc id="2093432" url="https://pl.wikipedia.org/wiki?curid=2093432" title="Kotlina Orawicka">
Kotlina Orawicka

Kotlina Orawicka (słow. "Oravická kotlina") – kotlina na Słowacji znajdująca się w Rowie Podtatrzańskim, a dokładniej w jego części zwanej Rowem Orawickim. Znajduje się w niej miejscowość Orawice. W Kotlinie Orawickiej mają swoje ujście 3 doliny: Dolina Mihulcza, Dolina Bobrowiecka Orawska i Dolina Cicha Orawska oraz zaczyna się w niej Dolina Orawicka. Tutaj też ma swój początek rzeka Orawica, powstająca na granicy Kotliny Orawickiej i Doliny Cichej.
Dno kotliny znajduje się na wysokości ok. 790 m n.p.m., a kotlinę otaczają Tatry Zachodnie, Skoruszyńskie Wierchy i Orawicko-Witowskie Wierchy. Część kotliny, znajdująca się w widłach Orawicy, Bystrej i Mihulczego Potoku włączona została w obszar TANAP-u. Jest to rozległe i płaskie dnie kotliny, na którym znajdują się duże łąki i kilka polan (Dunajowa Polana, Szatanowa Polana, Betlejemka, Waniczka). Są one cały czas użytkowane, również po włączeniu ich w obszar parku narodowego. Zabudowanie i infrastruktura osady Orawica zajmują tylko nieduży skrawek Kotliny Orawickiej.

</doc>
<doc id="2093436" url="https://pl.wikipedia.org/wiki?curid=2093436" title="Vannino Chiti">
Vannino Chiti

Vannino Chiti (ur. 26 grudnia 1947 w Pistoia) – włoski polityk, samorządowiec, były minister i prezydent Toskanii, parlamentarzysta, wiceprzewodniczący Senatu.
Życiorys.
Ukończył studia filozoficzne, kształcił się także w zakresie historii katolicyzmu. Wstąpił do Włoskiej Partii Komunistycznej. W 1970 objął mandat radnego w Pistoia, od 1982 do 1985 zajmował stanowisko burmistrza tej miejscowości. Następnie wybrany do rady regionalnej Toskanii. Od 1992 do 2000 pełnił funkcję prezydenta tego regionu.
Po przekształceniu partii komunistycznej od 1991 należał do Demokratycznej Partii Lewicy, z którą to formacją przystąpił pod koniec lat 90. do Demokratów Lewicy. W 2001 i 2006 był wybierany do Izby Deputowanych XIV i XV kadencji.
Od 17 maja 2006 do 8 maja 2008 był ministrem ds. reform i kontaktów z parlamentem w rządzie Romano Prodiego. W 2007 został członkiem nowo powołanej Partii Demokratycznej. W przedterminowych wyborach w 2008 uzyskał mandat senatora XVI kadencji. Utrzymał go w 2013 na XVII kadencję.

</doc>
<doc id="2093438" url="https://pl.wikipedia.org/wiki?curid=2093438" title="Jindřichov ve Slezsku">
Jindřichov ve Slezsku

Jindřichov ve Slezsku – stacja kolejowa w Jindřichovie, w kraju morawsko-śląskim, w Czechach pod adresem Jindřichov 366. Została oddana do użytku 1 grudnia 1875 roku. Znajduje się na wysokości 350 m n.p.m. i leży na linii kolejowej nr 292 oraz polskiej linii nr 333, która na odcinku Głuchołazy – Karniów – granica państwa Karniów-Pietrowice Głubczyckie biegnie równocześnie z linią 292.

</doc>
<doc id="2093441" url="https://pl.wikipedia.org/wiki?curid=2093441" title="Maria Anna Barbara Cope">
Maria Anna Barbara Cope



</doc>
<doc id="2093459" url="https://pl.wikipedia.org/wiki?curid=2093459" title="Alexander Maier">
Alexander Maier

Alexander Maier (ur. 16 lipca 1974 w Altenmarkt im Pongau) – austriacki snowboardzista, brązowy medalista mistrzostw świata.
Kariera.
Po raz pierwszy na arenie międzynarodowej pojawił się 20 marca 1998 roku w Bad Gastein, gdzie na mistrzostwach kraju zajął 31. miejsce w gigancie. Nigdy nie startował na mistrzostwach świata juniorów.
W Pucharze Świata zadebiutował 4 grudnia 1999 roku w Zell am See, gdzie zajął 49. miejsce w gigancie równoległym (PGS). Pierwsze pucharowe punkty wywalczył 14 stycznia 2000 roku w Berchtesgaden, zajmując 21. miejsce w tej konkurencji. Na podium zawodów pucharowych po raz pierwszy stanął 17 listopada 2000 roku w Tignes, kończąc rywalizację w snowcrossie na trzeciej pozycji. W zawodach tych wyprzedzili go jedynie Joni Vastamäki z Finlandii i Pontus Ståhlkloo ze Szwecji. Łącznie dziewięć razy stawał na podium zawodów PŚ, odnosząc przy tym trzy zwycięstwa: 4 marca 2001 roku w Park City i 8 stycznia 2002 roku w Arosie wygrywał w PGS, a 15 marca 2001 roku w Ruka triumfował w PSL. Najlepsze wyniki osiągnął w sezonach 2002/2003 i 2003/2004, kiedy to zajmował piąte miejsce w klasyfikacji generalnej. Ponadto w sezonie 2000/2001 był trzeci w klasyfikacji snowcrossu.
Jego największym sukcesem jest brązowy medal w snowcrossie wywalczony na mistrzostwach świata w Madonna di Campiglio w 2001 roku. Uległ tam tylko Guillaume'owi Nantermodowi ze Szwajcarii i Niemcowi Markusowi Ebnerowi. Był też między innymi jedenasty w snowcrossie podczas mistrzostw świata w Kreischbergu w 2003 roku. W 2002 roku wystartował na igrzyskach olimpijskich w Salt Lake City, gdzie zajął dziesiąte miejsce w gigancie równoległym. Brał też udział w igrzyskach w Turynie cztery lata później, gdzie rywalizację w tej konkurencji ukończył na 30. pozycji.
W 2008 r. zakończył karierę.
Jego bratem jest były narciarz alpejczyk Hermann Maier.

</doc>
<doc id="2093462" url="https://pl.wikipedia.org/wiki?curid=2093462" title="Kjaksares">
Kjaksares



</doc>
<doc id="2093464" url="https://pl.wikipedia.org/wiki?curid=2093464" title="Feriale Duranum">
Feriale Duranum

Feriale Duranum − rzymski kalendarz świąt i uroczystości obchodzonych przez kohortę XX "Palmyrenorum", jednostkę pomocniczą armii rzymskiej z miejscowości Dura Europos nad Eufratem, datowany na lata 20. III wieku. Zachowana część kalendarza obejmuje okres od stycznia do września i zawiera spis 41 świąt (głównie religijnych), będąc jednocześnie najlepszym źródłem informacji o terminarzu obrzędów rzymskiej armii.

</doc>
<doc id="2093466" url="https://pl.wikipedia.org/wiki?curid=2093466" title="Tak jest">
Tak jest



</doc>
<doc id="2093467" url="https://pl.wikipedia.org/wiki?curid=2093467" title="Sexred z Esseksu">
Sexred z Esseksu

Sexred z Esseksu (data urodzenia nieznana; zm. 617) - władca anglosaskiego Królestwa Essex w latach 616-617.
Sexred był synem pierwszego chrześcijańskiego króla Esseksu - Saeberta i Ethegoldy. Po śmierci ojca w 616, zajął jego miejsce na tronie, dzieląc władzę z bratem Saewardem. 
Obaj bracia nie zdecydowali się iść w ślady ojca, który w 604 przyjął chrzest z rąk biskupa Mellita. Woleli pozostać przy dawnych wierzeniach swego ludu, których podstawą była mitologia germańska (ojczyzną plemion anglosaskich była Saksonia).
W 616 bracia zażądali od Mellita, by dał im skosztować sakramentalnego chleba. Biskup odmówił jawnego świętokradztwa, za co bracia wypędzili go z Londynu. Królestwo Essex powróciło do kultów pogańskich.
Seaxred wraz z bratem zginął w 617 roku bitwie z siłami Wesseksu. Ich następcą został syn Saewarda - Sigeberht I Mały.

</doc>
<doc id="2093469" url="https://pl.wikipedia.org/wiki?curid=2093469" title="Stanisław Łyszczarz">
Stanisław Łyszczarz

Stanisław Łyszczarz (ur. 1930, zm. 1991) – artysta plastyk, malarz, rzeźbiarz.
Życiorys.
Dzieciństwo i młodość.
Stanisław Łyszczarz urodził się 22 marca 1930 roku w Lichwinie koło Tarnowa w rodzinie Agaty i Józefa Łyszczarzów. Rodzinny dom artysty znajduje się na najwyższym szczycie ziemi tarnowskiej, górze Wał (523 m n.p.m.), nieopodal cmentarza wojennego nr 187, na którym w czasie I wojny światowej spoczął ceniony austriacki grafik z Grazu – Franz Hofer.
Rodzice Stanisława wyemigrowali do Stanów Zjednoczonych, gdzie poznali się. Po pewnym czasie zadecydowali o powrocie do Polski i wybudowaniu domu. Zakupiona przez nich ziemia była w dużej mierze fragmentem pobojowiska z I wojny światowej.
Rodzina Łyszczarzów żyła skromnie. Ojciec Józef był z zawodu szewcem. Stanisław posiadał dwóch braci i trzy siostry. Już w wieku dziecięcym Stanisław zdradzał swoje przyszłe umiejętności artystyczne. Chętnie lepił różne formy w glinie. W czasie wojny jeden z braci Stanisława zginął w Niemczech w czasie alianckiego nalotu.
Wykształcenie i praca artystyczna.
Stanisław Łyszczarz po ukończeniu w 1945 r. szkoły podstawowej rozpoczął naukę w Szkole Sztuk Zdobniczych i Przemysłu Artystycznego w Tarnowie. Następnie kontynuował naukę w Liceum Sztuk Plastycznych w Tarnowie, które ukończył w 1952 roku. W tym samym roku zdał egzamin do Państwowej Wyższej Szkoły Sztuk Plastycznych we Wrocławiu, gdzie studiował w pracowni prof. Eugeniusza Gepperta i prof. Marii Dawskiej. Studia ukończył w czerwcu 1958 roku, otrzymując tytuł dyplomowanego artysty plastyka w zakresie ceramicznego malarstwa architektonicznego.
Po studiach osiedlił się w Częstochowie, gdzie przez 21 lat pracował w tamtejszym Liceum Sztuk Plastycznych jako nauczyciel ceramiki i malarstwa. Od 1980 r. w Wyższej Szkole Pedagogicznej w Częstochowie (obecnie Uniwersytet Humanistyczno-Przyrodniczy im. Jana Długosza w Częstochowie) był wykładowcą rzeźby ceramicznej i malarstwa. W 1990 roku otrzymał nominację na docenta i profesora nadzwyczajnego Wydziału Wychowania Artystycznego i został kierownikiem Zakładu Rzeźby. Przez lata poświęcał się działalności społecznej. Był członkiem Związku Polskich Artystów Plastyków oraz grupy „Zachęta" przy Spółdzielni Mieszkaniowej „Nasza Praca” w Częstochowie.
Zmarł 7 listopada 1991 roku w Częstochowie.
Życie prywatne.
Artysta ożenił się z dziennikarką Krystyną Królicą. Z tego związku miał córkę Blankę, malarkę i ilustratorkę. 
Twórczość.
Artystyczną wizję sztuki Stanisława Łyszczarza ukształtowali postimpresjoniści polscy i francuscy, kapiści i koloryści polscy, konstruktywiści, orfiści, a także twórcy ludowi.
Jedną z głównych inspiracji artysty była południowa Polska, a szczególnie ziemia tarnowska oraz Jura Krakowsko-Częstochowska. Miejsca te, usłane polami, wzgórzami, skałami i zamkami, stanowiły źródło jego szkiców terenowych, które później stanowiły podstawę jego obrazów. Były one bardzo osobistą interpretacją pejzażu. Powstawały bardzo długo i zwykle w zaciszu domowego atelier.
Odbywał liczne podróże artystyczne po Polsce i za granicą. Uczestniczył w wielu wystawach w kraju i zagranicą. Obrazy i ceramiki Stanisława Łyszczarza znajdują się w licznych zbiorach prywatnych i muzealnych w kraju i za granicą. W leksykonie "Kto jest kim w Polsce" wydanym w 1984 roku zamieszczona jest jego nota biograficzna.
Tworzył rzeźby plenerowe dla parków i ogrodów, a także ceramikę użytkową. Stworzył kilkanaście monumentalnych mozaik, jak np. mozaikę na ścianie auli Wyższej Szkoły Pedagogicznej w Częstochowie, mozaikę na ścianach krytej pływalni MOSiR w Częstochowie czy w Ośrodku Kultury w Siewierzu.
Za swoje zasługi był wielokrotnie nagradzany. Artysta zmarł na zawał serca 7 listopada 1991 roku. W 2009 odsłonięto w Częstochowie tablice pamiątkową w miejscu, gdzie znajdowała się jego pracownia.

</doc>
<doc id="2093472" url="https://pl.wikipedia.org/wiki?curid=2093472" title="Tokai University">
Tokai University

 – prywatny uniwersytet z główną siedzibą w Tokio, w Japonii.
Opis.
Uniwersytet został założony w 1942 r. przez Shigeyoshiego Matsumae (1901–1991). Wierzył on, że: „Po wojnie, rozwój i pokojowe wykorzystanie nauki i techniki są niezbędne dla rozwoju Japonii, gdzie zasoby są skromne”.
Uczelnia kładzie nacisk na niezależne myślenie, rozwijanie zdolności do autonomicznego i humanistycznego zaangażowania w tematy związane z ludźmi, społeczeństwami, historią, problemami globalnymi i cywilizacją ludzką. Tokai University zapewnia studentom szerokie spojrzenie na świat, aby zachęcić do uznania i zrozumienia innych kultur. Specjalizuje się w naukach ścisłych i technicznych. 
Nazwa „Tokai” odnosi się do morza na wschodzie, do Oceanu Spokojnego, symbolizującego szerokie perspektywy. Uczelnia składa się z siedmiu kampusów rozmieszczonych w: Sapporo w Sapporo, Takanawa i Yoyogi w Tokio, Shonan w Hiratsuka, Isehara w Isehara, Shimizu w Shizuoka i Kumamoto w Kumamoto, które składają się z 75 wydziałów, kierunków i programów. Całkowita liczba studentów wynosi około 30 tys.
Le Mans 24 Hours.
Studenci Uniwersytetu wystawili samochód Study Car do wyścigu Le Mans 24 Hours w 2008 roku. Auto pokonało tylko połowę trasy z powodu problemów ze skrzynią biegów.
Global Green Challenge.
Samochód napędzany energią słoneczną o nazwie Tokai Challenger, zaprojektowany przez studentów Tokai University we współpracy z japońskimi firmami, w latach 2009 i 2011 zwyciężył w zawodach World Solar Challenge, zorganizowanych w Australii. W 2009 r. pojazd przejechał 3021 km w 29 godzin i 49 minut, ze średnią prędkością 100,54 km/godz., a w 2011 r. – 2998 km w 32 godziny i 45 minut, z prędkością 91,54 km/godz.. 
Tokai Challenger został także zwycięzcą South African Solar Challenge w Południowej Afryce w latach 2008 i 2010.

</doc>
<doc id="2093475" url="https://pl.wikipedia.org/wiki?curid=2093475" title="Richard Webber">
Richard Webber

Richard Webber – fikcyjna postać serialu Chirurdzy, stacji ABC. Jego rolę odtwarza James Pickens Jr., natomiast został wykreowany przez Shondę Rhimes. Jest szefem chirurgii Seattle Grace Mercy West Hospital w sezonach 1-5 i 7.
Historia postaci.
Richard, w czasie odbywania rezydentury w szpitalu Seattle Grace, miał romans z Ellis Grey, matką Meredith. Działo się tak, pomimo że oboje byli w związkach małżeńskich. Ellis zostawiła swojego męża, Thatchera, jednak Webber nigdy nie rozwiódł się z Adele. W pewnym odcinku wychodzi na jaw, że jego żona wiedziała o jego licznych zdradach i podwójnym życiu, a jednak nie zdecydowała się odejść od niego. Przez lata był nałogowym alkoholikiem. W serialu są sprzeczności, co do tego gdzie odbywał stypendium; w jednych odcinkach mowa jest o SGH, natomiast w innych o Nowym Jorku.
Opis postaci.
W pierwszym sezonie zawsze jest czujny i bacznie obserwuje swoich podwładnych. Jego kłopoty prywatne zaczynają się, gdy jego żona, Adele, każe mu dokonać wyboru: albo odchodzi na emeryturę, albo ona odchodzi. Richard próbuje unikać tego tematu, lecz Adele zmęczona czekaniem podejmuje decyzję i odchodzi. Webber pomieszkuje wówczas w hotelu i w biurze. Regularnie odwiedza Ellis Grey w domu opieki (choruje ona na Alzheimera). Wkrótce potem planuje przejść na emeryturę, więc Derek Shepherd, Preston Burke, Addison Montgomery i Mark Sloan robią wszystko, by zająć jego miejsce. Ostatecznie Richard wybiera Dereka, lecz ten mówi mu by pozostał szefem.
Pod koniec trzeciego sezonu Adele ląduje w szpitalu i okazuje się, że jest w ciąży. Ojcem jest Richard, ale niestety Adele poroniła. Para postanawia dać sobie jeszcze jedną szansę. W czwartym sezonie Webber znów rozchodzi się z żoną, lecz pod koniec ponownie się schodzą.
W piątym sezonie ranga szpitala zostaje zachwiana, gdyż w rankingu SGH uplasował się na 12. miejscu. Webber wprowadza do szpitala nowe zasady i przygotowuje fuzję z Mercy West. Postanawia też uczyć Meredith Grey. Natomiast Miranda Bailey sprawia mu zawód, gdyż oświadcza, że chce porzucić chirurgię ogólną i zająć się pediatrią. Ostatecznie, ze względów osobistych, zostaje przy chirurgii ogólnej.
Sezon szósty jest dla Webbera bardzo trudny. Wychodzi na jaw, że znowu powrócił do picia (wcześniej chodził na spotkania AA). Z tego powodu nowy szef – Derek – daje mu wybór: albo odejdzie na wcześniejszą emeryturę, albo natychmiast uda się na odwyk. Odwyk przynosi oczekiwany skutek. Richard walnie przyczynił się również do zażegnania kryzysu w związku z napadem Gary'ego Clarka.
W siódmym sezonie ponownie obejmuje stanowisko Szefa Chirurgii, po odejściu Dereka. Organizuje konkurs na najlepszy projekt, w którym nagrodą jest milion dolarów. Pieniądze mają być przeznaczone na rozwój szpitala. Konkurs wygrywa Owen Hunt i organizuje szkolenie przeciwurazowe dla rezydentów. Wkrótce potem okazuje się, że jego żona, Adele, ma objawy wczesnej postaci choroby Alzheimera. Kiedy Adele zostaje zakwalifikowana do badań klinicznych, Meredith podmienia placebo na właściwy lek. Cała sprawa wychodzi na jaw i Webber zawiesza Meredith w obowiązkach, a sprawę badań kieruje do FDA.
W ósmym sezonie zarząd zmusza go, by zwolnił Meredith. Kiedy Richard orientuje się, że nie załatwi Grey innej pracy, bierze całą winę za podmianę leku na siebie i rezygnuje z posady szefa chirurgii. Nowym szefem mianuje Owena Hunta.
W sezonie dziewiątym żona Richarda ma coraz większe problemy ze zdrowiem. Przechodzi operację tętniaka aorty. Wykonuje ją Miranda Bailey, przez co spóźnia się na własny ślub. Operacja udaje się, ale serce Adele nie było w stanie jej przetrzymać i żona Webbera umiera na zawał (odcinek 10). Również w sezonie dziewiątym Webber wdaje się w romans z Catherine Avery. Oprócz tego pomaga przyjaciołom w kupnie szpitala, a także nawiązuje się jego konflikt w Mirandą Bailey, która nie chce operować. W ostatnim odcinku tego sezonu podczas ogromnej burzy zostaje rażony prądem i walczy o życie.
W sezonie dziesiątym Webber wciąż jest w związku z Catherine Avery i chce się jej oświadczyć, ale zrywa związek kiedy dowiaduje się, że przez Fundację Averego Christina Yang nie dostała nagrody Harper's Avery. Po odejściu Christiny, szpital zatrudnia nowego szefa Kardiochirurgii - doktor Maggie Pierce. Doktor Pierce zwierza się Webberowi, że jest adoptowana, a jej biologiczną matką jest Ellis Grey. W ten sposób Webber dowiaduje się, że jest także jego córką i próbuje nawiązać z nią przyjacielskie relacje. 
W sezonie jedenastym żeni się z Catherine Avery, ich świadkami są Bailey i Jackson. 

</doc>
<doc id="2093477" url="https://pl.wikipedia.org/wiki?curid=2093477" title="Al-Maidah">
Al-Maidah



</doc>
<doc id="2093478" url="https://pl.wikipedia.org/wiki?curid=2093478" title="Hippica gymnasia">
Hippica gymnasia

Hippika gymnasia (gr. "ἱππικὰ γυμνάσια" 'konne ćwiczenia' od "ἵππος, hippos" 'koń' i gimnazjon) − rzymskie zawody sportowe przeznaczone dla formacji kawalerii, które polegały na pozorowanej walce dwóch grup żołnierzy, grających role Greków i Amazonek, którzy walczyli za pomocą oszczepów z drewnianym grotem. Zawody były także formą treningu manewrowości oddziałów.

</doc>
<doc id="2093482" url="https://pl.wikipedia.org/wiki?curid=2093482" title="Académie Ranson">
Académie Ranson

Académie Ranson – prywatna szkoła malarska założona w 1908 roku w Paryżu przez francuskiego artystę Paula Ransona i jego żonę Marie-France.
Założyciel szkoły pragnął wykorzystać placówkę do utrwalenia i rozpropagowania doświadczeń nabistów szczególnie w zakresie malarstwa dekoracyjnego. Po przedwczesnej śmierci Ransona w 1909 szkołę prowadziła jego żona. Pierwszymi nauczycielami byli Maurice Denis i Paul Sérusier oraz kilku innych awangardowych artystów. Académie Ranson odznaczała się liberalnymi metodami nauczania i wspierała swoich wychowanków organizując m.in. wystawy.
Akademia przetrwała niemal do końca II wojny światowej, gdy działała w ograniczonym zakresie. Zamknięto ją dopiero w 1944 roku, ponownie otworzona w 1951 funkcjonowała już tylko cztery lata i ze względu na brak funduszy zakończyła działalność w 1955.

</doc>
<doc id="2093483" url="https://pl.wikipedia.org/wiki?curid=2093483" title="Aedes principiorum">
Aedes principiorum

Aedes principiorum − specjalne pomieszczenie w budynkach sztabowych fortów rzymskich, w których przechowywano oddziałowe sztandary.

</doc>
<doc id="2093486" url="https://pl.wikipedia.org/wiki?curid=2093486" title="Saeward z Esseksu">
Saeward z Esseksu

Saeward z Esseksu (data urodzenia nieznana; zm. 617) – władca anglosaskiego Królestwa Essex w latach 616-617.
Saeward był synem pierwszego chrześcijańskiego króla Esseksu – Saeberta i Ethegoldy. Po śmierci ojca w 616, zajął jego miejsce na tronie, dzieląc władzę z bratem Sexredem. Bracia zasłynęli z wypędzenia biskupa Mellita z Londynu (odmówił im skosztowania sakramentalnego chleba) i powrotu do dawnych wierzeń, bazujących na mitologii germańskiej.
Saeward wraz z bratem zginął w bitwie z siłami Królestwa Wessex w 617 roku. Ich następcą został jego syn – Sigeberht I Mały.

</doc>
<doc id="2093496" url="https://pl.wikipedia.org/wiki?curid=2093496" title="Aquila (insygnium)">
Aquila (insygnium)

Aquila – insygnium legionów rzymskiej armii w formie orła wykonanego ze srebra lub złota i umieszczonego na drzewcu często zdobionym metalowymi krążkami phalerae, wprowadzone przy okazji reformy armii dokonanej przez Gajusza Mariusza. Noszone w czasie marszu przez aquilifera.
Aquila, jako postać orła, była otaczana czcią religijną, gdyż orzeł był uważany za symbol Jowisza. Z tego też powodu utrata aquili na polu bitwy była największą możliwą hańbą dla oddziału, a żołnierze rzymscy gotowi byli zginąć dla odzyskania znaku.
Aquila była na co dzień przechowywana w pomieszczeniu określanym jako aedes principiorum i znajdowała się pod opieką pierwszego centuriona legionu (primus pilus).

</doc>
<doc id="2093509" url="https://pl.wikipedia.org/wiki?curid=2093509" title="Aquilifer">
Aquilifer

Aquilifer − żołnierz rzymskiej armii wyznaczony do noszenia legionowego symbolu, aquili.

</doc>
<doc id="2093528" url="https://pl.wikipedia.org/wiki?curid=2093528" title="Marek Križ">
Marek Križ

Marek Križ (Krzyżewczanin), (węgr.) "Kőrösi Márk", (łac.) "Marcus Crisinus" (ur. 1580 w Križevci, zm. 7 września 1619 w Koszycach) – święty Kościoła katolickiego, ksiądz, kanonik strzygomski, ofiara prześladowań religijnych okresu wojny trzydziestoletniej, jeden z Koszyckich Męczenników.
Życiorys.
Przypuszczalnie jego prawdziwe nazwisko brzmiało Stjepinac, ale przyjęto nazwisko od miejsca w którym się urodził. Podstawy wiedzy zdobywał w szkole jezuickiej w Grazu, a studia odbył w Collegium Germanicum w Rzymie (1611–1615). Po złożeniu święceń kapłańskich powrócił do kraju i po roku na polecenie kard. Piotra Pazmany rozpoczął pracę dydaktyczną początkowo jako wykładowca, później jako rektor seminarium w Tyrnawie. Od 1618 roku administrował benedyktyńskim opactwem na terenie dzisiejszej dzielnicy Koszyc w Szeplaku ("Siplak"). Po wybuchu wojny wspólnie z Stefanem Pongraczem prowadził ośmiodniowe rekolekcje. Po otwarciu bram miasta przez kalwinów dla oddziałów Gabora Bethlena dowodzonych przez Jerzego Rakoczego początkowo chciano wymordować wszystkich miejscowych katolików. Ostatecznie na śmierć skazani zostali kapłani. W nocy z 7 na 8 września uwięzionych księży próbowano nakłonić do apostazji, a następnie poddano torturom. Marek Križ, który był najstarszym ze straconych męczenników został ścięty toporem razem z Melchiorem Grodzieckim.
Beatyfikowany 15 stycznia 1905 roku w Rzymie przez papieża Piusa X wraz z współtowarzyszami męczeństwa, a kanonizowany z Melchiorem Grodzieckim i Stefanem Pongraczem 2 lipca 1995 roku w Koszycach przez Jana Pawła II.
W ikonografii przedstawiany jest w stroju kanonickim. Jego relikwie znajdują się od 1636 roku w kościele w Tyrnawie.
Jego wspomnienie obchodzone jest w dzienną rocznicę śmierci.

</doc>
<doc id="2093539" url="https://pl.wikipedia.org/wiki?curid=2093539" title="Aleksandra Niwińska">
Aleksandra Niwińska

Aleksandra Niwińska (ur. 23 stycznia 1986) – polska lekkoatletka specjalizująca się w ultramaratonach, reprezentantka LKS Olymp Błonie. 
Kariera.
Wicemistrzyni świata w biegu 24-godzinnym z 2017 roku z Belfastu. Srebrna medalistka w drużynie, z tej samej imprezy. Lekkoatletka pierwszy międzynarodowy sukces osiągnęła w 2015 roku zdobywając drużynowy brąz MŚ i srebro ME w biegu 24-godzinnym w Turynie w 2015 roku. Jej aktualny rekord życiowy w biegu 24-godzinnym to 251 km i 78 m, co jest trzecim kobiecym wynikiem w historii tej dyscypliny.
Linki zewnętrzne.
 [dostęp 19 września 2011].

</doc>
<doc id="2093550" url="https://pl.wikipedia.org/wiki?curid=2093550" title="Siostry Kardashian podbijają Miami">
Siostry Kardashian podbijają Miami



</doc>
<doc id="2093553" url="https://pl.wikipedia.org/wiki?curid=2093553" title="Francuscy ambasadorzy w Kanadzie">
Francuscy ambasadorzy w Kanadzie



</doc>
<doc id="2093555" url="https://pl.wikipedia.org/wiki?curid=2093555" title="Kőrösi Márk">
Kőrösi Márk



</doc>
<doc id="2093566" url="https://pl.wikipedia.org/wiki?curid=2093566" title="Mistrzostwa Ameryki Południowej w Lekkoatletyce 2001">
Mistrzostwa Ameryki Południowej w Lekkoatletyce 2001

41. Mistrzostwa Ameryki Południowej w Lekkoatletyce – zawody lekkoatletyczne rozegrane maju 2001 w Manaus w Brazylii.

</doc>
<doc id="2093568" url="https://pl.wikipedia.org/wiki?curid=2093568" title="Schlumberger">
Schlumberger

Schlumberger Limited (NYSE: SLB) – największe na świecie przedsiębiorstwo zajmujące się usługami związanymi z obsługą pól naftowych. Zatrudnia ponad 126 000 pracowników z ponad 140 krajów, którzy pracują w około 85 państwach. Posiada 25 centrów badawczych, które rozsiane są na całym świecie. W 2009 przedsiębiorstwo zainwestowało 802 mln USD w prace badawczo-rozwojowe. W tym samym roku dochód Schlumberger Limited wyniósł 22,7 mld USD, zysk operacyjny – 5,31 mld USD, a zysk – 3,16 mld USD.
Spółka jest notowana na giełdzie w Nowym Jorku (NYSE), w Paryżu (Euronext), w Londynie (LSE) i w Zurychu (SWX). Główne biura znajdują się w Houston, w Paryżu oraz w Hadze. 
Historia.
Początki przedsiębiorstwa sięgają roku 1926, kiedy to francuscy inżynierowie i fizycy – bracia Conrad i Marcel Schlumbergerowie – zarejestrowali spółkę o nazwie Société de Prospection Électrique, która zajmowała się elektronicznym mierzeniem parametrów podziemnych formacji geologicznych dla celów związanych z wydobyciem ropy naftowej i gazu ziemnego. Spółka Schlumberger Limited została zarejestrowana 6 listopada 1956 na Antylach Holenderskich.

</doc>
<doc id="2093576" url="https://pl.wikipedia.org/wiki?curid=2093576" title="Sowriemiennik">
Sowriemiennik

Sowriemiennik (ros. Современник „Współcześnik”) – rosyjskie czasopismo literacko-społeczne, wydawane w Petersburgu z przerwami w latach 1836–1866. Do 1843 r. był kwartalnikiem, później miesięcznikiem. Założone i prowadzone przez Puszkina, a po jego śmierci przez Piotra Pletniowa. 
Publikował nowe utwory czołowych rosyjskich poetów i prozaików, zwłaszcza o poglądach liberalnych lub umiarkowanych, a w końcowym etapie istnienia umiarkowanie radykalnych. W pierwszym okresie istnienia (do 1846 r.) zamieścił pierwsze wydania licznych wierszy Puszkina, ale także Gogola, Wasilija Żukowskiego, Piotra Wiaziemskiego, Władimira Odojewskiego.
W 1846 r., z powodu trudności finansowych, Pletniow sprzedał pismo Niekrasowowi i Panajewowi, którzy w styczniu następnego roku reaktywowali czasopismo. Czołową postacią nowej redakcji stał się Wissarion Bielinski, nie tylko z racji swych recenzji literackich, ale przede wszystkim jako ideolog pisma. Z nową redakcją aktywnie współpracowali i wydawali tu swoje utwory Turgieniew, Hercen, Iwan Gonczarow, publikował tu też Lew Tołstoj. Wydawano wówczas także liczne tłumaczenia pisarzy zachodnioeuropejskich. Ostatni etap istnienia Sowriemiennika wiąże się z radykalizacją polityczną (socjalistyczną) redakcji pod kierunkiem Czernyszewskiego (od 1853), a zwłaszcza Nikołaja Dobrolubowa (od 1856), co doprowadziło do odejścia bardziej umiarkowanych współpracowników, m.in. Tołstoja i Turgieniewa. Wśród znanych twórców tego okresu, z redakcją zaczął współpracować Michaił Sałtykow-Szczedrin. 
W latach 60. radykalizacja pisma doprowadziła do aresztów redaktorów, co było jedną z przyczyn upadku pisma i jego ostatecznego rozwiązania.

</doc>
<doc id="2093591" url="https://pl.wikipedia.org/wiki?curid=2093591" title="Nikołaj Niekrasow">
Nikołaj Niekrasow

Nikołaj Aleksiejewicz Niekrasow (; ur. w Niemirowie, zm. w Petersburgu) – rosyjski pisarz, dziennikarz, redaktor i wydawca związany ze szkołą naturalną. Klasyk literatury rosyjskiej.
Autor utworów o problematyce społecznej, ukazujące niedolę ludu i niesprawiedliwość ustroju pańszczyźnianego.
Wydawca i współredaktor czasopisma „Sowriemiennik”, uchodzącego za najbardziej postępowe pismo ówczesnej Rosji (pod jego przewodnictwem w czasopiśmie publikowano utwory przyszłych klasyków literatury rosyjskiej, m.in. L. Tołstoja, F. Dostojewskiego, I. Turgieniewa).
Życiorys.
Ojcem Niekrasowa był rosyjski porucznik, a matką Polka, Helena Zakrzewska
Od 1847 r. współwłaściciel i redaktor (w późniejszym okresie istnienia pisma jeden z redaktorów) pisma literacko-społecznego Sowriemiennik. Następnie był redaktorem naczelnym czasopisma literackiego Otieczestwiennyje zapiski.
W Rosji działa od 1946 r. muzeum Niekrasowa w domu we wsi Karabicha koło Jarosławia. Dom ten poeta kupił jako letni i w latach 1861-1875 mieszkał tam i tworzył w sezonie letnim.
Oprócz dominującej twórczości poetyckiej, pisał także opowiadania, a w latach 40. XIX w. również wodewile.
Bibliografia.
Źródła w języku angielskim
Źródła w języku rosyjskim
Źródła w języku polskim

</doc>
<doc id="2093610" url="https://pl.wikipedia.org/wiki?curid=2093610" title="Georg Dietloff von Arnim">
Georg Dietloff von Arnim



</doc>
<doc id="2093611" url="https://pl.wikipedia.org/wiki?curid=2093611" title="Radio Télévision Libre des Mille Collines">
Radio Télévision Libre des Mille Collines

Radio Télévision Libre des Mille Collines (RTLM) (pol. "Wolne Radio i Telewizja Tysiąca Wzgórz") – rozgłośnia radiowa w Rwandzie nadająca w okresie od 8 lipca 1993 do 31 lipca 1994. Odegrała znaczącą rolę podczas ludobójstwa w Rwandzie. Podczas wojny domowej rozgłośnia nazywana była „radiem nienawiści”.
Rozgłośnia RTLM posiadała status radia prywatnego, jednak związanego z rodziną ówczesnego prezydenta Juvénala Habyarimany. Radio korzystało z sieci nadajników państwowej rozgłośni Radio Rwanda. Po wybuchu wojny domowej RTLM otwarcie podżegało do nienawiści w stosunku do ludu Tutsi, umiarkowanych Hutu, Belgów i międzynarodowej misji pokojowej UNAMIR. W przeciwieństwie do państwowej stacji, program skierowany był do zwykłego słuchacza, z reguły niewykształconego, mówiącego językiem ulicy. Po śmierci prezydenta Rwandy, Juvénala Habyarimany, który zginął wraz z prezydentem Burundi, Cyprienem Ntaryamirem, w katastrofie lotniczej, rozgłośnia przekazywała informacje skierowane przeciwko Tutsi i straszyła zagrożeniem z ich strony, sprzyjając rozpoczynającej się rzezi oraz namawiała do mordowania Tutsi. Sygnałem do rozpoczęcia ludobójstwa miała być wyemitowana podczas audycji wiadomość 
„Ściąć wysokie drzewa!”.
Stacja oskarżana była na arenie międzynarodowej o stwarzanie atmosfery nienawiści i terroru, oraz o to, że przygotowała odpowiedni grunt do ludobójstwa. Podczas tych wydarzeń Amerykanie próbowali położyć kres emisji programów radia, jednak zrezygnowano ze względu na koszty i z powodu ingerencji w sprawy obcego państwa. Po zakończeniu wojny domowej, kilku dziennikarzy radia, m.in. Belg i , zostało skazanych przez Międzynarodowy Trybunał Karny dla Rwandy za podżeganie do nienawiści.

</doc>
<doc id="2093612" url="https://pl.wikipedia.org/wiki?curid=2093612" title="RTLM">
RTLM



</doc>
<doc id="2093613" url="https://pl.wikipedia.org/wiki?curid=2093613" title="Indie na Letnich Igrzyskach Olimpijskich Młodzieży 2010">
Indie na Letnich Igrzyskach Olimpijskich Młodzieży 2010

Indie na Letnich Igrzyskach Olimpijskich Młodzieży 2010 w Singapurze reprezentowało 32 sportowców w 13 dyscyplinach.

</doc>
<doc id="2093614" url="https://pl.wikipedia.org/wiki?curid=2093614" title="AZS Olsztyn w sezonie 2002/2003">
AZS Olsztyn w sezonie 2002/2003



</doc>
<doc id="2093617" url="https://pl.wikipedia.org/wiki?curid=2093617" title="María Paz Ausín">
María Paz Ausín

María Paz Ausín (ur. 16 lutego 1982) – chilijska lekkoatletka, tyczkarka.
Osiągnięcia.
Dwukrotna mistrzyni kraju (1999 &amp; 2001).

</doc>
<doc id="2093618" url="https://pl.wikipedia.org/wiki?curid=2093618" title="Snatcher">
Snatcher

Snatcher – cyberpunkowa gra przygodowa, wydana przez Konami na kilka platform, z czego tylko jedna (na Segę CD / Mega CD) została zlokalizowana na język angielski i wydana poza granicami Japonii. Gra została w całości stworzona przez Hideo Kojimę, który ją wyreżyserował i napisał scenariusz.
Fabuła.
6 czerwca 1996 roku (w wersji japońskiej 1991 roku), broń chemiczna znana jako "Lucifer-Alpha", będąca tworzona w Chernoton w Rosji, ulatnia się do atmosfery powodując śmierć 80% populacji Eurazji, tym samym śmierć połowy populacji ludzkiej. Kiedy "Lucifer-Alpha" przeobraża się w formę nie do zlikwidowania, skażony teren kompletnie nie nadaje się do zamieszkania przez dekadę. Te tragiczne wydarzenie później staje się znane jako "The Catastrophe" ("Katastrofa").
Pięćdziesiąt lat później, rasa sztucznych organizmów żywych zwanych jako "Snatchery", zaczynają rozpowszechniać się po wyspie Neo Kobe, zabijając żywych ludzi i podszywając się pod nich, wcześniej obdzierając ofiary ze skóry. Nikt nie wie kim są te androidy, skąd się wzięły i jak je rozpoznać – stąd też na Neo Cobe powstała agencja "J.U.N.K.E.R.", która zajmuje się likwidowaniem "Snatcherów". Najnowszym członkiem organizacji jest cierpiący na amnezję Gillian Seed, którego zadaniem będzie odnalezienie źródła "Snatcherów" i odkrycie swojego powiązania z androidami.
Rozgrywka.
Rozgrywka gry różni się od tej, jaką wcześniej Hideo Kojima zaprezentował w swojej poprzedniej grze – Metal Gear. Rozgrywka w "Snatcher" jest całkowicie w FPP – gracz nie porusza się po danym pomieszczeniu, a interakcja z otoczeniem ograniczone jest do wciśnięcia odpowiedniego klawisza. W zależności od sytuacji, Gillian Seed głównie wykonuje komendy: "Look" ("Spójrz"), "Investigate" ("Zbadaj"), "Talk" ("Rozmawiaj"), "Ask" ("Spytaj") i "Move" ("Ruch"). W rozmowach z innymi bohaterami, gracz może pokazać im przedmioty które aktualnie posiada (zdjęcia, poszlaki) oraz dać pieniądze za pomoc w śledztwie. Robot "Metal Gear", z którym głównemu bohaterowi przyjdzie prowadzić śledztwo, ma do dyspozycji trzy funkcje: zapisywania stanu gry, włączenie wideotelefonu, oraz w niektórych przypadkach włączenie latarki (w ciemnych pomieszczeniach). Elementy akcji składają się tylko na strzelaniu do przeciwników – w tym trybie widok FPP dzieli się na dziewięć kratek (3x3), w których pojawiają się przeciwnicy muszący zostać zestrzeleni. W grze nie ma apteczek leczniczych, bohater sam regeneruje swój pasek życia (o ile zostanie w walce trafiony).
Cenzura.
Gra wydana na Segę CD / Mega CD w regionach NTSC i PAL została w kilku miejscach ocenzurowana i pozmieniana, względem wersji japońskiej. Wśród tych zmian wymienić należy:
Głosy.
W jedynej wersji angielskiej udział wzięli:

</doc>
<doc id="2093621" url="https://pl.wikipedia.org/wiki?curid=2093621" title="Muzyka industrialna">
Muzyka industrialna



</doc>
<doc id="2093622" url="https://pl.wikipedia.org/wiki?curid=2093622" title="AZS Olsztyn w sezonie 2001/2002">
AZS Olsztyn w sezonie 2001/2002



</doc>
<doc id="2093624" url="https://pl.wikipedia.org/wiki?curid=2093624" title="Klub Ogniwo">
Klub Ogniwo

"Ogniwo" — klub polski działający na terenie całego Imperium Rosyjskiego do 1920 roku. W wielu miastach Rosji powstawały (czasami niezależne) kluby "Ogniwa". W Rostowie nad Donem (Rosja) klub istniał w latach 1913—1919. Stanowił centrum życia kulturalnego polskiej kolonii miasta. Odbywały się tu spektakle, koncerty, odczyty, wieczory literacko-muzyczne. Znajdował się na ul. Dmitrijewskaja (obecnie Szaumiana) 133. Prezes — Leopold Zwierzański.
"Ogniwo" współpracowało z wieloma stowarzyszeniami i organizacjami kulturalnymi, oświatowymi, charytatywnymi, skupiającymi Polaków w Rosji, m.in. z Polską Macierzą Szkolną, Polskim Towarzystwem Pomocy Ofiarom Wojny, Polskim Białym Krzyżem, jak również z organizacjami paramilitarnymi i wojskowymi (m.in. ze Związkiem Wojskowych Polaków czy z Polską Ligą Wojenną Walki Czynnej założoną przez Henryka Bagińskiego), oferując szeroko pojętą pomoc.

</doc>
<doc id="2093630" url="https://pl.wikipedia.org/wiki?curid=2093630" title="Kreuza (córka Erechteusza)">
Kreuza (córka Erechteusza)

Kreuza (także Kreusa; gr. Kréousa, łac. Creusa) – w mitologii greckiej królewna ateńska.
Uchodziła za córkę króla Erechteusza i Praksitei. Z bogiem Apollinem (została uwiedziona przez niego) miała syna Iona, który wychowywał się w Delfach.
Postać Kreuzy natchnęła greckiego tragediopisarza Eurypidesa (tragedia "Ion").

</doc>
<doc id="2093634" url="https://pl.wikipedia.org/wiki?curid=2093634" title="Stefan Pongracz">
Stefan Pongracz

Stefan Pongracz SJ (ur. 1582 w Siedmiogrodzie, zm. 8 września 1619 w Koszycach) – święty Kościoła katolickiego, zakonnik, prezbiter, ofiara prześladowań religijnych okresu wojny trzydziestoletniej, jeden z męczenników koszyckich.
Życiorys.
Pochodził z rodziny szlacheckiej, a urodził się w zamku Alvinc leżącym na terenie Siedmiogrodu. Po ukończeniu kolegium jezuickiego w dzisiejszym Cluj w wieku dwudziestu lat wstąpił do nowicjatu Towarzystwa Jezusowego w Brnie i podjął studia teologiczne i filozoficzne w Pradze i Grazu. Po przyjęciu święceń kapłańskich i zakończeniu praktyki pedagogicznej w Klagenfurcie i Lublanie w 1615 roku podjął działalność duszpasterską, którą godził z obowiązkami wykładowcy w kolegium w Humenném. W trzy lata później już jako kaznodzieja apostołował uczestnicząc w misjach ludowych. Wybuch wojny zastał Stefana Pongracza w czasie pełnienia działalności misyjnej we wsi Saros. Udał się do Koszyc i wspólnie z Markiem Križem prowadził ośmiodniowe rekolekcje. Wbrew przygotowywanej przez cesarskiego gubernatora Doczy obronie zbuntowane przez miejscowych kalwinów oddziały otwarły bramy miasta przed oddziałami Gabora Bethlena dowodzonymi przez Jerzego Rakoczego. Początkowy zamiar wymordowania wszystkich miejscowych katolików ograniczono do skazania na śmierć przebywających w mieście kapłanów. W nocy z 7 na 8 września uwięzionych księży próbowano nakłonić do apostazji, a następnie poddano torturom. Stefan Pongracz przeżył dwadzieścia godzin tortur i śmierć współwięźniów, których ciała wrzucono do kloaki. Skonał w męczarniach. Śmierć męczenników wywołała oburzenie, co umożliwiło Katarzynie Palffy, żonie posła cesarskiego, odzyskać ciała zgładzonych duchownych.
Otoczony kultem Stefan Pongracz beatyfikowany został 15 stycznia 1905 roku przez papieża Piusa X wraz z współtowarzyszami męczeństwa, a kanonizowany z Melchiorem Grodzieckim i Markiem Križem 2 lipca 1995 roku w Koszycach przez Jana Pawła II.
W ikonografii przedstawiany jest w habicie zakonnym. Jego relikwie od 1636 roku do kasaty zakonu znajdowały się w kościele jezuitów, a współcześnie w kościele urszulanek pod wezwaniem św. Anny w Trnawie.
Wspomnienie liturgiczne obchodzone jest w grupie współtowarzyszy 7 września.

</doc>
<doc id="2093636" url="https://pl.wikipedia.org/wiki?curid=2093636" title="Za minutę pierwsza miłość">
Za minutę pierwsza miłość

Za minutę pierwsza miłość – powieść młodzieżowa Hanny Ożogowskiej z roku 1972, wydana po raz pierwszy w serii Klub Siedmiu Przygód przez wydawnictwo Nasza Księgarnia.
Ciąg dalszy powieści Głowa na tranzystorach. Akcja toczy się w siódmej klasie szkoły podstawowej. Rozpoczynają się pierwsze miłości, zawiązują się pierwsze pary. Jednocześnie toczy się normalne, szkolne życie, wypełnione nauką, marzeniami i kłopotami z nauczycielami w szkole.

</doc>
<doc id="2093637" url="https://pl.wikipedia.org/wiki?curid=2093637" title="Klub Siedmiu Przygód">
Klub Siedmiu Przygód

Klub Siedmiu Przygód – seria wydawnicza powieści dla dzieci i młodzieży w wieku 12-15 lat, wydawana w latach 1960–1991 przez wydawnictwo „Nasza Księgarnia”. W serii wydano ponad 200 pozycji w łącznym nakładzie ponad 7 mln egzemplarzy. Średnie nakłady wynosiły ok. 30 tys. egzemplarzy. Inicjatorką powstania serii była Hanna Lebecka.
Seria prezentowała głownie utwory pisarzy współczesnych. Wśród autorów przeważali Polacy, choć publikowano również twórczość młodzieżową autorów zagranicznych, w tym zachodnich (łącznie 56 pozycji, w tym 18 przekładów z angielskiego, 12 z francuskiego). Tematyka prezentowana w serii to głównie utwory przygodowo-podróżnicze (148 pozycji) i fantastyka naukowa (19 poz.).
Do każdej książki dodawano wkładkę, zawierającą zadania dla czytelników (pytania, szarady, zagadki), dzięki którym czytelnik był zachęcany do przeanalizowania przeczytanej książki.
Oprawa graficzna.
Książki serii, w formacie 20 cm, charakteryzowały się jednolitym logo i zbliżoną szatą graficzną z charakterystycznymi ukośnymi liniami w tle. Autorem projektu był Janusz Grabiański. Tomy miały miękką kartonową oprawę i lakierowaną obwolutę. Na skrzydełkach okładki umieszczano fragment tekstu oraz spis tytułów mających ukazać się w danym roku. W tekście pojawiały się proste czarno-białe ilustracje, autorstwa znanych artystów. Jakość wydawanych pozycji pogorszyła się w latach 80.
Odbiór.
Barbara Tylicka i Grzegorz Leszczyński oceniają, że w serii ukazało się wiele „wybitnych pozycji współczesnej literatury dla dzieci i młodzieży” oraz pierwszych przekładów literatury obcej. Stanisław Frycie nazywa serię „zasłużoną dla literatury młodzieżowej”, która „zmodyfikowała znacznie i rozszerzyła pojęcie przygody”.

</doc>
<doc id="2093645" url="https://pl.wikipedia.org/wiki?curid=2093645" title="Madame Pompadour (operetka)">
Madame Pompadour (operetka)

Madame Pompadour () – operetka Leo Falla w trzech aktach z 1922 roku. Premiera miała miejsce 20 marca 1922 roku w Berlinie. Libretto zostało napisane przez Rudolfa Schanzera i Ernsta Welischa.
O utworze.
Na dwa lat przed przedwczesną śmiercią Fall odniósł ostatni duży sukces operetką "Madame Pompadour". Libretto napisali Rudolf Schanzer i Ernst Welisch, autorzy tekstu do wystawionej rok wcześniej innej operetki Falla, "Słowika hiszpańskiego". Libretto przedstawia Paryż z okresu poprzedzającego rewolucję: przesyconą erotyką atmosferę miasta, osoby dyplomatów i dworaków wersalskich, bywalców piwnicznych knajpek, króla Ludwika, pamflecistę Calicota, szpicla Pularda, wesołą Jeanne. Ewokuje jednak równocześnie apokaliptyczną wizję Berlina. W muzyce Falla, w której wszystko jest wdziękiem, dowcipem i zabawą, od czasu do czasu, jakby z daleka tylko, dobiegają głuche odgłosy przyszłych wybuchów. Melodie walca "Dziś mógłby szczęścia u mnie spróbować", zabawnego duetu "Józefie, ach, Józefie" należą do najlepszych utworów Falla. Oprócz nich uwagę zwracają jeszcze walc-piosenka "Kolacja we dwoje", marsz "Wiernym ja twym poddanym", serenada "Madame Pompadour" oraz wyszukane ansamble i finały.
Do sukcesu berlińskiej premiery przyczyniła się znakomita kreacja Fritzi Massary. Melodie operetki stały się wielkimi przebojami. W Polsce "Madame Pompadour" wystawiano kilkakrotnie z dużym powodzeniem. Najwybitniejszą polską odtwórczynią roli tytułowej była Kazimiera Niewiarowska, w roli Calicota upamiętnili się najpierw Józef Redo, a później Ludwik Sempoliński. Libretto tłumaczył Kazimierz Wierzyński.

</doc>
<doc id="2093649" url="https://pl.wikipedia.org/wiki?curid=2093649" title="Tomasz Bederman">
Tomasz Bederman

Tomasz Bederman (ur. w czwartej ćwierci XV w. w Poznaniu, zm. między 28 czerwca a 1 lipca 1531 tamże) – polski duchowny, kaznodzieja i teolog, rektor Akademii Lubrańskiego, tłumacz twórczości Hezjoda i Arystotelesa.
Tomasz Bederman urodził się w zamożnej mieszczańskiej rodzinie. Ukończył szkołę farną i katedralną w Poznaniu i w 1498 rozpoczął studia na uniwersytecie w Lipsku, a następnie w 1500 przeniósł się do Krakowa, gdzie w tymże roku uzyskał bakalaureat. W końcu 1505 został promowany na magistra sztuk wyzwolonych. W latach 1505–1508 wykładał w Krakowie na Akademii Krakowskiej na wydziale filozoficznym, a w 1508 był seniorem Bursy Jerozolimskiej. Po święceniach kapłańskich pełnił funkcję penitencjarza katedralnego w Poznaniu, a dalsze studia z zakresu teologii podjął w Krakowie. Po wyjeździe z Krakowa w roku 1518 został kantorem poznańskiej kolegiaty św. Marii Magdaleny, a w 1519 uzyskał doktorat. Prawdopodobnie w końcu 1519, a przed 4 czerwca 1520 został profesorem teologii otwieranej właśnie Akademii Lubrańskiego. W 1523 został kanonikiem katedralnym instalowanym na Jankowie w parafii Kicin. W tymże roku zastąpił Jana ze Stobnicy na stanowisku rektora tej uczelni. W latach 1527 i 1530 był delegatem na synody prowincjonalne do Piotrkowa.

</doc>
<doc id="2093653" url="https://pl.wikipedia.org/wiki?curid=2093653" title="Mychajło Harasewycz">
Mychajło Harasewycz

Mychajło Harasewycz (ukr. Михайло Гарасевич, pol. Michał Harasiewicz, ur. 23 maja 1763 w Jaktorowie koło Złoczowa — zm. 29 kwietnia 1836 we Lwowie) – ksiądz greckokatolicki, profesor Uniwersytetu Lwowskiego, ukraiński działacz społeczny, historyk, baron. Jeden z pierwszych przedstawicieli ukraińskiej świadomości narodowej.
Życiorys.
W wieku 18 lat ukończył konwikt pijarów w Złoczowie, następnie Barbareum w Wiedniu. W latach 1782-1784 był wykładowcą Barbareum, w latach 1784-1787 lwowskiego Greckokatolickiego Seminarium Generalnego. Od 1787 był wykładowcą, a od 1790 profesorem Studium ruthenum. W 1789 uzyskał doktorat z teologii. 
Od 1788 wykładał egzegetykę Starego i Nowego Testamentu na Uniwersytecie Lwowskim. 5 sierpnia 1798 złożył egzamin doktorski, w 1790 został wykładowcą teologii pastoralnej.
W latach 1793–1797 był redaktorem polskiej gazety "Dziennik patriotycznych politykоw". W 1793 ożenił się z Teresą Jabłońską, a 30 czerwca 1795 uzyskał święcenia kapłańskie z rąk biskupa Piotra Bielańskiego. W latach 1797-1800 był honorowym kanonikiem greckokatolickiej kapituły przemyskiej, od 1800 generalnym wikarym kapituły lwowskiej.
W 1807 był członkiem delegacji do cesarza Franciszka I, starającej się z sukcesem o odnowienie metropolii lwowskiej. W czasie wojny polsko-austriackiej w 1809 był represjonowany przez władze polskie. Za oddanie monarchii został odznaczony Orderem Leopolda oraz otrzymał tytuł barona. 
W latach 1814-1816, po śmierci metropolity Antona Anhełłowycza, był administratorem greckokatolickiej metropolii lwowskiej. Walczył o zrównanie w prawie kościoła greckokatolickiego z rzymskokatolickim. 
Odznaczony Krzyżem Komandorskim Orderu Leopolda w 1809, otrzymał również tytuł barona von Neustern.
Po jego śmierci Mykoła Ustyjanowycz poświęcił mu wiersz "Сльоза на гробі Михайла Гарасевича". 

</doc>
<doc id="2093654" url="https://pl.wikipedia.org/wiki?curid=2093654" title="Vaino Vahing">
Vaino Vahing

Vaino Vahing (ur. 15 lutego 1940 w miejscowości Aravu, zm. 23 marca 2008 w Tartu) – estoński pisarz i psychiatra.
Vahing ukończył w 1961 r. wydział medycyny na Uniwersytecie w Tartu (est. "Tartu Riiklik Ülikool"). W latach 1963-1965 pracował w szpitalu w Jämejala, a od 1967 r. w klinice w Tartu. W latach 1975-1981 prowadził zajęcia w Uniwersytecie w Tartu. Pracował jako lekarz sądowy biorąc udział w wielu sprawach sądowych jako ekspert.
Vaino Vahing znany był szerzej jako prozaik i dramaturg. Zadebiutował w 1967 r. na łamach czasopisma "Noorus". Chętnie wykorzystywał w swych tekstach elementy psychoanalizy, ukazując bohaterów działających pod wpływem podświadomości.
Od 1973 r. członek Związku Pisarzy Estońskich. W 1975 r. otrzymał nagrodę państwową Estońskiej SRR. W 1982 r. jego opowiadanie "Machiavelli kirjad tütrele II", opublikowane w czasopiśmie "Looming" zostało wyróżnione nagrodą literacką im. Friedeberta Tuglasa. W 1996 r. przyznana została mu nagroda kulturalna Republiki Estońskiej.
Żonaty z pisarką Maimu Berg a następnie, po rozwodzie, z aktorką i piosenkarką Heli Vahing. Jego córką z pierwszego małżeństwa jest Julia Laffranque, prawniczka, pracująca w estońskim sądzie najwyższym ("Riigikohus").

</doc>
<doc id="2093657" url="https://pl.wikipedia.org/wiki?curid=2093657" title="Reprezentacja Ukrainy studencka w piłce nożnej mężczyzn">
Reprezentacja Ukrainy studencka w piłce nożnej mężczyzn

Reprezentacja Ukrainy studencka w piłce nożnej jest studencką reprezentacją Ukrainy, sterowaną przez Ukraiński Związek Piłki Nożnej. Jest powoływana przez selekcjonera co dwa lata, w niej występować mogą wyłącznie zawodnicy posiadający obywatelstwo ukraińskie i którzy w momencie przeprowadzania imprezy docelowej (finałów Letniej Uniwersjady) są studentami studiów wyższych.
W 1995 studencka reprezentacja debiutowała w turnieju finałowym Letniej Uniwersjadzie w Fukuoce.
W 2001 roku "Zbirna" zagrała na Letniej Uniwersjadzie w Pekinie, gdzie w meczu o 1 miejsce przegrała 0:1 z Japonią.
W 2007 roku "Zbirna" zagrała na Letniej Uniwersjadzie w Bangkoku, gdzie w meczu o 1 miejsce pokonała 1:0 Włochy.
Złote medale otrzymali:
W 2009 roku "Zbirna" zagrała na Letniej Uniwersjadzie w Belgradzie, gdzie w meczu o 1 miejsce ponownie pokonała 3:2 Włochy.
Złote medale otrzymali:
Występy na Letnich Uniwersjadach.
Uwaga: Od 1985 rozgrywano rozgrywki piłkarskie na Letnich Uniwersjadach (w 1979 odbył się turniej nieoficjalny, a w 1989 nie rozgrywano).

</doc>
<doc id="2093659" url="https://pl.wikipedia.org/wiki?curid=2093659" title="Turek (Tatry)">
Turek (Tatry)

Turek (słow. "Turek") – reglowy szczyt w słowackich Tatrach Zachodnich. Znajduje się w krótkim, bocznym grzbiecie odchodzącym od grzbietu Juraniowe w północnym kierunku. Grzbiet ten oddziela od siebie dwa boczne odgałęzienia Doliny Cichej Orawskiej: Dolinę Czaplową (po jego zachodniej stronie) i Dolinę Furkaską (po wschodniej stronie). Ta ostatnia nazywana też była dawniej Doliną pod Turkiem.
Turek jest całkowicie zalesiony i nie prowadzą przez niego żadne szlaki turystyczne. Dawniej miał znaczenie pasterskie, na jego częściowo wówczas wylesionych stokach odbywał się wypas. Na stokach opadających do Doliny Czaplowej znajdowała się Hala Czaplowa. Wypas na niej zlikwidowano jednak już w XIX wieku, a dolina została zalesiona. Nie zalesiono jedynie polany Czaplówka znajdującej się u północnych podnóży Turka, nad potokiem Cicha Woda Orawska.

</doc>
<doc id="2093662" url="https://pl.wikipedia.org/wiki?curid=2093662" title="Muzeum Regionalne w Jarocinie">
Muzeum Regionalne w Jarocinie

Muzeum Regionalne w Jarocinie – muzeum prezentujące zbiory dotyczące regionu jarocińskiego, zlokalizowane w zabytkowych budynkach pałacu Radolińskich i skarbczyka w Jarocinie. Od 2014 roku muzeum prowadzi Spichlerz Polskiego Rocka.
Historia.
Idea założenia muzeum powstała podczas obchodów 700-lecia Jarocina w roku 1957. Zbiory zebrane na wystawę rocznicową stały się zalążkiem pierwszej ekspozycji otwartego 22 lipca 1960 roku w skarbczyku Muzeum Etnograficznego. W 1971 roku nazwę zmieniono na Muzeum Regionalne w Jarocinie. W 1990 roku zbiory przeniesiono na strych jarocińskiego ratusza. W 2001 roku ponownie, po remoncie, otwarta została ekspozycja w skarbczyku. W listopadzie 2022 r. otwarto dla zwiedzających ekspozycję stałą w pałacu Radolińskich.
Zbiory.
Wystawa stała znajduje się na parterze budynku pałacu. Poświęcona jest m.in. historii Jarocina w granicach zaboru pruskiego, w dwudziestoleciu międzywojennym, podczas II wojny światowej i PRL-u. Ukazuje dzieje Hugona von Radolina (1841-1917) oraz udział mieszkańców w konspiracji niepodległościowej i powstaniu wielkopolskim. 
Obok stałej ekspozycji prezentowane są również wystawy czasowe.

</doc>
<doc id="2093664" url="https://pl.wikipedia.org/wiki?curid=2093664" title="Wenedykt Łewyćkyj">
Wenedykt Łewyćkyj

Wenedykt Łewyćkyj ukr. Венедикт Левицький, pol. Benedykt Rudolf Lewicki (ur. 28 marca 1783 w Iwanowcach, zm. 14 stycznia 1851 we Lwowie) – duchowny greckokatolicki, pedagog, działacz społeczny. Tajny radca (1847).
Życiorys.
Urodził się w rodzinie ksiądza greckokatolickiego Eustachego Łewyćkego i jego żony Katarzyny z Kulczyckich.
W 1802 ukończył gimnazjum we Lwowie, w latach 1803–1805 studiował filozofię i prawo na Uniwersytecie Lwowskim, a w latach 1805–1810 studiował w seminarium duchownym w Wiedniu. Święcenia kapłańskie przyjął w 1810.
W latach 1810–1815 był proboszczem soboru św. Jura, w latach 1815–1820 zastępcą rektora lwowskiego greckokatolickiego seminarium duchownego, od 1817 profesorem teologii moralnej Uniwersytetu Lwowskiego. W latach 1820–1824 i 1836–1838 był tymczasowym rektorem seminarium. Honorowy kanonik lwowski (od 1826 członek kryłosu), kilkakrotny dziekan wydziały teologii Uniwersytetu Lwowskiego (1829, 1831, 1839, 1843, 1847), rektor uniwersytetu w roku akademickim 1829/1830. W latach 1834–1848 był również cenzorem książek i widowisk teatralnych, znany z zakazu publikacji poetyckich almanachów ukraińskich "Zoria", "Rusałka Dnistrowaja", ukraińskiej gramatyki Josypa Łozynśkiego oraz wielu innych dzieł tworzącego się ukraińskiego ruchu narodowego. W latach 1848–1849 był członkiem Głównej Rady Ruskiej, przewodniczącym jej wydziału oświatowego i współzałożycielem Matycy Hałyćko-Ruskoj. Do 1848 decydował o kulturalnym i narodowym życiu Ukraińców w Galicji.

</doc>
<doc id="2093665" url="https://pl.wikipedia.org/wiki?curid=2093665" title="Orlando Romero">
Orlando Romero

Orlando Romero Cabrera (ur. 21 grudnia 1933 w Fagina) – duchowny kościoła rzymskokatolickiego, emerytowany biskup Canelones w Urugwaju.
15 grudnia 1957 utrzymał święcenia kapłańskie. 26 maja 1986 mianowany biskupem pomocniczym Montevideo w Urugwaju otrzymując diecezję tytularną Gubalianaę. 13 lipca 1986 otrzymał sakrę biskupią z rąk Arcybiskupa José Gottardi Cristelli. Współkonsekratorami byli Biskup Raúl Horacio Scarrone Carrero Biskup Pablo Galimberti.
25 października 1994 został mianowany biskupem Canelones. Po ukończeniu 75 roku życia, zgodnie z przepisami prawa kanonicznego, złożył rezygnację z urzędu, która została przyjęta przez Benedykta XVI 23 lutego 2010.

</doc>
<doc id="2093666" url="https://pl.wikipedia.org/wiki?curid=2093666" title="Jónsi">
Jónsi



</doc>
<doc id="2093667" url="https://pl.wikipedia.org/wiki?curid=2093667" title="Core">
Core



</doc>
<doc id="2093668" url="https://pl.wikipedia.org/wiki?curid=2093668" title="Złotka (serial telewizyjny)">
Złotka (serial telewizyjny)

Złotka (oryg. "Golden Girls") – amerykański sitcom, którego światowa premiera odbyła się 14 września 1985 roku na antenie telewizji NBC. Ostatni, 180. odcinek serii wyemitowano 9 maja 1992.
Serial "Złotka" został wyróżniony licznymi nagrodami, wliczając w to przyznaną dwukrotnie nagrodę Emmy w kategorii "najlepszy serial komediowy" oraz trzykrotny Złoty Glob dla "najlepszego serialu komediowego lub musicalu". Ponadto każda z głównych bohaterek otrzymała Emmy. To usytuowało produkcję wśród 10 najchętniej oglądanych programów telewizyjnych przez 6 z 7 sezonów. Produkcja jest też wymieniana jako jedna z najlepszych i najważniejszych produkcji telewizyjnych wszech czasów w amerykańskiej telewizji.

</doc>
<doc id="2093669" url="https://pl.wikipedia.org/wiki?curid=2093669" title="Czaplówka">
Czaplówka

Czaplówka () – polana reglowa w Dolinie Cichej Orawskiej. Znajduje się w środkowej części tej doliny, po południowej stronie potoku Cicha Woda Orawska, a pomiędzy dwoma uchodzącymi do niego potokami: Czaplowym Potokiem i Furkaskim Potokiem. Znajduje się więc w części doliny należącej do Tatr Zachodnich. Położona jest na wysokości 850–900 m n.p.m. Jest jedną z kilku dużych polan przy drodze z Orawic przez Kotlinę Orawicką i Dolinę Cichą. Kolejno od Orawic są to polany: Dunajowa, Szatanowa, Czymchowska, Czaplówka i Polana Cicha.
Nazwa polany pochodzi od Hali Czaplowej, w skład której dawniej ona wchodziła. Hala ta użytkowana była już od 1615 przez mieszkańców miejscowości Sucha Góra Orawska i Głodówka. Oprócz polany Czaplówka obejmowała ona również Dolinę Czaplową, która w XIX w została jednak zalesiona. Czaplówka natomiast użytkowana była cały czas, i jest koszona również po włączeniu całego rejonu w obszar słowackiego Tatrzańskiego Parku Narodowego.
Nazwa doliny i innych obiektów w jej okolicy (Czaplowy Wierch, Czaplowy Potok, polana Czaplówka) wywodzi się od Hali Czaplowej, a tej zaś od nazwiska Czapla ("Čapla") – jednego z pierwszych osadników miejscowości Głodówka. Nazywana była też gwarowo Ciaplówką.

</doc>
<doc id="2093671" url="https://pl.wikipedia.org/wiki?curid=2093671" title="Polskie Wydawnictwo Ekonomiczne">
Polskie Wydawnictwo Ekonomiczne

Polskie Wydawnictwo Ekonomiczne (PWE) – polskie wydawnictwo specjalizuje się w wydawaniu książek i podręczników akademickich o tematyce ekonomicznej.
Opis.
Powstało w 1949 r. pod nazwą Polskie Wydawnictwa Gospodarcze (Polgos). W 1961 r. zmieniło nazwę na Państwowe Wydawnictwo Ekonomiczne. W 1995 zostało sprywatyzowane i zmieniło nazwę na Polskie Wydawnictwo Ekonomiczne S.A, zachowano skrót PWE i logo, rozpoznawalne na rynku wydawniczym i kojarzące się z publikacjami ekonomicznymi dla specjalistów.
W swojej ofercie posiada ogólnopolskie podręczniki akademickie autorów polskich i zagranicznych (m.in. „Mikroekonomię” i „Makroekonomię” Davida Begga, „Ekonomię menedżerską” Williama F. Samuelsona, „Planowanie strategiczne” Marii Romanowskiej, a także specjalistyczne publikacje z ekonomii, zarządzania, finansów, rachunkowości, bankowości, marketingu, logistyki, statystyki, geografii oraz turystyki. Jest polskim wydawcą światowych autorytetów z dziedziny marketingu i zarządzania m.in. Jacka Trouta, Philipa Kotlera czy Ala Riesa.
Wydaje także cztery specjalistyczne czasopisma naukowe:
Wszystkie czasopisma łączą naukę z praktyką i znajdują się w wykazie czasopism punktowanych Ministerstwa Nauki i Szkolnictwa Wyższego.

</doc>
<doc id="2093672" url="https://pl.wikipedia.org/wiki?curid=2093672" title="Tugendhat">
Tugendhat



</doc>
<doc id="2093677" url="https://pl.wikipedia.org/wiki?curid=2093677" title="Josyp Łozynśkyj">
Josyp Łozynśkyj

Josyp Iwanowycz Łozynśkyj, , pol. Józef Łoziński (ur. 20 grudnia 1807 w Hurku, zm. 11 lipca 1889 w Jaworowie) – ksiądz greckokatolicki, ukraiński językoznawca, etnograf, publicysta, teolog, działacz społeczny, poseł do Sejmu Krajowego Galicji I kadencji (1861–1863).
Życiorys.
W 1831 ukończył lwowskie Greckokatolickie Seminarium Generalne i został wyświęcony na kapłana. Pracował jako wikary w Lisku, potem w Radochońcach. W 1838 roku został proboszczem w Medyce, a od 1848 roku do śmierci w Jaworowie.
Był zwolennikiem rozwoju literatury ukraińskiej na bazie języka ludowego, z zapisem fonetycznym. W 1834 wystąpił z propozycją zastosowania w języku ukraińskim alfabetu łacińskiego w napisanym w języku polskim artykule "Abecadło i uwagi nad rozprawą abecadła polskiego do piśmiennictwa ruskiego", zapoczątkowując spór o ukraiński alfabet ("azbuczną wojnę"). W 1835 wydał łacinką zbiór zachodnioukraińskich pieśni weselnych „Ruskoje wesile”.
W 1846 opublikował po polsku jedną z pierwszych gramatyk języka ukraińskiego – "Gramatyka języka ruskiego (małoruskiego)". Po 1848 stał się przeciwnikiem idei rozwoju języka ukraińskiego, przyłączając się do ruchu moskalofilskiego, i promując jazyczie.
Wybrany do Sejmu Krajowego Galicji w IV kurii obwodu Przemyśl, z okręgu wyborczego Jaworów-Krakowiec, na miejsce Hryhorija Hynyłewycza, który nie przyjął mandatu ze względu na zdobycie mandatu w innym okręgu wyborczym.

</doc>
<doc id="2093681" url="https://pl.wikipedia.org/wiki?curid=2093681" title="Bona fide">
Bona fide



</doc>
<doc id="2093682" url="https://pl.wikipedia.org/wiki?curid=2093682" title="Cessna 182 Skylane">
Cessna 182 Skylane



</doc>
<doc id="2093684" url="https://pl.wikipedia.org/wiki?curid=2093684" title="Bassam Tibi">
Bassam Tibi

Bassam Tibi (ur. 4 kwietnia 1944 w Damaszku) – profesor nauk politycznych i stosunków międzynarodowych, krytyk islamizmu. Od 1962 r. mieszka w Niemczech.
Jest propagatorem idei euroislamu, wykładał m.in. na Harvard University, Cornell University, Princeton i Berkeley.

</doc>
<doc id="2093685" url="https://pl.wikipedia.org/wiki?curid=2093685" title="Joachim von Sandrart">
Joachim von Sandrart

Joachim von Sandrart (ur. 12 maja 1606 we Frankfurcie nad Menem, zm. 14 października 1688 w Norymberdze) – niemiecki malarz, miedziorytnik i teoretyk sztuki okresu baroku.
Uczył się we Frankfurcie nad Menem, Strasburgu, Pradze i Utrechcie. W latach 1623-27 był uczniem Gerrita van Honthorsta. W latach 1627-28 przebywał w Londynie, w latach 1629-35 we Włoszech (Wenecja, Bolonia, Rzym).
W 1653 nadano mu tytuł szlachecki. Od 1674 był dyrektorem nowo założonej Akademii Sztuki w Norymberdze.
Jest autorem 2-tomowego dzieła "Teusche Akademie der edlen Bau-, Bild- und Malereikuenste" (wyd. w Norymberdze w latach 1675-79), zawierającego m.in. zbiór życiorysów artystów wszystkich epok, w tym licznych twórców niemieckich.
Malował obrazy alegoryczne, mitologiczne, historyczne, portrety oraz obrazy ołtarzowe (7 ołtarzy w kościele benedyktyńskim w Lambach).
Na zlecenie Maksymiliana I wykonał cykl "Dwunastu miesięcy" i alegorycznych przedstawień "Nocy i dni" w Neue Schloss w Oberschleissheim k. Monachium.
W swoim eklektycznym malarstwie łączył wpływy holenderskie z elementami barokowego malarstwa flamandzkiego (Rubens) i weneckiego.

</doc>
<doc id="2093686" url="https://pl.wikipedia.org/wiki?curid=2093686" title="San Fernando (stacja metra)">
San Fernando (stacja metra)

San Fernando – stacja metra w Madrycie, na linii 7. Znajduje się w San Fernando de Henares i zlokalizowana jest pomiędzy stacjami La Rambla i Jarama. Została otwarta 5 maja 2007.

</doc>
<doc id="2093687" url="https://pl.wikipedia.org/wiki?curid=2093687" title="Daab III">
Daab III

Daab III – trzeci album zespołu Daab wydany w 1989 roku nakładem wytwórni Pronit.
Nagrania dokonano w studio Izabelin – 1989. Realizacja dźwięku – Andrzej Puczyński. Projekt graficzny – Mieczysław Jędrzejewski. Album został nagrany z pomocą automatu perkusyjnego i brzmiał jak demo. Z tego powodu w 1992 grupa ponownie nagrała i wydała wraz z dodatkowymi nagraniami i zmienioną kolejnością utworów płytę "Daab III".
Lista utworów.
Wersja 1989 (Pronit).
Źródło:
Wersja 1992 (MJM Music PL).
Źródło:

</doc>
<doc id="2093689" url="https://pl.wikipedia.org/wiki?curid=2093689" title="Jarama (stacja metra)">
Jarama (stacja metra)

Jarama – stacja metra w Madrycie, na linii 7. Znajduje się w San Fernando de Henares i zlokalizowana jest pomiędzy stacjami San Fernando i Henares. Została otwarta 5 maja 2007.

</doc>
<doc id="2093690" url="https://pl.wikipedia.org/wiki?curid=2093690" title="Leon Wojtkiewicz">
Leon Wojtkiewicz

Leon Wojtkiewicz ps. "Wojta" (ur. 31 grudnia 1909 w Wilnie, zm. w 1943 na terenie Niemiec) – polski lekkoatleta, który specjalizował się w wielobojach.
Jedenaście razy stawał na podium mistrzostw Polski seniorów zdobywając jeden złoty medal (rzut oszczepem – 1936), jeden srebrny (dziesięciobój – 1933) oraz aż dziewięć brązowych (rzut oszczepem – 1934; pięciobój – 1929, 1930, 1931, 1933 i 1934; dziesięciobój – 1930, 1931 i 1934). Reprezentował Polskę w meczu międzypaństwowym przeciwko Węgrom i Belgom w 1936 roku zajmując trzecią lokatę wśród oszczepników. Absolwent warszawskiego Centralnego Instytutu Wychowania Fizycznego w 1934 roku pracował jako instruktor wychowania fizycznego w Wilnie. Uczestnik kampanii wrześniowej. Wiosną 1942 został aresztowany w Wilnie i wywieziony na roboty przymusowe prawdopodobnie do Nadrenii. Prawdopodobnie zginął w 1943 roku, a w 1957 został uznany za zaginionego z datą 31 grudnia 1946 roku.
Rekord życiowy: dziesięciobój – 6902,59 pkt (24 września 1933, Warszawa); rzut oszczepem – 58,98 (19 października 1936, Wilno).

</doc>
<doc id="2093694" url="https://pl.wikipedia.org/wiki?curid=2093694" title="Rozwódka (operetka)">
Rozwódka (operetka)

Rozwódka (niem.: "Die geschiende Frau") – operetka Leo Falla w trzech aktach z 1908 roku. Premiera miała miejsce 23 grudnia 1908 roku w Wiedniu. Libretto zostało napisane przez Victora Léona.

</doc>
<doc id="2093700" url="https://pl.wikipedia.org/wiki?curid=2093700" title="Ezechiel von Spanheim">
Ezechiel von Spanheim



</doc>
<doc id="2093703" url="https://pl.wikipedia.org/wiki?curid=2093703" title="Kreon">
Kreon



</doc>
<doc id="2093708" url="https://pl.wikipedia.org/wiki?curid=2093708" title="Gare de La Roche-sur-Yon">
Gare de La Roche-sur-Yon

Gare de La Roche-sur-Yon – stacja kolejowa w La Roche-sur-Yon, w departamencie Wandea, w regionie Kraj Loary, we Francji. Stacja została otwarta w 1866. Jest ważnym węzłem kolejowym.

</doc>
<doc id="2093713" url="https://pl.wikipedia.org/wiki?curid=2093713" title="Greckokatolickie Seminarium Duchowne w Przemyślu">
Greckokatolickie Seminarium Duchowne w Przemyślu

Greckokatolickie Seminarium Duchowne w Przemyślu – greckokatolickie seminarium duchowne, utworzone 2 października 1845 przez biskupa Iwana Snihurskiego w Przemyślu, w celu kształcenia kapłanów eparchii przemyskiej.
Pierwszy raz istniało w latach 1770–1792. Mieściło się w dwóch niewielkich budynkach przy ul. Dobromilskiej (obecnie Słowackiego): w jednym mieszkało dwóch wykładowców, w drugim odbywały się zajęcia. Seminarzyści mieszkali na prywatnych stancjach w mieście i utrzymywali się na własny koszt. Wykładowcami byli w tym okresie m.in. Jakiw Łapczynśkyj i Hnat Witoszynśkyj. Po likwidacji seminarium kandydaci do stanu duchownego, pochodzący z greckokatolickiej eparchii przemyskiej, studiowali w Greckokatolickim Seminarium Generalnym we Lwowie.
Seminarium zostało utworzone po raz drugi w 1845. Od 1912 seminarium znajdowało się w specjalnie dla niego wybudowanym obiekcie. Zostało zlikwidowane w październiku 1945, w ramach represji przeciw cerkwi greckokatolickiej.

</doc>
<doc id="2093717" url="https://pl.wikipedia.org/wiki?curid=2093717" title="Józef Dziadul">
Józef Dziadul

Józef Dziadul (ur. 15 stycznia 1909 w gminie Sobotniki) – oficer artylerii rezerwy Wojska Polskiego, lekkoatleta, który specjalizował się w rzucie oszczepem.
Życiorys.
W latach 30. XX wieku był studentem Uniwersytetu Warszawskiego. W międzyczasie ukończył Szkołę Podchorążych Rezerwy Artylerii we Włodzimierzu Wołyńskim. W 1935 został mianowany na stopień podporucznika ze starszeństwem z 1 stycznia 1934 i 295. lokatą w korpusie oficerów rezerwy artylerii.
W 1936 roku wywalczył srebrny medal mistrzostw Polski seniorów. Rekord życiowy w rzucie oszczepem: 52,95 (27 września 1936, Wilno).
Uczestniczył w kampanii wrześniowej, a w lipcu 1940 został aresztowany. Był więziony w więzieniu na Łukiszakch w Wilnie. Od 15 września 1941 był żołnierzem 2 Korpusu Polskiego, walczył w Afryce i we Włoszech.

</doc>
<doc id="2093722" url="https://pl.wikipedia.org/wiki?curid=2093722" title="Szermierka na Letnich Igrzyskach Olimpijskich 1920">
Szermierka na Letnich Igrzyskach Olimpijskich 1920

Szermierka na VII Letnich Igrzyskach Olimpijskich w Antwerpii była rozgrywana od 15 do 26 sierpnia 1920 r. Zawody odbyły się w Pałacu Egmont.
Uczestnicy.
Udział wzięło 149 szermierzy z 13 krajów.

</doc>
<doc id="2093730" url="https://pl.wikipedia.org/wiki?curid=2093730" title="Mediations Biennale">
Mediations Biennale

Mediations Biennale – biennale sztuki współczesnej, odbywa się co dwa lata od 2008 roku w Poznaniu. Na biennale są prezentowane prace artystów polskich i zagranicznych, realizujących swoje dzieła w zakresie wszystkich mediów– sztuki wideo, sztuki multimedialnej, instalacji, sztuk performatywnych, a także tradycyjnych: malarstwa, grafiki, rzeźby. Mediations Biennale jest największą tego typu imprezą w Polsce i Europie Środkowej. Inicjatorem Mediations Biennale jest Tomasz Wendland we współpracy ze Sławomirem Sobczakiem, oraz dyrektorem organizacyjnym Anną Hryniewiecką. Partnerami biennale są: Muzeum Narodowe w Poznaniu, Centrum Kultury Zamek, WSNHiD w Poznaniu. Mecenasem Mediations Biennale jest Urząd Miasta Poznania, Urząd Marszałkowski Województwa Wielkopolskiego, Ministerstwo Kultury i Dziedzictwa Narodowego.
Geneza i Historia Biennale.
Mediations Biennale czerpie z tradycji festiwalu sztuk wizualnych INNER SPACES- międzynarodowego wydarzenia artystycznego zainicjowanego w 1993 – oraz odwołuje się do wystaw organizowanych w krajach Azji, Ameryki i Europy. Pierwsza edycja Mediations Biennale odbyła się we wrześniu 2008 roku, druga we wrześniu i październiku 2010, trzecia planowana jest na 2012 rok.
Koncepcja Mediations Biennale.
Położenia miasta Poznania na mapie Europy, stwarza niezwykłą okazję do roli mediatora pomiędzy Europą zachodnią i wschodnią, pomiędzy Azją i Europą i pomiędzy cywilizacjami wschodu i zachodu. Słowo "mediacje" dotyczy również relacji pomiędzy wszystkimi dziedzinami sztuki, postawami, światopoglądami i pokoleniami. Płaszczyzną spotkań są Inner Spaces – przestrzenie wewnętrzne, które są obszarem dialogu respektującym różnorodne postawy indywidualne. Mediations Biennale jako impreza cykliczna inicjuje i udostępnia możliwość działań twórczych w kontekście kultury polskiej i środkowej Europy. Jest również inicjatorem i partnerem wielu wystaw w Polsce i na świecie.
Asia Europe Mediations.
Międzynarodowa wystawa sztuki współczesnej Asia Europe Mediations odbyła się pomiędzy 29 czerwca a 3 lipca 2007 roku w Poznaniu. Asia Europe Mediations zainicjowała późniejsze, odbywające się w Poznaniu międzynarodowe biennale sztuki współczesnej – Mediations Biennale. W wystawie uczestniczyło 300 artystów z 23 krajów Azji i Europy oraz Ameryki i Australii.
Mediations Biennale 2008.
Pierwsza oficjalna edycja Mediations Biennale 2008 odbyła się w 2008 roku w dniach od 3 do 30 października w Poznaniu. Na jej program złożyło się 16 ekspozycji pokazywanych w kilkunastu przestrzeniach wystawienniczych Poznania. Udział w biennale wzięło w ok. 240 artystów.
Mediations Biennale 2010.
Druga edycja: Mediations Biennale 2010 odbyło się pomiędzy 11 września a 30 października 2010 roku. Na program składały się dwie wystawy główne: Erased Walls oraz Beyond Mediations oraz szereg wydarzeń towarzyszących. W wystawach udział brało 150 artystów z całego świata. Oficjalna inauguracja Mediations Biennale 2010 była głównym wydarzeniem towarzyszącym 4. konferencji ASEM (Asia-Europe Meeting) – spotkania 43 Ministrów Kultury i delegacji z Azji i Europy.
Mediations Biennale 2012.
III edycja Mediations Biennale trwała od 14 września do 14 października 2012 roku. Tematem przewodnim biennale było: "The Unknown – Niepojmowalne".
Mediations Biennale 2014.
IV edycja Mediations Biennale trwała od 21 września do 26 października 2014 roku. Tematem przewodnim biennale było: "Kiedy nigdzie staje się tutaj".

</doc>
<doc id="2093736" url="https://pl.wikipedia.org/wiki?curid=2093736" title="Biennale w Poznaniu">
Biennale w Poznaniu



</doc>
<doc id="2093738" url="https://pl.wikipedia.org/wiki?curid=2093738" title="Izrael na Letnich Igrzyskach Olimpijskich Młodzieży 2010">
Izrael na Letnich Igrzyskach Olimpijskich Młodzieży 2010

Izrael na Letnich Igrzyskach Olimpijskich Młodzieży 2010 w Singapurze reprezentowało 15 sportowców w 8 dyscyplinach.
Skład kadry.
Koszykówka.
Drużyna chłopców: 8 miejsce

</doc>
<doc id="2093744" url="https://pl.wikipedia.org/wiki?curid=2093744" title="Florian Balcerkiewicz">
Florian Balcerkiewicz

Florian Balcerkiewicz (ur. 3 maja 1893 w Kiszkowie, zm. ?) – polski lekkoatleta, który specjalizował się w rzucie oszczepem oraz pchnięciu kulą.
Kariera.
W 1921 roku zdobył srebrny (w pchnięciu kulą) i brązowy (w rzucie oszczepem) medal mistrzostw Polski seniorów. Rekordy życiowe: kula – 10,52 (13 sierpnia 1921, Lwów); oszczep – 34,78 (14 sierpnia 1921, Lwów).

</doc>
<doc id="2093748" url="https://pl.wikipedia.org/wiki?curid=2093748" title="Port lotniczy Porto Alegre-Salgado Filho">
Port lotniczy Porto Alegre-Salgado Filho

Port lotniczy Porto Alegre-Salgado Filho (IATA: POA, ICAO: SBPA) – port lotniczy położony 6 km od Porto Alegre, w stanie Rio Grande do Sul, w Brazylii.

</doc>
<doc id="2093755" url="https://pl.wikipedia.org/wiki?curid=2093755" title="To co najlepsze z dziesięciu lat (1983–93)">
To co najlepsze z dziesięciu lat (1983–93)

To co najlepsze z dziesięciu lat (1983–93) – album Daabu, wydany w 1993 roku z okazji dziesięciolecia istnienia grupy przez wytwórnię MJM Music PL. Album zawiera największe przeboje zespołu nagrane w nowych wersjach, zyskując tym samym energię i „studyjny blask”.

</doc>
<doc id="2093759" url="https://pl.wikipedia.org/wiki?curid=2093759" title="Dmytro Pronewycz">
Dmytro Pronewycz

Dmytro Ołehowycz Pronewycz (ukr. Дмитро Олегович Проневич; ur. 21 listopada 1984 w Dubnie) – ukraiński piłkarz, grający na pozycji pomocnika.
Kariera piłkarska.
Kariera klubowa.
Wychowanek Dynama Kijów, barwy którego bronił w juniorskich mistrzostwach Ukrainy (DJuFL). Karierę piłkarską rozpoczął 14 października 2000 w składzie Dynamo-3 Kijów. W końcu 2001 został wypożyczony do Weresu Równe. Potem w listopadzie wyjechał do Moskwy. W składzie jednej z juniorskiej drużyn uczestniczącej w turnieju piłkarskim we Włoszech zauważyli go skauci Sampdorii. Latem 2002 został piłkarzem Sampdorii, ale występował tylko w składzie młodzieżowej drużyny. W 2003 powrócił do Ukrainy, gdzie grał w klubach Zoria Ługańsk, Awanhard Roweńki i Obołoń-2 Kijów. Sezon 2005/06 spędził w Szkocji, gdzie bronił barw klubów Kilmarnock F.C., Partick Thistle F.C. i Queen of the South F.C. Latem 2006 został piłkarzem Dnipra Czerkasy. We wrześniu 2007 podpisał kontrakt z Karpatami Lwów, ale po zmianie trenera przez konflikt z nim grał tylko w drużynie rezerw. Za obopólną zgodą kontrakt został anulowany i piłkarz wyjechał do Wietnamu, gdzie bronił barw klubu Đồng Tháp F.C. We wrześniu 2008 podpisał kontrakt z beniaminkiem Perszej Lihi Kniaża Szczasływe. W marcu 2009 ponownie wyjechał za granicę, gdzie występował w fińskim IFK Mariehamn. We wrześniu 2010 przeszedł do Wołyni Łuck.
Kariera reprezentacyjna.
Występował w młodzieżowej oraz studenckiej reprezentacjach Ukrainy.

</doc>
<doc id="2093763" url="https://pl.wikipedia.org/wiki?curid=2093763" title="Linia kolejowa Rosenheim – Salzburg">
Linia kolejowa Rosenheim – Salzburg

Linia kolejowa Rosenheim – Salzburg – główna linia kolejowa łącząca Rosenheim z Salzburgiem w Austrii. Jest to linia dwutorowa i zelektryfikowana. Jej długość wynosi 153,4 km i jest przystosowana do prędkości 160 km/h. Jest wykorzystywana przez pociągi relacji Monachium – Wiedeń.

</doc>
<doc id="2093768" url="https://pl.wikipedia.org/wiki?curid=2093768" title="Wanda Dynowska">
Wanda Dynowska

Wanda Dynowska (także: Umadevi, czyli "Bogini Uma, Świetlista Dusza") (ur. 30 czerwca 1888 w Petersburgu, zm. 20 marca 1971 w Mysore) – polska pisarka, tłumaczka, działaczka społeczna, popularyzatorka teologii i filozofii hinduizmu w Polsce. Ambasadorka kultury indyjskiej i polskiej, karma jogini, założycielka i organizatorka Biblioteki Polsko-Indyjskiej.
Życiorys.
Młodość.
Była córką adwokata Eustachego i Heleny z Sokołowskich. Dzieciństwo i lata młodzieńcze spędziła w rodowym majątku ziemskim Istalsno, koło miasteczka Lucyn w Inflantach Polskich. Otrzymała wszechstronne wykształcenie, opanowała biegle język francuski, język włoski, język hiszpański, język łotewski i język rosyjski. Studiowała romanistykę na Uniwersytecie Jagiellońskim w Krakowie oraz na Uniwersytecie w Lozannie. Interesowała się teozofią, co skierowało ją do zapoznania się z kulturą i religią Indii oraz kwestią reinkarnacji.
Działalność teozoficzna i społeczna.
W roku 1919, w Warszawie rozpoczęła starania o utworzenie Polskiego Towarzystwa Teozoficznego. W Paryżu poznała hinduskiego teologa Krishnamurtiego i pod jego wpływem pozostała do końca życia.
Od 1921 była redaktorką „Przeglądu Teozoficznego” (potem „Myśl Teozoficzna” i „Biuletyn Teozoficzny”); publikowała wiele własnych prac oraz tłumaczeń literatury anglojęzycznej.
W 1923 została sekretarzem generalnym Polskiego Towarzystwa Teozoficznego. Wygłaszała odczyty w wielu miastach Polski, inicjowała powstanie spółdzielczego wydawnictwa „Adyar”, dokonała licznych przekładów zachodnioeuropejskiej literatury teozoficznej.
Tak jak większość polskich teozofów, Dynowska popierała marszałka Piłsudskiego. Założyła organizację "Służebników Polskich", działających na rzecz spraw kulturalnych i społecznych. W 1926 roku w czasie przewrotu majowego "Służebnicy" należeli do najbardziej oddanych kurierów Piłsudskiego.
Wanda Dynowska jest autorką tezy o niesprzeczności idei reinkarnacji z chrześcijaństwem lub innymi religiami abrahamicznymi. Warunkiem jest odrzucenie części dogmatów, zwłaszcza o boskości postaci ludzkich w tym odrzucenie bezpośredniego stwierdzenia boskości Jezusa. Idee te opublikowała w książce "Czy tylko raz żyjemy na ziemi: Rzecz o reinkarnacji". W książce tej autorka opisuje również sytuacje i zdarzenia, które według niej są dowodami na istnienie reinkarnacji.
Działalność w Indiach.
Po śmierci Piłsudskiego, jesienią 1935 Dynowska wyjechała do Indii, do aśramy Ramany Maharshiego i tam pozostała na długie lata.
Była zafascynowana nauką Maharshiego, a później ideami Mahatmy Gandhiego i została jego bliską współpracownicą. Włączyła się w działalność na rzecz niepodległości Indii. Uczestniczyła w spotkaniach z różnymi hinduskimi środowiskami, przemawiała m.in. na temat miłości ojczyzny i wpajania jej w serca dzieci, uczyła dostrzegania wielkości Indii.
Coraz głębiej poznawała duchowość hinduizmu, poznała jogę i wielu jej wybitnych przedstawicieli. Inny wybitny działacz polsko-indyjski Maurycy Frydman (1901-1976) wprowadzał Dynowską w wiele spraw ich drugiej ojczyzny, inspirując ją do podjęcia szeregu ważnych przedsięwzięć.
Tę działalność przerwał wybuch II wojny światowej. Dynowska podjęła nieudaną z powodu trudności wizowych próbę powrotu do Polski i musiała wrócić do Indii.
Po powrocie do Indii za radą Ramany Maharshiego zabrała się do tłumaczenia Bhagawad Gity, najświętszej księgi hinduistów. W czasie trzech lat pracy dla konsulatu polskiego w Bombaju odkładała ¾ swoich zarobków i te oszczędności były pierwszym kapitałem Biblioteki Polsko-Indyjskiej, założonej w 1944.
Organizowała pomoc dla Polaków, którzy zdołali wyjechać z Armią Andersa z ZSRR i przez Iran dotarli do Indii. W ciągu pięcioletniego pobytu uchodźców w Indiach była częstym gościem w osiedlach polskich, szczególnie w obozie Valivade koło miasta Kolhapur. Odczyty, które tam wygłaszała, cieszyły się bardzo dużym zainteresowaniem.
Rozwijała swą działalność we współpracy z wybitnym poetą hinduskim Harischadra Bhattem, tłumaczem literatury polskiej. W prasie indyjskiej publikowała artykuły informujące indyjskie społeczeństwo o sprawach polskich. Zorganizowała zespół regionalny, który odbył tournée po południowych Indiach.
Na przełomie lat 40. i 50. XX w. Dynowska zerwała wszystkie formalne związki z organizacjami, do których wcześniej należała, m.in. z Towarzystwem Teozoficznym.
Dynowska po II wojnie światowej odwiedziła Polskę dwukrotnie: w 1960 i 1969. W jej obszernej korespondencji wiele jest wyrazów tęsknoty za krajem i żywego zainteresowania sprawami Polaków. Zarówno pierwsza, jak i druga wizyta trwały po kilka miesięcy, wygłosiła w ich trakcie dziesiątki odczytów i odbyła setki spotkań. Mówiła m.in. o Gandhim, Krishnamurtim i Śri Ramanie Maharshim. Spotkała się z życzliwym przyjęciem i dużym zainteresowaniem.
Działalność na rzecz Tybetu.
W sierpniu 1960 przyjął Dynowską na audiencji biskup Karol Wojtyła, któremu ofiarowała wydane przez siebie tomy "Antologii Indyjskiej". Ponowna audiencja miała miejsce w listopadzie 1969, kiedy przedstawiła mu rozpaczliwe położenie narodu tybetańskiego. Kardynał wyraził swe głębokie współczucie i obiecał odprawić mszę w intencji pomordowanych i żyjących Tybetańczyków. Już wówczas stwierdziła: „Kardynał Wojtyła będzie pierwszym słowiańskim papieżem”.
W 1960 Dynowska postanowiła pracować wśród dzieci tybetańskich, które w czasie inwazji chińskiej i przeprawy przez Himalaje utraciły rodziców. Wyjechała na północ Indii do himalajskiej miejscowości Dharamsala (siedziby Dalaj Lamy i dużego skupiska Tybetańczyków) i tam organizowała pomoc (dożywia, wykłada język angielski i inne przedmioty w szkołach, szyje sukienki i wyprawki do szkół, znajduje szkoły i miejsca w internatach dla młodzieży w różnych ośrodkach Indii i poza ich granicami; dla znacznej grupy zdobywa stypendia, m.in. szwajcarskie. Pozostaje w stałym kontakcie z Dalaj Lamą i jego otoczeniem.) Z biegiem lat coraz więcej czasu poświęcała kulturze i oświacie tybetańskiej.
W 1970 zdrowie Dynowskiej załamało się; przeniosła się do rzymskokatolickiego klasztoru w Mysore. Gdy nastąpiło znaczne pogorszenie, Dynowska odmówiła przyjmowania leków. 20 marca 1971 wysłuchała katolickiego nabożeństwa i przyjęła komunię, a następnie ubrana w odświętne karminowe sari, przybrawszy klasyczną pozycję medytacyjną, zapadła w trans. Zmarła przed północą tego samego dnia.
Zgodnie z jej ostatnią wolą tej samej nocy jej zwłoki Tybetańczycy zabrali do Bylakuppe, gdzie zostały spalone a lamowie, przy współudziale tamtejszej społeczności, dokonali obrzędów pogrzebowych. Jej symboliczny grób znajduje się na cmentarzu Powązkowskim (kwatera 155b-4-13)
Ku pamięci Wandy Dynowskiej zbudowano w pobliżu Bylakuppe stupę Tenzin Chodon (takie nosiła tybetańskie imię). Wydano też drukiem krótkie wspomnienie z jej podobizną "Ku pamięci Umadevi", z podtytułem: "Broszura wydana ku wiecznej i serdecznej pamięci o Umadevi została przygotowana i wydana przez jej chłopców i dziewczęta z Tybetu oraz wydrukowana przy łaskawej pomocy przyjaciół Umadevi z Madrasu".
Mottem Dynowskiej było: "Pokazać duszę Polski Indiom, choćby małej garstce ludzi żywych i otwartych... Pokazać duszę Indii Polakom, choćby nielicznym, szerokim i pozbawionym rasowych i religijnych przesądów, którzy kochają człowieka bez względu na to, jaką część świata zamieszkuje, którzy szanują i cenią twórczą myśl ludzką, bez względu na formy i symbole, w jakich się wyraża – oto jeden z głównych celów mego wieloletniego przebywania w Indiach".

</doc>
<doc id="2093773" url="https://pl.wikipedia.org/wiki?curid=2093773" title="Jan Grankowski">
Jan Grankowski

Jan Grankowski (ur. 13 lipca 1900 w Kurszanach, zm. 22 stycznia 1988 w Warszawie) – polski lekkoatleta, który specjalizował się w rzucie oszczepem, pchnięciu kulą, a także trójskoku. Oficer Wojska Polskiego II RP.
Kariera.
Podczas seniorskich mistrzostw Polski we Lwowie (1921) zdobył srebrny medal w rzucie oszczepem, a w trójskoku wywalczył brązowy medal. Na tych samych zawodach zajął czwartą lokatę w pchnięciu kulą. 
Uczestniczył w powstaniach śląskich. W Wojsku Polskim został awansowany do stopnia porucznika piechoty ze starszeństwem z dniem 1 czerwca 1919. W 1923 był oficerem 59 pułku piechoty w Inowrocławiu. Awansowany do stopnia kapitana piechoty ze starszeństwem z dniem 1 stycznia 1928. Jako oficer macierzystego 59 pp w latach 1924–1931 pełnił służbę w Korpusie Ochrony Pogranicza, a następnie w 40 pułku piechoty we Lwowie.
Zmarł w 1988 i został pochowany na Cmentarzu Wojskowym na Powązkach w Warszawie (kwatera A4-3-16/17).

</doc>
<doc id="2093782" url="https://pl.wikipedia.org/wiki?curid=2093782" title="Jezioro Raduńskie">
Jezioro Raduńskie



</doc>
<doc id="2093788" url="https://pl.wikipedia.org/wiki?curid=2093788" title="Endeavor Air">
Endeavor Air

Endeavor Air – amerykańska regionalna linia lotnicza z siedzibą w Fort Snelling, w stanie Minnesota. Wykonuje loty pod marką Delta Connection na zlecenie Delta Air Lines.
Flota.
W czerwcu 2019 r. Endeavor Air posiadało 157 samolotów. Średni wiek floty wynosi 11 lat.

</doc>
<doc id="2093802" url="https://pl.wikipedia.org/wiki?curid=2093802" title="Bell Challenge 2010">
Bell Challenge 2010

Tenisowy turniej WTA Bell Challenge 2010 odbył się w dniach 13 września - 20 września w kanadyjskim Québecu na kortach twardych w hali. Pula nagród wyniosła 220 tysięcy dolarów amerykańskich.

</doc>
<doc id="2093817" url="https://pl.wikipedia.org/wiki?curid=2093817" title="Katedra w Wilnie">
Katedra w Wilnie



</doc>
<doc id="2093824" url="https://pl.wikipedia.org/wiki?curid=2093824" title="Sieć afiliacyjna">
Sieć afiliacyjna

Sieć afiliacyjna – jeden z kanałów prowadzenia działań marketingowych. Polega na promowaniu produktów lub usług za pomocą kanałów komunikacji należących do partnerów w zamian za z góry określony procent wartości tejże sprzedaży. Współcześnie afiliacja może być prowadzana za pomocą bardzo różnych kanałów komunikacji, takich jak strony internetowe, profile lub grupy w mediach społecznościowych, płatne reklamy etc.
Aktualnie jest to jeden z najdynamiczniej rozwijających się kanałów marketingowych – rynek tego typu rozwiązań rośnie w tempie około 10 procent rok do roku.
W 2018 roku globalny rynek afiliacji osiągnął wartość 12 mld dolarów. u.
Uczestnicy sieci.
Sieci afiliacyjne składają się z czterech głównych podmiotów:

</doc>
<doc id="2093826" url="https://pl.wikipedia.org/wiki?curid=2093826" title="Hryhorij Hynyłewycz">
Hryhorij Hynyłewycz

Hryhorij Hynyłewycz (ur. w 1809 w Jaworowie, zm. 30 listopada 1871 w Przemyślu) – ksiądz greckokatolicki, kanonik przemyski, poseł na Sejm Krajowy Galicji I kadencji (1861–1867).
Życiorys.
Wyświęcony 18 lipca 1835. W latach 1846–1849 dziekan dekanatu jaworowskiego, w latach 1850–1857 rektor Greckokatolickiego Seminarium Duchownego w Przemyślu.
W 1848 był uczestnikiem Zjazdu Słowiańskiego w Pradze jako delegat Głównej Rady Ruskiej.
Wybrany do Sejmu Krajowego Galicji w IV kurii obwodu Przemyśl, w okręgu wyborczym Przemyśl-Niżankowice.

</doc>
<doc id="2093831" url="https://pl.wikipedia.org/wiki?curid=2093831" title="Palikowie">
Palikowie

Palikowie (gr. Παλικοί "Palikoí", łac. "Palici") – w wierzeniach starożytnych Greków dwa bliźniacze bóstwa, synowie Zeusa i nimfy Talii (według innej wersji Adranusa i Talii, ewentualnie Hefajstosa i nimfy Ajtne).
Według mitów w obawie przed gniewem Hery ciężarna Talia ukryła się we wnętrzu ziemi. Po pewnym czasie ziemia się otwarła i wydała na świat Palików. Czczono ich jako opiekuńczych bogów bliźniaczych, przynoszącym pomyślność, pogodę i szczęście na morzu. Przy siarczystym jeziorze Leontinoj na Sycylii znajdowała się ich świątynia, stanowiąca azyl dla zbiegłych niewolników. Istniało też tam źródło, do którego wrzucano tabliczki z wypisanymi przysięgami.
Palikowie byli sycylijskimi boskimi bliźniętami. Mit o boskich bliźniętach jest szeroko znany w mitologii ludów indoeuropejskich.

</doc>
<doc id="2093837" url="https://pl.wikipedia.org/wiki?curid=2093837" title="Hiszpańscy ambasadorzy w Genui">
Hiszpańscy ambasadorzy w Genui



</doc>
<doc id="2093846" url="https://pl.wikipedia.org/wiki?curid=2093846" title="Typ karasiowy">
Typ karasiowy



</doc>
<doc id="2093848" url="https://pl.wikipedia.org/wiki?curid=2093848" title="Typ sielawowy">
Typ sielawowy



</doc>
<doc id="2093852" url="https://pl.wikipedia.org/wiki?curid=2093852" title="Typ linowo-szczupakowy">
Typ linowo-szczupakowy



</doc>
<doc id="2093854" url="https://pl.wikipedia.org/wiki?curid=2093854" title="Antin Juzyczynski">
Antin Juzyczynski

Antin Juzyczynski, ukr. Антін Юзичинський - Antin Juzyczynśkyj (ur. 29 stycznia 1815 w Kłodzienku, zm. 25 października 1866 w Przemyślu) – ksiądz greckokatolicki, polityk staroruski, poseł do galicyjskiego Sejmu Krajowego i austriackiej Rady Państwa.
Życiorys.
Urodził się w rodzinie duchownego greckokatolickiego, syn Semena, proboszcza w Kłodzienku w pow. żółkiewskim. Jego siostra była żoną Julijana Nehrebeckiego. Ukończył gimnazjum, a następnie gr.-kat. Seminarium Duchowne we Lwowie (1838). Studiował i ukończył teologię na Uniwersytecie Lwowskim, gdzie w 1841 otrzymał tytuł doktora teologii. Został wyświęcony na księdza w 1838. W latach 1838-1840 był księdzem w katedrze gr.-kat. św. Jura we Lwowie. Następnie profesor teologii pastoralnej i prefekt Greckokatolickiego Seminarium Generalnego we Lwowie (1840-1854). Był także w latach 1842-1856 adiunktem na wydziale teologicznym Uniwersytetu Lwowskiego. Potem od 1856 profesor teologii pastoralnej a w latach 1857-1868 rektor Greckokatolickiego Seminarium Duchownego w Przemyślu. Od 1863 kanonik kapituły katedralnej w Przemyślu, najpierw kustosz a od 1882 archidiakon. Po śmierci w 1869 arcybiskupa lwowskiego Spiridona Litwinowicza był kandydatem do tego urzędu.
W 1848 był członkiem Soboru Ruskich Uczonych. Zwolennik opcji panruskiej, moskalofil, członek Matycy Hałycko-Ruskiej, towarzystwa Narodnyj Dom, towarzystwa im Michaiła Kaczkowskiego. Fundator i mecenas pisma «Пролом» ("Przełom). 
Poseł do Sejmu Krajowego Galicji I kadencji (15 kwietnia 1861 - 31 grudnia 1866), wybranym w kurii IV (gmin wiejskich) z okręgu wyborczego nr 45 (Żółkiew-Kulików-Mosty Wielkie). Był także posłem do austriackiej Rady Państwa I kadencji (2 maja 1861 - 20 września 1865) i V kadencji (4 listopada 1873 - 22 maja 1879). Wybierany był w kurii IV (gmin wiejskich) w kadencji I z okręgu wyborczego XIX (Żołkiew-Kulików-Mosty Wielkie-Bełz-Uhnów-Sokal-Lubaczów-Cieszanów-Rawa-Niemirów), zaś w kadencji V z okręgu wyborczego nr 12 (Przemyśl-Niżankowice-Bircza-Dobromil-Ustrzyki-Mościska-Sądowa Wisznia. W parlamencie był członkiem Klub Ruskiego (Ruthenenklub) a w latach 1873-1879 był jego przewodniczącym.

</doc>
<doc id="2093858" url="https://pl.wikipedia.org/wiki?curid=2093858" title="Typ leszczowy">
Typ leszczowy



</doc>
<doc id="2093860" url="https://pl.wikipedia.org/wiki?curid=2093860" title="Typ sandaczowy">
Typ sandaczowy



</doc>
<doc id="2093867" url="https://pl.wikipedia.org/wiki?curid=2093867" title="Arent van Wassenaer">
Arent van Wassenaer

Arent van Wassenaer, pan na Voorschoten i Duyvensvoorde (ur. 1669, zm. 1721) – holenderski arystokrata, polityk i dyplomata.
W 1715 i 1716 roku pełnił funkcje ambasadora Republiki Zjednoczonych Prowincji w Londynie.

</doc>
<doc id="2093872" url="https://pl.wikipedia.org/wiki?curid=2093872" title="Charred Walls of the Damned">
Charred Walls of the Damned

Charred Walls of the Damned – amerykańska supergrupa wykonująca muzykę z pogranicza heavy i power metalu. Powstała w 2009 roku w Nowym Jorku z inicjatywy perkusisty Richarda Christy, basisty Stevea DiGiorgio, wokalisty Tima „Rippera” Owensa oraz gitarzysty i producenta muzycznego Jasona Suecofa znanego ze współpracy z grupami August Burns Red, The Black Dahlia Murder czy DÅÅTH.
Debiutancki album zespołu zatytułowany "Charred Walls of the Damned" został wydany 2 lutego 2010 roku nakładem wytwórni muzycznej Metal Blade Records. Do wydawnictwa została dołączona płyta DVD dokumentująca proces rejestracji albumu. W ramach promocji do utworu „Ghost Town” został zrealizowany teledysk, który wyreżyserował Mike Schiff.

</doc>
<doc id="2093874" url="https://pl.wikipedia.org/wiki?curid=2093874" title="Thăng Long">
Thăng Long



</doc>
<doc id="2093877" url="https://pl.wikipedia.org/wiki?curid=2093877" title="Iwan Kuzycz">
Iwan Kuzycz

Iwan Kuzycz (, ur. w Nakonecznem, zm. 8 marca 1979 w Połonnem) – ksiądz greckokatolicki, ostatni rektor Greckokatolickiego Seminarium Duchownego w Przemyślu.
Życiorys.
Uczęszczał do gimnazjum „Ridnej Szkoły” w Jaworowie, a następnie do gimnazjum w Przemyślu i w Stanisławowie. Po uzyskaniu matury wstąpił do Greckokatolickiego Seminarium Duchownego w Przemyślu. W latach 1926–1932 studiował w Rzymie, gdzie w 1928 obronił doktorat z filozofii, zaś w 1932 z teologii. Wyświęcony został w 1931. Celebs.
Po powrocie do Polski wicerektor (1932–1935), a następnie rektor (1935–1945) Greckokatolickiego Seminarium w Przemyślu (z przerwą w latach 1939–1941, kiedy seminarium zostało zamknięte przez władze radzieckie). Wykładał też filozofię i historię filozofii. Od 1936 członek greckokatolickiej kapituły przemyskiej.
Został aresztowany 27 czerwca 1946 przez funkcjonariuszy UB i żołnierzy WP razem z pozostałymi członkami kapituły, a następnie przymusowo deportowany do USRR. Osiadł razem z bp. Łakotą we wsi Zboiszcza. Ponieważ obydwaj odmówili wyjazdu do winnickiej obłasti, zostali aresztowani. Ks. Kuzycz zatrzymany został 3 sierpnia 1946 i początkowo był więziony we Lwowie, a następnie Kijowie. Skazany został 21 lutego 1947 na 6 lat pobytu w łagrze, pozbawienie praw obywatelskich przez 3 lata i konfiskatę mienia. Wyrok odbywał w Krasnojarsku, a później Norylsku, gdzie pełnił nielegalną posługę duszpasterską wśród więźniów. Zwolniony z obozu 2 sierpnia 1952 skierowany został do osiedlenia się w Norylsku, gdzie pracował jako stróż na kolei. Zwolniony z zesłania 16 kwietnia 1956; w 1957 powrócił na Ukrainę. Początkowo mieszkał u bliskich w Nakonecznem, później nielegalnie we Lwowie, nękany przez władze. Ostatecznie osiadł w Połonnem. Aktywny duchowny podziemnego Kościoła greckokatolickiego. Zmarł w Połonnem i tam został pochowany.

</doc>
<doc id="2093880" url="https://pl.wikipedia.org/wiki?curid=2093880" title="Cytadela cesarska Thăng Long">
Cytadela cesarska Thăng Long



</doc>
<doc id="2093894" url="https://pl.wikipedia.org/wiki?curid=2093894" title="Ojagros">
Ojagros

Ojagros (gr. "Oíagros", łac. "Oeagrus") – trackie bóstwo rzeczne (lub król), jeden z domniemanych ojców Orfeusza.

</doc>
<doc id="2093897" url="https://pl.wikipedia.org/wiki?curid=2093897" title="Wesoły chłop">
Wesoły chłop

Wesoły chłop (niem.: "Der fidele Bauer") – operetka Leo Falla w trzech aktach z 1907 roku. Premiera miała miejsce 27 lipca 1907 roku w Mannheimie. Libretto zostało napisane przez Victora Léona.
Historia utworu.
Leo Fall debiutował pod koniec 1905 roku operetką "Buntownik" w Theater an der Wien. Premiera zakończyła się skandalem a sztuka po pięciu przedstawieniach została zdjęta z afisza. Oznaki talentu w muzyce młodego kompozytora dostrzegł librecista Victor Léon. Podczas ostatniego przedstawienia "Buntownika" biegał wśród rzędów parteru, łajał słuchaczy, że są głusi i wołał: "Brawo Leo Fall!". Nazajutrz zaproponował Fallowi swoje libretto "Die lieben Kinder". Motywacje Léona były kwestionowane, zarzucano mu, że chciał się pozbyć niechodliwego tekstu wykorzystując naiwność młodego kompozytora. Niewątpliwie kiedy gotowy utwór pod zmienionym tytułem "Der fidele Bauer" ("Wesoły chłop") został przedstawiony dyrektorom wiedeńskich teatrów, a ci odmówili jego wystawienia, Léon włożył w wiele trudu i pieniędzy w doprowadzenie do premiery operetki. Dyrektor Theater an der Wien Karczag i jego koledzy twierdzili, że po sukcesie rozgrywającej się na salonach "Wesołej wdówki", ckliwa wiejska historia, z chłopami kurzącymi faje nie znajdzie powodzenia u publiczności. Léon nie dał jednak za wygraną. Zaryzykował część swoich tantiem z "Wesołej wdówki" wynajmując na letni sezon teatr w Mannheimie i zorganizował festiwal, którego główną atrakcją miała być prapremiera "Wesołego chłopa".
Treść.
Akcja utworu rozgrywa się w Oberwang austriackiej wsi w Alpach, w której mieszka stary, pogodny i poczciwy chłop, Mateusz Scheichelroither. Mateusz ma syna Stefana. Umierającej żonie obiecał wykierować go na księdza. Syn ma jednak inne zamiary: studiuje w Wiedniu medycynę. Na studiach poznaje córkę tajnego radcy sanitarnego von Grumowa i żeni się z nią. Nie przyznaje się jednak do swego chłopskiego pochodzenia, do starego ojca i wiejskich przyjaciół. Nie zaprasza też na ślub ani ojca, ani siostry Annamirl. W kilka miesięcy później chłopi z Oberwang z wiejskim bogaczem, ojcem chrzestnym Stefana, Lindobererem przybywają do Wiednia, nie przeczuwając zmian, jakie w międzyczasie zaszły. Dochodzi do zabawnych, lecz i wzruszających sytuacji, gdy spotykają się dwa odrębne światy. Wszystko ostatecznie kończy się dobrze dzięki mądrości, wyrozumiałości i pogodzie ducha tytułowego bohatera, który ratuje od rozpadu małżeństwo syna i doprowadza do ślubu syna Lindoberera, Wincentego z Annamirl.
Losy sceniczne.
Premiera miała miejsce 27 lipca 1907 roku. Główne role zagrali Louis Treumann (Mateusz), Max Pallenberg (Lindoberer) i młody Hubert Marischka (Wincenty). Sukces opery był ogromny. Publiczność szalała oklaskując każdy numer. W muzyce Falla brzmiał nowy niewymuszony ton, równie daleki od maniery operowej, jak i banalnych piosenek śpiewanych po winiarniach. Dawał słuchaczom prostą melodię nie rezygnując z wielkich polifonicznych efektów ansamblowych. Doskonale kreślił charaktery. Krytycy chwalili nazajutrz zręczność, z jaką Fall "rozmieścił akcenty pogody i sentymentu". Léon zaryzykował ponownie zmieniając repertuar swego festiwalu: przez resztę sezonu co wieczór wystawiał "Wesołego chłopa". Przez 27 wieczorów widownia była pełna. Po sukcesie w Mannheimie Karczag zapewnił sobie prawo do wystawienia operetki w Theater an der Wien, a znana agencja berlińska wykupiła prawa wydawnicze na cały świat. Gdy wręczano Fallowi czek na 30 tysięcy marek miał powiedzieć: "ależ tyle pieniędzy w ogóle nie istnieje". Pół roku po premierze "Wesoły chłop" wszedł do repertuaru wszystkich scen niemieckich, a Leo Fall stał się bogatym i sławnym kompozytorem. "Wydaje mi się – pisał do ojca – że wpadłem do garnca ze złotem. Teraz muszę te parę moich groszy ściskać w garści i oszczędzać, aż uzbieram milion".

</doc>
<doc id="2093898" url="https://pl.wikipedia.org/wiki?curid=2093898" title="Rocznik (annał)">
Rocznik (annał)

Rocznik, annał – spis wydarzeń o charakterze publicznym z danego roku,
zestawionych w porządku chronologicznym. 

</doc>
<doc id="2093899" url="https://pl.wikipedia.org/wiki?curid=2093899" title="Charred Walls of the Damned (album)">
Charred Walls of the Damned (album)

Charred Walls of the Damned – debiutancki album studyjny amerykańskiej supergrupy Charred Walls of the Damned. Wydawnictwo ukazało się 2 lutego 2010 roku nakładem wytwórni muzycznej Metal Blade Records. Do wydawnictwa została dołączona płyta DVD dokumentująca proces rejestracji albumu. W ramach promocji do utworu "Ghost Town" został zrealizowany teledysk, który wyreżyserował Mike Schiff.
Płyta dotarła do 6. miejsca na liście Billboard Top Heatseekers w Stanach Zjednoczonych sprzedając się w przeciągu tygodnia od dnia premiery w nakładzie 2200 egzemplarzy.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="2093900" url="https://pl.wikipedia.org/wiki?curid=2093900" title="Hiszpańscy ambasadorzy w Sabaudii">
Hiszpańscy ambasadorzy w Sabaudii



</doc>
<doc id="2093901" url="https://pl.wikipedia.org/wiki?curid=2093901" title="Karpnickie Źródło">
Karpnickie Źródło

Karpnickie Źródło (niem. "Fischbach Quell") – źródło i teren źródliskowy w Sudetach Zachodnich, w Rudawach Janowickich, w woj. dolnośląskim.
Górskie źródło w Rudawach Janowickich na obszarze Rudawskiego Parku Krajobrazowego położone na wysokości ok. 820 m n.p.m. na zachodnim zboczu głównego grzbietu Rudaw Janowickich, pod przełęczą oddzielającą Dziczą Górę od Bielca. Na wschód od źródła około 50m powyżej przebiega Grzbietowa Droga.
Ze źródła bierze początek bezimienny potok stanowiący prawy dopływ Karpnickiego Potoku, do którego wpada na wysokości 540 m n.p.m. przed Strużnicą. Otoczenie źródła porasta las świerkowy z domieszką drzew liściastych
Dawniej źródło uważano za początek głównego cieku Karpnickiego Potoku.

</doc>
<doc id="2093903" url="https://pl.wikipedia.org/wiki?curid=2093903" title="Quark (producent oprogramowania komputerowego)">
Quark (producent oprogramowania komputerowego)



</doc>
<doc id="2093905" url="https://pl.wikipedia.org/wiki?curid=2093905" title="Rocznik (ujednoznacznienie)">
Rocznik (ujednoznacznienie)

Rocznik oznacza:

</doc>
<doc id="2093908" url="https://pl.wikipedia.org/wiki?curid=2093908" title="Leonardo Padura">
Leonardo Padura

Leonardo Padura Fuentes (ur. 9 października 1955 w Hawanie) – kubański pisarz i dziennikarz.
Autor kryminalnej tetralogii „Las cuatro estaciones” (Cztery pory roku), której głównym bohaterem jest porucznik hawańskiej policji Mario Conde. Po polsku do tej pory ukazały się trzy części cyklu.

</doc>
<doc id="2093909" url="https://pl.wikipedia.org/wiki?curid=2093909" title="Patton Electronics (firma)">
Patton Electronics (firma)



</doc>
<doc id="2093911" url="https://pl.wikipedia.org/wiki?curid=2093911" title="Quiesce">
Quiesce

Quiesce (wyciszanie) to określenie dla wstrzymywania oraz zmiany statusu dla aktywnych w komputerze procesów, operujących na współdzielonych zasobach systemu (np. dane zapisane na twardym dysku). W celu uniknięcia błędów przetwarzania, żądania danych procesów są buforowane, a jeżeli zachodzi taka konieczność (np. żądane medium nie jest już dostępne), to system kończy poszczególne procesy.
Wyciszanie bazy danych.
Wyciszona baza danych (ang. "quiesce database") to taki stan bazy danych, w którym tylko administrator bazy danych może wykonywać transakcje, zapytania, pobierać z niej dane etc. Taki stan umożliwia administratorowi wykonywanie operacji, które nie są możliwe podczas korzystania z bazy danych przez użytkowników, np. przeorganizowanie struktury bazy danych.

</doc>
<doc id="2093915" url="https://pl.wikipedia.org/wiki?curid=2093915" title="Dejan Košir">
Dejan Košir

Dejan Košir (ur. 30 stycznia 1973 w Jesenicach) – słoweński snowboardzista, dwukrotny medalista mistrzostw świata.
Kariera.
W zawodach Pucharu Świata zadebiutował 28 listopada 1996 roku w Tignes, zajmując 26. miejsce w slalomie równoległym (PSL). Tym samym już w swoim debiucie wywalczył pierwsze pucharowe punkty. Na podium zawodów tego cyklu po raz pierwszy stanął 18 stycznia 1997 roku w Kreischbergu, wygrywając rywalizację w slalomie równoległym. W zawodach tych wyprzedził dwóch Austriaków: Haralda Waldera i Helmuta Pramstallera. Łącznie 24 razy stawał na podium zawodów PŚ, odnosząc przy tym dwanaście zwycięstw: 5 w slalomie równoległym i 7 w gigancie równoległym (PGS). Najlepsze wyniki osiągnął w sezonie 2001/2002, kiedy to zajął czwarte miejsce w klasyfikacji generalnej, w klasyfikacjach giganta i giganta równoległego był pierwszy, w klasyfikacji PAR był drugi, a w klasyfikacji slalomu równoległego był trzeci. Ponadto w 2002/2003 był drugi w klasyfikacji PAR, a w sezonie 1997/1998 zajął drugie miejsce w klasyfikacji slalomu.
Jego największym sukcesem jest złoty medal w gigancie równoległym wywalczony na mistrzostwach świata w Kreischbergu w 2003 roku. Pokonał tam Simona Schocha ze Szwajcarii i Francuza Nicolasa Hueta. Ponadto zdobył srebrny medal w gigancie na mistrzostwach świata w Madonna di Campiglio w 2001 roku. Rozdzielił tam na podium Kanadyjczyka Jaseya-Jaya Andersona i Włocha Waltera Feichtera. Był też między innymi piąty podczas mistrzostw świata w 2003 roku. W 2002 roku wystartował na igrzyskach w Salt Lake City, gdzie zajął piąte miejsce w gigancie równoległym. Brał też udział w rozgrywanych cztery lata później igrzyskach w Turynie, kończąc rywalizację na szóstej pozycji.
W 2007 r. zakończył karierę.

</doc>
<doc id="2093916" url="https://pl.wikipedia.org/wiki?curid=2093916" title="Hiszpańscy ambasadorzy w Watykanie">
Hiszpańscy ambasadorzy w Watykanie



</doc>
<doc id="2093922" url="https://pl.wikipedia.org/wiki?curid=2093922" title="Antin Dobrianśkyj">
Antin Dobrianśkyj

Antin Dobrianśkyj (ur. 26 czerwca 1810 - zm. 22 czerwca 1877 w Walawie) - ksiądz greckokatolicki, poseł na Sejm Krajowy Galicji I kadencji w latach 1861-1867.
Życiorys.
Wyświęcony w 1835, był administratorem parafii w Małkowicach (1835-1836) oraz proboszczem w Walawie (1836-1877), jak również administratorem, a później dziekanem dekanatu przemyskiego (1847-1864). 
Ojciec Iwana Dobrianśkiego. Wybrany na posła Sejmu Krajowego Galicji w IV kurii obwodu Przemyśl, w okręgu wyborczym Jarosław-Sieniawa-Radymno.

</doc>
<doc id="2093923" url="https://pl.wikipedia.org/wiki?curid=2093923" title="Walter Feichter">
Walter Feichter

Walter Feichter (ur. 1 kwietnia 1974 w Brunico) – włoski snowboardzista, brązowy medalista mistrzostw świata.
Kariera.
Po raz pierwszy na arenie międzynarodowej pojawił się 28 stycznia 1996 roku w Falcade, gdzie w zawodach FIS Race wygrał rywalizację w gigancie. W zawodach Pucharu Świata zadebiutował 28 lutego 1997 roku w Olang, zajmując 72. miejsce w tej samej konkurencji. Pierwsze pucharowe punkty wywalczył 22 stycznia 1999 roku w Grächen, gdzie był dwunasty w snowcrossie. Na podium zawodów tego cyklu po raz pierwszy stanął 18 grudnia 1999 roku w Mont-Sainte-Anne, kończąc rywalizację w gigancie na trzeciej pozycji. W zawodach tych wyprzedzili go jedynie Francuz Mathieu Bozzetto i Kanadyjczyk Jasey-Jay Anderson. Łącznie pięć razy stawał na podium zawodów PŚ, odnosząc przy tym jedno zwycięstwo: 18 listopada 2000 roku w Tignes wygrał giganta. Najlepsze wyniki osiągnął w sezonie 2000/2001, kiedy to zajął drugie miejsce w klasyfikacji generalnej, a w klasyfikacji giganta wywalczył Małą Kryształową Kulę.
Jego największym sukcesem jest brązowy medal w gigancie wywalczony na mistrzostwach świata w Madonna di Campiglio w 2001 roku. Uległ tam jedynie Andersonowi i Dejanowi Koširowi ze Słowenii. Był też między innymi szósty w slalomie równoległym na tych samych mistrzostwach. W 2002 roku wystartował na igrzyskach olimpijskich w Salt Lake City, kończąc rywalizację w gigancie równoległym na ósmej pozycji.
W 2007 r. zakończył karierę.

</doc>
<doc id="2093924" url="https://pl.wikipedia.org/wiki?curid=2093924" title="Acta Polono-Ruthenica">
Acta Polono-Ruthenica

Acta Polono-Ruthenica – rocznik naukowy Instytutu Słowiańszczyzny Wschodniej Uniwersytetu Warmińsko-Mazurskiego w Olsztynie. Pismo publikuje artykuły z zakresu filologii wschodniosłowiańskiej. Komitet redakcyjny tworzą: Bazyli Białokozowicz, Joanna Korzeniewska-Berczyńska, Leontij Mironiuk, Iwona Anna Ndiaye (sekretarz), Walenty Piłat (przewodniczący), Swietłana Waulina.

</doc>
<doc id="2093925" url="https://pl.wikipedia.org/wiki?curid=2093925" title="Hiszpańscy ambasadorzy w Wenecji">
Hiszpańscy ambasadorzy w Wenecji



</doc>
<doc id="2093927" url="https://pl.wikipedia.org/wiki?curid=2093927" title="Eastland (Teksas)">
Eastland (Teksas)

Eastland – miasto w Stanach Zjednoczonych, w stanie Teksas, w hrabstwie Eastland. W 2000 roku liczyło 3 769 mieszkańców.

</doc>
<doc id="2093928" url="https://pl.wikipedia.org/wiki?curid=2093928" title="Balticoslavica">
Balticoslavica

Balticoslavica – biuletyn Instytutu Naukowo-Badawczego Europy Wschodniej w Wilnie wydawany w latach 1933-1938. Ukazały się łącznie trzy roczniki. Pismo było poświęcone tematyce sowietologicznej.

</doc>
<doc id="2093929" url="https://pl.wikipedia.org/wiki?curid=2093929" title="Rocksprings">
Rocksprings

Rocksprings – miasto w Stanach Zjednoczonych, w stanie Teksas, w hrabstwie Edwards. W 2000 roku liczyło 1 285 mieszkańców.

</doc>
<doc id="2093930" url="https://pl.wikipedia.org/wiki?curid=2093930" title="Białostockie Teki Historyczne">
Białostockie Teki Historyczne

Białostockie Teki Historyczne – rocznik Instytutu Historii Uniwersytetu w Białymstoku. Periodyk ukazujący się w latach 1995–1996 i następnie ponownie od 2005 roku. Na czele komitetu redakcyjnego pisma stoi Mieczysław Wrzosek. Pismo publikuje artykuły naukowe z zakresu historii.

</doc>
<doc id="2093932" url="https://pl.wikipedia.org/wiki?curid=2093932" title="His (informatyka)">
His (informatyka)



</doc>
<doc id="2093934" url="https://pl.wikipedia.org/wiki?curid=2093934" title="Ricky Ray Rector">
Ricky Ray Rector



</doc>
<doc id="2093936" url="https://pl.wikipedia.org/wiki?curid=2093936" title="Mykoła Pawłenko">
Mykoła Pawłenko

Mykoła Mykołajowycz Pawłenko (ukr. Микола Миколайович Павленко; ur. 7 maja 1979 w Łozowej, w obwodzie charkowskim) – ukraiński piłkarz, grający na pozycji bramkarza.
Kariera piłkarska.
Kariera klubowa.
Wychowanek Internatu Sportowego w Charkowie. Karierę piłkarską rozpoczął 25 października 1997 w składzie Zirka-2 Kirowohrad. Potem występował w klubach Jawir-Sumy Sumy, Spartak-2 Moskwa, SKA Rostów nad Donem i Spartak Sumy. Latem 2004 przeszedł do Arsenału Kijów, w składzie którego 12 czerwca 2005 debiutował w Wyższej Lidze w meczu z Borysfenem Boryspol, po czym przeniósł się do klubu z Boryspola. Potem grał w zespołach Krymtepłycia Mołodiżne i FK Charków. W lutym 2008 wyjechał do Finlandii, gdzie został piłkarzem Rovaniemen Palloseura. Ale po 5 meczach przez zarzuty grania w totalizator kontrakt został anulowany. Latem 2008 podpisał kontrakt z klubem Komunalnyk Ługańsk, ale przez problemy finansowe klub został rozwiązany i piłkarz wyjechał do Uzbekistanu, gdzie bronił barw najpierw Nasafa Karszy, a od 2010 roku Navbahora Namangan. We wrześniu 2010 przeszedł do Wołyni Łuck.

</doc>
<doc id="2093937" url="https://pl.wikipedia.org/wiki?curid=2093937" title="Hiszpańscy ambasadorzy w Wielkiej Brytanii">
Hiszpańscy ambasadorzy w Wielkiej Brytanii



</doc>
<doc id="2093938" url="https://pl.wikipedia.org/wiki?curid=2093938" title="Golgota (ujednoznacznienie)">
Golgota (ujednoznacznienie)



</doc>
<doc id="2093939" url="https://pl.wikipedia.org/wiki?curid=2093939" title="Waxahachie">
Waxahachie

Waxahachie – miasto w Stanach Zjednoczonych, w stanie Teksas, siedziba hrabstwa Ellis. Według spisu w 2020 roku liczy 41,1 tys. mieszkańców. Jest to południowe przedmieście aglomeracji Dallas.

</doc>
<doc id="2093941" url="https://pl.wikipedia.org/wiki?curid=2093941" title="Stephenville (Teksas)">
Stephenville (Teksas)

Stephenville – miasto w Stanach Zjednoczonych, w stanie Teksas, w hrabstwie Erath. W 2000 roku liczyło 14 921 mieszkańców.
Urodził się tutaj Jeb Hensarling, amerykański polityk, kongresman ze stanu Teksas.

</doc>
<doc id="2093943" url="https://pl.wikipedia.org/wiki?curid=2093943" title="In Gremium. Studia nad Historią, Kulturą i Polityką">
In Gremium. Studia nad Historią, Kulturą i Polityką

In Gremium. Studia nad Historią, Kulturą i Polityką – rocznik ukazujący się od 2007 roku. Wydawcą jest Instytut Historii i Instytut Politologii Uniwersytetu Zielonogórskiego. 
Redaktorzy naczelni to: Dariusz Dolański i Bernadetta Nitschke, kolegium redakcyjne: Urszula Świderska-Włodarczyk, Stefan Dudra, Andrzej Gillmeister (sekretarz).

</doc>
<doc id="2093944" url="https://pl.wikipedia.org/wiki?curid=2093944" title="Gorączka (album)">
Gorączka (album)

Gorączka – debiutancki album zespołu Klincz wydany w 1984 roku nakładem wytwórni Pronit.
Lista utworów.
źródło:.
Twórcy.
źródło:.

</doc>
<doc id="2093945" url="https://pl.wikipedia.org/wiki?curid=2093945" title="Mathieu Chiquet">
Mathieu Chiquet

Mathieu Chiquet (ur. 19 września 1970) – francuski snowboardzista, wicemistrz świata.
Kariera.
W Pucharze Świata zadebiutował 29 listopada 1996 roku w Tignes, gdzie zajął 23. miejsce w gigancie. Tym samym już w swoim debiucie wywalczył pierwsze pucharowe punkty. Na podium zawodów pucharowych po raz pierwszy stanął 1 lutego 1997 roku w Mont-Sainte-Anne, wygrywając rywalizację w gigancie. W zawodach tych wyprzedził Austriaka Haralda Waldera i Włocha Thomasa Pruggera. Łącznie 10 razy stawał na podium zawodów PŚ, odnosząc przy jeszcze dwa zwycięstwa: 4 grudnia 1998 roku w Ischgl i 3 lutego 2001 roku w Monachium wygrywał w slalomie równoległym. Najlepsze wyniki osiągnął w sezonie 1998/1999, kiedy to zajął piąte miejsce w klasyfikacji generalnej, a klasyfikacji slalomu był drugi.
Jego największym sukcesem jest srebrny medal w gigancie równoległym zdobyty na mistrzostwach świata w Madonna di Campiglio w 2001 roku. Rozdzielił tam na podium swego rodaka, Nicolasa Hueta i Antona Pogue z USA. Był też między innymi szósty w slalomie równoległym podczas rozgrywanych dwa lata wcześniej mistrzostw świata w Berchtesgaden. Nie startował na igrzyskach olimpijskich.
W 2002 r. zakończył karierę.

</doc>
<doc id="2093946" url="https://pl.wikipedia.org/wiki?curid=2093946" title="Krakowskie Zeszyty Ukrainoznawcze">
Krakowskie Zeszyty Ukrainoznawcze

Krakowskie Zeszyty Ukrainoznawcze – periodyk ukazujący się w Krakowie w latach 1992-1993. Redaktorem naczelnym był Włodzimierz Mokry. Pismo było poświęcone tematyce historii i kultury Ukrainy. 

</doc>
<doc id="2093949" url="https://pl.wikipedia.org/wiki?curid=2093949" title="Indukowane pluripotencjalne komórki macierzyste">
Indukowane pluripotencjalne komórki macierzyste

Indukowane pluripotencjalne komórki macierzyste, komórki iPS, IPSC (ang. "induced pluripotent stem cells") – typ pluripotencjalnych komórek macierzystych, które zostały sztucznie uzyskane z niepluripotentnych komórek (przeważnie komórek somatycznych dorosłego człowieka) przez wymuszenie ekspresji odpowiednich genów w tych komórkach.
Komórki iPS są podobne do naturalnych pluripotencjalnych komórek macierzystych (na przykład komórek zarodkowych) pod wieloma względami – ekspresja genów, białek i receptorów, okres podziału, morfologia oraz możliwości różnicowania – przy czym ich właściwości są wciąż analizowane. Pierwotnie otrzymano je poprzez wprowadzenie do komórek skóry genów kodujących białka KLF4, SOX2, OCT4 oraz c-MYC. Posłużono się w tym celu retrowirusem.
Indukowane komórki pluripotencjalne pierwszy raz zostały wyhodowane w roku 2006 z komórek mysich, a w 2007 z ludzkich, przez Shin’yę Yamanakę.
W lipcu 2010 pojawiły się informacje, że komórki mezenchymalne znajdujące się w miazdze trzecich zębów trzonowych dają nadzieję uzyskiwania komórek iPS, gdyż zabieg odróżnicowywania z ich udziałem przebiega z wydajnością do 100 razy większą niż z udziałem fibroblastów skóry.

</doc>
<doc id="2093950" url="https://pl.wikipedia.org/wiki?curid=2093950" title="Materiały Starożytne i Wczesnośredniowieczne">
Materiały Starożytne i Wczesnośredniowieczne

Materiały Starożytne i Wczesnośredniowieczne – periodyk wydawany nieregularnie przez Państwowe Muzeum Archeologiczne w Warszawie. W latach 1951-1969 nosiło nazwę "Materiały Wczesnośredniowieczne", w latach 1956-1968 "Materiały Starożytne". Ponownie wychodzi od 1971. Zamieszcza artykuły naukowe z zakresu archeologii.

</doc>
<doc id="2093951" url="https://pl.wikipedia.org/wiki?curid=2093951" title="Nie oczekiwali">
Nie oczekiwali

Nie oczekiwali lub "Powrót zesłańca" () – obraz Ilji Riepina namalowany w latach 1884–1888.
Obraz należy do serii dzieł Riepina poruszających tematykę rosyjskiego ruchu rewolucyjnego (Narodnaja Wola i inne organizacje spiskowe).
Dzieło przedstawia niespodziewany powrót zesłanego na Sybir uczestnika ruchu rewolucyjnego do swojej rodziny. Akcja obrazu rozgrywa się w salonie wyposażonym w fortepian, stół i kilka krzeseł, z obrazami na ścianach. Ubrana w fartuch służąca otwiera szeroko drzwi do salonu, wpuszczając do niego nowo przybyłego. Mężczyzna ubrany jest w znoszony chłopski płaszcz i stare buty, w ręku trzyma kapelusz. Ma krótko ścięte włosy, zaś jego twarz wyraża radość zmieszaną z niedowierzaniem i poczuciem winy. Zesłaniec został ukazany w najsilniej oświetlonym miejscu kompozycji, gdzie zbiega się światło padające od strony otwartych drzwi i od okna po lewej stronie obrazu.
Na pierwszym planie artysta ukazał matkę zesłańca, ubraną w żałobny strój domowy oraz czepiec, która na widok syna wstała z fotela i zatrzymała się w geście niedowierzania, wpatrzona w jego postać. Podobny wyraz twarzy widoczny jest u młodej żony powracającego, siedzącej na fotelu przy fortepianie w głębi obrazu. Dwoje małych dzieci, siedzących za stołem, przygląda się ojcu ze zdumieniem (dziewczynka) i radością (chłopiec). Artysta uchwycił moment, w którym rodzina nie dowierza jeszcze w szczęśliwy powrót mężczyzny, zanim wszyscy zaczną z radością się witać.
W czasie pracy nad obrazem Riepin szczególną uwagę poświęcił postaci powracającego zesłańca i wyrazowi jego twarzy. Początkowo planował ukazać go jako człowieka silnego i zdecydowanego; już po zakończeniu pracy nad pozostałymi partiami dzieła nadał jego postaci bardziej wieloznaczny charakter.
Gniedycz wymienia obraz "Nie oczekiwali" wśród najlepszych płócien Riepina.

</doc>
<doc id="2093952" url="https://pl.wikipedia.org/wiki?curid=2093952" title="Osyp Jajus">
Osyp Jajus

Osyp Jajus (ur. w 1819 - zm. 24 sierpnia 1901 w Steniatynie) - ksiądz greckokatolicki, wybrany posłem na Sejm Krajowy Galicji III kadencji.
Wyświęcony w 1845. Był m.in. proboszczem w Steniatynie oraz dziekanem sokalskim (1872-1895). Jego wyboru do Sejmu Krajowego Galicji nie uznano, mandat był nieobsadzony w latach 1871-1872, następnie obrano ks. Teofila Pawłykiwa).

</doc>
<doc id="2093953" url="https://pl.wikipedia.org/wiki?curid=2093953" title="Dardanos">
Dardanos

Dardanos (gr. Dárdanos, łac. Dardanus) – w mitologii greckiej i rzymskiej król Dardanii, protoplasta Trojan.
Uchodził za syna Zeusa i Elektry oraz za brata Jazjona. Według rzymskiej wersji mitu był natomiast synem etruskiego władcy Korytosa (Korytusa).
Mieszkał na Samotrace (lub w Arkadii), skąd po śmierci swego brata wywędrował do Frygii. Tam poślubił córkę króla Teukrosa, Batieję (Arisbe), a także otrzymał od niego część królestwa, gdzie założył miasto nazwane jego imieniem. Ze związku z Batieją miał synów Erichtoniosa i Ilosa oraz, według niektórych wersji mitu, trzeciego syna, Zakyntosa i córkę Idaję.

</doc>
<doc id="2093954" url="https://pl.wikipedia.org/wiki?curid=2093954" title="Miscellanea Historico-Archivistica">
Miscellanea Historico-Archivistica

Miscellanea Historico-Archivistica – rocznik wydawany od 1985 roku przez Archiwum Główne Akt Dawnych w Warszawie (współwydawcą pierwszych numerów była Naczelna Dyrekcja Archiwów Państwowych. W latach 1985-2010 ukazało się 16 numerów (w tym jeden podwójny), a długoletnim redaktorem pisma była Franciszka Ramotowska. 
Rocznik publikuje artykuły naukowe z zakresu archiwistyki i historii do 1918 roku. 

</doc>
<doc id="2093957" url="https://pl.wikipedia.org/wiki?curid=2093957" title="Polski Biuletyn Orientalistyczny">
Polski Biuletyn Orientalistyczny

Polski Biuletyn Orientalistyczny – rocznik naukowy wydawany w latach 1937-1938 przez Instytut Orientalistyczny Uniwersytetu Warszawskiego. W piśmie publikowane były: artykuły naukowe w językach "kongresowych" z zakresu orientalistyki. Wyszły dwa tomy, nakład drugiego tomu spłonął prawie w całości podczas bombardowania Warszawy we wrześniu 1939 r.

</doc>
<doc id="2093959" url="https://pl.wikipedia.org/wiki?curid=2093959" title="Poznański Rocznik Archiwalno-Historyczny">
Poznański Rocznik Archiwalno-Historyczny

Poznański Rocznik Archiwalno-Historyczny – rocznik wydawany nieregularnie od 1993 roku przez Archiwum Państwowe w Poznaniu i Stowarzyszenie Archiwistów Polskich Oddział poznański. Publikuje prace naukowe z zakresu historii regionalnej i archiwistyki, także materiały z rozmaitych sesji lub konferencji. Skład redakcji tworzą m.in.: Krzysztof Stryjkowski, Irena Radtke, Irena Mamczak-Gadkowska, Przemysław Wojciechowski (przewodniczący).
W latach 1993-2007 wydano 14 numerów (niektóre podwójne, jeden potrójny).

</doc>
<doc id="2093961" url="https://pl.wikipedia.org/wiki?curid=2093961" title="Prace Historyczno-Archiwalne">
Prace Historyczno-Archiwalne

Prace Historyczno-Archiwalne – rocznik wydawany od 1993 roku przez Archiwum Państwowe w Rzeszowie i Polskie Towarzystwo Historyczne oddział w Rzeszowie. Najstarsze wydawane w Rzeszowie czasopismo historyczne. Prace w nim publikowane dotyczą historii i archiwistyki.

</doc>
<doc id="2093972" url="https://pl.wikipedia.org/wiki?curid=2093972" title="Rocznik Historyczno-Archiwalny">
Rocznik Historyczno-Archiwalny

Rocznik Historyczno-Archiwalny – rocznik wydawany nieregularnie od 1979 roku przez Archiwum Państwowe w Przemyślu. Publikuje artykuły naukowe z zakresu historii i archiwistyki.

</doc>
<doc id="2093973" url="https://pl.wikipedia.org/wiki?curid=2093973" title="Andrij Szewczuk">
Andrij Szewczuk

Andrij Wołodymyrowycz Szewczuk, ukr. Андрій Володимирович Шевчук (ur. 12 sierpnia 1985 w Korosteniu, w obwodzie żytomierskim) – ukraiński piłkarz, grający na pozycji napastnika.
Kariera piłkarska.
Kariera klubowa.
Wychowanek Polissia Żytomierz, barwy którego bronił w juniorskich mistrzostwach Ukrainy (DJuFL). Karierę piłkarską rozpoczął w składzie miejscowej drużyny amatorskiej FK Korosteń. Na początku sezonu 2004/05 został piłkarzem Krystału Chersoń, który trenował Serhij Puczkow. Latem 2005 razem z trenerem przeszedł do PFK Sewastopol. Latem 2012 wyjechał do Słowacji, gdzie bronił barw Tatrana Preszów. Po zakończeniu sezonu 2012/13 przeszedł do Metałurha Zaporoże. Po zakończeniu sezonu 2014/15 opuścił zaporoski klub. 2 marca 2016 został piłkarzem FK Tarnopol.
Kariera reprezentacyjna.
Występował w studenckiej reprezentacji Ukrainy.

</doc>
<doc id="2093975" url="https://pl.wikipedia.org/wiki?curid=2093975" title="Komórki iPS">
Komórki iPS



</doc>
<doc id="2093976" url="https://pl.wikipedia.org/wiki?curid=2093976" title="Indukowane pluripotentne komórki macierzyste">
Indukowane pluripotentne komórki macierzyste



</doc>
<doc id="2093981" url="https://pl.wikipedia.org/wiki?curid=2093981" title="Pięciobój nowoczesny na Letnich Igrzyskach Olimpijskich 1980">
Pięciobój nowoczesny na Letnich Igrzyskach Olimpijskich 1980

Pięciobój nowoczesny na Letnich Igrzyskach Olimpijskich 1980 – jedna z dyscyplin rozgrywanych podczas igrzysk w dniach 20–24 lipca 1980 w Moskwie, w ZSRR.

</doc>
<doc id="2093984" url="https://pl.wikipedia.org/wiki?curid=2093984" title="Tyt Kowalśkyj">
Tyt Kowalśkyj

Tyt Kowalśkyj (pol. Tytus Kowalski, ur. w 1834 - zm. 24 marca 1910 w Spasowie) - ksiądz greckokatolicki, poseł do Sejmu Krajowego Galicji V i VI kadencji.
Wyświęcony w 1860, początkowo był wikarym i administratorem parafii w Lublińcu, od 1864 proboszcz w Spasowie koło Tartakowa.

</doc>
<doc id="2093987" url="https://pl.wikipedia.org/wiki?curid=2093987" title="Jak lodu bryła">
Jak lodu bryła

Jak lodu bryła – drugi album zespołu Klincz wydany w 1988 roku nakładem wytwórni Pronit.
Aranżacje: Klincz. Kierownictwo muzyczne: Ryszard Kniat. Nagrania zrealizowano przy współpracy Zjednoczonych Przedsiębiorstw Rozrywkowych, Oddział w Poznaniu, w studio „Giełda” Polskiego Radia w Poznaniu. Realizacja akustyczna: Piotr Madziar i Piotr Szczepański. Redaktor nagrań: Ryszard Gloger. Opieka artystyczna: Andrzej Kosmala. Foto i projekt graficzny: Wiesław Gąsiorek.
Lista utworów.
źródło:.
Twórcy.
źródło:.

</doc>
<doc id="2093988" url="https://pl.wikipedia.org/wiki?curid=2093988" title="Mistrzostwa Świata w Łyżwiarstwie Szybkim w Wieloboju Sprinterskim 1991">
Mistrzostwa Świata w Łyżwiarstwie Szybkim w Wieloboju Sprinterskim 1991

22. Mistrzostwa świata w łyżwiarstwie szybkim w wieloboju sprinterskim odbyły się w Inzell, w Niemczech, w dniach 23–24 lutego 1991. Zawody rozegrano na naturalnym torze na Ludwig Schwabl Stadion. Zawodnicy dwukrotnie startowali na dystansach 500 i 1000 metrów. Bezkonkurencyjni byli: Niemka Monique Garbrecht oraz panczenista radziecki Igor Żelezowski. Jego rodak, Wadim Szakszakbajew, ustanowił rekord świata juniorów na 500 metrów.
Uczestnicy.
W zawodach wzięło udział 30 łyżwiarek (26 sklasyfikowanych) oraz 35 łyżwiarzy (34 sklasyfikowanych) z 18 krajów.

</doc>
<doc id="2093989" url="https://pl.wikipedia.org/wiki?curid=2093989" title="Róża Stambułu">
Róża Stambułu

Róża Stambułu (niem.: "Die Rose von Stambul") – operetka Leo Falla w trzech aktach z 1916 roku. Premiera miała miejsce 2 grudnia 1916 roku w Wiedniu. Libretto zostało napisane przez Juliusa Brammera i Alfreda Grünwalda.

</doc>
<doc id="2093998" url="https://pl.wikipedia.org/wiki?curid=2093998" title="AZS Olsztyn w sezonie 2000/2001">
AZS Olsztyn w sezonie 2000/2001



</doc>
<doc id="2093999" url="https://pl.wikipedia.org/wiki?curid=2093999" title="Czerwony terror w Hiszpanii">
Czerwony terror w Hiszpanii

Czerwony terror w Hiszpanii (hiszp. "Terror Rojo en España") – nazwa nadana przez historyków na określenie działań o charakterze zbrodniczym popełnionych przez lewicowe oddziały (zwolenników republiki) w Hiszpanii w latach 1930–1939. W wyniku antykatolickich prześladowań religijnych śmierć poniosło kilkadziesiąt tysięcy ofiar wiernych świeckich i 6832 członków kleru katolickiego, a zniszczeniu uległo 2000 świątyń, śmierć poniosło również około 2365 członków innych wyznań. 
Terror obejmował także prześladowania, mordy i tortury stosowane wobec właścicieli ziemskich, przemysłowców i polityków. Najbardziej znanym przykładem czerwonego terroru jest „masakra w Paracuellos” w listopadzie 1936 roku; zamordowano wówczas więźniów z madryckiego więzienia Antón i Modelo. Bezpośrednią odpowiedzialność za mord dokonany na więźniach ponosi Santiago Carrillo, szef Rady Porządku Publicznego w Juncie Madryckiej, i jego zastępca Segundo Serrano Poncela. Czerwony terror nie obejmuje walk frakcyjnych wewnątrz lewicy, np. dni majowych w Barcelonie.
Kontrowersje.
Sprawą dyskusyjną jest przede wszystkim liczba ofiar "czerwonego terroru w Hiszpanii". Liczba ofiar terroru wynosi pomiędzy 38 tys. a 110 tys. Antony Beevor szacuje liczbę ofiar na 38 000 zabitych, zaś Julio de la Cueva Merino uważa, że liczba ofiar wynosi 72 344 zamordowanych i zmarłych w wyniku tortur. Podobne kontrowersje dotyczą ustalenia kategorii ofiar terroru. Strona katolicka podkreśla prześladowania kleru, również zwolennicy Republiki podkreślają, że terror był wymierzony głównie przeciw klerowi. Jednak historycy uważają, że ofiary spośród kleru stanowią nie więcej niż 15% zabitych, według Antony'ego Beevora (w liczbie 38 tys. zabitych jest 6832 członków kleru katolickiego) a zdaniem Julio de la Cuevy Meriny ten odsetek jest jeszcze mniejszy (6832 księży i 283 zakonnice na ogólną liczbę 72 344 zamordowanych i zmarłych w wyniku tortur). Faktycznie w niektórych regionach zamordowano znaczny odsetek duchowieństwa katolickiego np. w Barbastro zamordowano 123 z 140 księży. Za początek czerwonego terroru należy uznać wydarzenia jeszcze sprzed wybuchu hiszpańskiej wojny domowej a więc rewolucję w Asturii w 1934 (połączoną ze zniszczeniem 58 kościołów i zamordowaniem zakonników ze zgromadzenia Braci szkolnych w Turón – Cyryla Bertram i siedmiu towarzyszy).

</doc>
<doc id="2094003" url="https://pl.wikipedia.org/wiki?curid=2094003" title="Seweryn Metella">
Seweryn Metella

Seweryn Metella (ur. 28 września 1863 w Jaryczowie Nowym, zm. 12 października 1936 w Lublińcu) - ksiądz greckokatolicki, poseł do Sejmu Krajowego Galicji X kadencji. Działacz towarzystwa "Proswita".
W roku szkolnym 1879/1880 ukończył ze stopniem pierwszym Vb klasę w C. K. IV Gimnazjum we Lwowie. Absolwent C. K. Gimnazjum w Złoczowie, gdzie złożył maturę w 1883. Wyświęcony w 1887, początkowo był wikarym i administratorem parafii w Sieniawie, Ostrowie i Lubaczowie, następnie proboszczem w Krakowcu i Lublińcu, wreszcie dziekanem cieszanowskim.

</doc>
<doc id="2094004" url="https://pl.wikipedia.org/wiki?curid=2094004" title="Biblioteka Polsko-Indyjska">
Biblioteka Polsko-Indyjska

Biblioteka Polsko-Indyjska (ang.: Indian-Polish Library) – seria wydawnicza, założona przez Wandę Dynowską i Maurycego Frydmana w 1944 w Madrasie w Indiach. Istniała do 1971. Celem Biblioteki była szeroko pojęta popularyzacja kultury, literatury, historii i religii Indii w Polsce oraz kultury, literatury i historii polskiej w Indiach.
Działalność wydawnicza.
BPI pierwszą swoją publikację wydała pod numerem A-1. Była to książka P. Jordana "First to Flight", w której zawarty był opis Kampanii wrześniowej 1939 r. i charakterystyka narodu polskiego.
Pierwszy tom, wydany przez BPI, oznaczony numerem P-1, nosił tytuł "Z pielgrzymką hinduską w głąb Himalajów". Dynowska około ¾ swoich zarobków w konsulacie polskim w Bombaju przeznaczała na fundowanie działalności Biblioteki, m.in. na zakup polskich czcionek drukarskich.
W drugiej serii Dynowska opublikowała książki w językach angielskim, hindi i tamilskim, m.in. dokonała wyboru i przekładu na angielski poezji polskiej od Kochanowskiego do współczesności "The Scarlett Muse". Redagowała i współtworzyła zbiorową pracę "All for Freedom – The Warsaw Epic" (1946).
Dynowska była w jednej osobie tłumaczem, korektorem, musiała zdobywać papier i fundusze, walczyć z nieuczciwymi kierownikami drukarń. Przeważnie sama pakowała książki, adresowała i wysyłała po kilka egzemplarzy do indywidualnych odbiorców w Polsce i innych krajach. Zmagała się z wieloma trudnościami związanymi z wydawaniem i rozpowszechnianiem książek. Niekiedy zarabiała drukując książki nie związane z jej seriami.
Biblioteka Polsko-Indyjska rozwijała się przez następne dziesięciolecia w kilku kierunkach tematycznych. Znakomitą większość książek teozoficznych Dynowska tłumaczyła na zamówienie T. Drobnego z USA. Część z uzyskanych tą drogą honorariów przeznaczała na wydawanie dzieł swojego mistrza duchowego Krishnamurtiego. 
Szczytowym osiągnięciem pracy literackiej i wydawniczej BPI były kolejne edycje sześciu tomów "Antologii Indyjskiej" – w tym przypadku Dynowska korzystała z funduszy Indyjskiego Ministerstwa Oświaty. 
Od lat 60. XX w. BPI zaczęła popularyzować wiedzę o Tybecie i buddyzmie. W 1962 ukazała się "Nauka Buddy" Paula Carusa. Książka ta była podstawą do nauczania religii w opowiadaniach młodych uchodźców tybetańskich w Indiach.
W 1965 ukazał się "Buddyzm mahajana", a w 1967 tomik pieśni "Wianuszek drogocenny o Dharmie Buddy wśród Ptaków - Ludowa Pieśń Tybetańska".
Nakładem BPI ukazały się w polskim tłumaczeniu Dynowskiej: "Bhagawad Gita", "Tirukkural", "Antologia indyjska" (początkowo jako "Antologia poezji indyjskiej") w sześciu tomach poświęconych sanskrytowi, tamilskiemu, hindi, gudżarati z pismami Gandhiego, marathi i bengali, dalej "Nauka" Ramany Maharishiego, pisma Krishnamurtiego, Anny Besant, Leadbeatera, Śri Aurobindo, G.S. Arundale’a, Vivekanandy, Claude Bragdona "Joga dla Ciebie, czytelniku", P. Carusa "Nauka Buddy", R. Tagore "Sadhana"', C. Dżinaradżadasy i W. Dynowskiej "O przyrodzie i sztuce", W. Dynowskiej "Wiersze indyjskie", "Czy tylko raz żyjemy na ziemi", "Indie w walce o wolność" oraz "Prawo ofiary i nauka serca", a u schyłku życia również dwa zbiory poezji tybetańskiej oraz opis pielgrzymki w głąb Himalajów i "Buddyzm mahajana".
Dużo materiału osobistego zawarła Dynowska w "Z rozmów ze sobą", w "Hinduska bhakti" w 1. tomie "Antologii indyjskiej" jak również tamże w rozprawce "Nieco o literaturze sanskryckiej". Wydała też drugą "Podstawy hinduskiej kultury". Później równolegle do "Antologii Indyjskiej" wychodziła w latach 1946-47 "Indian-Polish Library", prezentująca czytelnikowi indyjskiemu cenniejsze dzieła polskie w przekładzie na angielski.
Dopiero ok. 1969 Dynowska większość spraw wydawniczych przekazała Frydmanowi. 
Podsumowanie.
Do przełomu lat 70. i 80. XX w., zanim w Polsce rozpoczęło działalność wydawniczą Międzynarodowe Towarzystwo Świadomości Kryszny, książki BPI były jednymi polskimi publikacjami, przedstawiającymi polskiemu czytelnikowi podstawowe dzieła indyjskiej cywilizacji z aktualnym komentarzem.
Przez ponad trzy dziesięciolecia Wanda Dynowska i Maurycy Frydman za pośrednictwem BPI byli najważniejszymi propagatorami kultury, historii, literatury i religii polskiej i indyjskiej w Indiach i Polsce. Są nimi nadal: gdyż nie ma we współczesnej Polsce wielu tłumaczeń podstawowych dla zrozumienia współczesnych Indii tekstów, które oni wydali.
Dotąd Biblioteka Polsko-Indyjska nie doczekała się żadnego naukowego opracowania w Polsce.

</doc>
<doc id="2094008" url="https://pl.wikipedia.org/wiki?curid=2094008" title="Hat-trick (ujednoznacznienie)">
Hat-trick (ujednoznacznienie)



</doc>
<doc id="2094010" url="https://pl.wikipedia.org/wiki?curid=2094010" title="Jastrzębia Góra (ujednoznacznienie)">
Jastrzębia Góra (ujednoznacznienie)



</doc>
<doc id="2094011" url="https://pl.wikipedia.org/wiki?curid=2094011" title="Silnik dwuprzepływowy">
Silnik dwuprzepływowy



</doc>
<doc id="2094012" url="https://pl.wikipedia.org/wiki?curid=2094012" title="Gilles Jaquet">
Gilles Jaquet

Gilles Jaquet (ur. 16 czerwca 1974 w La Chaux-de-Fonds) – szwajcarski snowboardzista, mistrz świata.
Kariera.
W Pucharze Świata zadebiutował 14 lutego 1997 roku w Yakebitaiyamie, gdzie zajął 10. miejsce w gigancie. Tym samym już w swoim debiucie wywalczył pierwsze pucharowe punkty. Na podium zawodów pucharowych po raz pierwszy stanął 17 stycznia 2001 roku w Kronplatz, kończąc rywalizację w gigancie równoległym (PGS) na drugiej pozycji. W zawodach tych rozdzielił Chrisa Kluga z USA i swego rodaka, Ueliego Kestenholza. Łącznie 14 razy stawał na podium zawodów PŚ, odnosząc przy tym dwa zwycięstwa: 12 września 2003 roku w Valle Nevado i 8 lutego 2004 roku w Berchtesgaden wygrywał w PGS. Najlepsze wyniki osiągnął w sezonie 2005/2006, kiedy to zajął 18. miejsce w klasyfikacji generalnej. Ponadto w sezonie 2002/2003 był czwarty w klasyfikacji PAR.
Jego największym sukcesem jest złoty medal w slalomie równoległym wywalczony na mistrzostwach świata w Madonna di Campiglio w 2001 roku. Wyprzedził tam Daniela Bivesona ze Szwecji i Austriaka Stefana Kaltschütza. Był też między innymi szósty w PGS podczas mistrzostw świata w Kreischbergu w 2003 roku. W 1998 roku wystartował na igrzyskach olimpijskich w Nagano, nie kończąc udziału w gigancie. Na rozgrywanych dwa lata później igrzyskach w Salt Lake City był dziewiąty w gigancie równoległym. Brał też udział w igrzyskach olimpijskich w Turynie w 2006 roku, zajmując ósme miejsce w tej samej konkurencji.
W 2008 r. zakończył karierę.

</doc>
<doc id="2094017" url="https://pl.wikipedia.org/wiki?curid=2094017" title="Benito Carbone">
Benito Carbone

Benito Carbone (ur. 14 sierpnia 1971 w Bagnara Calabra) - były włoski piłkarz, występujący podczas kariery na pozycji napastnika.
Kariera klubowa.
Karierę piłkarską Benito Carbone rozpoczął w Torino FC w 1988 roku. Z Torino spadł do Serie B w 1989 roku, by po roku powrócić do Serie A. W 1990 roku przeszedł do drugoligowej Regginy. Kolejne dwa sezony również spędził w Serie B w Casertanie i Ascoli. W 1993 roku powrócił do Torino FC. W latach 1994-1995 występował w SSC Napoli, z którego trafił do Interu Mediolan.
W Interze zadebiutował 30 sierpnia 1995 w wygranym 1-0 meczu z Venezią w Pucharze Włoch. Ostatni raz w barwach "czarno-niebieskich" wystąpił 24 września 1996 w zremisowanym 1-1 meczu z EA Guingamp. W Interze rozegrał 43 spotkania (32 w lidze, 4 w Pucharze UEFA i 7 w Pucharze Włoch) i strzelił 4 bramki (3 w lidze i 1 w Pucharze Włoch).
W październiku 1996 przeszedł do angielskiego Sheffield Wednesday. Gra w klubie z Sheffield to najlepszy okres w karierze Carbone. W Wednesday rozegrał 96 spotkań i strzelił 25 bramek. W październiku 1999 przeszedł do Aston Villi. W Aston Villi rozegrał 24 mecze i strzelił 4 bramki.
W 2000 roku przeszedł do Bradford City, z którym spadł z Premier League w 2001 roku. Do Premier League powrócił w październiku 2001, gdy został wypożyczony do Derby County. W tym samym sezonie został po raz drugi wypożyczony do Middlesbrough F.C. W 2002 powrócił do Włoch do beniaminka Serie A - Como.
Po spadku Como z ligi Carbone przeszedł do Parmy, która była jego ostatnim klubem w Serie A. W następnych dwóch sezonach występował w drugoligowych Catanzaro i Vicenzy. W latach 2006-2007 występował w australijskim Sydney FC.
Karierę zakończył w czwartoligowej Pavii, z którą awansował do Serie C1 w 2010 roku.
Kariera reprezentacyjna.
Benito Carbone występował w młodzieżowych reprezentacjach Włoch. W 1994 roku z reprezentacją U-21 zdobył Mistrzostwo Europy. Nigdy nie wystąpił w dorosłej reprezentacji Włoch.

</doc>
<doc id="2094018" url="https://pl.wikipedia.org/wiki?curid=2094018" title="Klincz (album)">
Klincz (album)

Klincz – kompilacyjny album zespołu Klincz wydany w 1999 roku nakładem wytwórni Universal Music PL / Polypop.
Lista utworów.
źródło:.

</doc>
<doc id="2094023" url="https://pl.wikipedia.org/wiki?curid=2094023" title="Vernon Carrington">
Vernon Carrington

Vernon "Prorok Gad" Carrington (ur. 1 listopada 1936, zm. 22 marca 2005) – założyciel odłamu Ruchu Rastafari o nazwie 12 Plemion Izraela (1968). Członkowie tego odłamu widzą w nim osobę, która rozpoczęła repatriacje członków Rastafari do Afryki. Był również członkiem Światowej Federacji Etiopskiej, którą założył Haile Selassie I.

</doc>
<doc id="2094024" url="https://pl.wikipedia.org/wiki?curid=2094024" title="Prorok Gad">
Prorok Gad



</doc>
<doc id="2094025" url="https://pl.wikipedia.org/wiki?curid=2094025" title="ET (felgi)">
ET (felgi)

ET, inaczej offset – współczynnik odsadzenia obręczy koła samochodu. Jeden z trzech podstawowych, obok rozstawu śrub i średnicy otworu centralnego, parametrów montażowych obręczy. Oznacza on odległość w poziomie pomiędzy płaszczyzną montażu obręczy (przylegania obręczy do piasty) a płaszczyzną symetrii obręczy.
Parametr ten jest bardzo ważny ze względu na jego wpływ na optymalne rozmieszczenie koła samochodowego w nadkolu. Gdy wartość ET zmniejsza się, obręcze wystają bardziej na zewnątrz (mniejsza odległość powierzchni montażowej obręczy od piasty). Zwiększenie ET powoduje natomiast umiejscowienie koła bardziej wewnątrz nadkola (większa odległość powierzchni montażowej obręczy od piasty). Odpowiedni dobór omawianego parametru gwarantuje, że koło nie będzie obcierało o krawędź błotnika albo elementy zawieszenia/układu kierowniczego nawet przy maksymalnym dopuszczalnym obciążeniu auta.
W przypadku obręczy stalowych parametr ten jest niezmienny dla danego modelu samochodu i zawsze zgodny z fabrycznym. Może się on natomiast zmieniać dla obreęczy aluminiowych. W przypadku tych obręczy wpływ na wielkość ET mają takie czynniki jak kształt ramion, szerokość i średnica obręczy. Dobór tych obręczy do danego modelu samochodu powinien zawsze odbywać się zgodnie katalogiem aplikacyjnym producenta obręczy aluminiowych. ET dla każdej obręczy jest dobierane indywidualnie przez jej producenta na podstawie testów konkretnej obręczy na konkretnym modelu samochodu i gwarantuje bezpieczne użytkowanie pojazdu.

</doc>
<doc id="2094027" url="https://pl.wikipedia.org/wiki?curid=2094027" title="Jämsä">
Jämsä

Jämsä − miasto i gmina w Finlandii w regionie Finlandia Środkowa. W 2018 roku miasto liczy 20,6 tys. mieszkańców. 
W 2001 z Jämsą połączono gminę Kuorivesi. W 2007 część gminy Längelmäki, a w 2009 gminę Jämsänkoski.
Jämsä jest centrum przemysłu lotniczego w Finlandii. Znajduje się tutaj fabryka samolotów oraz centrum testów lotniczych Fińskich Sił Powietrznych.
W mieście krzyżują się: droga krajowa nr 9 (Turku - Kuopio, także trasa europejska E63 Turku - Sodankylä) i droga krajowa nr 24 (Lahti - Jämsä).

</doc>
<doc id="2094028" url="https://pl.wikipedia.org/wiki?curid=2094028" title="F-spot">
F-spot



</doc>
<doc id="2094031" url="https://pl.wikipedia.org/wiki?curid=2094031" title="Sadko w podwodnym królestwie">
Sadko w podwodnym królestwie

Sadko w podwodnym królestwie () – obraz Ilii Riepina z 1876.
Riepin namalował obraz "Sadko w podwodnym królestwie" w czasie pobytu we Francji, opierając się na staroruskiej legendzie o Sadku – kupcu, który trafił do fantastycznego władztwa Króla Morskiego. W momencie ukazanym na obrazie mężczyzna, zachwyciwszy króla grą na gęślach, ogląda jego 900 córek, by wybrać spośród nich przyszłą żonę.
Sadko ukazany został po prawej stronie obrazu, jako typowy rosyjski bohater bylin: płaszczu i czapce obszytymi futrem, z krótką brodą. Stoi na dnie morza, wśród rosnących bujnie wodorostów, pływających ryb i unoszących się w wodzie pęcherzyków powietrza. Córki króla przepływają przed nim w pochodzie – niektóre z nich są syrenami lub kobietami ze skrzydłami, noszą wystawne suknie lub też są półnagie, wszystkie dekorują włosy klejnotami. Idące na czele rzucają w stronę Sadka zalotne spojrzenia. Ten jednak kieruje wzrok ponad barwną grupę fantastycznych dziewcząt i skupia go na postaci skromnie ubranej dziewczyny ukazanej w ukrytej podmorskiej grocie. Jest to typowa młoda rosyjska chłopka w białej koszuli, z długim czarnym warkoczem. Obraz utrzymany jest w jednolitej tonacji kolorystycznej, z przewagą ciemnozielonej barwy wód; górne partie dzieła pogrążone są w mroku. Jedyne wyraźne źródło światła bije od grupy przechodzących dziewcząt.
W postaciach ukazanych na czele pochodu córek Króla Morskiego Riepin, według własnego opisu, zawarł ideał urody niemieckiej, francuskiej i włoskiej, zgodnie z własnymi obserwacjami poczynionymi w czasie pobytu na zachodzie Europy. Wybór Sadka, wyrażony jego spojrzeniem, miał zatem wydźwięk patriotyczny.
Ilja Riepin otrzymał za obraz "Sadko w podwodnym królestwie" tytuł akademika, zaś dzieło, po jego wystawieniu w Rosji, zakupił car Aleksander III Romanow.

</doc>
<doc id="2094035" url="https://pl.wikipedia.org/wiki?curid=2094035" title="Alpharita Constantia Anderson">
Alpharita Constantia Anderson



</doc>
<doc id="2094036" url="https://pl.wikipedia.org/wiki?curid=2094036" title="Rita Anderson">
Rita Anderson



</doc>
<doc id="2094041" url="https://pl.wikipedia.org/wiki?curid=2094041" title="Jahrbuch des Koeniglichen Botanischen Gartens und des Botanischen Museums zu Berlin">
Jahrbuch des Koeniglichen Botanischen Gartens und des Botanischen Museums zu Berlin



</doc>
<doc id="2094042" url="https://pl.wikipedia.org/wiki?curid=2094042" title="Kolej parkowa w Cichowie">
Kolej parkowa w Cichowie



</doc>
<doc id="2094044" url="https://pl.wikipedia.org/wiki?curid=2094044" title="Nawijanie">
Nawijanie



</doc>
<doc id="2094047" url="https://pl.wikipedia.org/wiki?curid=2094047" title="Lassina Dao">
Lassina Dao

Lassina Dao (ur. 6 lutego 1971) – piłkarz z Wybrzeża Kości Słoniowej, występujący podczas kariery na pozycji obrońcy.
Kariera piłkarska.
Lassina Dao rozpoczął karierę w ASEC Mimosas w 1990 roku. Z ASEC siedmiokrotnie zdobył mistrzostwo Wybrzeża Kości Słoniowej w 1991, 1992, 1993, 1994, 1995, 1997 i 1998, dwukrotnie Puchar Wybrzeża Kości Słoniowej w 1995 i 1997 roku.
W latach 1998-2003 występował w Africa Sports. Z Africą Sports zdobył mistrzostwo WKS w 1999, Puchar WKS w 2002 oraz Afrykański Puchar Zdobywców Pucharów w 1999 roku.
Kariera reprezentacyjna.
Lassina Dao występował w reprezentacji Wybrzeża Kości Słoniowej. W 1992 roku uczestniczył w największym sukcesie w historii WKS w postaci zdobycia Pucharu Narodów Afryki. Na tej imprezie Dao wystąpił tylko w półfinałowym meczu z Kamerunem. W tym roku wystąpił w pierwszej edycji Pucharu Konfederacji, który nosił wówczas nazwę "Pucharu Króla Fahda". Na tym turnieju po porażkach z Argentyną i reprezentację USA Wybrzeże Kości Słoniowej zajęło ostatnie, czwarte miejsce. Dao wystąpił w obu meczach. W 1993 uczestniczył w przegranych eliminacjach do Mistrzostw Świata 1994.
W 1994 po raz drugi wystąpił w Pucharze Narodów Afryki, na którym WKS zdobyło brązowy medal. Na tym turnieju wystąpił w czterech meczach z Sierra Leone, Zambią, Ghaną i Nigerią. W 1996 po raz trzeci wystąpił w Pucharze Narodów Afryki, na którym WKS odpadło w fazie grupowej. Dao wystąpił we wszystkich trzech meczach z Ghaną, Mozambikiem i Tunezją. W 1997 uczestniczył w przegranych eliminacjach do Mistrzostw Świata 1998. W 1998 roku zagrał w Pucharze Narodów Afryki 1998, a w 2000 roku po raz czwarty wystąpił w Pucharze Narodów Afryki, na którym WKS odpadło w fazie grupowej. Na tym turnieju Dao wystąpił w meczu z Kamerunem.

</doc>
<doc id="2094048" url="https://pl.wikipedia.org/wiki?curid=2094048" title="Poezja dubowa">
Poezja dubowa



</doc>
<doc id="2094050" url="https://pl.wikipedia.org/wiki?curid=2094050" title="Sean Peezy">
Sean Peezy



</doc>
<doc id="2094052" url="https://pl.wikipedia.org/wiki?curid=2094052" title="Honda NX 650 Dominator">
Honda NX 650 Dominator

Honda NX 650 Dominator – motocykl marki Honda, kategoria enduro, produkowany od roku 1988 do 2000.
Dane techniczne.
dla modelu z lat 1988 - 1989

</doc>
<doc id="2094053" url="https://pl.wikipedia.org/wiki?curid=2094053" title="Gnadenkapelle (Altötting)">
Gnadenkapelle (Altötting)

Gnadenkapelle (także: "Heillige-Kapelle") – kaplica Matki Boskiej stojąca na centralnym placu ("Kapellplatz") w bawarskim sanktuarium Altötting.
Pierwotnie część kaplicy stanowiła baptysterium w karolińskim pałacu cesarskim (później pałacu książąt bawarskich). Obecnie jest centralnym punktem pielgrzymkowym sanktuarium maryjnego w Altötting, z uwagi na zlokalizowany wewnątrz posążek Czarnej Madonny. Według tradycji w 1489 matka złożyła przed nim ciało swojej trzyletniej córki, która utopiła się w pobliskiej rzece Inn. Dziewczynka ożyła, a wieść o cudzie została bardzo szybko rozpropagowana. Kaplica stała się z czasem zbyt mała – dobudowano więc prezbiterium i ganki obejściowe (podcienia). Obecnie całość jest obwieszona setkami, często bardzo starych, obrazków ukazujących cuda i uzdrowienia, m.in. po wypadkach, przestępstwach, czy chorobach. Wiele z nich epatuje ludowym realizmem. W kaplicy wisi także wiele wotów. Naprzeciw ołtarza z figurą Matki Bożej ustawiono bogato zdobione urny zawierające serca książąt bawarskich, którzy przekazali je w darze pośmiertnym Matce Boskiej.
Najważniejszymi świętami obchodzonymi w sanktuarium jest 15 sierpnia (Wniebowzięcie Najświętszej Maryi Panny) i Boże Ciało.

</doc>
<doc id="2094059" url="https://pl.wikipedia.org/wiki?curid=2094059" title="SMS Greif (1914)">
SMS Greif (1914)

SMS Greif – niemiecki krążownik pomocniczy działający jako rajder podczas I wojny światowej. Zbudowany jako frachtowiec Guben, przebudowany na krążownik pomocniczy. Zatopiony w pierwszym rejsie bojowym 29 lutego 1916, w pojedynku z brytyjskim krążownikiem pomocniczym HMS „Alcantara”, który również zatonął.
Budowa i modyfikacja.
Parowy frachtowiec „Guben” (nr budowy 340), późniejszy „Greif”, został zwodowany 29 lipca 1914 w stoczni AG Neptun w Rostocku dla spółki Deutsch-Australische Dampfschiff-Gesellschaft z Hamburga. Statek miał konstrukcję typowego frachtowca tego okresu, z ładowniami z przodu i tyłu, wyposażonymi w maszty z dźwigami, a kotłownią i maszynownią oraz niewielką wyspą nadbudówek pośrodku. 
Z powodu wybuchu I wojny światowej, statek nie mógł być wykorzystywany zgodnie z przeznaczeniem, do handlu z Australią i cesarska marynarka niemiecka postanowiła w 1915 przejąć go i zaadaptować do roli zamaskowanego rajdera. Przebudowa została wykonana w Stoczni Cesarskiej w Kilonii, podczas niej m.in. zamieniono dwa mało typowe cienkie kominy statku, położone blisko siebie, na pojedynczy komin. Uzbrojenie główne stanowiły 4 pojedyncze działa 150 mm umieszczone po dwa na burtę, przed nadbudówką oraz po bokach masztu rufowego. Pojedyncza armata 105 mm była ukryta w fałszywej nadbudówce na rufie, o opuszczanych ścianach. Istotnym uzupełnieniem uzbrojenia były dwie podwodne wyrzutnie torpedowe, w części dziobowej, skierowane na każdą z burt.
Wejście do służby.
Okręt po przebudowie wszedł do służby 23 stycznia 1916 jako SMS „Greif” (gryf). Dowódcą został kmdr por. Rudolf Tietze. 27 lutego 1916 wyszedł w morze z Cuxhaven w pierwszy rejs korsarski. Na Atlantyk miał go eskortować okręt podwodny U-70, lecz szybko go zgubił z powodu złej pogody. Na morzu załoga „Greifa” przemalowała go w celu upodobnienia do neutralnego norweskiego frachtowca „Rena” (zbud. 1911, pojemność 4687 BRT). Kadłub pomalowano na czarno, z dużymi flagami norweskimi i napisem: Norge (norw. "Norwegia"), podniesiono też banderę norweską. „Greif” następnie podjął próbę przedarcia się na Atlantyk, w celu podjęcia zadań rajderskich na południowym Atlantyku i Oceanie Indyjskim.
Po wyjściu w morze okręt przesłał krótką wiadomość do admiralicji nie wiedząc o tym, że wywiad Royal Navy tzw. Room 40 odczytywał niemieckie kody i okręty znajdujące się w pobliżu pozycji „Greifa” zostały powiadomione o jego obecności. Marynarka brytyjska podjęła poszukiwania podejrzanych statków oraz wzmocniła siły patrolujące między Szkocją a Norwegią oraz na północ od Szetlandów. 
Zatopienie.
29 lutego 1916 rano, ok. 200 mil morskich na wschód od Wysp Owczych, zamaskowany „Greif” został przechwycony i zatrzymany do kontroli przez brytyjski krążownik pomocniczy HMS „Alcantara”, przebudowany ze statku pasażerskiego (dowódca kmdr Thomas Wardle, poj. 15 831 BRT, długość 180 m, uzbrojenie z 8 dział 152 mm i 2 dział 76 mm). Na miejsce zbliżał się także bliźniaczy krążownik pomocniczy , mający zmienić „Alcantarę” na patrolu (dowódca kmdr por. George B.W. Young) oraz krążownik lekki . 
Na sygnał z „Alcantary”, „Greif” zastopował, lecz jego wygląd nie wzbudzał większych podejrzeń. Kiedy „Alcantara” przygotowywała się do spuszczenia łodzi w celu inspekcji, przed godz. 10 rano, Niemcy podnieśli banderę wojenną, opuścili maskowanie uzbrojenia, po czym otworzyli ogień z małej odległości 1800 m do znajdującego się po lewej stronie przeciwnika. „Alcantara” ruszyła naprzód, po czym oba okręty płynęły ostrzeliwując się z odległości ok. 3 km. Brytyjczycy wyeliminowali część dział „Greifa” i wywołali pożar, lecz Niemcy zdołali zniszczyć główne stanowisko dowodzenia i uzyskać kilka przebić kadłuba „Alcanatry” w części podwodnej, powodując nabieranie wody oraz uszkadzając ster. Ostrzał z większej odległości podjęły też „Andes” i „Comus”. „Alcantara” wprawdzie wymanewrowała jedną wystrzeloną o 10.02 torpedę, lecz po 10.20 otrzymała trafienie w lewą burtę drugą wystrzeloną torpedą, po czym okręt zaczął tonąć. 
O 10.30 „Alcantara” została opuszczona przez załogę i po godziną 11 zatonęła. Płonący „Greif” został także opuszczony przez załogę o 10.22, lecz mimo dalszego ostrzeliwania go, zatonął dopiero o 13.01, na pozycji . Rozbitków ratowały HMS „Comus” i niszczyciel ; z załogi „Alcantary” zginęło 74 marynarzy, z załogi „Greifa” 194, w tym dowódca (do niewoli wzięto 115 osób).

</doc>
<doc id="2094063" url="https://pl.wikipedia.org/wiki?curid=2094063" title="Smoleńsk (1939)">
Smoleńsk (1939)



</doc>
<doc id="2094064" url="https://pl.wikipedia.org/wiki?curid=2094064" title="Witebsk (1939)">
Witebsk (1939)



</doc>
<doc id="2094065" url="https://pl.wikipedia.org/wiki?curid=2094065" title="Bobrujsk (1939)">
Bobrujsk (1939)



</doc>
<doc id="2094067" url="https://pl.wikipedia.org/wiki?curid=2094067" title="Donald-Olivier Sié">
Donald-Olivier Sié

Donald-Olivier Sié (ur. 3 kwietnia 1970) – piłkarz z Wybrzeża Kości Słoniowej, występujący podczas kariery na pozycji ofensywnego pomocnika.
Kariera piłkarska.
Donald-Olivier Sié rozpoczął karierę w ASEC Mimosas w 1989 roku. Z ASEC sześciokrotnie zdobył mistrzostwo Wybrzeża Kości Słoniowej w 1990, 1991, 1992, 1993, 1994, 1995, dwukrotnie Puchar Wybrzeża Kości Słoniowej w 1990 i 1995 roku.
W latach 1996-1997 występował w japońskiej Nagoyi Grampus Eight. Po powrocie do ASEC zdobył z nim kolejne mistrzostwo WKS oraz Afrykańską Ligę Mistrzów w 1998 roku. W 1998 roku wyjechał do Francji do pierwszoligowego Toulouse FC, z którym spadł do drugiej ligi. W następnych latach występował w klubach z niższych lig.
Kariera reprezentacyjna.
Donald-Olivier Sié występował w reprezentacji Wybrzeża Kości Słoniowej. W 1992 roku uczestniczył w największym sukcesie w historii WKS w postaci zdobycia Pucharu Narodów Afryki. Na tej imprezie Sié wystąpił tylko w ćwierćfinałowym meczu z Zambią, w którym zdobył zwycięską bramkę w 90 min. i finałowym z Ghaną, w którym strzelił bramkę w serii rzutów karnych. W tym roku wystąpił w pierwszej edycji Pucharu Konfederacji, który nosił wówczas nazwę "Pucharu Króla Fahda". Na tym turnieju po porażkach z Argentyną i reprezentację USA (bramka) Wybrzeże Kości Słoniowej zajęło ostatnie, czwarte miejsce. Dao wystąpił w obu meczach. W 1992 i 1993 uczestniczył w przegranych eliminacjach do Mistrzostw Świata 1994.
W 1994 po raz drugi wystąpił w Pucharze Narodów Afryki, na którym WKS zdobyło brązowy medal. Na tym turnieju wystąpił w pięciu meczach z Sierra Leone, Zambią, Ghaną, Nigerią i Mali (bramka). W 1996 po raz trzeci wystąpił w Pucharze Narodów Afryki, na którym WKS odpadło w fazie grupowej. Sié wystąpił we wszystkich trzech meczach z Ghaną, Mozambikiem i Tunezją. W 1997 uczestniczył w przegranych eliminacjach do Mistrzostw Świata 1998. W 1998 roku po raz czwarty wystąpił w Pucharze Narodów Afryki, na którym WKS odpadło w ćwierćfinale. Na tym turnieju Sié wystąpił w czterech meczach z Namibią, RPA, Angolą i Egiptem. W 2000 roku po raz czwarty wystąpił w Pucharze Narodów Afryki, na którym WKS odpadło w fazie grupowej. Na tym turnieju Sié wystąpił w meczu z Togo, Kamerunem i Ghaną (bramka). W 2000 uczestniczył w przegranych eliminacjach do Mistrzostw Świata 2002.

</doc>
<doc id="2094068" url="https://pl.wikipedia.org/wiki?curid=2094068" title="Biełorus">
Biełorus



</doc>
<doc id="2094070" url="https://pl.wikipedia.org/wiki?curid=2094070" title="Trudowoj">
Trudowoj



</doc>
<doc id="2094071" url="https://pl.wikipedia.org/wiki?curid=2094071" title="Tracking (typografia)">
Tracking (typografia)



</doc>
<doc id="2094078" url="https://pl.wikipedia.org/wiki?curid=2094078" title="Martín Romagnoli">
Martín Romagnoli

Martín Andrés Romagnoli (ur. 30 września 1977 w Leones) – argentyński piłkarz pochodzenia włoskiego występujący na pozycji środkowego pomocnika, obecnie zawodnik meksykańskiego Pumas UNAM.
Kariera klubowa.
Romagnoli jest wychowankiem zespołu CA All Boys z siedzibą w stołecznym mieście Buenos Aires. Do pierwszej drużyny, występującej wówczas w drugiej lidze argentyńskiej, został włączony jako osiemnastolatek. Przez pierwsze dwa sezony pełnił głównie rolę rezerwowego, by później zapewnić sobie pewne miejsce w wyjściowym składzie, lecz nie zdołał odnieść ze swoją drużyną żadnych sukcesów w Primera B Nacional, bezskutecznie walcząc o awans do najwyższej klasy rozgrywkowej. W lipcu 1998 przeszedł do hiszpańskiego drugoligowca CD Badajoz, dołączając do ośmiu swoich rodaków występujących już w tej drużynie. W tej ekipie spędził ostatecznie dwa lata, jednak był niemal wyłącznie rezerwowym zespołu, zaś Badajoz nie potrafiło się włączyć do walki o promocję do Primera División, plasując się w środku ligowej tabeli.
Latem 2000 Romagnoli powrócił do ojczyzny, podpisując umowę z Colónem de Santa Fe. W jego barwach zadebiutował w argentyńskiej Primera División, 6 września 2000 w przegranym 0:2 spotkaniu z Estudiantes La Plata i od razu został podstawowym zawodnikiem zespołu. Premierowego gola w najwyższej klasie rozgrywkowej strzelił natomiast 2 grudnia 2001 w wygranej 1:0 konfrontacji z Rosario Central. Ogółem w Colónie występował przez sześć lat, pełniąc rolę kluczowego piłkarza drużyny, a jego dobra forma zaowocowała nawet powołaniem do reprezentacji, lecz nie odniósł z tym zespołem żadnego poważniejszego osiągnięcia zarówno na arenie krajowej, jak i międzynarodowej. W lipcu 2006 przeniósł się do walczącej o utrzymanie ekipy Quilmes Atlético Club, w której spędził sześć miesięcy, po czym przeniósł się do drużyny Racing Club de Avellaneda. Tam jako kluczowy piłkarz występował bez większych sukcesów przez rok.
Na początku 2008 roku Romagnoli wyjechał do Meksyku, na zasadzie wolnego transferu zostając zawodnikiem Deportivo Toluca, do którego ściągnął go ówczesny szkoleniowiec tej ekipy, a zarazem jego były trener z kadry narodowej, José Néstor Pekerman. W tej ekipie miał zastąpić na pozycji defensywnego pomocnika swojego rodaka Ariela Rosadę. W meksykańskiej Primera División zadebiutował 9 lutego 2008 w przegranym 0:2 meczu z San Luis i z miejsca wywalczył sobie niepodważalne miejsce w wyjściowej jedenastce. W jesiennym sezonie Apertura 2008 wywalczył z Tolucą tytuł mistrza Meksyku i wówczas także został wybrany w oficjalnym plebiscycie Meksykańskiego Związku Piłki Nożnej najlepszym defensywnym pomocnikiem w lidze. Kolejne mistrzostwo kraju zdobył z ekipą prowadzoną przez José Manuela de la Torre podczas wiosennych rozgrywek Bicentenario 2010, ponownie wygrywając w organizowanym przez FMF plebiscycie w kategorii najlepszego defensywnego pomocnika.
Latem 2012 Romagnoli na zasadzie wypożyczenia zasilił zespół Pumas UNAM z siedzibą w stołecznym mieście Meksyk. Tam również szybko został jednym z ważniejszych graczy drugiej linii, a po upływie roku w następstwie udanych występów jego wypożyczenie zostało przedłużone o kolejne dwanaście miesięcy.
Kariera reprezentacyjna.
W seniorskiej reprezentacji Argentyny Romagnoli zadebiutował za kadencji selekcjonera José Néstora Pekermana, 9 marca 2005 w zremisowanym 1:1 meczu towarzyskim z Meksykiem. Był to zarazem jego ostatni występ w kadrze narodowej.

</doc>
<doc id="2094096" url="https://pl.wikipedia.org/wiki?curid=2094096" title="Wyspa Kalifornia">
Wyspa Kalifornia

Wyspa Kalifornia – błędne określenie Kalifornii jako wyspy, datowane na XVI wiek. Sądzono wtedy, że Kalifornia była oddzielona w całości od kontynentu amerykańskiego przez cieśninę, a nie, jak obecnie wiadomo, przez Zatokę Kalifornijską.
Jest jednym z najbardziej znanych błędów kartograficznych w historii, propagowanym na wielu mapach w XVII i XVIII wieku pomimo wielu sprzecznych dowodów od wielu badaczy.

</doc>
<doc id="2094107" url="https://pl.wikipedia.org/wiki?curid=2094107" title="Władysław Piskun">
Władysław Piskun

Władysław Eduardowycz Piskun, ukr. Владислав Едуардович Піскун (ur. 28 grudnia 1984 w Charkowie) – ukraiński piłkarz, grający na pozycji lewego obrońcy, a wcześniej pomocnika. Jego kariera piłkarska najprawdopodobniej skończyła się 21 listopada 2010 po spowodowaniu przez niego wypadku samochodowego, w którym zginęły 4 osoby. 29 marca 2011 roku Piskun został skazany na 6,5 lat więzienia. 2 lipca 2011, po przejrzeniu sprawy na wniosek prokuratury, kara piłkarza wzrosła do 9 lat więzienia.
Kariera piłkarska.
Kariera klubowa.
Mając dwa lata z rodzicami przeniósł się do Sewastopola. Wychowanek klubu Wiktoria Sewastopol. Karierę piłkarską rozpoczął w składzie miejscowej drużyny Czajka Sewastopol. Po reorganizacji klubu w lipcu 2002 został piłkarzem PFK Sewastopol. W listopadzie 2010 po spowodowaniu wypadku klub zrezygnował z usług piłkarza.
Kariera reprezentacyjna.
Występował w studenckiej reprezentacji Ukrainy.

</doc>
<doc id="2094115" url="https://pl.wikipedia.org/wiki?curid=2094115" title="Port lotniczy Cabo Rojo">
Port lotniczy Cabo Rojo

Port lotniczy Cabo Rojo (IATA: CBJ, ICAO: MDCR) – port lotniczy położony w miejscowości Pedernales na Dominikanie.

</doc>
<doc id="2094128" url="https://pl.wikipedia.org/wiki?curid=2094128" title="Charles Marion">
Charles Marion

Charles Léonce Pierre Marion (ur. 14 stycznia 1887 w Saint-Germain-en-Laye, zm. 16 listopada 1944 w Annecy) – francuski jeździec sportowy. Trzykrotny medalista olimpijski. Nosił tytuł barona.
Startował w konkurencji ujeżdżenia. Brał udział w dwóch igrzyskach (IO 28, IO 32), na obu zdobywał medale. Dwukrotnie był drugi w konkursie indywidualnym, a w 1932 dodatkowo zwyciężył w drużynie. Partnerowali mu André Jousseaume i Xavier Lesage.
Marion był generałem w armii współpracującej z III Rzeszą Francji Vichy. 16 listopada 1944 został porwany przez partyzantów Francuskich Sił Wewnętrznych i zlikwidowany za kolaborację.

</doc>
<doc id="2094132" url="https://pl.wikipedia.org/wiki?curid=2094132" title="XPlite">
XPlite

XPlite/2000lite – program komputerowy, wyprodukowany przez LitePC Technologies oparty na wcześniejszym programie 98lite, który ułatwia usuwanie wybranych elementów systemów Windows 2000 oraz XP działających w architekturze x86. Program pozwala również na wyłączenie niektórych funkcji systemu Windows.
Edycje.
XPlite/2000lite jest własnościowym oprogramowaniem produkowanym w dwóch edycjach. Wersja trial (darmowa) pozwala na usunięcie niektórych funkcji. Pełna wersja pozwala na usunięcie m.in. programów: Internet Explorer, Outlook Express, Windows Media Player.
Zagrożenia.
Program pozwala na usunięcie wielu programów i komponentów systemu jednak brak w nim szczegółowego opisu, który uwzględniałby zagrożenia płynące z ich usunięcia i dlatego nie jest zalecany dla zwykłych domowych użytkowników. Ponadto większość programów, które można bezpiecznie usunąć, można także usunąć poprzez „Dodaj/Usuń programy” z Panelu sterowania.

</doc>
<doc id="2094137" url="https://pl.wikipedia.org/wiki?curid=2094137" title="Port lotniczy Osvaldo Virgil">
Port lotniczy Osvaldo Virgil

Port lotniczy Osvaldo Virgil (IATA: MTC, ICAO: MDMC) – port lotniczy położony w miejscowości San Fernando de Montecristi na Dominikanie.

</doc>
<doc id="2094144" url="https://pl.wikipedia.org/wiki?curid=2094144" title="Oksana Akinszyna">
Oksana Akinszyna



</doc>
<doc id="2094146" url="https://pl.wikipedia.org/wiki?curid=2094146" title="Stanisław Burdajewicz">
Stanisław Burdajewicz

Stanisław Burdajewicz (ur. 11 października 1926 w Lwówku, zm. 28 stycznia 2001 w Poznaniu) - entomolog, profesor Uniwersytetu Przyrodniczego w Poznaniu.
Życie i praca.
W 1952 ukończył Technikum Ogrodnicze w Trzciance, w 1956 uzyskał dyplom inżyniera na Wyższej Szkole Rolniczej w Poznaniu (obecny Uniwersytet Przyrodniczy), a w 1957 został magistrem inżynierem ogrodnictwa. Już w trakcie studiów rozpoczął karierę asystencką na swojej uczelni. Obrona pracy doktorskiej nastąpiła w 1965 - "Studia nad morfologią, biologią i występowaniem pryszczaka namaliniaka (Thomasiana theobaldi Barnes) w Polsce". W 1968 odbył roczny staż naukowy w USA. Habilitował się w 1975 - praca "Pryszczarkowate (Itonidiadae) jako szkodniki upraw sadowniczych w Polsce". Od 1976 docent. W latach 1987-1993 kierownik Katedry Entomologii AR w Poznaniu. Profesor nadzwyczajny od 1990. Na emeryturę przeszedł w 1996 (w grudniu 1981 przebył zawał serca).
Przedmiot badań.
W całej swojej karierze naukowej zajmował się przede wszystkim fitofagicznymi stawonogami. Rozpoczął badania (lata 60. XX w.) od fundamentalnych i pionierskich prac na temat szkodników w sadach (roztocza oraz pryszczarkowate w Polsce i przędziorek chmielowiec w USA). Badał też feromony roztoczy. Następnie zajął się fauną szkodników roślin ozdobnych (roztocza, mszyce, zwójkowate, pluskwiaki, błonkoskrzydłe). Był także popularyzatorem biologii, a wyniki jego badań często wdrażano w praktyce. 
Dzieło.
Współtworzył Katedrę Entomologii UP w Poznaniu. Wykonał samodzielnie duży zasób pomocy naukowych, np. przeźroczy lub filmów. W latach 1978-1981 pełnił funkcję prodziekana ds. studenckich, co było wyrazem zamiłowania do dydaktyki i osobistych kontaktów ze studentami. Współpracował ściśle z Instytutem Ochrony Roślin w Poznaniu, był prezesem Rady Naukowej IOR, gdzie recenzował wiele prac naukowych. Był także członkiem Polskiego Towarzystwa Entomologicznego (od 1957). W latach 1989-1995 był przewodniczącym poznańskiego oddziału PTEnt. Był również redaktorem naczelnym "Wiadomości Entomologicznych".
Poza pracą zawodową był inicjatorem i organizatorem turystyki uczelnianej (pieszej, kajakowej i rowerowej). Zasiadał w Komisji Rewizyjnej Koła PTTK przy Akademii Rolniczej w Poznaniu.
Spoczywa na cmentarzu parafialnym w Lwówku.

</doc>
<doc id="2094154" url="https://pl.wikipedia.org/wiki?curid=2094154" title="Skapen">
Skapen



</doc>
<doc id="2094155" url="https://pl.wikipedia.org/wiki?curid=2094155" title="Scapin">
Scapin



</doc>
<doc id="2094156" url="https://pl.wikipedia.org/wiki?curid=2094156" title="AZS Olsztyn w sezonie 2010/2011">
AZS Olsztyn w sezonie 2010/2011

Statystyki.
Statystyki obejmują mecze rozegrane w ramach PlusLigi w sezonie 2010/2011. Pierwsza tabela przedstawia osiągnięcia zawodników w poszczególnych elementach na tle całej drużyny na przestrzeni całego sezonu. Pozostałe tabele przedstawiają indywidualne osiągnięcia zawodników w wybranych rankingach na tle wszystkich zawodników z pozostałych drużyn w trakcie pierwszej i drugiej fazy rozgrywek.

</doc>
<doc id="2094157" url="https://pl.wikipedia.org/wiki?curid=2094157" title="Port lotniczy Qaarsut">
Port lotniczy Qaarsut

Port lotniczy Qaarsut (IATA: JQA, ICAO: BGUQ) – port lotniczy położony w Qaarsut, na Grenlandii.

</doc>
<doc id="2094159" url="https://pl.wikipedia.org/wiki?curid=2094159" title="Wiaczesław Mienżyński">
Wiaczesław Mienżyński



</doc>
<doc id="2094161" url="https://pl.wikipedia.org/wiki?curid=2094161" title="Gimnastyka na Letnich Igrzyskach Olimpijskich 1960">
Gimnastyka na Letnich Igrzyskach Olimpijskich 1960

Gimnastyka na Letnich Igrzyskach Olimpijskich 1960 w Rzymie odbyła się w dniach od 5 do 10 września 1960 roku w Termach Karakalli. W zawodach wystąpiło 254 sportowców (130 mężczyzn i 124 kobiety) z 33 państw.

</doc>
<doc id="2094162" url="https://pl.wikipedia.org/wiki?curid=2094162" title="Death March Fury">
Death March Fury

Death March Fury – debiutancki album studyjny polskiej supergrupy Masachist. Wydawnictwo ukazało się 10 kwietnia 2009 roku nakładem wytwórni muzycznej Witching Hour Productions. Okładkę płyty przygotował Eliran Kantor, który współpracował poprzednio z zespołem Testament.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="2094163" url="https://pl.wikipedia.org/wiki?curid=2094163" title="Port lotniczy Sisimiut">
Port lotniczy Sisimiut

Port lotniczy Sisimiut (IATA: JHS, ICAO: BGSS) – port lotniczy w Sisimiut na Grenlandii, położony ok. 4 km na północny zachód od głównej części miasta.

</doc>
<doc id="2094164" url="https://pl.wikipedia.org/wiki?curid=2094164" title="Ruchoma szopka w Altötting">
Ruchoma szopka w Altötting

Ruchoma szopka w Altötting (niem. "Mechanische Krippe") – szopka bożonarodzeniowa zlokalizowana w budynku prywatnym przy Kreszentiaheimstrasse 18 w Altötting na terenie Bawarii.
Szopka napędzana elektrycznie została wykonana w latach 1926–1928 przez artystów-stolarzy z Oberammergau. Składa się z dwóch zasadniczych planów: pałacu i stajenki w Betlejem, w których ukazano 130 postaci na 25 m². Na osnowie tych dwóch planów prezentowane jest życie codzienne mieszkańców w czasach Chrystusa: prace budowlane, rolne i handel. W stajence rozgrywa się scena narodzenia Jezusa. W tle przemaszerowują Trzej Królowie w karawanie. Zamku bronią rzymscy legioniści.
Obiekt jest czynny przez cały rok i stanowi element pielgrzymkowego kompleksu Altötting. W sąsiedztwie (w rotundzie) udostępniona jest Panorama Jerozolimska. Wstęp płatny.

</doc>
<doc id="2094168" url="https://pl.wikipedia.org/wiki?curid=2094168" title="Iwan Ozarkewycz (1795–1854)">
Iwan Ozarkewycz (1795–1854)

Iwan Ozarkewycz (ur. w 1795, zm. 20 sierpnia 1854) – ksiądz greckokatolicki,
Wyświęcony w 1824 we Lwowie, objął parafię w Hłubokim, a następnie w Kołomyi. W 1848 był współzałożycielem Ruskiej Rady w Kołomyi. Był twórcą ukraińskiego amatorskiego teatru w Kołomyi.
Był ojcem Iwana Ozarkewycza księdza gr.-kat. i posła na Sejm Krajowy Galicji.

</doc>
<doc id="2094169" url="https://pl.wikipedia.org/wiki?curid=2094169" title="Rabid">
Rabid



</doc>
<doc id="2094171" url="https://pl.wikipedia.org/wiki?curid=2094171" title="Lista odcinków serialu Nie z tego świata (2005)">
Lista odcinków serialu Nie z tego świata (2005)

Poniżej znajduje się lista odcinków serialu "Nie z tego świata".
Seria ósma (2012–2013).
Dnia 3 maja 2012 telewizja The CW oficjalnie ogłosiła prolongowanie serialu do ósmego sezonu, a miesiąc wcześniej 4 kwietnia 2012 ogłoszono, że Sera Gamble, producent wykonawczy serialu, zamierza opuścić szeregi ekipy produkcyjnej na rzecz innych projektów. Jeremy Carver, dotychczasowy scenarzysta serialu, przejął jej rolę od tego sezonu.
Aktor Jensen Ackles wyreżyserował trzeci odcinek sezonu, który był produkowany jako pierwszy w kolejności. Odcinek "Trial and Error" był produkowany jako trzynasty, ale wyemitowany został jako czternasty w kolejności
Seria dziewiąta (2013–2014).
W lutym 2013 roku stacja The CW potwierdziła przedłużenie serialu o kolejną serię. Premierowy odcinek 9 sezonu "Nie z tego świata", pomimo wcześniejszych zapowiedzi, nie został wyemitowany 15 października 2013 roku, a 8 października 2013 roku.
W tym sezonie aktor Misha Collins ponownie awansował do głównej obsady serialu, wyreżyserował również jeden z odcinków serii. Planowane było również stworzenie spin-offu dla serialu, a za jego potencjalnego pilota miał służyć odcinek 20 pod tytułem "Bloodlines", jednakże stacja telewizyjna ostatecznie nie zdecydowała się na podjęcie projektu. W tym sezonie do swych ról powrócili między innymi Felicia Day w roli Charlie, Kim Rhodes jako szeryf Jody Mills oraz Jim Beaver (Bobby Singer).
Seria dziesiąta (2014–2015).
Dnia 13 lutego 2014 The CW oficjalnie zamówiła 10. sezon "Nie z tego świata". Seria miała swoją premierę 7 października 2014 roku, a dzień wcześniej wyemitowany został odcinek specjalny podsumowujący fabułę poprzednich sezonów.
Seria jedenasta (2015–2016).
Dnia 11 stycznia 2015 roku ogłoszono, że serial prolongowany został o 11. sezon.

</doc>
<doc id="2094173" url="https://pl.wikipedia.org/wiki?curid=2094173" title="Ísafjarðardjúp">
Ísafjarðardjúp

Ísafjarðardjúp (isl. „głębia lodowego fiordu”) – fiord w północno-zachodniej Islandii o szerokości około 12 km i długości około 75 km, największy w regionie Fiordów Zachodnich. Linia brzegowa w jego południowej części jest dobrze rozwinięta z licznymi mniejszymi fiordami: Skutulsfjörður, Álftafjörður, Seyðisfjörður, Hestfjörður, Skötufjörður, Mjóifjörður, Reykjafjörður i Ísafjörður. Natomiast w północnej części jest słabo rozwinięta i brak tam większych zatok poza Kaldalón. Na wodach fiordu położone są niewielkie wyspy Æðey, Vigur i Borgarey.
Północne wybrzeże jest słabo zaludnione. Większe miejscowości znajdują się na południowym wybrzeżu w jego zachodniej części bliżej otwartych wód Oceanu Atlantyckiego. Są to miejscowości: Bolungarvík, Hnífsdalur, Ísafjörður (największa miejscowość w regionie Vestfirðir) i Súðavík, które na początku 2018 roku zamieszkiwało około 3 tys. osób. Dociera do nich droga nr 61 biegnąca wzdłuż południowego wybrzeża.

</doc>
<doc id="2094174" url="https://pl.wikipedia.org/wiki?curid=2094174" title="Matka Boska z Dzieciątkiem">
Matka Boska z Dzieciątkiem

Matka Boska z Dzieciątkiem (ros. " Богоматерь с младенцем") – fresk Wiktora Wasniecowa w pomieszczeniu ołtarzowym soboru św. Włodzimierza w Kijowie, wykonany w 1885.
Historia.
W 1885 profesor Adrian Prachow, kompletując zespół artystów do wykonania dekoracji wewnętrznej będącego w budowie soboru św. Włodzimierza w Kijowie, zaprosił do współpracy Wiktora Wasniecowa, którego znał jako miłośnika i konesera sztuki starożytnej. Przed podjęciem prac Wasniecow przeprowadził dodatkowe, samodzielne studia nad historią malarstwa ikonowego oraz zapoznał się z twórczością prerafaelitów, która urzekła go swoim uduchowionym charakterem.
"Matka Boska z Dzieciątkiem" była jedną z pierwszych kompozycji Wasniecowa wykonanych dla soboru w Kijowie. Wykonanie fresku poprzedziło przygotowanie szkicu węglem, ukończonego jeszcze w 1885, o wymiarach 171×99 cm, oraz dalszych rysunków i szkiców, już kolorowych. Wasniecow ukazał Maryję kroczącą po błękitnym obłoku, w zwiewnych ciemnych szatach z gwiazdami na czole i ramionach (nawiązanie do tradycyjnej symboliki ikonowej). Postać Matki Bożej łączy wdzięk młodej kobiety z typową dla jej przedstawień w prawosławnej sztuce sakralnej powagą i skupieniem. Maryja, przytulając do siebie Dzieciątko Jezus, patrzy wprost na widza. Sposób ukazania Dzieciątka jest bardziej odmienny od tradycji ikonopisarskich. Jezus nie przytula się do matki, lecz wyciąga obydwie ręce w stronę widza, co miało wskazywać na jego zbawczą misję, chęć objęcia swoją opieką wszystkich ludzi. Twarz chłopca ma niedziecięcy wyraz, pełen natchnienia i powagi. Wasniecow nadał jednak postaciom matki i syna naturalne, realistyczne proporcje, nie zniekształcając ich tak, jak zakłada tradycyjna ikona rosyjska. Być może inspiracją dla kompozycji obrazu i wyglądu postaci była Madonna Sykstyńska Rafaela.
Fresk Wasniecowa był wielokrotnie kopiowany oraz stanowił inspirację dla ikon Matki Bożej wykonywanych na potrzeby cerkwi w całej Rosji.

</doc>
<doc id="2094176" url="https://pl.wikipedia.org/wiki?curid=2094176" title="Roger Coggio">
Roger Coggio

Roger Coggio (ur. 11 marca 1934 w Lyonie, zm. 22 października 2001 w Bobigny) – francuski aktor, reżyser filmowy. Odtwórca roli Skapena w filmie we własnej reżyserii pt. "Szelmostwa Skapena" z 1980. Reżyserował także inne adaptacje sztuk Moliera.

</doc>
<doc id="2094177" url="https://pl.wikipedia.org/wiki?curid=2094177" title="Scripta Biblica et Orientalia">
Scripta Biblica et Orientalia

Scripta Biblica et Orientalia – rocznik wydawany od roku 2009.
Czasopismo wydawane jest przez: Katolicki Uniwersytet Lubelski Jana Pawła II, Uniwersytet Jagielloński, Uniwersytet Warszawski, a do 2015 r. również Uniwersytet Adama Mickiewicza w Poznaniu. Pismo publikuje artykuły naukowe z zakresu: biblistyki, archeologii, historii, filologii zachodniosemickiej i historii sztuki antycznego Bliskiego Wschodu.
Redakcja: Przemysław Dec (Instytut Judaistyki UJ), Piotr Muchowski (Katedra Studiów Azjatyckich UAM) (do 2015 r.), Maciej Münnich (Instytut Historii KUL) (Redaktor naczelny), Łukasz Niesiołowski-Spanò (Instytut Historyczny UW), Sławomir Poloczek (sekretarz redakcji od 2016 r.).
Rada naukowa: Edward Dąbrowa (Instytut Historii UJ), Henryk Drawnel (Instytut Nauk Biblijnych KUL),
Edward Lipiński (Instytut Orientalistyczny Leuven), Jolanta Młynarczyk (Instytut Archeologii UW),
Waldemar Rakocy (Instytut Nauk Biblijnych KUL), Piotr Taracha (Wydział Orientalistyczny UW),
Maciej Tomal (Instytut Judaistyki UJ, Wydział Orientalistyczny UW).

</doc>
<doc id="2094181" url="https://pl.wikipedia.org/wiki?curid=2094181" title="Scripta Judaica Cracoviensia">
Scripta Judaica Cracoviensia

Scripta Judaica Cracoviensia – rocznik wychodzący od 2002 roku w Krakowie. Wydawcą jest Instytut Judaistyki na Wydziale Historycznym Uniwersytetu Jagiellońskiego. 
Periodyk publikuje artykuły i rozprawy naukowe, recenzje, które dotyczą; historii, kultury Żydów od starożytności do dnia dzisiejszego. 
Redakcja: Edward Dąbrowa (redaktor naczelny), Leszek Hońdo, Michał Galas, Andrzej K. Link - Lenczowski.

</doc>
<doc id="2094185" url="https://pl.wikipedia.org/wiki?curid=2094185" title="Scriptores">
Scriptores

Scriptores (w latach 1993-2000 kwartalnik Scriptores Scholarum) – czasopismo wydawane od 1993 roku w Lublinie przez Ośrodek „Brama Grodzka – Teatr NN” (wcześniej także przez Stowarzyszenie „Brama Grodzka”). Publikuje artykuły z zakresu historii, literatury i kultury. Poszczególne numery mają charakter tematyczny.
Do stycznia 2022 roku ukazało się 49 numerów czasopisma.

</doc>
<doc id="2094191" url="https://pl.wikipedia.org/wiki?curid=2094191" title="Słupskie Studia Historyczne">
Słupskie Studia Historyczne

Słupskie Studia Historyczne – periodyk wydawany nieregularnie od 1993 roku. Wydawcą jest Instytut Historii Pomorskiej Akademii Pedagogicznej w Słupsku (dawniej WSP). 
Pismo poświęcone jest historii ogólnie. Redaktor naukowy: Jerzy Hauziński, sekretarz: Jarosław Sochacki. Obecnie od 2014 roku ukazuje się pod nazwą "Scripta Historica".

</doc>
<doc id="2094192" url="https://pl.wikipedia.org/wiki?curid=2094192" title="Cougar Town">
Cougar Town



</doc>
<doc id="2094194" url="https://pl.wikipedia.org/wiki?curid=2094194" title="Lista odcinków serialu Cougar Town">
Lista odcinków serialu Cougar Town



</doc>
<doc id="2094198" url="https://pl.wikipedia.org/wiki?curid=2094198" title="Ihor Hordia">
Ihor Hordia

Ihor Wołodymyrowycz Hordia, ukr. Ігор Володимирович Гордя (ur. 3 kwietnia 1988 w Krzemieńczuku Ukraińska SRR) – ukraiński piłkarz, grający na pozycji pomocnika.
Kariera piłkarska.
Kariera klubowa.
Wychowanek klubu Kremiń Krzemieńczuk, a potem Dnipra Dniepropetrowsk, barwy których bronił w juniorskich mistrzostwach Ukrainy (DJuFL). Karierę piłkarską rozpoczął w składzie rezerw Dnipra Dniepropetrowsk. Na początku 2008 przeszedł do Metałurh Donieck, ale również grał tylko w drużynie rezerw. 1 września 2009 został piłkarzem Stali Ałczewsk. Latem 2011 wyjechał do Białorusi, gdzie podpisał kontrakt z FK Homel. W marcu 2013 roku zasilił skład FK Ołeksandrija. Latem 2013 powrócił do Stali Ałczewsk. 8 kwietnia 2014 dołączył do klubu Czerkaśkyj Dnipro Czerkasy.
Kariera reprezentacyjna.
Występował w juniorskiej U-16, U-19 oraz studenckiej reprezentacjach Ukrainy.

</doc>
<doc id="2094210" url="https://pl.wikipedia.org/wiki?curid=2094210" title="Studencki Biuletyn Historyczny">
Studencki Biuletyn Historyczny

Studencki Biuletyn Historyczny – periodyk wydawany nieregularnie od 1999 do 2003 roku. Wydawcą było Studenckie Koło Naukowe Historyków Uniwersytetu Łódzkiego. Publikowane są w nim: artykuły naukowe i recenzje studentów historii UŁ.

</doc>
<doc id="2094212" url="https://pl.wikipedia.org/wiki?curid=2094212" title="Projekty internetowe">
Projekty internetowe



</doc>
<doc id="2094214" url="https://pl.wikipedia.org/wiki?curid=2094214" title="Hat Trick">
Hat Trick

Hat Trick – gra sportowa wydana w 1984 roku przez Bally Sente na automaty do gier. W roku 1987 wydane zostały także wersje na Atari 7800, Commodore 64 i DOS. Rozgrywka obejmuje mecz hokeja na lodzie pomiędzy dwiema drużynami stworzonymi z bramkarza i jednego zawodnika w polu. Wersje na poszczególne platformy nieznacznie różnią się od siebie, głównie pod względem grafiki i dźwięków. Gra odniosła sukces finansowy i doczekała się kolejnej wersji, która jednak nigdy nie została wydana.
Historia.
Gra została wydana na automaty do gier w 1984 roku przez Bally Sente. Jej twórcą był Lee Actor, grafikę zaprojektowali Martin French i Bil Maher, a twórcami muzyki byli Gary Levenberg oraz Richard Green. W tworzeniu gry pomagał również Ed Rotberg. W roku 1987 Atari wydało grę na platformę Atari 7800, a następnie Capcom wydał wersje na Commodore 64 oraz DOS. Finalna wersja na Atari 7800 pochodzi z 1988 roku. Bally Sente stworzyło także drugą odsłonę gry o nazwie Team Hat Trick oferującą grę maksymalnie dla czterech graczy jednocześnie, jednak nie została ona nigdy wydana.
Rozgrywka.
Po uruchomieniu gry włącza się menu główne, w którym gracz ma do wyboru tryb gry (jedno- lub dwuosobowy), opcję wyłączenia dźwięków (niedostępna na Atari 7800) oraz wybór poziomu trudności w przypadku gry z komputerem (niedostępny w wersji na DOS-a; w wersji na Atari 7800 dostępne są dwa poziomy trudności, a na Commodore 64 trzy). Wersja na DOS-a oferuje także wybór drużyny (USA lub ZSRR), w wersji na Commodore 64, jeśli gra się z komputerem po wyjściu z menu można wybrać kolor swojej ekipy (niebieski lub czerwony). Sama rozgrywka obejmuje rozegranie meczu hokejowego. Lodowisko przypomina rzeczywiste pole do gry w hokeja na lodzie, jednak bramki są usytuowane na samych końcach tafli, a nie w jej obrębie. Większość reguł prawdziwej gry w hokeja nie ma w grze zastosowania. Gracz ma bezpośredni widok z góry na całe lodowisko. Grafika jest w pełni dwuwymiarowa. Sterowanie obejmuje jednocześnie obydwu zawodników (gracza z pola oraz bramkarza), przy czym bramkarz porusza się tylko przy ruchach w górę i w dół wzdłuż linii bramkowej, nie mając możliwości przejęcia kontroli nad krążkiem. Mecz trwa trzy minuty z ewentualną dodatkową jednominutową dogrywką w przypadku remisu (w pierwotnej wersji na Atari 7800 mecz trwa dwie minuty, a dogrywka 20 sekund). Drużyna, która strzeli więcej bramek zwycięża. Przy remisie rozgrywana jest dogrywka, która kończy się wraz ze strzeleniem pierwszej bramki, bądź wraz z upłynięciem czasu (wtedy spotkanie kończy się nierozstrzygnięte). Oprócz goli liczone są także obrony bramkarzy, które nie mają jednak wpływu na wynik. Po zakończeniu meczu ma miejsce charakterystyczna dla gry scena, w której na tafli pojawia się rolba, czyszcząc całe pole gry (w wersji na Atari 7800 scenie towarzyszy melodia z piosenki „Turkey in the Straw”). Melodia, choć inna, występuje również w menu głównym w wersji na Commodore 64. Dodatkowo we wszystkich wersjach w trakcie gry występują (różniące się od siebie) efekty dźwiękowe związane bezpośrednio ze spotkaniem (np. uderzenie o bandę, strzał czy dźwięk sygnalizujący zdobycie bramki). Poszczególne wersje różnią się także graficznie. Po zakończeniu meczu możliwe jest rozegranie kolejnego spotkania. Gra nie oferuje żadnego złożonego systemu rozgrywek.
Odbiór gry.
Gra odniosła sukces (m.in. przez pięć miesięcy z rzędu utrzymywała się na szczycie listy najlepiej zarabiającego oprogramowania w Replay Magazine), jednak przez krytyków została odebrana raczej surowo. Gra została zapamiętana ze sceny z rolbą po każdym spotkaniu, pozytywnych recenzji doczekała się także grafika oraz łatwość w obsłudze i grywalność, choć te cechy były również czasem krytykowane.

</doc>
<doc id="2094217" url="https://pl.wikipedia.org/wiki?curid=2094217" title="Koniec wakacji">
Koniec wakacji

Koniec wakacji – powieść młodzieżowa Janusza Domagalika wydana w roku 1966. Zekranizowana w 1974 przez Stanisława Jędrykę. Znajduje się na Liście Honorowej IBBY.
Opis fabuły.
Jurek kończy szkołę podstawową w fikcyjnym Borzechowie, na terenie Zagłębia. Zafascynowany Elżbietą, swoją nowo poznaną koleżanką z Warszawy, spędzającą wakacje w Borzechowie, nie zauważa rozkładu własnej rodziny i odejścia matki. Nowa miłość tymczasem doprowadza do pogorszenia relacji z dotychczasowymi przyjaciółmi, zwłaszcza Grubym i Problemem (Zbyszkiem Małeckim). Po nieporozumieniach z ojcem wyjeżdża do ciotki, do Otwocka, w poszukiwaniu swojej matki.
Istotną rolę w powieści odgrywają opisy krajobrazu Zagłębia, realiów kopalnianych i środowiska hodowców gołębi. Opis borzechowskiego zamku przywodzi na myśl zamek w Będzinie. Pierwowzorem samego Borzechowa była natomiast Czeladź – miasto rodzinne Janusza Domagalika.

</doc>
<doc id="2094221" url="https://pl.wikipedia.org/wiki?curid=2094221" title="Związek Ukrainek Emigrantek">
Związek Ukrainek Emigrantek

Związek Ukrainek Emigrantek w Polsce - emigracyjna ukraińska organizacja kobieca, działająca w Polsce w latach 1924-1939.
Organizacja zajmowała się działalnością charytatywną, kulturalną i oświatową. Współpracowała z 
Międzynarodowym Czerwonym Krzyżem i YMCA.
Prezesami Związku były kolejno: Maria Liwycka (1924-1934, 1938-1939), Hanna Czujko-Czykałenko (1934-1938).

</doc>
<doc id="2094229" url="https://pl.wikipedia.org/wiki?curid=2094229" title="Fujiwara no Yoritsugu">
Fujiwara no Yoritsugu



</doc>
<doc id="2094230" url="https://pl.wikipedia.org/wiki?curid=2094230" title="Zeszyty Majdanka">
Zeszyty Majdanka

Zeszyty Majdanka – rocznik wydawany nieregularnie od 1965 roku w Lublinie. Wydawcą jest Państwowe Muzeum na Majdanku.
Pismo jest poświęcone historii obozu koncentracyjnego na Majdanku jak i historii Lubelszczyzny w latach II wojny światowej.

</doc>
<doc id="2094233" url="https://pl.wikipedia.org/wiki?curid=2094233" title="Skleryty">
Skleryty



</doc>
<doc id="2094241" url="https://pl.wikipedia.org/wiki?curid=2094241" title="Ludwik Chełmicki">
Ludwik Chełmicki

Ludwik Chełmicki (ur. 25 sierpnia 1903 w Warszawie, zm. 2 listopada 1970 w Złotokłosie) – polski lekkoatleta, który specjalizował się w wielobojach.
W 1924 startował w Letnich Mistrzostwach Świata Studentów zajmując piątą lokatę w skoku o tyczce oraz zdobywając brązowy krążek w rzucie oszczepem. Cztery razy zdobywał medale mistrzostw Polski seniorów – ma w dorobku jedno złoto (bieg na 110 metrów przez płotki – 1923), jedno srebro (dziesięciobój – 1923) oraz dwa brązy (rzut oszczepem – 1922 i 1923). Pracował jako nauczyciel w gimnazjum w Łodzi, był współzałożycielem sekcji hokeja na lodzie w łódzkich klubach: ŁKSie oraz Unionie. Rekordy życiowe: bieg na 110 m przez płotki – 18,0 (25 sierpnia 1923, Warszawa); skok o tyczce – 3,35 (8 czerwca 1930, Warszawa); rzut oszczepem – 45,05 (1 czerwca 1923, Warszawa); dziesięciobój – 5261,965 pkt. (9 września 1924, Warszawa).

</doc>
<doc id="2094245" url="https://pl.wikipedia.org/wiki?curid=2094245" title="Henrietta Ewa Ankwiczówna">
Henrietta Ewa Ankwiczówna

Henrietta Ewa Ankwiczówna herbu Abdank, właśc. Henryka Ewa Ankwiczówna, także Ankwicz, 1v. Sołtykowa, 2v. Kuczkowska (ur. 29 listopada 1810 w Machowej k. Pilzna, zm. 7 stycznia 1879 w Krasnem k. Rzeszowa) – polska hrabianka, jedna z młodzieńczych miłości Adama Mickiewicza, jego korespondentka i pierwowzór postaci z jego utworów.
Henrietta, córka Stanisława Ankwicza i Anny z Łempickich, pochodziła z należącej do Ankwiczów Machowej. Otrzymała edukację domową na wysokim poziomie, której efekty opisała w swoich pamiętnikach Helena Miroszowa, zwracając uwagę na 19-letnią hrabiankę:
W Rzymie zamieszkała z rodzicami w pałacu przy Via Mercrede, który dzięki niej stał się ośrodkiem życia towarzyskiego i salonem kulturalnym. Bywali w nim m.in. Mickiewicz, Zygmunt Krasiński, Henryk Rzewuski, Antoni Edward Odyniec, Wojciech Stattler. Henrietta studiowała historię starożytną i archeologię, poznawała zabytki Rzymu.
Została przewodniczką Mickiewicza po zabytkach Rzymu i Neapolu. Była także korespondentką „Gazety Lwowskiej”, w której napisała m.in.:
Znajomości Mickiewicza ze swoją córką położył jednak kres jej ojciec, hr. Stanisław Ankwicz, który nie uznał młodego poety za odpowiedniego kandydata na zięcia. Kilka lat później z Henriettą miał się żenić Zygmunt Krasiński, który poświęcił jej kilka wierszy, lecz do ślubu nie doszło. Tym razem, ku rozczarowaniu rodziców, zrezygnował poeta.
Henrietta Ankwiczówna długo odrzucała kolejnych zalotników, w końcu w 1836 poślubiła przyjaciela Krasińskiego hr. Stanisława Sołtyka z Kurozwęk, gdzie zamieszkali. Małżeństwo bez uczucia okazało się nieudane i zakończyło rozwodem. Po śmierci Sołtyka w 1840, w 1845 wyszła ponownie za mąż za młodszego od niej hr. Kazimierza Kuczkowskiego. Zamieszkali w Woli Justowskiej w Willi Decjusza, w której umieścili dzieła sztuki pochodzące z kolekcji Ankwiczów, Sołtyków i Kuczkowskich. Henrietta Kuczkowska dobudowała reprezentacyjne schody wejściowe, balkony wież i attykę wieńczącą willę. Sławne w Krakowie były zabawy ogrodowe, wieczory muzyczne i przyjęcia na Woli Justowskiej. Kuczkowscy żyli ponad stan i po śmierci męża Henrietty w 1863 wierzyciele zlicytowali cały majątek.
Dzięki Odyńcowi, który w swoich pamiętnikach "Listy z podróży", drukowanych w latach 1867–1878, przypomniał jej osobę i rolę w biografii Mickiewicza, zaczęto ją odwiedzać i wspierać finansowo.
Ostatni rok życia spędziła w Krasnem pod opieką Jadwigi Skrzyneckiej, córki gen. Jana Skrzyneckiego. Do ostatnich chwil wspominała Mickiewicza. Pochowano ją w rodzinnej krypcie pod prezbiterium kościoła parafialnego w Machowej.
Mickiewicz poświęcił Ankwiczównie wiersze "Do mego cziczerone" i "Do H***". Uważa się, że Henrietta była pierwowzorem Ewy Horeszkówny z "Pana Tadeusza" (a jej ojciec postaci Stolnika) oraz Ewy z III części "Dziadów".

</doc>
<doc id="2094247" url="https://pl.wikipedia.org/wiki?curid=2094247" title="Daniel Biveson">
Daniel Biveson

Daniel Biveson (ur. 16 grudnia 1976 w Lidingö) – szwedzki snowboardzista, wicemistrz świata.
Kariera.
W Pucharze Świata zadebiutował 28 listopada 1996 roku w Tignes, gdzie zajął 71. miejsce w slalomie równoległym (PSL). Pierwsze pucharowe punkty wywalczył 5 marca 1997 roku w Grächen, zajmując 25. miejsce w snowcrossie. Na podium zawodów pucharowych po raz pierwszy stanął 6 grudnia 1997 roku w Sestriere, kończąc rywalizację w snowcrossie na drugiej pozycji. W zawodach tych rozdzielił Austriaka Alexandra Kollera i Kanadyjczyka Nelsena Jensena. Łącznie 18 razy stawał na podium zawodów PŚ, odnosząc przy tym cztery zwycięstwa: 30 listopada 2001 roku w Ischgl i 9 marca 2003 roku w Serre Chevalier był najlepszy w PSL, a 20 marca 2002 roku w Tandådalen i 19 marca 2006 roku w Furano wygrywał w gigancie równoległym (PGS). Najlepsze wyniki osiągnął w sezonie 2001/2002, kiedy to zajął siódme miejsce w klasyfikacji generalnej. Ponadto w sezonie 1997/1998 zajął drugie miejsce w klasyfikacji snowcrossu.
Jego największym sukcesem jest srebrny medal w slalomie równoległym wywalczony na mistrzostwach świata w Madonna di Campiglio w 2001 roku. Uplasował się tam między Gilles'em Jaquetem ze Szwajcarii i Austriakiem Stefanem Kaltschützem. Na tych samych mistrzostwach był też czwarty w PGS, przegrywając walkę o podium z Antonem Pogue'em z USA. W 2002 roku wystartował na igrzyskach olimpijskich w Salt Lake City, gdzie zajął 11. miejsce w gigancie równoległym. Na rozgrywanych cztery lata później igrzyskach w Turynie był szesnasty w tej konkurencji. Brał też udział w igrzyskach olimpijskich w Vancouver w 2010 roku, kończąc rywalizację w PGS na czternastej pozycji.
W 2010 roku zakończył karierę.
Jego żoną jest była szwedzka snowboardzistka, Aprilia Hägglöf.

</doc>
<doc id="2094253" url="https://pl.wikipedia.org/wiki?curid=2094253" title="Wasilij Margiełow">
Wasilij Margiełow

Wasilij Filippowicz Margiełow, (ur. w Jekatierynosławsku, zm. 4 marca 1990 w Moskwie) − radziecki generał, naczelny dowódca wojsk powietrznodesantowych (WDW) (1954−1959 i 1961−1979), Bohater Związku Radzieckiego.
Twórca rosyjskich wojsk powietrznodesantowych w ich nowoczesnym kształcie, tj. mobilnych i samodzielnych jednostek dysponujących dużą siłą ognia, oraz doktryny ich użycia w nowoczesnym konflikcie zbrojnym. Uważany jest za najwybitniejszego dowódcę w historii WDW i ich „ojca”.
Życiorys.
Dzieciństwo i młodość.
Urodził się w Jekatierynosławiu (obecnie Dnipro na Ukrainie) w rodzinie uchodźców z Białorusi. Jego ojciec − Filip Iwanowicz był robotnikiem-metalurgiem i bohaterem I wojny światowej, w czasie której otrzymał dwukrotnie najwyższe rosyjskie odznaczenie bojowe − Order Świętego Jerzego. W czasie wojny domowej Filip Iwanowicz walczył w oddziałach „czerwonych”. Matka − Agafja Stiepanowna. Miał dwóch braci: starszego − Iwana i młodszego − Mikołaja oraz siostrę Marię. W 1913 rodzina powróciła na Białoruś i osiadała w Kościukowiczach (gub. mohylewska). W 1921 Wasilij ukończył przycerkiewną szkołę parafialną. Jako nastolatek początkowo pracował jako ładowacz i stolarz. Następnie został uczniem garbarskim i wkrótce potem podmajstrzym. W 1923 rozpoczął pracę „na czarno” w miejscowym kombinacie piekarniczym. Po ukończeniu szkoły dla młodzieży wiejskiej pracował jako konwojent pocztowy. W 1924 rozpoczął pracę jako górnik i wozak w kopalni im. Kalinina w Dniepropietrowsku. Od 1925 pracował jako robotnik leśny w rodzinnych Kościukowiczach; w 1927 został przewodniczącym komitetu robotniczego miejscowego kombinatu przemysłowo-leśnego.
Służba wojskowa.
W 1928 został powołany do odbycia służby wojskowej w Armii Czerwonej. W 1931 ukończył z wyróżnieniem Białoruską Szkołę Wojskową w Mińsku i został dowódcą plutonu ckm-ów w 99 pułku piechoty 33 Dywizji Piechoty w Mohylewie. Od 1933 dowódca plutonu, od 1934 zastępca dowódcy kompanii, od 1936 dowódca kompanii w swojej "alma mater" w Mińsku. W 1938 został dowódcą batalionu piechoty i szefem zwiadu w 8 Dywizji Piechoty im. Dzierżyńskiego w Białoruskim OW. Wraz z nią brał udział w agresji na Polskę we wrześniu 1939 i do grudnia tego toku stacjonował w Łomży. W czasie wojny radziecko-fińskiej dowodził wydzielonym batalionem strzelców narciarskich 8 Dywizji Piechoty. Od października 1940 dowódca 15 batalionu karnego w 3 pułku piechoty. Trzy dni przed agresją Niemiec na ZSRR został dowódcą 3 pułku piechoty w 1 Dywizji Zmotoryzowanej, którego podstawę stanowił dowodzony przez niego karny batalion. W czasie wojny niemiecko-radzieckiej dowodził 13 pułkiem piechoty gwardii, był szefem sztabu i zastępcą dowódcy 3 Dywizji Piechoty Gwardii oraz (od 1944) dowódcą 49 Dywizji Piechoty gw. w 3 i 2 Froncie Ukraińskim. Uczestnik obrony Leningradu i bitwy stalingradzkiej. Za forsowanie Dniepru i wyzwolenie Chersonia, 19 marca 1944 otrzymał tytuł Bohatera Związku Radzieckiego. Uczestnik walk w Rumunii, Bułgarii, Jugosławii, Czechosłowacji, na Węgrzech i w Austrii. W 1948 ukończył Akademię Sztabu Generalnego im. Woroszyłowa i został dowódcą 76 dywizji powietrznodesantowej gw. 1950−1954 − d-ca XXXVII Korpusu Powietrznodesantowego gw. na Dalekim Wschodzie. 1954−1959 − dowódca radzieckich wojsk powietrznodesantowych (WDW). W 1959 został zdegradowany i mianowany zastępcą dowódcy WDW za udział w żołnierskiej zabawie, podczas której jeden ze spadochroniarzy został ranny siłując się z tresowanym niedźwiedziem. 1961−1979 ponownie dowódca WDW. 25 października 1967 został awansowany do stopnia generała armii. W 1968 dowodził działaniami WDW podczas interwencji wojsk Układu Warszawskiego w Czechosłowacji. Od stycznia 1979 w grupie generałów inspektorów Ministerstwa Obrony ZSRR. W grudniu 1968 obronił pracę doktorską w Akademii Wojskowej im. M. Frunzego w Moskwie. Zmarł w Moskwie, pochowany na tamtejszym Cmentarzu Nowodziewiczym. Posiadał kilkadziesiąt odznaczeń radzieckich i zagranicznych (amerykańskich, bułgarskich, węgierskich, rumuńskich, czechosłowackich, enerdowskich, chińskich, kubańskich, mongolskich) w tym i polskich. W czasie II wojny światowej dwunastokrotnie otrzymywał pisemne podziękowanie Naczelnego Wodza (Stalina). W czasie Parady Zwycięstwa, 24 czerwca 1945 na Placu Czerwonym w Moskwie, prowadził jeden z batalionów 2 Frontu Ukraińskiego.
Wkład w rozwój WDW.
Gen. Margiełow był jednym z najbardziej charyzmatycznych dowódców w historii sił zbrojnych ZSRR, który odcisnął głębokie piętno na organizacji i charakterze radzieckich wojsk powietrznodesantowych. W ciągu swojej 25-letniej służby na stanowisku dowódcy WDW, z pozostających w cieniu głównych rodzajów sił zbrojnych, radzieckie wojska powietrznodesantowe uczynił pierwszoplanowym elementem radzieckiej doktryny wojennej. Obejmując w 1957 dowództwo nad nimi, otrzymał do dyspozycji właściwie lekką piechotę, bez należytego wsparcia ogniowego i z ograniczonymi możliwościami przerzutu przy pomocy samolotów Li-2, Ił-14, Tu-2 i Tu-4. W praktyce, chociaż dość liczne, nie były one w stanie przeprowadzać operacji wojskowych na duża skalę. Z inicjatywy Margiełowa, radziecki przemysł wojskowy zaczął produkować konstrukcje umożliwiające transport sprzętu ciężkiego przy w użyciu samolotów, tj. platformy desantowe i systemy spadochronowe umożliwiające ich zrzucanie. Dzięki jego staraniom, specjalnie dla wojsk powietrznodesantowych opracowano wzory uzbrojenia strzeleckiego i pojazdów bojowych o zmniejszonych gabarytach i wadze. W dużej mierze dzięki zabiegom Margiełowa radzieckie samoloty transportowe An-22 i Ił-76 były projektowane pod kątem użycia w WDW. 5 stycznia 1973 po raz pierwszy w historii wojsk powietrznodesantowych, w ZSRR przeprowadzono za zgodą Margiełowa zrzut spadochronowy pojazdu bojowego z samolotu z załogą wewnątrz (BMP-1 z An-12). Dowódcą pojazdu był syn Margiełowa Aleksander − porucznik wojsk powietrznodesantowych. Rozwiązano tym samym istotny problem poszukiwania przez żołnierzy WDW rozproszonych po zrzucie pojazdów zapewniających im wsparcie, transport i ochronę. Największym jednak wkładem Margiełowa (oprócz zapewnienia wydajnego transportu lotniczego) w rozwój WDW była ich mechanizacja, którą osiągnął wprowadzając na ich uzbrojenie serię lekkich pojazdów opancerzonych (BMD i ASU), dysponujących stosunkowo dużą siłą ognia i możliwością ich przerzucania drogą lotniczą. Mniej istotną, aczkolwiek ważną, podnoszącą morale żołnierzy zmianą wprowadzoną w WDW było odrębne umundurowanie, którego głównymi elementami są do dzisiaj berety koloru niebieskiego i marynarskie podkoszulki w biało-niebieski prążki.
Radziecka doktryna wojenna opierała się m.in. na założeniu, że dla maksymalnego wykorzystania efektu uderzenia jądrowego i zachowania szybkiego tempa mającego po nim nastąpić ataku sił konwencjonalnych, niezbędne jest użycie desantów powietrznych na masową skalę. Radzieccy planiści przewidywali, że praktyczne wykorzystanie uderzenia jądrowego może przysporzyć trudności, ponieważ czołgi potrzebują czasu na dotarcie do strefy pouderzeniowej. Uznano, że WDW stanowią siłę, która po ataku atomowym może szybko wykorzystać sytuację lądując i zabezpieczając kluczowe pozycje na tyłach wroga. Margiełow uważał, że aby WDW mogły te zadnia należycie realizować muszą być siłami w pełni manewrowymi, opancerzonymi, dysponować efektywną siłą ognia, sprawną kadrą dowódczą i posiadać możliwość desantowania w dowolnym miejscu i czasie oraz natychmiastowego wejścia do walki po wylądowaniu. Celem osiągnięcia tych założeń, pod kierunkiem Margiełowa została opracowana koncepcja roli i miejsca radzieckich wojsk powietrznodesantowych we współczesnych, strategicznych operacjach wojennych. Oprócz wspomnianej pracy doktorskiej z 1968, Margiełow był autorem blisko 30 książek i artykułów poświęconych teorii tworzenia, uzbrojenia i użycia WDW, opublikowanych w ZSRR w latach 1957−1989.
Życie prywatne.
Wasilij Margiełow był trzykrotnie żonaty. Jego pierwsza żona Maria porzuciła jego i syna Gienadija. Drugą żoną była Fiedosja z domu Sielicka (matka Anatolija i Witalija). Jego trzecią żoną była lekarka z zawodu, Anna z domu Kurakina.
Ze związków tych Margiełow miał 5. synów:
Syn Witalija, a więc wnuk Wasilija, Michaił Margiełow (ur. 1964) jest znanym politykiem rosyjskim, członkiem Rady Federacji
Od wczesnych lat młodzieńczych do późnej starości Margiełow był zapalonym myśliwym.
Upamiętnienie.
Pomniki Margiełowa znajdują się w Chersoniu i rodzinnym Dniepropietrowsku na Ukrainie, Kiszyniowie (Mołdawia), Kościukowiczach (Białoruś), Riazaniu, Wojejkowie (centrum szkoleniowe WDW), Omsku, Tule, St. Petersburgu i Ulianowsku w Rosji i Ugljeviku w Bośni (miejsce dyslokacji rosyjskich spadochroniarzy w ramach sił SFOR). Ma ulice swojego imienia w Witebsku, Omsku, Pskowie i Tule oraz plac w Riazaniu. Obecnie imię Margiełowa nosi szkoła oficerska wojsk powietrznodesantowych w Riazaniu. Rozkazem ministra obrony FR w 2005 został ustanowiony medal „Generał Armii Margiełow”. W 1990 dwaj synowie Margiełowa − bliźniacy Aleksander i Wasilij założyli w domu w którym mieszkał w Moskwie Wasilij Filippowicz nieduże muzeum poświęcone ich ojcu. W 2005 na ścianie budynku uroczyście odsłonięto tablicę pamiątkową mu poświęconą. Obydwaj bracia napisali wydaną w 2003 książkę o swoim ojcu − "Diesantnik nr 1 gienierał armii Margiełow". Jego podobizna znalazła się na rosyjskich i białoruskich medalach „70-lecie WDW”.

</doc>
<doc id="2094259" url="https://pl.wikipedia.org/wiki?curid=2094259" title="Leon Urbaniak">
Leon Urbaniak

Leon Urbaniak (ur. 10 kwietnia 1907 w Nowej Wsi, zm. 1977) – polski lekkoatleta, specjalizujący się w wielobojach, sierżant piechoty Wojska Polskiego, działacz emigracyjny.
Życiorys.
Działalność zawodowa i społeczna.
Jako plutonowy 61 Pułku Piechoty z Bydgoszczy ukończył Podoficerski Kurs Sportowy 1924 w Centralnej Szkole Wojskowej Gimnastyki i Sportów w Poznaniu, po czym został zatrzymany w Szkole jako instruktor. W CWSzGiS prowadził ćwiczenia. W latach 20. został awansowany na stopień sierżanta, a w maju 1928 odszedł ze służby w Szkole i przeszedł stanowisko cywilne.
Był absolwentem Wyższej Szkoły Budowy Maszyn w Poznaniu. W marcu 1930 wyjechał na stałe do Francji, pracował w przemyśle metalurgicznym w Tours i Suresnes. Był członkiem Towarzystwa Kultury i Oświaty, Związku Robotników Polskich, Szkoły Polskiej, Stowarzyszenia Rezerwistów i Byłych Wojskowych. W 1943 został uwięziony przez władze niemieckie za udział w sabotażu w fabryce samolotów.
Od 1946 był członkiem emigracyjnego Polskiego Stronnictwa Ludowego, następnie kolejno prezesem VI Okręgu PSL w Tours (od 1946), wiceprezesem PSL we Francji(od 1947), członkiem Zarządu Głównego PSL we Francji (od 1950), sekretarzem Zarządu Głównego PSL we Francji (1954–1977), członkiem Rady Naczelnej PSL (1955–1977), wiceprezesem Naczelnego Komitetu Wykonawczego PSL na Uchodźstwie (1974–1977).
Kariera sportowa.
Był zawodnikiem Pentatlonu Poznań i Warty Poznań.
Dwadzieścia dwa razy stawał na podium mistrzostw Polski seniorów zdobywając jeden złoty (pchnięcie kulą oburącz – 1927), pięć srebrnych (pchnięcie kulą – 1925, 1926; pchnięcie kulą oburącz – 1928, 1929; rzut dyskiem oburącz – 1928) oraz szesnaście brązowych medali (bieg na 110 metrów przez płotki – 1929; pchnięcie kulą – 1928; rzut dyskiem – 1928; rzut oszczepem – 1925, 1926, 1928, 1929; rzut oszczepem oburącz – 1927, 1928; pięciobój – 1926; dziesięciobój – 1925, 1926, 1927).
30 maja 1926 w Poznaniu wynikiem 22,63 ustanowił rekord Polski w pchnięciu kulą oburącz.
W 1926 roku jedyny raz w karierze bronił barw narodowych w meczu międzypaństwowym (przeciwko Jugosławii) zajmując trzecie miejsce w pchnięciu kulą.
W 1934 wystartował w igrzyskach polonijnych zdobywając srebro w rzucie oszczepem i brąz w skoku o tyczce.

</doc>
<doc id="2094263" url="https://pl.wikipedia.org/wiki?curid=2094263" title="Andrij Misiajło">
Andrij Misiajło

Andrij Fedorowycz Misiajło (ukr. Андрій Федорович Місяйло; ur. 24 marca 1988 w Kurachowie, w obwodzie donieckim) – ukraiński piłkarz, grający na pozycji pomocnika.
Kariera piłkarska.
Kariera klubowa.
Wychowanek Szkoły Piłkarskiej Szachtara Donieck, a potem Metałurha Donieck, barwy których bronił w juniorskich mistrzostwach Ukrainy (DJuFL). Karierę piłkarską rozpoczął w składzie rezerw Metałurha Donieck. W 2006 bronił barw klubu Hirnyk-Sport Komsomolsk. W następnym roku występował w drugiej drużynie Illicziweć-2 Mariupol. Na początku 2008 przeszedł do Worskły Połtawa. Latem 2009 został piłkarzem Kreminia Krzemieńczuk.
Kariera reprezentacyjna.
Występował w studenckiej reprezentacji Ukrainy.

</doc>
<doc id="2094265" url="https://pl.wikipedia.org/wiki?curid=2094265" title="Primus pilus">
Primus pilus

Primus pilus − najwyższy rangą centurion w rzymskim legionie i dowódca pierwszej kohorty legionu.
Kohorta była w rzymskiej armii podstawową jednostką taktyczną w ramach legionu. Kohorty składały się z centurii, dowodzonych przez centurionów przy pomocy "optio". Najwyższy rangą centurion w legionie i dowódca pierwszej kohorty był określany jako "primus pilus". Podczas gdy normalna kohorta liczyła od 5 do 8 centurii (zwykle 6), pierwsza kohorta złożona była z 10, tj. 800 ludzi oraz służb dodatkowych (kucharzy, kapłanów).
Nazwa "primus pilus" pochodzi od umiejscowienia własnej centurii centuriona w pierwszym szeregu ("pilus") pierwszej kohorty w czasie marszu.
Wśród oficerów w legionie jedynie ośmiu przewyższało "primus pilus" swoją rangą:

</doc>
<doc id="2094268" url="https://pl.wikipedia.org/wiki?curid=2094268" title="Nieporęt Wąskotorowy">
Nieporęt Wąskotorowy

Nieporęt Wąskotorowy - zlikwidowana wąskotorowa stacja kolejowa we wsi Nieporęt, w województwie mazowieckim, w Polsce.

</doc>
<doc id="2094269" url="https://pl.wikipedia.org/wiki?curid=2094269" title="Józef Leśkiewicz">
Józef Leśkiewicz

Józef Leśkiewicz (ur. 23 kwietnia 1907 w Tumlinie, zm. 7 lipca 1978 w Krakowie) – polski lekkoatleta, który specjalizował się w rzutach młotem oraz oszczepem. 
Trzy razy stawał na podium mistrzostw Polski seniorów zdobywając, w barwach KSZO Ostrowiec, jeden złoty medal (rzut młotem – 1932), jeden srebrny (rzut młotem – 1933) oraz jeden brązowy krążek (rzut oszczepem – 1933). 15 listopada 1931 na zawodach w Krakowie ustanowił wynikiem 38,23 rekord kraju w rzucie młotem. Podczas II wojny światowej był członkiem Armii Krajowej, a 22 lipca 1953 został odznaczony Srebrnym Krzyżem Zasługi. W latach 1948 – 1954 pracował w Hucie Zabrze, a od 1954 do 1959 w Hucie im. Lenina.
Rekordy życiowe: rzut młotem – 38,54 (13 września 1936, Łódź); rzut oszczepem – 58,83 (17 czerwca 1934, Łódź).

</doc>
<doc id="2094274" url="https://pl.wikipedia.org/wiki?curid=2094274" title="Pięciobój nowoczesny na Letnich Igrzyskach Olimpijskich 1976">
Pięciobój nowoczesny na Letnich Igrzyskach Olimpijskich 1976

Pięciobój nowoczesny na Letnich Igrzyskach Olimpijskich 1976 – jedna z dyscyplin rozgrywanych podczas igrzysk w dniach 18–22 lipca 1976 w Montrealu, w Kanadzie.
Wyniki.
Indywidualnie.
Borys Oniszczenko ze Związku Radzieckiego został natychmiastowo wykluczony z igrzysk po odkryciu, że jego kostium do szermierki został wyposażony w mechanizm, który nie uruchamiał sygnału po uderzeniu przez przeciwnika. Jego rezultat został wykasowany, Oniszczenko nie był klasyfikowany i natychmiastowo wyrzucony z wioski olimpijskiej.
Drużynowo.
Wynik Związku Radzieckiego nie był klasyfikowany w zawodach drużynowych po wykluczeniu z igrzysk Borysa Oniszczenko, pomimo tego pozostali dwaj zawodnicy z tego kraju zostali dopuszczeni do występu. 

</doc>
<doc id="2094275" url="https://pl.wikipedia.org/wiki?curid=2094275" title="Biała i Strzała podbijają kosmos">
Biała i Strzała podbijają kosmos

Biała i Strzała podbijają kosmos (ros. "Biełka i Striełka. Zwiozdnyje sobaki", ang. "Space Dogs 3D") – rosyjski film animowany z 2010 roku w reżyserii Swiatosława Uszakowa i Inny Jewłannikowej. Inspirowany historią lotu kosmicznego Biełki i Striełki.
Fabuła.
Biała jest małym, ślicznym pieskiem. Pracuje w cyrku i jest jego gwiazdą. Nic dziwnego, że zachowuje się jak gwiazda i tak też jest traktowana. Przez jeden błąd na cyrkowym występie trafia na ulicę gdzie poznaje Strzałę, ulicznego kundla, bardzo otwartego, wyzwolonego i z dużym temperamentem oraz zabawnego szczurka Lenka, który posługując się swoim poczuciem humoru, stara się godzić oba psy, gdy dochodzi pomiędzy nimi do kłótni i bójek.
Nieoczekiwanie trójka przyjaciół trafia na trening dla kosmonautów, gdzie przechodzą karkołomne ćwiczenia. Ich trenerem zostaje ostry i stanowczy owczarek niemiecki, Kazbek. Podczas treningów Kazbek zakochuje się w Białej, której wydaje się, że właśnie mu podpadła.
Wreszcie udaje im się sięgnąć gwiazd i ruszają na podbój kosmosu. Podczas lotu orbitalnego spotyka ich wiele przygód i kłopotów, z którymi muszą sobie poradzić.
Gdy Biała i Strzała zaczynają sobie wzajemnie pomagać, okazuje się, że są w stanie znieść wszystkie trudy i przetrwać w każdej sytuacji.
Wersja polska.
Opracowanie wersji polskiej: Start International Polska
Reżyseria: Marek Robaczewski
Dialogi polskie: Bartosz Wierzbięta
Dźwięk i montaż: Janusz Tokarzewski
Kierownictwo produkcji: Dorota Nyczek
W wersji polskiej udział wzięli:
W pozostałych rolach:

</doc>
<doc id="2094279" url="https://pl.wikipedia.org/wiki?curid=2094279" title="Heretycy Diuny">
Heretycy Diuny

Heretycy Diuny – piąta część "Kronik Diuny" Franka Herberta, wydana w 1984 roku.
Fabuła.
Akcja rozgrywa się 1500 lat po śmierci imperatora Leto II. Władca ten nie cieszy się teraz dobrą sławą, zwany jest Tyranem. Nie ma Imperium, władzę nad ludzkością przejęły w praktyce Bene Gesserit, duże wpływy mają też Tleilaxanie. Wiele grup ludzkich skolonizowało nieznane dotychczas systemy planetarne, tworząc tzw. Rozproszenie. Grupą która powraca z Rozproszenia są Dostojne Matrony. Istnieją przesłanki, że uciekają one przed dysponującą ogromnymi możliwościami obcą inteligencją.
Dostojne Matrony próbują przejąć władzę nad Starym Imperium za pomocą swoich zdolności uwodzenia i zniewalania mężczyzn. Budzi to sprzeciw Bene Gesserit, które namawiają przywódcę Tleilaxan, Waffa Entio, do wyjawienia tego co jego naród wie o najeźdźcach. Przez przypadek jedna z sióstr odkrywa że Tleilaxanie, ukrywający swą religię, są w rzeczywistości sufitami i czczą Leto II jako proroka, a czerwie jako jego wcielenie. Wykorzystują one Szienę - nastoletnią mieszkankę Rakis posiadającą kontrolę nad czerwiami, wychowaną przez Bene Gesserit, do podporządkowania sobie Waffa.
Pod koniec powieści Dostojne Matrony niszczą planetę Rakis. Z jej mieszkańców udaje się ocaleć tylko Szienie. Przeżywa też tylko jeden czerw, zabrany przez Bene Gesserit na statek kosmiczny

</doc>
<doc id="2094283" url="https://pl.wikipedia.org/wiki?curid=2094283" title="Kim Christiansen">
Kim Christiansen

Kim André Christiansen (ur. 8 maja 1976 w Drammen) – norweski snowboardzista, dwukrotny medalista mistrzostw świata.
Kariera.
W zawodach Pucharu Świata zadebiutował 15 listopada 1997 roku w Tignes, zajmując siódme miejsce w halfpipe’ie. Tym samym już w swoim debiucie wywalczył pierwsze pucharowe punkty. Na podium zawodów tego cyklu po raz pierwszy stanął 16 stycznia 1998 roku w Innichen, kończąc rywalizację w tej konkurencji na pierwszej pozycji. W zawodach tych wyprzedził swego rodaka, Klasa Vangena i Aleksiego Litovaarę z Finlandii. W kolejnych startach jeszcze dwukrotnie plasował się w najlepszej trójce zawodów PŚ: dzień później w tej samej miejscowości był drugi, a 29 października 2004 roku w Saas-Fee zajął trzecie miejsce. Najlepsze wyniki osiągnął w sezonie 1997/1998, kiedy to zajął 30. miejsce w klasyfikacji generalnej, a w klasyfikacji halfpipe’a był trzeci.
Największy sukces w karierze osiągnął w 2001 roku, kiedy na mistrzostwach świata w Madonna di Campiglio wywalczył złoty medal w halfpipe’ie. Wyprzedził tam bezpośrednio kolejnego Norwega, Daniela Francka i Fina Markusa Hurme. Zdobył też brązowy medal w tej konkurencji podczas mistrzostw świata w Whistler w 2005 roku. Lepsi okazali się tam Fin Antti Autti oraz Kanadyjczyk Justin Lamoureux. W 1998 roku wystartował na igrzyskach olimpijskich w Nagano, gdzie zajął 20. miejsce. Na rozgrywanych cztery lata później igrzyskach w Salt Lake City był czternasty. Brał też udział w igrzyskach olimpijskich w Turynie w 2006 roku, gdzie rywalizację ukończył na 41. pozycji.
W 2006 r. zakończył karierę.

</doc>
<doc id="2094286" url="https://pl.wikipedia.org/wiki?curid=2094286" title="Sieciechów (stacja towarowa)">
Sieciechów (stacja towarowa)

Sieciechów – towarowa stacja kolejowa we wsi Garbatka-Letnisko, w województwie mazowieckim, w Polsce.

</doc>
<doc id="2094290" url="https://pl.wikipedia.org/wiki?curid=2094290" title="Franz von Defregger">
Franz von Defregger

Franz von Defregger (30 kwietnia 1835 w Stronach w Tyrolu, zm. 2 stycznia 1921 w Monachium) – austriacki malarz akademicki.
Urodził się w rodzinie bogatego chłopa, po śmierci ojca sprzedał gospodarstwo i rozpoczął studia artystyczne. Uczył się w Innsbrucku, Monachium i Paryżu, jego nauczycielami byli m.in. Cornelius Hermann Anschütz, Herman Dyck i Carl Theodor von Piloty. Debiutował po 1865 i szybko zdobył popularność, w latach 1878-1910 był profesorem Akademii Sztuk Pięknych w Monachium. W 1883 roku otrzymał tytuł szlachecki, zmarł w Monachium w 1921.
Franz von Defregger uprawiał malarstwo rodzajowe i historyczne. Najczęściej przedstawiał sceny z życia tyrolskiej wsi, odznaczające się pieczołowitością w oddaniu szczegółów. Często poruszał temat tyrolskich walk o niepodległość, rzadziej malował portrety i pejzaże.
Został pochowany na Cmentarzu Północnym w Monachium.

</doc>
<doc id="2094293" url="https://pl.wikipedia.org/wiki?curid=2094293" title="Sofía Vergara">
Sofía Vergara

Sofía Vergara (ur. 10 lipca 1972 w Barranquilli) – kolumbijsko-amerykańska aktorka, komiczka, modelka, prezenterka telewizyjna i producentka.
Znana z roli Glorii Delgado-Pritchett w popularnym serialu stacji ABC "Współczesna rodzina".
Życiorys.
Wczesne lata.
Urodziła się w Kolumbii. Jej ojciec, Julio Enrique Vergara Robayo, pracuje w przemyśle mięsnym, a matka, Margarita Vergara Dávila de Vergara, zajmuje się domem. Przez bliskich nazywana "Toti".
Po rozpadzie małżeństwa w 1993 roku, przez 3 lata studiowała stomatologię na uniwersytecie w Kolumbii. W 1998 roku, starszy brat Vergary, Rafael, został zamordowany na ulicy w Bogocie. Sofía porzuciła naukę, kiedy nadarzyła się okazja do rozpoczęcia kariery w show biznesie. Przeniosła się do Miami na Florydzie, gdzie wyjechała razem z synem, matką i siostrą.
Kariera.
Otrzymywała oferty pracy w telewizji oraz w modelingu. Wystąpiła w reklamie Pepsi. Od 1995 do 1998 była współprowadzącą programu "Fuera de serie". Pozowała również w bikini do kalendarzy na lata 1998, 2000 i 2002.
Aktorka jest naturalną blondynką, ale w filmach i serialach farbuje włosy na ciemny kolor, aby bardziej przypominać Latynoskę. Vergara rozpoczęła współpracę ze stacją ABC. Od 2009 roku wciela się w rolę Glorii Delgado-Pritchett w sitcomie "Współczesna rodzina". Dzięki tej roli zyskała ogromną popularność, a także przyniosło jej to cztery nominacje do nagród Emmy w latach 2010–2013.
W 2008 roku aktorka znalazła się na 62. miejscu listy "Hot 100" magazynu „Maxim”. Jest powszechnie uważana za najbardziej wpływową Latynoskę w Hollywood.
W kwietniu 2011 Vergara wystąpiła w reklamie Pepsi u boku Davida Beckhama. W tym samym miesiącu, jej młodszy brat Julio został aresztowany z powodu narkotyków, a 9 maja został deportowany ze Stanów Zjednoczonych.
Życie prywatne.
W 1991 roku, w wieku 18 lat, zawarła małżeństwo z Joem Gonzalezem. We wrześniu 1992 urodziła syna, Manolo Gonzaleza-Ripolla. Para rozwiodła się w 1993. 10 lipca 2012 roku ogłoszono zaręczyny aktorki z amerykańskim biznesmenem Nickiem Loebem. 23 maja 2014, Sofia ogłosiła, że zaręczyny zostały odwołane. Aktorka zaczęła spotykać się z Joem Manganiello, z którym wzięła ślub 22 listopada 2015 w Palm Beach.
W 2000 roku, u aktorki zdiagnozowano nowotwór tarczycy. Została wyleczona, ale wciąż przyjmowała leki.

</doc>
<doc id="2094294" url="https://pl.wikipedia.org/wiki?curid=2094294" title="DJ Gollum">
DJ Gollum

DJ Gollum – niemiecki DJ/Producent muzyki klubowej. Tworzy muzykę z gatunku Hands Up. Aktualnie wydaje w wytwórni Global Airbeatz, której jest właścicielem, zatrudnia wielu producentów muzyki np. Money-G, T.M.O, Empyre One, Akustikrausch i wielu innych. Obecnie zajmuje się również produkcją electro pod pseudonimem L.A.R.5 
lecz wydawał także w znanej wytwórni All Around The World (AATW). Pierwszy singiel wspólnie z Gary D nosił tytuł Black Arrows / Wahnsinn. Wydany został przez niemiecką wytwórnię EDM w 1995 roku.

</doc>
<doc id="2094297" url="https://pl.wikipedia.org/wiki?curid=2094297" title="Trał elektromagnetyczny">
Trał elektromagnetyczny

Trał elektromagnetyczny – trał niekontaktowy, przeznaczony do niszczenia min morskich wyposażonych w zapalnik elektromagnetyczny (reagujący na pole magnetyczne jednostki pływającej). 
Trał elektromagnetyczny składa się z trzech głównych części: 

</doc>
<doc id="2094298" url="https://pl.wikipedia.org/wiki?curid=2094298" title="Optio">
Optio

Optio − niższy oficer rzymskiej armii pomagający centurionowi w dowodzeniu centurią. "Optio" był wybierany przez dowódcę centurii i pełnił funkcję oficera odpowiedzialnego za organizację i utrzymanie porządku w oddziale. Stopień ten może być w przybliżeniu porównany do porucznika. "Optio" był najprawdopodobniejszym kandydatem na następcę centuriona w razie jego rezygnacji lub śmierci. Żołd "optiona" był dwukrotnie wyższy niż zwykłego legionisty.

</doc>
<doc id="2094299" url="https://pl.wikipedia.org/wiki?curid=2094299" title="Josyp Łewyćkyj">
Josyp Łewyćkyj

Josyp Łewyćkyj (pol. Józef Lewicki) (ur. 24 maja 1801 w Barańczycach, zm. 5 czerwca 1860 w Nahujewyczach) – ksiądz greckokatolicki, ukraiński językoznawca, teolog, poeta, etnograf, działacz kulturalny.
Życiorys.
Ukończył filozofię i teologię na Uniwersytecie Wiedeńskim, wyświęcony w 1825. W latach 1847–1853 był wykładowcą teologii w Greckokatolickim Seminarium Duchownym w Przemyślu. W latach 1850–1855 nauczał także języka rusińskiego w gimnazjum przemyskim. Był proboszczem w Szkle, Truszowicach i Nahujewyczach. Członek założyciel (3 lipca 1845) Galicyjskiego Towarzystwa Gospodarskiego. W 1848 r. brał aktywny udział w Soborze Uczonych Ruskich. 
Był autorem jednej z pierwszych gramatyk języka ukraińskiego ("Grammatik der ruthenischen oder kleinrussischen Sprache", 1834, w języku niemieckim), a także elementarza. Przełożył na język ruski m.in. ballady Schillera Jako pierwszy (w artykule "Відповідь на погляд про запровадження польської азбуки в руську писемніст", 1834, w języku polskim) sprzeciwiał się propozycji Josypa Łozynskiego wprowadzenia do języka ukraińskiego alfabetu łacińskiego.
Mimo że podkreślał odrębność narodową Ukraińców m.in. od Polaków i Rosjan, twierdził, że Białorusini takiej odrębności nie posiadają – Białorusinów Łewyćkyj zaliczał do narodu ukraińskiego. Pisał w jazycziu.
Jego siostrzeńcami byli Emil i Józef Czerlunczakiewiczowie.

</doc>
<doc id="2094300" url="https://pl.wikipedia.org/wiki?curid=2094300" title="Trębki (stacja kolejowa)">
Trębki (stacja kolejowa)

Trębki - zlikwidowana wąskotorowa towarowa stacja kolejowa we wsi Trębki, w województwie mazowieckim, w Polsce.

</doc>
<doc id="2094302" url="https://pl.wikipedia.org/wiki?curid=2094302" title="Puchar Polski w koszykówce mężczyzn 2010/2011">
Puchar Polski w koszykówce mężczyzn 2010/2011

Puchar Polski w koszykówce mężczyzn 2010/2011 został rozegrany w formule znanej z poprzedniego sezonu, wzięły w nim udział drużyny z TBL, I ligi oraz II ligi. Obrońcą tytułu był AZS Koszalin.
System rozgrywek.
Pierwsza faza zostanie przeprowadzona przy uwzględnieniu podziału terytorialnego, dla zmniejszenia kosztów drużyn. W tej fazie udział wezmą drużyny I oraz II ligi. Dziewięć zespołów Tauron Basket Ligi weźmie udział w rozgrywkach PP od drugiej rundy.
Po rozegraniu III rundy 10 zespołów awansuje do fazy grupowej. W tej części drużyny podzielone zostaną na dwie grupy. Każda z nich rozegra cztery mecze (dwa u siebie, dwa na wyjeździe), według systemu, który do poprzedniego sezonu obowiązywał w piłkarskim Pucharze UEFA.
Po dwie najlepsze drużyny z obu grup awansują do ćwierćfinału, w którym do gry dołączą uczestnicy EuroCup (Anwil Włocławek) i EuroChallenge (Trefl Sopot). Do tego etapu wszystkie mecze Pucharu Polski będą rozgrywane w środy. Dopiero turniej Final Four zaplanowano na weekend 12-13 lutego. Wezmą w nim udział trzy zespoły zwycięskie w ćwierćfinale oraz Asseco Prokom Gdynia.
Tak jak w poprzednim sezonie w każdej rundzie (poza fazą grupową) rozgrywany będzie tylko jeden mecz, którego gospodarzem będzie zespół z niższej klasy rozgrywkowej. Jeśli grają dwa zespoły z tej samej ligi, gospodarza wyłania losowanie.
System rozgrywek Pucharu Polski ulegnie modyfikacji, jeśli zespół Trefl Sopot nie wywalczy awansu do grupowej fazy rozgrywek EuroChallenge (walczy o nią w dwumeczu z belgijską Dexią Mons Hainaut). W przypadku porażki Trefl dołączy do Pucharu Polski po II rundzie, rozgrywając spotkanie rundy IIA ze zwycięzcą jednej z par II rundy. Wygrany z tej pary dołączy do III rundy.
Udział w rozgrywkach jest obowiązkowy, za nie przystąpienie do rywalizacji grozi kara pieniężna:
- dla drużyny II ligi - 5.000 zł
- dla drużyny I ligi - 15.000 zł
- dla drużyny Ekstraklasy - 25.000 zł
I runda.
3 listopada 2010 16:00
3 listopada 2010 16:30
3 listopada 2010 16:45
3 listopada 2010 17:00
3 listopada 2010 17:30
3 listopada 2010 18:00
3 listopada 2010 18:30
3 listopada 2010 18:45
3 listopada 2010 19:00
3 listopada 2010 19:30
3 listopada 2010 19:45
3 listopada 2010 20:00
10 listopada 2010 19:00
II runda.
17 listopada 2010 14:00
17 listopada 2010 15:30
17 listopada 2010 16:00
17 listopada 2010 17:00
17 listopada 2010 17:30
17 listopada 2010 18:00
17 listopada 2010 18:30
17 listopada 2010 18:45
17 listopada 2010 19:00
17 listopada 2010 19:30
17 listopada 2010 19:45
23 listopada 2010 17:00
24 listopada 2010 19:00
IIA runda.
24 listopada 2010 19:30
III runda.
30 listopada 2010 18:00
30 listopada 2010 18:30
1 grudnia 2010 16:00
1 grudnia 2010 17:00
1 grudnia 2010 18:00
1 grudnia 2010 18:30
6 grudnia 2010 19:00
Faza grupowa.
Grupa A.
I kolejka.
7 grudnia 2010 19:00
8 grudnia 2010 18:00
II kolejka.
22 grudnia 2010 17:00
22 grudnia 2010 18:00
III kolejka.
5 stycznia 2010 18:30
5 stycznia 2010 19:00
IV kolejka.
10 stycznia 2010 20:00
12 stycznia 2010 18:00
V kolejka.
26 stycznia 2010 18:00
26 stycznia 2010 18:30
Grupa B.
I kolejka.
7 grudnia 2010 18:00
14 grudnia 2010 18:00
II kolejka.
18 grudnia 2010 18:00
22 grudnia 2010 18:00
III kolejka.
5 stycznia 2010 18:00
17 stycznia 2010 19:00
IV kolejka.
12 stycznia 2010 18:00
12 stycznia 2010 18:00
V kolejka.
26 stycznia 2010 18:00
26 stycznia 2010 20:30
Z każdej grupy do ćwierćfinałów awansują dwa najlepsze zespoły, a dodatkowo awans uzyska zespół z trzeciego miejsca z lepszym bilansem zwycięstw i małych punktów.
Ćwierćfinał.
9 lutego 2011 18:00
9 lutego 2011 19:00
9 lutego 2011 19:00
Final Four.
Półfinał.
11 lutego 2011 17:00
11 lutego 2011 19:30
Finał.
12 lutego 2011 18:00
ZWYCIĘZCA Pucharu Polski 2011
Polpharma Starogard Gdański Pierwszy tytuł

</doc>
<doc id="2094303" url="https://pl.wikipedia.org/wiki?curid=2094303" title="Death Then Nothing">
Death Then Nothing

Death Then Nothing - drugi album studyjny polskiej grupy muzycznej Armagedon. Wydawnictwo ukazało się 16 lutego 2009 roku nakładem wytwórni muzycznej Mystic Production. W ramach promocji zespół odbył trasę koncertową Creative Act Of Music, podczas której wystąpił w dwunastu miastach w Polsce. 
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="2094309" url="https://pl.wikipedia.org/wiki?curid=2094309" title="Albert z Prezzate">
Albert z Prezzate

Albert z Prezzate, Alberto da Prezzate, Alberto Prezzati, albo Alberto da Pontida (ur. w 1025 w Prezzate, zm. 2 września 1095 w Pontida) – włoski benedyktyn, czczony jako święty kościoła katolickiego. Zapisał się w dziejach Kościoła jako jeden z najbardziej gorliwych obrońców i propagatorów reformy kluniackiej w Lombardii, zachowując jednocześnie bliskość polityczną względem cesarza. Opowiedział się nawet przeciwko papieżowi Grzegorzowi VII, stając po stronie cesarza Henryka IV.
Życiorys.
Przypuszcza się, że urodził się w Prezzate, małej miejscowości w prowincji Bergamo, we Włoszech, w 1025 w rodzinie szlacheckiej o korzeniach longobardzkich. Jego ojciec, Aripando da Prezzate, należał do rodu hrabiowskiego, który posiadał rozległe włości w okolicy oraz duże znaczenie polityczne. Członkowie rodu wywodzącego się z arystokracji wojskowej Bergamo mogli czynnie uczestniczyć w radach cesarskich i należeć do jego dworu. Albert wzrastał w tym środowisku, co pozwoliło mu otrzymać odpowiednie wykształcenie, aby móc podjąć drogę kariery wojskowej. Wstąpił więc do formacji militarnej organizowanej przez rodzinę, ale po odniesieniu ciężkiej rany zdecydował się porzucić drogę żołnierską i poświęcić się sprawom duchowym.
Odczuł w sobie powołanie zakonne, ale aby być tego pewnym, podjął pielgrzymkę do Santiago de Compostela, gdyż sytuacja nie pozwoliła mu udać się do Ziemi Świętej. Pielgrzymkę tę odbył między 1071 a 1075. Wtedy właśnie odwiedził liczne klasztory kluniackie, gdzie zachwycił się stylem życia zakonników. Powróciwszy do ojczyzny, pewny swego powołania zakonnego, przekazał na rzecz opactwa w Cluny część swych posiadłości w pobliżu Pontida, gdzie założył w 1079 klasztor św. Jakuba i przyjął regułę Hugona z Cluny.
Konwent został zbudowany na bazie istniejącego wcześniej kościoła świętych Jakuba, Bassano i Mikołaja i prowadzony był przez samego fundatora, którego wspomagali Enrico da Cremona i mnich imieniem Vito. 13 stycznia 1080 Albert ufundował drugi konwent, tym razem w miejscowości Fontanella, znanego jako Przeorat św. Idziego, na zboczu Monte Canto.
Pod koniec 1082 Albert postanowił udać się osobiście do Cluny w celu złożenia ślubów zakonnych i odbyć roczny nowicjat. Pozostał tam jednak 7 lat, pozostając pod kierownictwem duchowym Hugona z Cluny. W tym czasie klasztor w Pontida powierzony został opatowi Guido, późniejszemu świętemu.
Po powrocie do ojczyzny Albert znów stanął na czele klasztoru i pracował nad rozwojem założonych opactw, powiększając je i sprawiając, że stały się ważne z ekonomicznego i politycznego punktu widzenia. Udało mu się także zmobilizować do tego zadania wielu znacznych obywateli Bergamo. Jeszcze jednym jego dziełem było powołanie do życia klasztoru benedyktynek niedaleko Cantù.
W 1095 miało miejsce jego spotkanie z papieżem Urbanem II. Kilka miesięcy później, 2 września, zmarł w swoim opactwie. Jego zwłoki były tam przechowywane do 1373, kiedy to z powodu pożaru, przeniesiono je do Bazyliki Santa Maria Maggiore w Bergamo. Do opactwa powróciły w 1911, po odbudowie zespołu klasztornego

</doc>
<doc id="2094314" url="https://pl.wikipedia.org/wiki?curid=2094314" title="Bruno Cirillo">
Bruno Cirillo

Bruno Cirillo (ur. 21 marca 1977 w Castellammare di Stabia) – włoski piłkarz, występujący pozycji środkowego obrońcy.
Kariera klubowa.
Karierę piłkarską Bruno Cirillo rozpoczął w trzecioligowej Regginie w 1994 roku. Z Regginą awansował do Serie B. Nie mogąc wywalczyć sobie miejsca w składzie Cirillo został wypożyczony do piątoligowego AS Tricase. W Tricase występował przez dwa lata i awansował w tym czasie do Serie C2. Dobra gra zaowocował powrotem do Regginy. Z Regginą po raz pierwszy w jej historii awansował do Serie A w 1999 roku.
Dobra gra zaowocowała transferem do Interu Mediolan. W Interze zadebiutował 28 września 2000 w wygranym 4–1 meczu z Ruchem Chorzów w I rundzie Pucharu UEFA. Ostatni raz w barwach "czarno-niebieskich" wystąpił 17 czerwca 2001 w wygranym 2–1 meczu ligowym z Bologną. W Interze rozegrał 26 spotkań (17 w lidze, 7 w Pucharze UEFA i 2 w Pucharze Włoch).
W 2001 przeszedł do pierwszoligowego US Lecce. Na początku 2002 został na pół roku wypożyczony do Regginy. Latem 2002 roku powrócił do Lecce, które w międzyczasie spadło z Serie A. W latach 2003–2005 był wypożyczony do Sieny. W 2002 roku przeszedł do greckiego AEK Ateny. W AEK Cirillo grał przez dwa sezony i rozegrał 50 meczów, w których strzelił 2 bramki. W 2007 roku przeszedł do hiszpańskiego Levante UD.
W klubie z Walencji występował tylko przez kilka miesięcy i na początku 2008 roku został wypożyczony do Regginy. Przed następnym sezonem został wykupiony z Levante przez Regginę. W Regginie grał do 2009 roku. Odszedł po jej spadku do Serie B. Wrócił do Grecji i został zawodnikiem PAOK-u Saloniki. Następnie grał w Alki Larnaka i FC Metz. W 2013 przeszedł do AEK Ateny. Grał też w FC Pune City i Regginie.
Kariera reprezentacyjna.
Bruno Cirillo ma za sobą występy w reprezentacji Włoch U-21. W 2000 roku zdobył mistrzostwo Europy. W tym samym roku wystąpił na Igrzyskach Olimpijskich. Na turnieju w Sydney wystąpił we wszystkich czterech meczach z Australią, Hondurasem, Nigerią i Hiszpanią.

</doc>
<doc id="2094315" url="https://pl.wikipedia.org/wiki?curid=2094315" title="Mistrzostwa Europy w Curlingu 2010/Grupa C">
Mistrzostwa Europy w Curlingu 2010/Grupa C

Kobiety.
Wyniki.
Round-Robin.
Sesja 1..
24 września 2010, 21:00
Sesja 2..
25 września 2010, 12:00
Sesja 3..
25 września 2010, 19:00
Sesja 4..
26 września 2010, 10:00
Sesja 5..
26 września 2010, 15:00
Mężczyźni.
Wyniki.
Round-Robin.
Sesja 1..
24 września 2010, 21:00
Sesja 2..
25 września 2010, 12:00
Sesja 3..
25 września 2010, 19:00
Sesja 4..
26 września 2010, 10:00
Sesja 5..
26 września 2010, 15:00
Sesja 6..
27 września 2010, 12:00
Sesja 7..
27 września 2010, 18:00

</doc>
<doc id="2094318" url="https://pl.wikipedia.org/wiki?curid=2094318" title="Daniel Franck">
Daniel Franck

Daniel Franck (ur. 9 grudnia 1974 w Lørenskog) – norweski snowboardzista, srebrny medalista igrzysk olimpijskich i mistrzostw świata.
Kariera.
W zawodach Pucharu Świata zadebiutował 8 lutego 1997 roku w Mount Bachelor, zajmując pierwsze miejsce w halfpipe'ie. Tym samym już w swoim debiucie nie tylko wywalczył pierwsze pucharowe punkty, ale od razu zwyciężył. W zawodach tych wyprzedził Kanadyjczyka Trevora Andrew i Fredrika Sternera ze Szwecji. W kolejnych startach jeszcze trzykrotnie plasował się w najlepszej trójce zawodów PŚ: 15 listopada 1997 roku w Tignes wygrał, a 18 stycznia 2001 roku w Kronplatz i 14 września 2005 roku w Valle Nevado był drugi. Najlepsze wyniki osiągnął w sezonie 1996/1997, kiedy to zajął 52. miejsce w klasyfikacji generalnej.
Pierwszy medal wywalczył na igrzyskach olimpijskich w Nagano w 1998 roku, zajmując drugie miejsce w halfpipe’ie. W zawodach tych rozdzielił Giana Simmena ze Szwajcarii i Rossa Powersa z USA. Na rozgrywanych cztery lata później igrzyskach w Salt Lake City był dziesiąty. W międzyczasie wywalczył srebrny medal na mistrzostwach świata w Madonna di Campiglio w 2001 roku. Tym razem uplasował się między swym rodakiem, Kimem Christiansenem i Markusem Hurme z Finlandii.
W 2006 r. zakończył karierę.

</doc>
<doc id="2094323" url="https://pl.wikipedia.org/wiki?curid=2094323" title="Zwierzyniec koło Sochaczewa">
Zwierzyniec koło Sochaczewa

Zwierzyniec koło Sochaczewa – wąskotorowy przystanek osobowy w Sochaczewie, w dzielnicy Zwierzyniec; w województwie mazowieckim, w Polsce.

</doc>
<doc id="2094330" url="https://pl.wikipedia.org/wiki?curid=2094330" title="Alfred von Domaszewski">
Alfred von Domaszewski

Alfred von Domaszewski (ur. 30 października 1856 – zm. 25 marca 1927) − austriacki historyk.
Był synem Victora von Domaszewskiego i Pauline Preyss. Studiował w Wiedniu, po czym pracował tam jako nauczyciel w wiedeńskim Akademisches Gymnasium. Na zlecenie Berlińskiej Akademii Nauk i przy wsparciu finansowym Ministerstwa Edukacji Austrii, pracował od 1882 roku z Carlem Humannem w Smyrnie. Od 1884 roku był asystentem w Muzeum Historii Sztuki w Wiedniu, a od 1887 profesorem historii starożytnej na Uniwersytecie w Heidelbergu. Razem z Rudolfem Brünnowem opracował pierwszą mapę starożytnej Petry w obecnej Jordanii.
Jednym z jego bardziej znanych studentów jest historyk Ernst Kantorowicz (1895-1963).

</doc>
<doc id="2094332" url="https://pl.wikipedia.org/wiki?curid=2094332" title="Dmytro Hunczenko">
Dmytro Hunczenko

Dmytro Witalijowycz Hunczenko, ukr. Дмитро Віталійович Гунченко (ur. 24 września 1987) – ukraiński piłkarz, grający na pozycji napastnika lub pomocnika.
Kariera piłkarska.
Kariera klubowa.
Wychowanek Dnipra Dniepropetrowsk, barwy których bronił w juniorskich mistrzostwach Ukrainy (DJuFL). Karierę piłkarską rozpoczął w składzie klubu Krywbas-2 Krzywy Róg. Na początku 2006 przeszedł do Illicziwca Mariupol, gdzie grał przeważnie w drugiej drużynie. Latem 2009 został wypożyczony na pół roku do Prykarpattia Iwano-Frankowsk, po czym podczas przerwy zimowej w 2010 powrócił do Illicziwca. Latem 2011 przeniósł się do Zirki Kirowohrad.
Kariera reprezentacyjna.
Występował w studenckiej reprezentacji Ukrainy.

</doc>
<doc id="2094333" url="https://pl.wikipedia.org/wiki?curid=2094333" title="Krętarz (anatomia kręgowców)">
Krętarz (anatomia kręgowców)

Krętarz (łac. "trochanter") – termin z anatomii zwierząt stosowany w następujących znaczeniach:

</doc>
<doc id="2094335" url="https://pl.wikipedia.org/wiki?curid=2094335" title="Kaori Matsumoto">
Kaori Matsumoto

 – japońska judoczka, mistrzyni olimpijska i mistrzyni świata.
Największymi sukcesami zawodniczki są złoty medal igrzysk olimpijskich w Londynie oraz dwa złote medale mistrzostw świata w kategorii do 57 kg (2010, 2015).
W 2010 roku zdobyła złoty medal igrzysk azjatyckich w Kantonie (w kategorii do 57 kilogramów).

</doc>
<doc id="2094336" url="https://pl.wikipedia.org/wiki?curid=2094336" title="Powaby">
Powaby

Powaby – polski herb szlachecki, zaginiony w XVI wieku.
Opis herbu.
W polu podkowa z różą pośrodku i drugą nad barkiem. Barwy nieznane.
Najwcześniejsze wzmianki.
Herb znany w średniowieczu, zaginął w XVI wieku.
Herbowni.
Nieznani.

</doc>
<doc id="2094341" url="https://pl.wikipedia.org/wiki?curid=2094341" title="Human (album Roda Stewarta)">
Human (album Roda Stewarta)

Human – dziewiętnasty studyjny album angielskiego piosenkarza rockowego Roda Stewarta. Wydany w 2001 roku przez Atlantic Records.

</doc>
<doc id="2094342" url="https://pl.wikipedia.org/wiki?curid=2094342" title="Dark Lotus">
Dark Lotus

Dark Lotus – amerykańska supergrupa hip-hopowa powstała w 1998 w Detroit, Michigan.
Historia.
Historia grupy sięga roku 1998, gdy niedługo po dołączeniu Twiztid do Psychopathic Records, zaczęły się wzmianki o projekcie mającym nosić nazwę Dark Lotus.
Wkrótce potem ogłoszono, że „będzie to najmroczniejszy materiał jaki Psychopathic Records do tej pory wydało” oraz że w skład grupy wchodzić będą Violent J i Shaggy 2 Dope z Insane Clown Posse, a także Jamie Madrox i Monoxide z Twiztid.
Z powodu przekładania terminu rozpoczęcia się prac nad nagrywaniem debiutanckiej płyty "Tales From The Lotus Pod" postanowiono, że pierwszy utwór Dark Lotusa pt. "Echoside" znajdzie się na płycie Insane Clown Posse, "The Amazing Jeckel Brothers".
Singiel ten później został wydany w wersji fizycznej w limitowanym nakładzie 1000 sztuk i był sprzedawany tylko jednego dnia, w jednym miejscu w sklepie muzycznym Rock Of Ages w stanie Michigan.
W międzyczasie głoszono, że w skład Lotusa wchodzić będzie w sumie sześć osób, natomiast piątym członkiem okazał się Blaze Ya Dead Homie. Jednakże z powodu nieprzewidzianych okoliczności Blaze opuścił Psychopathic Records.
Jego miejsce miał zastąpić legendarny raper z Detroit, Esham, ale przestał być członkiem grupy, a w tym samym czasie Blaze wrócił do wytwórni i ostatecznie został piątym członkiem grupy.
W 2000 utwór "I Don't Care" znalazł się na płycie dołączonej do komiksu nr 2 z serii "The Pendulum",
31 października 2000 roku została wydana płyta Twiztid "Freek Show". Na płycie pojawił się track zatytułowany "Maniac Killa" z gościnnym udziałem gwiazdy wrestlingu, Vampiro, co z kolei przyniosło spekulacje że to on będzie szóstym członkiem Lotusa.
Zamieszanie wokół nowego członka zrobiło się jeszcze większe po premierze płyty Twiztid, "Cryptic Collection 2", na której udzielił się Anybody Killa w kawałku sygnowanym jako Dark Lotus. Ostatnim członkiem Lotusa okazał się jednak młody raper Marz, którego postanowiono dołączyć do grupy po tym jak zaimponował ICP swoim występem podczas "Bizzar/Bizaar Tour" w pierwszym kwartale 2001 roku.
Psychopathic ogłosiło więc pełny skład grupy oraz informację, że jej członkowie przygotowują się za nagrywanie płyty "Tales from The Lotus Pod". Za produkcję odpowiadać mieli Mike P, Twiztid oraz Mike E. Clark (porzucił projekt po wyprodukowaniu 4 tracków, zastąpił go Fritz The Cat, który dokończył album).
17 lipca 2001 roku podczas drugiej edycji "Gathering Of The Juggalos" wydany został debiutancki album grupy, który został bardzo dobrze przyjęty przez Juggalos.
Po wydaniu płyty ogłoszono, że Marz i Psychopathic Records zakończyli współpracę,
a co za tym idzie, Marz nie jest już członkiem Lotusa.
ICP zaprzeczali jakoby mieli beef z Marzem, twierdząc że praca z nim po prostu przestała się układać, Marz uważał jednak inaczej i w odwecie nagrał diss zatytułowany "The Real Dark Lotus", na który ICP nie odpowiedzieli.
W październiku 2001 w pięcioosobowym składzie Dark Lotus występował podczas trasy "Hatchet Rizing Tour", gdzie podano oficjalną informację, że Anybody Killa został nowym szóstym członkiem oraz że płyta "Tales From The Lotus Pod" będzie wydana ponownie, z tą różnicą, że wersy Marza zostaną skasowane i zastąpione nowymi, dogranymi przez ABK-a.
Przy okazji wznowienia płyty, Violent J skierował do Marza słowa w utworze "Bitch I'm Sexy", zmieniając swój tekst z "Hey yo Marz, man how the fuck do you play these wanna-be Juggalettes?" na "Hey yo Marz, you never was Lotus and you know this BITCH!"
Podczas "Gathering Of The Juggalos" w 2003 roku, Dark Lotus wystąpił ponownie, informując jednocześnie że nagrywają nowy album i zostanie on wydany w 2004 roku, jeszcze przed ukazaniem się ostatniej z serii "6 Kart Jokera" ICP, drugiej części "The Wraith", "Hell's Pit".
Przy okazji, na kompilacyjnym albumie "Psychopathics From Outer Space Part 2" został umieszczony track Lotusa pt. "Graverobbers", a wkrótce potem internet obiegły plotki o rezygnacji Twiztid z grupy oraz o planach odejścia z Psychopathic Records. Wszystko te informacje zdementowano, a premierę nowej płyty zapowiedziano na kwiecień 2004 roku.
6 kwietnia 2004 została wydana płyta "Black Rain". Był to pierwszy 'nowy' Lotus z ABK-em w składzie. Po raz pierwszy też produkcją zajęło się kilku producentów (min. Fritz The Cat, Mike P., The R.O.C., Esham, Lavel), miało to na celu nadanie unikatowego charakteru każdemu utworowi.
Dwa miesiące później utwór pod tytułem "Shock &amp; Awe" znalazł się na płycie Twiztid "Cryptic Collection 3".
W lutym 2006 Anybody Killa niespodziewanie odszedł z Psychopathic Records, stawiając tym samym nowe nagrania Lotusa pod znakiem zapytania.
W 2007 ogłoszono, że następny rok będzie "Rokiem Lotusa" i grupa powróci z nowym materiałem. W międzyczasie 13 listopada 2007 ukazała się trzecia część "Psychopathics From Outer Space", na którym pojawił się utwór "Further Away".
15 kwietnia 2008 przyniósł album "The Opaque Brotherhood". Płyta dotarła min. na czwarte miejsce "Najbardziej Niezależnych Albumów" Billboardu.
Ta sama płyta (z dopiskiem "Rare Deluxe Edition") z dodatkowymi czterema trackami została wydana podczas trasy koncertowej "The Opaque Brotherhood Tour" w sierpniu 2008 i początkowo miała być dostępna tylko i wyłącznie podczas tej trasy, jednak prawdopodobnie ze względu na niską sprzedaż w późniejszym czasie trafiła również do HatchetGear.com.

</doc>
<doc id="2094343" url="https://pl.wikipedia.org/wiki?curid=2094343" title="Yuka Nishida">
Yuka Nishida

 – japońska judoczka, mistrzyni świata. 
Największym sukcesem zawodniczki jest złoty medal mistrzostw świata w 2010 roku w kategorii do 52 kg. Rok później, w Paryżu, była druga w tej samej kategorii, a w 2007 zdobyła brązowy medal podczas światowego championatu w Rio de Janeiro.

</doc>
<doc id="2094344" url="https://pl.wikipedia.org/wiki?curid=2094344" title="Haruna Asami">
Haruna Asami

 – japońska judoczka, dwukrotna mistrzyni świata. 
Największym sukcesem zawodniczki są dwa złote medale mistrzostw świata zdobyte w 2010 i 2011 roku w kategorii do 48 kg. 

</doc>
<doc id="2094345" url="https://pl.wikipedia.org/wiki?curid=2094345" title="Wadi Haddad">
Wadi Haddad

Wadi Haddad, ps. "Abu Hani" (ur. w 1927 roku, zm. 28 marca 1978 roku) – palestyński działacz nacjonalistyczny i terrorysta. 
Życiorys.
Urodził się w arabskiej rodzinie prawosławnej w Safedzie, rodzinną miejscowość opuścił po zajęciu jej przez Żydów. Ukończył studia medyczne w Bejrucie. Razem z Georgesem Habaszem prowadził klinikę dla Palestyńczyków w Ammanie oraz pracował dla UNRWA. W 1952 roku był jednym z założycieli Arabskiego Ruchu Narodowego. W 1957 roku został aresztowany w Jordanii za działalnością nacjonalistyczną. W więzieniu spędził trzy lata. W 1961 roku udał do Syrii. W 1967 roku współtworzył Ludowy Front Wyzwolenia Palestyny. 
Stał na czele sekcji LFWP-OS (Operacje Specjalne) odpowiedzialnej za zamachy terrorystyczny. Przez pewien czas współpracował z międzynarodowym terrorystą „Carlosem“. Zlecił „Carlosowi“ zamach na szczyt OPEC w Wiedniu w grudniu 1975 roku. Przypuszczalnie za to w 1976 roku został usunięty z kierownictwa LFWP. Według pojedynczych źródeł otruty przez Mossad, zmarł w 1978 roku w trakcie leczenia białaczki w Niemieckiej Republice Demokratycznej.

</doc>
<doc id="2094347" url="https://pl.wikipedia.org/wiki?curid=2094347" title="Kniewo (jezioro na Pojezierzu Szczecineckim)">
Kniewo (jezioro na Pojezierzu Szczecineckim)

 
Kniewo – jezioro w woj. zachodniopomorskim, w powiecie szczecineckim, w gminie Borne Sulinowo, leżące na terenie Pojezierza Szczecineckiego.
Dane morfometryczne.
Powierzchnia lustra wody wynosi 52,5 ha.
Lustro wody położone jest na wysokości 140,3 m n.p.m..
Hydronimia.
Według urzędowego spisu opracowanego przez Komisję Nazw Miejscowości i Obiektów Fizjograficznych (KNMiOF) nazwa tego jeziora to "Kniewo". W różnych publikacjach jezioro to występuje pod nazwą "Kaniewo".

</doc>
<doc id="2094349" url="https://pl.wikipedia.org/wiki?curid=2094349" title="Junpei Morishita">
Junpei Morishita

 – japoński judoka, mistrz świata. 
Kariera sportowa.
Największym sukcesem zawodnika jest złoty medal mistrzostw świata w 2010 roku w kategorii do 66 kg.

</doc>
<doc id="2094350" url="https://pl.wikipedia.org/wiki?curid=2094350" title="Microsoft Windows Server">
Microsoft Windows Server



</doc>
<doc id="2094351" url="https://pl.wikipedia.org/wiki?curid=2094351" title="Jezioro Kamienieckie (Pojezierze Gnieźnieńskie)">
Jezioro Kamienieckie (Pojezierze Gnieźnieńskie)

 
Jezioro Kamienieckie – jezioro w woj. wielkopolskim, w powiecie gnieźnieńskim, w gminie Trzemeszno, leżące na terenie Pojezierza Gnieźnieńskiego.
Dane morfometryczne.
Powierzchnia zwierciadła wody według różnych źródeł wynosi od 217,5 ha do 232,5 ha.
Zwierciadło wody położone jest na wysokości 84,5 m n.p.m. lub 85,6 m n.p.m. Średnia głębokość jeziora wynosi 8,8 m, natomiast głębokość maksymalna 18,5 m.
W oparciu o badania przeprowadzone w 1985 roku wody jeziora zaliczono do III klasy czystości.

</doc>
<doc id="2094355" url="https://pl.wikipedia.org/wiki?curid=2094355" title="Hiroyuki Akimoto">
Hiroyuki Akimoto

 – japoński judoka, mistrz świata.
Największym sukcesem zawodnika jest złoty medal mistrzostw świata w 2010 roku w kategorii do 73 kg. W 2010 roku zdobył złoty medal igrzysk azjatyckich w Kantonie (w tej samej kategorii).
W sierpniu 2013 roku ożenił się z Ai Ōtomo.

</doc>
<doc id="2094357" url="https://pl.wikipedia.org/wiki?curid=2094357" title="Józef Smakulski">
Józef Smakulski

Józef Smakulski (ur. 30 czerwca 1906 w Wanne-Eickel, zm. 13 czerwca 1976 we Wrocławiu) – polski lekkoatleta, który socjalizował się w rzucie oszczepem.
W latach 1926 – 1928 sześć razy bronił barw narodowych w meczach międzypaństwowych odnosząc w nich dwa zwycięstwa indywidualne. Zdobył dwa medale mistrzostw Polski seniorów – w 1927 roku wywalczył złoto w rzucie oszczepem oraz srebro w rzucie oszczepem oburącz. W kampanii wrześniowej służył w stopniu podporucznika w Armii Poznań. Rekord życiowy: 57,72 (12 czerwca 1927, Lwów) – rezultat ten był do 1930 roku rekordem Polski.

</doc>
<doc id="2094359" url="https://pl.wikipedia.org/wiki?curid=2094359" title="Emmanuelle Duboc">
Emmanuelle Duboc

Emmanuelle Duboc (ur. 1980) – francuska snowboardzistka, wicemistrzyni świata.
Kariera.
W zawodach Pucharu Świata zadebiutowała 13 listopada 1997 roku w Tignes, zajmując 66. miejsce w gigancie. Pierwsze pucharowe punkty wywalczyła 8 stycznia 2000 roku w Morzine, zajmując 13. miejsce w snowcrossie. Na podium zawodów tego cyklu po raz pierwszy stanęła 17 marca 2000 roku w Livigno, kończąc rywalizację w tej konkurencji na trzeciej pozycji. W zawodach tych wyprzedziły ją jedynie Francuzka Karine Ruby i Niemka Sandra Farmand. W kolejnych startach jeszcze trzykrotnie plasowała się w najlepszej trójce zawodów PŚ: 5 stycznia 2001 roku w Kreischbergu była druga, a 4 i 5 lutego 2003 roku w Bad Gastein zajmowała trzecie miejsce w snowcrossie. Najlepsze wyniki osiągnęła w sezonie 2000/2001, kiedy to zajęła trzecie miejsce w klasyfikacji generalnej.
Jej największym sukcesem jest srebrny medal w snowcrossie zdobyty na mistrzostwach świata w Madonna di Campiglio w 2001 roku. Rozdzieliła tam na podium Karine Ruby i Kanadyjkę Dominique Vallée. Była też jedenasta w tej konkurencji podczas mistrzostw świata w Kreischbergu dwa lata później. Zdobyła też srebrny medal w slalomie równoległym (PSL) na mistrzostwach świata Juniorów w Berchtesgaden w 2000 roku. Nie startowała na igrzyskach olimpijskich.
W 2005 r. zakończyła karierę.

</doc>
<doc id="2094363" url="https://pl.wikipedia.org/wiki?curid=2094363" title="Bukowo (jezioro w powiecie wałeckim)">
Bukowo (jezioro w powiecie wałeckim)

Bukowo – jezioro w woj. zachodniopomorskim, w powiecie wałeckim, w gminie Człopa, leżące na terenie Pojezierza Wałeckiego.
Dane morfometryczne.
Powierzchnia zwierciadła wody według różnych źródeł wynosi od 15,3 ha przez 16,49 ha do 18,5 ha.
Zwierciadło wody położone jest na wysokości 104,5 m n.p.m.. Średnia głębokość jeziora wynosi 4,5 m lub 4,9 m, natomiast głębokość maksymalna 9,1 m lub 9,2 m.
Hydronimia.
Według urzędowego spisu opracowanego przez Komisję Nazw Miejscowości i Obiektów Fizjograficznych (KNMiOF) nazwa tego jeziora to "Bukowo". W różnych publikacjach i na mapach topograficznych jezioro to występuje pod nazwą "Bukowo Wielkie" lub "Bukowo Duże"
Przypisy.
&lt;references &gt;
&lt;/references &gt;

</doc>
<doc id="2094365" url="https://pl.wikipedia.org/wiki?curid=2094365" title="Bukowo Wielkie">
Bukowo Wielkie



</doc>
<doc id="2094366" url="https://pl.wikipedia.org/wiki?curid=2094366" title="Liceum Ogólnokształcące w Kłodawie">
Liceum Ogólnokształcące w Kłodawie

Liceum Ogólnokształcące w Zespole Szkół Ponadgimnazjalnych w Kłodawie – szkoła ponadgimnazjalna, znajdująca się w Kłodawie (powiat kolski), założona w XX wieku.
Historia.
1 września 1953 po raz pierwszy otwarto rocznik licealny w budynku Szkoły Podstawowej nr 2 w Kłodawie. W latach 1953 – 1957 szkoła została przekształcona w jedenastoletnią; w 1955 nazwa szkoły zmieniona została na „Szkoła Podstawowa i Liceum Ogólnokształcące w Kłodawie”. Po raz pierwszy egzamin maturalny przeprowadzono w 1957. Po wybudowaniu nowego budynku szkoły podstawowej, dotychczasowa szkoła przy ulicy Mickiewicza zmieniła nazwę na Liceum Ogólnokształcące w Kłodawie. W 1996 liceum połączone zostało z Zespołem Szkół Zawodowych, tworząc Zespół Szkół Ponadgimnazjalnych.
Profile nauczania.
Rok szkolny 2021/2022
Pozostałe profile

</doc>
<doc id="2094367" url="https://pl.wikipedia.org/wiki?curid=2094367" title="Daiki Kamikawa">
Daiki Kamikawa

 – japoński judoka, mistrz świata.
Największym sukcesem zawodnika jest złoty medal mistrzostw świata w 2010 roku w kategorii open.

</doc>
<doc id="2094368" url="https://pl.wikipedia.org/wiki?curid=2094368" title="Mytkowicz">
Mytkowicz

Mytkowicz ("Hrydkowicz", "Prawdzic odmienny II") – polski herb szlachecki z nobilitacji - odmiana herbu Prawdzic.
Opis herbu.
W polu czerwonym mur srebrny z blankami, na którym pół lwa wspiętego, złotego, trzymającego takąż prawdę.
Klejnot: nieznany.
Labry: czerwone, podbite srebrem.
Najwcześniejsze wzmianki.
Nadany 22 listopada 1551 braciom Wasylowi Mytkowiczowi i Wasylowi Hrydkowiczowi.
Herbowni.
Mytkowicz, Hrydkowicz.

</doc>
<doc id="2094370" url="https://pl.wikipedia.org/wiki?curid=2094370" title="Eric Stonestreet">
Eric Stonestreet

Eric Allen Stonestreet (ur. 9 sierpnia 1971 w Kansas) – amerykański aktor, występował w roli Camerona Tuckera z serialu stacji ABC Współczesna rodzina. Za tę rolę w 2010 zdobył nagrodę Primetime Emmy w kategorii "Najlepszy aktor drugoplanowy w serialu komediowym".

</doc>
<doc id="2094371" url="https://pl.wikipedia.org/wiki?curid=2094371" title="Alojzy Żyłka">
Alojzy Żyłka

Alojzy Żyłka (ur. 14 czerwca 1907 w Chorzowie, zm. ?) – polski lekkoatleta, który specjalizował się w rzucie oszczepem.
Życiorys.
W 1931 jedyny raz w karierze wystąpił w meczu międzypaństwowym. W tym samym sezonie zdobył srebrny medal mistrzostw Polski. Rekord życiowy w rzucie oszczepem: 55,955 (11 lipca 1931, Królewska Huta). 
Podczas II wojny światowej był żołnierzem 1 Dywizji Pancernej, w stopniu starszego strzelca. Został odznaczony Krzyżem Walecznych.

</doc>
<doc id="2094373" url="https://pl.wikipedia.org/wiki?curid=2094373" title="Praznorski">
Praznorski

Praznorski ("Praznowski") – polski herb szlachecki znany z jedynego wizerunku pieczętnego.
Opis herbu.
W polu czerwonym dwa księżyce barkami ku sobie, połączone drogą, na której zaćwieczona rogacina podwójnie przekrzyżowana.
Klejnot nieznany.
Labry czerwone, podbite srebrem.
Rekonstrukcja koloru pochodzi od Tadeusza Gajla. Wiktor Wittyg, a za nim Józef Szymański, podają herb bez barw.
Najwcześniejsze wzmianki.
Pieczęć Jana Praznorskiego (Szymański podaje nazwisko Praznowski, tu pisownia za Wittygiem i Gajlem) z 1569.
Herbowni.
Praznorski (Praznowski).

</doc>
<doc id="2094375" url="https://pl.wikipedia.org/wiki?curid=2094375" title="Breaking Ground">
Breaking Ground

Breaking Ground – piąty album studyjny polskiej grupy muzycznej Delight. Wydawnictwo ukazało się 19 stycznia 2007 roku nakładem wytwórni muzycznej Roadrunner Records.
Część utworów na albumie pochodzi z płyty "Od Nowa / Anew", a druga to premierowe kompozycje. Sesja zdjęcia promująca płytę odbyła się w Berlinie, we współpracy z fotografem Erikem Weissem, który współpracował z takimi grupami jak Muse, Coldplay, System of a Down. Nagrania promował teledysk do utworu „Divided”, który wyreżyserował Dariusz Szermanowicz.
Lista utworów.
Opracowano na podstawie materiału źródłowego. 
Twórcy.
Opracowano na podstawie materiału źródłowego.

</doc>
<doc id="2094377" url="https://pl.wikipedia.org/wiki?curid=2094377" title="Dominique Vallée">
Dominique Vallée

Dominique Vallée (ur. 9 kwietnia 1981 w Montrealu) – kanadyjska snowboardzistka, brązowa medalistka mistrzostw świata.
Kariera.
Po raz pierwszy na arenie międzynarodowej pojawiła się 14 marca 1998 roku w Mont-Sainte-Anne, gdzie w zawodach FIS Race zajęła 9. miejsce w halfpipe’ie. W zawodach Pucharu Świata zadebiutowała 31 stycznia 1999 roku w tej samej miejscowości, zajmując 15. miejsce w tej konkurencji. Tym samym już w swoim debiucie wywalczyła pierwsze pucharowe punkty. Na podium zawodów tego cyklu po raz pierwszy stanęła 9 grudnia 2001 roku w Whistler, kończąc rywalizację w halfpipe’ie na trzeciej pozycji. W zawodach tych wyprzedziły ją jedynie dwie Japonki: Yoko Miyake i Michiyo Hashimoto. Było to jej jedyne podium w zawodach tego cyklu. Najlepsze wyniki osiągnęła w sezonie 2002/2003, kiedy to zajęła 13. miejsce w klasyfikacji generalnej.
Jej największym sukcesem jest brązowy medal w snowcrossie zdobyty na mistrzostwach świata w Madonna di Campiglio w 2001 roku. Uplasowała się tam za dwoma Francuzkami: Karine Ruby i Emmanuelle Duboc. Była też między innymi czwarta w halfpipe’ie na mistrzostwach świata w Kreischbergu w 2003 roku, gdzie walkę o podium przegrała z Fabienne Reuteler ze Szwajcarii. W 2006 roku wystartowała na igrzyskach olimpijskich w Turynie, gdzie zajęła 21. miejsce w halfpipe’ie i 19. miejsce w snowcrossie.
W 2010 roku zakończyła karierę.

</doc>
<doc id="2094380" url="https://pl.wikipedia.org/wiki?curid=2094380" title="Preiss">
Preiss

Preiss – polski herb szlachecki z nobilitacji.
Opis herbu.
W polu błękitnym trzy wzgórza zielone, zza których wyskakuje lew złoty, z szyją przeszytą strzałą srebrną.
Klejnot lew ze strzałą jak w godle.
Labry błękitne, podbite złotem.
Najwcześniejsze wzmianki.
Nadany 18 lutego 1578 Krzysztofowi Pannoniuszowi Preissowi a Springenburg.
Herbowni.
Preiss.

</doc>
<doc id="2094382" url="https://pl.wikipedia.org/wiki?curid=2094382" title="Hanna Solf">
Hanna Solf

Johanna Susanne Elisabeth Dotti ("Hanna Solf", ur. 14 listopada 1887 w Neuenhagen bei Berlin, zm. 4 listopada 1954 w Starnberg) – niemiecka opozycjonistka, członkini antyhitlerowskiego ruchu oporu.
Pochodziła z rodziny Dottich – przemysłowców i bankierów. Od 1908 była zamężna z b. cesarskim gubernatorem Samoa, sekretarzem stanu w ministerstwie spraw zagranicznych i ambasadorem w Tokio Wilhelmem Solfem. Wiele lat przebywała poza granicami kraju – w Samoa, Indiach, niemieckiej Afryce północnej, Japonii i Anglii.
W latach 20. należała do klubu dyskusyjnego SeSiSo, któremu przewodniczył jej mąż. Wyznawała poglądy demokratyczne i liberalne, przekonana o wartości tolerancji w życiu społecznym i politycznym. Po przejęciu władzy przez Hitlera nawiązała kontakt z krytykami hitleryzmu: generałem von Hammersteinem i Richardem Kuenzerem.
Po wybuchu II wojny światowej organizowała pomoc dla uciekinierów i opozycjonistów do Szwajcarii. W tym celu zakupiła nawet dom w Garmisch-Partenkirchen. Pomogła m.in. w ucieczce Marii von Maltzan. Koło opozycjonistów skupionych wokół Hanny Solf zwano "Solf-Kreis" (kręgiem Solf).
10 września 1943 została schwytana Elisabeth von Thadden, przyjaciółka Hanny Solf. Wówczas posypały się aresztowania. 12 stycznia 1944 została aresztowana także Hanna Solf i przewieziona do Monachium, a potem do Berlina. Trafiła do obozu koncentracyjnego Sachsenhausen i Ravensbrück. Zbliżał się też termin rozprawy i wydania wyroku, wyznaczony przez Rolanda Freislera na 8 lutego 1945.
3 lutego miał miejsce nalot bombowy na Berlin, w którym Freisler zginął, a Hannie Solf wraz z córką Lagi von Ballestrem udało się uciec spod gruzów więzienia. Dowiedziała się wówczas, iż spośród członków jej kręgu, ofiarą represji nazistowskich padło ponad 70 osób.
Zeznawała w czasie procesu norymberskiego. Wyjechała na krótko do Anglii do syna Hansa Heinricha, jednak wróciła do Niemiec i osiadła w Starnbergu, gdzie zmarła w wieku 67 lat.

</doc>
<doc id="2094383" url="https://pl.wikipedia.org/wiki?curid=2094383" title="Yoshitane Ashikaga">
Yoshitane Ashikaga

 – znany także jako Ashikaga Yoshiki (足利義材) - dziesiąty siogun z rodu Ashikaga (tzw. okres Muromachi). Sprawował władzę w latach 1490-1493 i ponownie w latach 1508-1521. 
Yoshitane był synem Yoshimiego Ashikagi, brata ósmego sioguna, Yoshimasy Ashikagi i wnukiem szóstego sioguna Yoshinori Ashikaga. W młodości nazywany był Yoshiki (imię niekiedy odczytywane jako Yoshimura), a później Yoshitada. Zmienił imię na Yoshitane,pod którym jest znany do dziś, w 1501 roku, w okresie gdy był na wygnaniu.
W 1489 w bitwie o południową prowincję Ōmi zginął, nie pozostawiając żadnych następców, poprzedni siogun, Yoshihisa Ashikaga. Ojciec Yoshihisy, były siogun Yoshimasa, adoptował więc Yoshitane i ustanowił nowym siogunem w 1490 roku. W ciągu pierwszych trzech lat panowania Yoshitane najważniejszym wydarzeniem było zajęcie prowincji Izu przez Sōuna Hōjō.
W 1493 roku Masamoto Hosokawa i Yoshitoyo Hatakeyama zmusili sioguna do abdykacji i nakazali mu opuścić Kioto. Siogunem został mianowany Yoshizumi Ashikaga (w okresie wygnania Yoshitane, na tron wstąpił cesarz Go-Kashiwabara). 
Yoshitane nie zrezygnował z odzyskania władzy i udał się po pomoc do Yamaguchi w zachodniej Japonii. Z pomocą Yoshiokiego Ōuchi, Yoshitane w 1508 roku zajął Kioto, wypędzając Yoshizumiego, który uszedł do Ōmi zrzekając się urzędu, i ponownie objął urząd sioguna. Pozostał nim do momentu, w którym Yoshioki Ōuchi nie został zmuszony do powrotu do swej rodzinnej prowincji w 1518 roku (atakowanej przez ród Hosokawa). Pozbawiony wsparcia Ōuchi, Yoshitane znów w 1521 został obalony i zesłany na wyspę Awaji, gdzie ostatecznie po dwóch latach zginął.
Yoshitane zaadoptował Yoshitsuna, młodszego syna swojego kuzyna Yoshizumiego i wyznaczył go na swego następcę jako sioguna. Jednakże po jego śmierci, to starszy syn Yoshizumiego, Yoshiharu został kolejnym siogunem. Spowodowała to adopcja Yoshizumiego przez Yoshimasę Ashikaga. Dawała ona większe prawo do sukcesji pierwszemu synowi, czyli Yoshiharze.
Ery "bakufu" Yoshitane.
Lata rządów siogunów dzielone są na ery zwane "nengō"

</doc>
<doc id="2094385" url="https://pl.wikipedia.org/wiki?curid=2094385" title="Radosz (imię)">
Radosz (imię)



</doc>
<doc id="2094387" url="https://pl.wikipedia.org/wiki?curid=2094387" title="Promnicz">
Promnicz

Promnicz ("Promnic", "Promnitz") – polski herb szlachecki, używany na Dolnym Śląsku.
Opis herbu.
Opis zgodnie z klasycznymi regułami blazonowania:
W polu czerwonym strzała srebrna w skos, między takimiż gwiazdami.
Klejnot trzy pióra strusie: srebrne, czarne i czerwone.
Labry czerwone, podbite srebrem.
W wersji średniowiecznej strzała była w słup, barwy nieznane.
Najwcześniejsze wzmianki.
Herb znany w średniowieczu. Używała go znacząca śląska rodzina Promnitzów, która uzyskała w XVI wieku czeskie tytuły baronowskie i hrabiowskie.
Herbowni.
Promnic (Promnicz, Promnitz), Stybicz.

</doc>
<doc id="2094388" url="https://pl.wikipedia.org/wiki?curid=2094388" title="Ulica Huberta w Katowicach">
Ulica Huberta w Katowicach



</doc>
<doc id="2094390" url="https://pl.wikipedia.org/wiki?curid=2094390" title="Mistrzostwa Świata w Łyżwiarstwie Szybkim w Wieloboju Sprinterskim 1992">
Mistrzostwa Świata w Łyżwiarstwie Szybkim w Wieloboju Sprinterskim 1992

23. Mistrzostwa świata w łyżwiarstwie szybkim w wieloboju sprinterskim odbyły się w Oslo, w Norwegii, w dniach 29 lutego – 1 marca 1992. Zawody rozegrano na sztucznym torze na Valle Hovin Kunstisbane. Zawodnicy dwukrotnie startowali na dystansach 500 i 1000 metrów. Pierwsze w historii złoto dla Chin wywalczyła Ye Qiaobo, a po raz piąty najlepszy był Igor Żelezowski, który startował jako reprezentant Wspólnoty Niepodległych Państw.
Uczestnicy.
W zawodach wzięło udział 25 łyżwiarek (wszystkie sklasyfikowane) oraz 29 łyżwiarzy (25 sklasyfikowanych) z 14 krajów.

</doc>
<doc id="2094392" url="https://pl.wikipedia.org/wiki?curid=2094392" title="Stanisław Buchała">
Stanisław Buchała

Stanisław Buchała (ur. 4 kwietnia 1896 w Gierałtowicach, zm. 31 października 1969 w Krakowie) – polski lekkoatleta, miotacz.
W latach 1928 – 1929 trzykrotnie bronił barw narodowych w meczach międzypaństwowych. Siedmiokrotnie stawał na podium mistrzostw Polski seniorów zdobywając jeden złoty medal (rzut oszczepem – 1928), trzy srebrne (rzut oszczepem – 1929; rzut oszczepem oburącz – 1928; sztafeta 4 x 100 metrów – 1928) oraz trzy brązowe (skok w dal – 1924; pchnięcie kulą – 1925; rzut oszczepem – 1930). Po II wojnie światowej był trenerem, sędzią lekkoatletycznym oraz członkiem zarządu Krakowskiego Okręgowego Związku Lekkiej Atletyki. Rekord życiowy w rzucie oszczepem: 56,78 (9 października 1932, Kraków).

</doc>
<doc id="2094395" url="https://pl.wikipedia.org/wiki?curid=2094395" title="Sierpc Wąskotorowy">
Sierpc Wąskotorowy

Sierpc Wąskotorowy – nieczynna wąskotorowa stacja kolejowa w Sierpcu, w województwie mazowieckim, w Polsce.

</doc>
<doc id="2094397" url="https://pl.wikipedia.org/wiki?curid=2094397" title="Niszczyciele typu Turbine">
Niszczyciele typu Turbine

Niszczyciele typu Turbine – typ ośmiu włoskich niszczycieli zbudowanych dla Regia Marina (włoskiej marynarki wojennej) w drugiej połowie lat 20. XX wieku, zaprojektowanych jako większa wersja okrętów typu "Sella".
Wszystkie okręty zostały zatopione w wyniku działań wojennych podczas II wojny światowej. Sześć okrętów utracono w 1940 roku na skutek ataków alianckich okrętów i sił powietrznych. Niszczyciel „Euro” został zatopiony wkrótce po kapitulacji Włoch, 1 października 1943 roku przez samoloty niemieckiego Luftwaffe. „Turbine” został przejęty przez Niemców i wcielony do Kriegsmarine jako TA 14, po czym 16 września 1944 roku zatonął na skutek nalotu amerykańskiego lotnictwa.

</doc>
<doc id="2094398" url="https://pl.wikipedia.org/wiki?curid=2094398" title="Murr Television">
Murr Television

Murr Television lub MTV Lebanon – libańska stacja telewizyjna, założona w 1991 roku przez prawosławnego przedsiębiorcę i polityka Gabriela Murra. We wrześniu 2002 roku stacja została zamknięta przez prosyryjskie władze Libanu. MTV ponownie wznowiła działalność 31 marca 2009 roku pod kierownictwem syna właściciela, Michela Gabriela Murra.

</doc>
<doc id="2094399" url="https://pl.wikipedia.org/wiki?curid=2094399" title="Kościół Włoski">
Kościół Włoski

Kościół Włoski – kościół rzymskokatolicki położony w Bukareszcie, w Rumunii, na Bulwarze Nicolae Bălcescu 28, najbardziej ruchliwej ulicy miasta . Jest to neogotycki budynek z czerwonej cegły zbudowany w 1930 roku. Należy do rządu włoskiego i jest otoczony przez szare betonowe bloki mieszkalne.

</doc>
<doc id="2094402" url="https://pl.wikipedia.org/wiki?curid=2094402" title="Alain Bédé">
Alain Bédé

Alain Bédé (ur. 20 sierpnia 1970) - piłkarz z Wybrzeża Kości Słoniowej, występujący podczas kariery na pozycji obrońcy.
Kariera reprezentacyjna.
Alain Bédé występował w reprezentacji Wybrzeża Kości Słoniowej. W 1992 roku wystąpił w pierwszej edycji Pucharu Konfederacji, który nosił wówczas nazwę "Pucharu Króla Fahda". Na tym turnieju po porażkach z Argentyną i reprezentację USA Wybrzeże Kości Słoniowej zajęło ostatnie, czwarte miejsce. Bédé był rezerwowym i nie wystąpił w żadnym meczu.

</doc>
<doc id="2094403" url="https://pl.wikipedia.org/wiki?curid=2094403" title="Radosz (ujednoznacznienie)">
Radosz (ujednoznacznienie)



</doc>
<doc id="2094410" url="https://pl.wikipedia.org/wiki?curid=2094410" title="Borgarfjörður">
Borgarfjörður

Borgarfjörður – fiord w zachodniej Islandii.
Uchodzą do niego rzeki Hvítá i Grimsá i przylegają trzy miejscowości: Álftanes, Borgarnes i Hvanneyri.

</doc>
<doc id="2094418" url="https://pl.wikipedia.org/wiki?curid=2094418" title="Toomas Vint">
Toomas Vint

Toomas Vint (ur. 5 marca 1944) – estoński pisarz i malarz.
Jest synem estońskiego ekonomisty Endela Vinta (1907-1983). W latach 1962-1966 studiował biologię na Uniwersytecie w Tartu. Samodzielnie prowadził również studia plastyczne. Pracował w estońskiej telewizji.
W twórczości malarskiej podejmował tematykę metafizyczną w surrealistycznej, postmodernistycznej formie. Jego twórczość literacka jest zróżnicowana formalnie: pisał wiersze, opowiadania, nowele i powieści. Powracającym motywem utworów Vinta jest samotność człowieka we współczesnym świecie. Zadebiutował w 1968 r. na łamach prasy.
Vint jest laureatem wielu nagród literackich. Trzykrotnie został wyróżniony nagrodą im. Friedeberta Tuglasa: w 1979 r. za opowiadanie "Arthur Valdese lugu" (opublikowane na łamach czasopisma "Looming"), w 1984 za opowiadanie "See nii ootamatu ja ebamugav surm" (z tomu opowiadań "Tantsud Mozarti saatel") oraz w 2012 r. za opowiadanie "Pettekujutelmade linnuparv" (z tomu "Kunstniku elu"). W 1998 r. został uhonorowany estońską nagrodą literacką. Od 1973 r. należy do Związku Artystów Estońskich (est. "Eesti Kunstnike Liit") a od 1977 r. do Związku Pisarzy Estońskich (est. "Eesti Kirjanike Liit").
Żonaty z malarką i graficzką Aili Vint (ur. 1941). Jest bratem grafików i malarzy Tõnisa Vinta (ur. 1942) i Maary Vint (ur. 1955).
W przekładzie na język polski ukazało się opowiadanie "Kradzież łabędzia", zamieszczone w tomie "Kochanka diabła. Opowiadania estońskie", opracowanym i przełożonym przez Aarne Puu, Warszawa 1984.

</doc>
<doc id="2094419" url="https://pl.wikipedia.org/wiki?curid=2094419" title="Fontana delle Api w Rzymie">
Fontana delle Api w Rzymie



</doc>
<doc id="2094421" url="https://pl.wikipedia.org/wiki?curid=2094421" title="Walter Hodge">
Walter Hodge

Walter Hodge (ur. 21 września 1986 w Guaynabo) – portorykański koszykarz, występujący na pozycjach rozgrywającego lub rzucającego obrońcy, posiadający także obywatelstwo Wysp Dziewiczych Stanów Zjednoczonych, obecnie zawodnik zespołu Al Kuwejt SC.
Absolwent uniwersytetu na Florydzie. Jako zawodnik zespołu akademickiego Florida Gators dwukrotnie wywalczył mistrzostwo ligi NCAA. Karierę seniorską rozpoczął od występów w swojej ojczyźnie.
W 2011 wraz z reprezentacją Wysp Dziewiczych Stanów Zjednoczonych w koszykówce mężczyzn, w której występuje, wygrał Mistrzostwa Karaibów w Koszykówce Mężczyzn 2011, zdobywając tytuł mistrza Karaibów w koszykówce mężczyzn.
11 grudnia 2017 został zawodnikiem tureckiego Gaziantep Basketbol.
25 września 2018 dołączył po raz kolejny w karierze do Homenetmen Bejrut. 27 maja 2019 podpisał trzyletnią umowę z Sagesse - Al Hekmeh Bejrut. 28 listopada zawarł kontrakt z saudyjskim Al Wehda Mecca. 13 stycznia 2022 został zawodnikiem Al Kuwejt SC.

</doc>
<doc id="2094430" url="https://pl.wikipedia.org/wiki?curid=2094430" title="Giovanni e Bartolomeo Bon">
Giovanni e Bartolomeo Bon



</doc>
<doc id="2094432" url="https://pl.wikipedia.org/wiki?curid=2094432" title="Nieortodoksyjne szachy">
Nieortodoksyjne szachy



</doc>
<doc id="2094433" url="https://pl.wikipedia.org/wiki?curid=2094433" title="Ursula Bruhin">
Ursula Bruhin

Ursula Bruhin (ur. 19 marca 1970 w Schwyzu) – szwajcarska snowboardzistka, dwukrotna medalistka mistrzostw świata.
Kariera.
W zawodach Pucharu Świata zadebiutowała 17 stycznia 2001 roku w Kronplatz, zajmując dziewiąte miejsce w gigancie równoległym (PGS). Tym samym już w swoim debiucie wywalczyła pierwsze pucharowe punkty. Pierwszy raz na podium zawodów tego cyklu stanęła 2 marca 2002 roku w Sapporo, wygrywając rywalizację w slalomie równoległym (PSL). W zawodach tych wyprzedziła Austriaczkę Heidi Krings i Francuzkę Isabelle Blanc. Łącznie 29 razy stawała na podium zawodów PŚ, odnosząc przy tym dwanaście zwycięstw: 4 w slalomie równoległym oraz 8 w gigancie równoległym. Najlepsze wyniki osiągnęła w sezonach 2001/2002 i 2002/2003, kiedy to triumfowała w klasyfikacji PAR. W tej samej konkurencji była też druga w sezonach 2003/2004 i 2004/2005 oraz trzecia w sezonie 2005/2006.
Pierwszy medal wywalczyła na mistrzostwach świata w Madonna di Campiglio w 2001 roku, gdzie zwyciężyła w gigancie równoległym. Wyprzedziła tam Rosey Fletcher z USA i Austriaczkę Manuelę Riegler. Wynik ten powtórzyła podczas mistrzostw świata w Kreischbergu, tym razem pokonując Julie Pomagalski z Francji i Niemkę Heidi Renoth. Była też między innymi siódma w tej konkurencji mistrzostwach świata w Whistler w 2005 roku. Brała też udział w igrzyskach olimpijskich w Turynie w 2006 roku, kończąc rywalizację w gigancie równoległym na siódmej pozycji.
W 2006 r. zakończyła karierę.

</doc>
<doc id="2094438" url="https://pl.wikipedia.org/wiki?curid=2094438" title="Klapa (lotnictwo)">
Klapa (lotnictwo)



</doc>
<doc id="2094444" url="https://pl.wikipedia.org/wiki?curid=2094444" title="Statecznik poziomy">
Statecznik poziomy



</doc>
<doc id="2094445" url="https://pl.wikipedia.org/wiki?curid=2094445" title="Statecznik pionowy">
Statecznik pionowy



</doc>
<doc id="2094446" url="https://pl.wikipedia.org/wiki?curid=2094446" title="Bazar (obwód żytomierski)">
Bazar (obwód żytomierski)

Bazar – wieś w rejonie narodyckim obwodu żytomierskiego Ukrainy.
W 1613 roku wzmiankowany jako miasto prywatne. Leżał w powiecie owruckim.
Pod rozbiorami siedziba w powiecie owruckim guberni wołyńskiej.
Obecnie liczy ponad 500 mieszkańców. W pobliżu wsi 17 listopada 1921 miała miejsce bitwa żołnierzy armii Ukraińskiej Republiki Ludowej podczas drugiego pochodu zimowego.

</doc>
<doc id="2094447" url="https://pl.wikipedia.org/wiki?curid=2094447" title="1 Dywizjon Samochodów Pancernych">
1 Dywizjon Samochodów Pancernych



</doc>
<doc id="2094449" url="https://pl.wikipedia.org/wiki?curid=2094449" title="2 Dywizjon Samochodów Pancernych">
2 Dywizjon Samochodów Pancernych



</doc>
<doc id="2094451" url="https://pl.wikipedia.org/wiki?curid=2094451" title="Mistrzostwa Ameryki Południowej w Lekkoatletyce 1999">
Mistrzostwa Ameryki Południowej w Lekkoatletyce 1999

40. Mistrzostwa Ameryki Południowej w Lekkoatletyce – zawody lekkoatletyczne rozgrywane w Bogocie w Kolumbii w roku 1999.

</doc>
<doc id="2094455" url="https://pl.wikipedia.org/wiki?curid=2094455" title="PTS Lider Pruszków">
PTS Lider Pruszków

PTS Lider Pruszków – polski żeński klub koszykarski z siedzibą w Pruszkowie. W latach 2009-2013 występował w Polskiej Lidze Koszykówki Kobiet. Obecnie zespół rywalizuje w 2 Lidze Kobiet.
Najbardziej znaną wychowanką pruszkowskiego zespołu jest Olivia Tomiałowicz.

</doc>
<doc id="2094457" url="https://pl.wikipedia.org/wiki?curid=2094457" title="Władysław Mykulak">
Władysław Mykulak

Władysław Stepanowycz Mykulak, ukr. Владислав Степанович Микуляк (ur. 30 sierpnia 1984) – ukraiński piłkarz, grający na pozycji pomocnika.
Kariera piłkarska.
Kariera klubowa.
Wychowanek SDJuSzOR w Użhorodzie, barwy którego bronił w juniorskich mistrzostwach Ukrainy (DJuFL). Karierę piłkarską rozpoczął w składzie drugiej drużyny Zakarpattia Użhorod. 30 lipca 2005 debiutował w podstawowej jedenastce w Wyższej Lidze w meczu z Dynamem Kijów. Latem 2011 przeniósł się do klubu Krymtepłycia Mołodiżne. Po zakończeniu sezonu powrócił do Howerły Użhorod. Na początku marca 2013 został na pół roku wypożyczony do FK Połtawa. W marcu 2014 podpisał kontrakt z beniaminkiem białoruskiej Wyszejszej lihi klubem FK Słuck. Latem 2014 przeniósł się do Węgier, gdzie potem bronił barw klubów Várda SE i Tiszakanyár SE. Następnego lata wyjechał do Słowacji, gdzie występował w zespołach FK Baraninci i OFK Dlhé Klčovo. Latem 2016 powrócił do ojczyzny, zasilając skład FK Mynaj.
Kariera reprezentacyjna.
Występował w studenckiej reprezentacji Ukrainy.

</doc>
<doc id="2094459" url="https://pl.wikipedia.org/wiki?curid=2094459" title="Mistrzostwa świata masters w lekkoatletyce">
Mistrzostwa świata masters w lekkoatletyce

Mistrzostwa świata weteranów w lekkoatletyce – zawody lekkoatletyczne dla sportowców, którzy ukończyli 35 rok życia organizowane regularnie co dwa lata (od 2016 w latach parzystych) przez Światowy Związek Weteranów Lekkiej Atletyki począwszy od roku 1975. 

</doc>
<doc id="2094460" url="https://pl.wikipedia.org/wiki?curid=2094460" title="Jarosław Bartnowski">
Jarosław Bartnowski

Jarosław Bartnowski (ur. 26 listopada 1963 w Białymstoku) – polski piłkarz występujący na pozycji obrońcy. Wychowanek Jagiellonii Białystok.

</doc>
<doc id="2094462" url="https://pl.wikipedia.org/wiki?curid=2094462" title="ORP Pińsk">
ORP Pińsk

ORP Pińsk – monitor rzeczny Marynarki Wojennej II RP z okresu międzywojennego i kampanii wrześniowej. Służył następnie podczas II wojny światowej w marynarce radzieckiej pod nazwą „Żytomir”.
Budowa i historia.
Monitor zbudowany został w 1920 w Stoczni Gdańskiej, wraz z trzema bliźniaczymi jednostkami typu "B" (tzw. monitory „gdańskie”): OORP „Warszawa”, „Toruń” (eks-„Mozyrz”) i „Horodyszcze”.
Początkowo uzbrojenie główne monitorów stanowiły dwie armaty kalibru 105 mm w jednodziałowych wieżach na dziobie i rufie oraz pięć wieżyczek z pojedynczymi karabinami maszynowymi, umieszczonych bezpośrednio na pokładzie. Na przełomie lat 20. i 30. „Pińsk” został przezbrojony w dwie armaty kal. 75 mm w wieży dziobowej i haubicę kal. 100 mm w wieży rufowej, a liczbę wież karabinów maszynowych zmniejszono do 4. W latach 1938–1939 zamieniono uzbrojenie artyleryjskie na 3 armaty kal. 75 mm i wymieniono trzy silniki Daimler-Benz o mocy łącznej 180 KM na dwa Glennifer o mocy 200 KM. Zastosowano też dodatkowe boczne pływaki zmniejszające zanurzenie do 0,6 m, lecz obniżające prędkość do 10,5 km/h.
Służba w Polsce.
Początkowo „Pińsk” wszedł do służby we Flotylli Wiślanej, stacjonując w Toruniu, a po jej likwidacji, w 1926 wszedł w skład Flotylli Rzecznej Marynarki Wojennej w Pińsku.
Brał udział w kampanii wrześniowej, lecz, podobnie, jak inne jednostki flotylli, bez starć z przeciwnikiem. Po inwazji radzieckiej, z powodu niemożności ewakuacji, został 18 września 1939 samozatopiony przez załogę ok. 10 km na wschód od Mostów Wolańskich.
Służba w ZSRR.
Już pod koniec września 1939 okręt został wydobyty przez Rosjan i po remoncie w zakładach im. Stalina w Kijowie, wcielony do służby pod nazwą „Żytomir”. Formalnie został wciągnięty na listę okrętów Flotylli Dnieprzańskiej już 24 października 1939. Od 17 lipca 1940 wchodził w skład radzieckiej Flotylli Pińskiej.
Po ataku Niemiec na ZSRR walczył od lipca 1941 na Berezynie oraz na Dnieprze. 15 lipca wspierał 232. Dywizję Strzelców pod Bobrujskiem na Berezynie (dowódcą okrętu był wówczas por. mar. A.P. Bykow). Podczas wycofywania z rejonu Okuninowa do Kijowa, wszedł 1 września 1941 na mieliznę koło wsi Swaromje i został tam zniszczony przez artylerię niemiecką.
Dane taktyczno-techniczne.
Uzbrojenie:
Opancerzenie:

</doc>
<doc id="2094464" url="https://pl.wikipedia.org/wiki?curid=2094464" title="ORP Pińsk (monitor rzeczny)">
ORP Pińsk (monitor rzeczny)



</doc>
<doc id="2094465" url="https://pl.wikipedia.org/wiki?curid=2094465" title="Bredo Berntsen">
Bredo Berntsen

Bredo Berntsen (ur. 1937) – magister nauk politycznych pracujący jako pierwszy bibliotekarz przy Bibliotece Uniwersytetu w Oslo. 
Był twórcą licznych zadań Norweskiego Związku Obrońców Natury oraz Związku Obrony Natury w Oslo i Akershus.
Opublikował szereg artykułów, bibliografii, biografii i książek między innymi dotyczącymi biblioteki, nauk politycznych, prehistorii i ochrony środowiska.
Był pionierem szczególnie w wielu ostatnich publikacjach z dziedziny ochrony środowiska i obrony natury.
Nowatorskim tekstem jest książka o tytule "En gronnstrompe og hennes samtid".

</doc>
<doc id="2094466" url="https://pl.wikipedia.org/wiki?curid=2094466" title="Nižné Žeruchové pliesko">
Nižné Žeruchové pliesko



</doc>
<doc id="2094467" url="https://pl.wikipedia.org/wiki?curid=2094467" title="Malé Biele plesá">
Malé Biele plesá



</doc>
<doc id="2094468" url="https://pl.wikipedia.org/wiki?curid=2094468" title="Vyšné Žeruchové pliesko">
Vyšné Žeruchové pliesko



</doc>
<doc id="2094469" url="https://pl.wikipedia.org/wiki?curid=2094469" title="Blok Michela Murra">
Blok Michela Murra

Blok Michela Murra lub Blok Matin (Metn) − libański blok wyborczy pod przywództwem Michela Murra, zrzeszający chrześcijańskich polityków z dystryktu Al-Matin. 
Po wyborach do Zgromadzenia Narodowego w 2005 roku jego członkowie należeli do związanego z Hezbollahem, Bloku Zmian i Reform. W wyniku konfliktu z gen. Aounem Michel Murr opuścił prosyryjski sojusz na przełomie marca i kwietnia 2008 roku. Obecnie jest deputowanym niezależnym.

</doc>
<doc id="2094471" url="https://pl.wikipedia.org/wiki?curid=2094471" title="Otieczestwiennyje zapiski">
Otieczestwiennyje zapiski

Otieczestwiennyje zapiski (ros. "Отечественные записки" „Zapiski ojczyźniane”) – rosyjskie czasopismo, początkowo naukowe, etnograficzno-geograficzne (1818–1830), a po wznowieniu literacko-społeczne (1839–1884). Oba pisma wydawane były w Petersburgu. Pismo literackie było miesięcznikiem, prowadzonym przez Krajewskiego, a od 1868 r. przez Niekrasowa, po którego śmierci (1878) redakcję objął Michaił Sałtykow-Szczedrin.
Pismo publikowało nowe utwory czołowych rosyjskich poetów i prozaików, zwłaszcza o poglądach liberalnych lub umiarkowanych, a w drugim okresie (po 1868 r.) istnienia umiarkowanie radykalnych. Czołową postacią redakcji do 1846 r. był Wissarion Bielinski, nie tylko z racji swych recenzji literackich, ale przede wszystkim jako ideolog pisma. Do współpracowników periodyku „Otieczestwiennyje zapiski” należał m.in. Aleksander Hercen i Nikołaj Ogariow.

</doc>
<doc id="2094474" url="https://pl.wikipedia.org/wiki?curid=2094474" title="Barwa wiśniowa">
Barwa wiśniowa



</doc>
<doc id="2094475" url="https://pl.wikipedia.org/wiki?curid=2094475" title="Autostopowicz (film 2007)">
Autostopowicz (film 2007)

Autostopowicz (ang. "The Hitcher") – amerykański thriller z 2007 roku, którego reżyserem jest Dave Meyers. Jest to remake filmu "Autostopowicz" z 1986 roku.
Fabuła.
Jim (Knighton) i jego dziewczyna Grace (Bush) to para studentów wybierająca się do nad jezioro Lake Havasu na przerwę wiosenną. Po drodze na pustyni w Nowym Meksyku zabierają ze sobą autostopowicza Johna Rydera (Bean). Nie znają jednak jeszcze jego morderczego planu...
Obsada.
Sean Bean – John Ryder
Sophia Bush – Grace Andrews
Zachary Knighton – Jim Halsey
Damon Carney – negocjator
Neal McDonough – porucznik Esteridge
Kurt Grossi – oficer Franklin
Lance Strumpf – pilot helikoptera
Travis Schuldt – Harlan Bremmer, Jr.
Danny Bolero – oficer Edwards
Kyle Davis – sprzedawca w sklepie

</doc>
<doc id="2094477" url="https://pl.wikipedia.org/wiki?curid=2094477" title="Focke-Wulf Volksflugzeug">
Focke-Wulf Volksflugzeug

Focke-Wulf Volksflugzeug – niezrealizowany projekt niemieckiego samolotu myśliwskiego z napędem odrzutowym wytwórni Focke-Wulf, który brał udział w konkursie na "myśliwiec ludowy" ("Volksjäger"). Maszyna miała być pomniejszoną wersją samolotu Focke-Wulf Ta 183.
Historia.
Geneza.
Wraz z rozpoczęciem alianckiej ofensywy bombowej na III Rzeszę, straty wśród myśliwców Luftwaffe zaczęły rosnąć. Tak jak jeszcze w tym okresie wojny przemysł niemiecki mógł zaspokajać potrzeby sprzętowe lotnictwa tak zaczynało brakować wyszkolonych pilotów mogących stawić czoła alianckim samolotom. W połowie 1944 roku Alfred Keller, były lotnik z okresu I wojny światowej, stojący od 1943 roku na czele "Nationalsozialistische Fliegerkorps" (NFSK - Narodowo-Socjalistyczny Korpus Lotniczy) zaproponował budowę lekkiego samolotu myśliwskiego z napędem odrzutowym, który byłby łatwy w obsłudze i pilotażu a dzięki temu, za jego sterami mogliby zasiąść absolwenci NFSK. Korpus lotniczy skupiał niemieckie aerokluby, szkoły szybowcowe i zajmował się wstępnym szkoleniem lotniczym młodzieży na potrzeby Luftwaffe. Projekt nie spotkał się z życzliwym przyjęciem ze strony dowództwa sił powietrznych oraz samego Hermanna Göringa. Uważano, że młodzi piloci bez odpowiedniego przeszkolenia staną się łatwym łupem dla amerykańskich i brytyjskich myśliwców. Pomysł Kellera zyskał za to poparcie Artura Axmanna, przywódcy Hitlerjugend, który widział w nim szanse dla wzmocnienia pozycji kierowanej przez siebie formacji. Wśród pozytywnie nastawionych do projektu osób znalazła się również słynna i mająca duży wpływ na Hitlera pilotka Hanna Reitsch. Ważnym elementem, który przesądził o zgodzie Göringa na rozpoczęcie programu "Volksjäger", bo takie oznaczenie przylgnęło do potencjalnego, przyszłego samolotu myśliwskiego, były plany Waffen-SS stworzenia własnych jednostek lotniczych. Ich szeregi mogła zasilić młodzież wyszkolona w NFSK. Rywalizacja pomiędzy obydwiema formacjami skłoniła Luftwaffe do zaakceptowania projektu "myśliwca ludowego" i przejęcia jego potencjalnych pilotów pod własne dowództwo. Tymczasem na froncie siły powietrzne ponosiły coraz większe straty, alianckie lądowanie w Normandii zmusiło Luftwaffe do przerzucenia sił do Francji kosztem bronionych niemieckich miast i ośrodków przemysłowych. Tym samym "Volksjäger" zaczął być postrzegany nie tylko jako przyszły samolot myśliwski dla niedoświadczonej młodzieży ale w pełni akceptowany samolot, który może i powinien znaleźć się również na stanie istniejących już pułków Luftwaffe.
Projekt.
10 września 1944 roku "Reichsluftfahrtministerium" (RLM - Ministerstwo Lotnictwa Rzeszy) wydało zapotrzebowanie na nowy, lekki samolot myśliwski określany mianem "Kleinjäger" (mały myśliwiec) z napędem odrzutowym, o masie dwukrotnie mniejszej niż Messerschmitt Me 262, w którego konstrukcji zakładano duży udział materiałów niestrategicznych typu drewno, o maksymalnej prędkości na poziomie morza wynoszącej 750 km/h, uzbrojonego w dwa działka MG 151/20 lub MK 108, opancerzeniem chroniącym jedynie przed atakiem czołowym. Wyposażonym w radiostację FuG 24 i urządzenie identyfikujące Fug 25a. Nowa maszyna miała być napędzana silnikiem BMW 003, nieco silniejsze silniki Jumo 004 zarezerwowane były dla maszyn Me 262 i Arado Ar 234. Wymagano aby samolot był budowany seryjnie w oparciu o już istniejące linie montażowe. W celu dalszego uproszczenia konstrukcji zakładano użycie prostych skrzydeł. Specyfikacja techniczna nowego samolotu została przesłana do ośmiu wytwórni, jedną z nich był Focke-Wulf. Od samego początku krytycznie o nowym projekcie RLM wypowiadał się Kurt Tank. Tank przewidywał, że niezbyt wygórowane wymagania techniczne jakie stawiał projekt, doprowadzą do sytuacji, że z chwilą wejścia do służby, maszyna nie będzie w stanie stawić czoła nowym samolotem aliantów. Wybór silnika BMW 003 o gorszych parametrach niż jednostka Jumo 004, rezygnacja z zastosowania skośnych skrzydeł pogarszały parametry lotu, prędkość, możliwości bojowe samolotu. Pomimo zastrzeżeń Tank przedstawił RLM dwa projekty. Pierwszym z nich był Volksflugzeug, była to pomniejszona wersja maszyny Focke-Wulf Ta 183. Samolot zaprojektowano w dwóch wariantach. Pierwszy z nich, ("Entwurf I") posiadał skrzydła proste, drugi ("Entwurf II") zakładał użycie skrzydeł skośnych. Drugim przedstawionym projektem był myśliwiec oznaczony jako Volksflitzer. 15 września 1944 komisja konkursowa oceniła nadesłane projekty. Konstrukcje Focke-Wulfa z racji użycia do ich budowy strategicznych materiałów zostały od razu odrzucone a do dalszej oceny przekazano projekty Blohm &amp; Voss BV P.211.02 oraz P.1073 czyli późniejszy He 162. 
Konstrukcja.
Volksflugzeug zarówno w wersji ze skośnymi skrzydłami jak i prostymi, był wolnonośnym górnopłatem ze skośnym usterzeniem w kształcie litery T. Wlot powietrza do silnika znajdował się w dziobie maszyny. Kanał doprowadzający powietrze do jednostki napędowej przechodził pod kabiną pilota i łączył się z pojedynczym silnikiem BMW 003 znajdującym się z tyłu kadłuba. Wylot gazów silnikowych umieszczony był pod belką ogonową. Podwozie trójgoleniowe z przednim podparciem, chowane, przednie i główne do wnęk w kadłubie, przednie do tyły, główne do przodu. Uzbrojenie stanowiły dwa działka MK 108 kalibru 30 mm umieszczone po obydwu stronach wlotu powietrza do silnika.

</doc>
<doc id="2094479" url="https://pl.wikipedia.org/wiki?curid=2094479" title="Katarzyna Dulnik">
Katarzyna Dulnik

Katarzyna Dulnik (ur. 28 listopada 1968 w Warszawie) – polska koszykarka, występująca na pozycjach rzucającej lub niskiej skrzydłowej, mistrzyni Europy z 1999, po zakończeniu kariery zawodniczej trenerka koszykarska.
Życiorys.
Nazwisko panieńskie – Gruszczyńska (stąd pseudonim Gruszka). Uczęszczała do XVIII LO w Warszawie. Absolwentka AWF w Warszawie (Wychowanie Fizyczne) oraz Niepublicznej Szkoły Policealnej Gloker w Krakowie.
Kariera zawodnicza.
Początkowa grała w drużynie MKS MDK Warszawa, z której przeszła do stołecznej Polonii w 1985. Z tym klubem była związana przez większość kariery. W 1988 wraz z Danutą Tarczyńską-Kopeć i Krystyną Szymańską (później Larą) wprowadziła Polonię do ekstraklasy. Od samego początku stała się wyróżniającą postacią ligi. W sezonie 1991/1992 nie grała, gdyż 10 stycznia 1992 urodziła syna Wojciecha. Po powrocie z urlopu macierzyńskiego była jedną z najskuteczniejszych koszykarek ligi: w sezonie 1994/1995 zajęła trzecie miejsce w klasyfikacji najlepszych snajperek (ze średnią 21,6 punktów w meczu) oraz została wybrana Najlepszą Zawodniczką Ligi.
W 1996 przeniosła się do Olimpii Poznań; zespół ostatecznie zajął 7. miejsce w rozgrywkach. Po tym sezonie Dulnik wróciła do Polonii. W lutym 1999 Katarzyna Dulnik po raz drugi opuściła szeregi warszawskiego zespołu, by wzmocnić ówczesnego Mistrza Polski, Fotę Portę Gdynia. Tym razem przeprowadzka zaowocowała sukcesem drużynowym – zdobyła złoty medal Mistrzostw Polski. W tym samym roku dostała powołanie do kadry przygotowującej się do Mistrzostw Europy, które zostały rozegrane w Polsce (28 maja – 6 czerwca 1999). Drużyna odniosła wówczas największy sukces w historii polskiej koszykówki – zdobyła złoty medal.
Dulnik po sukcesie reprezentacji wróciła do zespołu z Warszawy. Indywidualnie sezon 1999/2000 może zaliczyć do udanych, gdyż zajęła drugie miejsce na liście najlepszych snajperek, ale Polonia uplasowała się na 10. pozycji. W związku z kłopotami finansowymi klub latem wycofał się z rozgrywek a zawodniczka przestała występować, a 16 grudnia 2000 urodziła córkę Hannę. W 2002 zawodniczka wróciła na parkiety, zasilając szeregi Banku Spółdzielczego Wołomin. Była gwiazdą ligi i dzięki jej osiągnięciom (średnio 22,3 punkty w meczu) zespół awansował do ekstraklasy. Sezon 2003/2004 przyniósł kolejne sukcesy indywidualne – najskuteczniejsza i najlepiej zbierająca zawodniczka ligi, a w efekcie MVP. Została wtedy wybrana do najlepszej piątki ligi, podczas gdy jej drużyna zajęła ostatnie, dziesiąte miejsce w tabeli. Następnie Katarzyna Dulnik występowała w drużynach Kolegium Karkonoskiego Jelenia Góra oraz Liderze Pruszków. W barwach tego drugiego zespołu ustanowiła swój rekord życiowy (liczba punktów w jednym meczu) – w spotkaniu z Widzewem Łódź rzuciła 48 punktów. W sezonie 2006/07 jej średnia punktów wynosiła 27,1. W sezonie 2008/2009 występowała w drużynie AZS AP Siedlce, w której, po raz kolejny, była niekwestionowaną liderką – w roku, w którym kończyła 40 lat, rzucała średnio 21,8 punktów.
W każdym sezonie, w którym grała, była jedną z najlepszych – zawsze w czołówce najlepiej punktujących: w 1989/90 – 6. miejsce, 1994/95 – 3., 1995/96 – 4., 1998/99 – 5., 1999/2000 – 2., 2003/04 – 1. miejsce.
Występowała w reprezentacji Polski +40, z którą w 2009 zdobyła brązowy medal na X Mistrzostwach Świata w Maxikoszykówce, a w 2010 zajęła 4. lokatę na VI Mistrzostwach Europy. W 2022 zdobyła z reprezentacją Polski +45 złoty medal mistrzostw Europy w maxibaskecie.
Od 2015 roku prowadzi Fundację Kasi Dulnik, której celem jest promowanie aktywności sportowej, szczególnie wśród dzieci i kobiet.
W 1999 odznaczona Złotym Krzyżem Zasługi.
Kariera trenerska.
W sezonie 2012/13 została grającym trenerem żeńskiej drużyny SKK Polonia Warszawa. W latach 2014–2016 poza stanowiskiem trenerki pierwszego zespołu pełniła także funkcję prezesa Stowarzyszenia Koszykówki Kobiecej Polonii Warszawa. Jej kontrakt trenerski dobiegł końca 31 sierpnia 2016.
Życie prywatne.
Pochodzi z koszykarskiej rodziny. Jest córką koszykarki i wielokrotnej reprezentantki Polski Haliny Beyer-Gruszczyńskiej i bratanicą Romy Gruszczyńskiej-Olesiewicz. Ma syna Wojciecha i córkę Hannę – oboje grają w koszykówkę. 

</doc>
<doc id="2094481" url="https://pl.wikipedia.org/wiki?curid=2094481" title="Byllis">
Byllis

Byllis - starożytne miasto w Albanii, obwód Fier, okręg Mallakastra - obecnie w ruinie. Najbliższe większe współczesne miasto to Ballsh.
Byllis było największym miastem południowej Ilirii.
Starożytne miasto zajmowało ponad 30 ha a długość jego murów to 2250 metrów.
Stefanos z Bizancjum pisał, iż miasto zostało założone przez Neoptolemosa, syna Achillesa. Niezależnie od tego zapisu, powstanie miasta datuje się na lata 370 - 350 p.n.e. 
Obecnie ruiny są ogrodzone, wstęp wolny.

</doc>
<doc id="2094482" url="https://pl.wikipedia.org/wiki?curid=2094482" title="OTV (Liban)">
OTV (Liban)

OTV lub Orange TV – libańska stacja telewizyjna, związana z Wolnym Ruchem Patriotycznym Michela Aouna. Rozpoczęła nadawanie programu w lipcu 2007 roku.

</doc>
<doc id="2094483" url="https://pl.wikipedia.org/wiki?curid=2094483" title="Raised by Swans">
Raised by Swans

Raised by Swans - zespół indierockowy pochodzący z Londynu, Ontario, Kanady. 
Twórcą Raised by swans jest Eric Howden, który odpowiedzialny jest za muzykę, wszystkie instrumenty oraz wszystkie teksty Raised by Swans. Jak sam wyznał w jednym z wywiadów, opuścił The Gandharvas w 1998 roku, w którym wcześniej był basistą, gdyż zaczął tworzyć kawałki, które nie były typowe dla tego zespołu.
Jego debiutancki studyjny album nosi nazwę "Codes and Secret Longing" i został nagrany w marcu 2005 roku w studio Andy'ego Magoffina, House of Miracles.
Jeden z jego utworów, zatytułowany "Violet Light", został wydany na ścieżce dźwiękowej filmu "Zielony zawrót głowy" (ang. "Everything's Gone Green") w reżyserii Douglasa Couplanda.
Trzy piosenki Erica zostały wykorzystane w filmie Atoma Egoyana zatytułowanym "Adoracja" (ang. "Adoration)". W 2010 roku w filmie "Chloe", obrazu tego samego reżysera, artysta występuje na żywo.
11 stycznia 2010 Eric wydał drugi krążek zatytułowany "No Ghostless Place".

</doc>
<doc id="2094484" url="https://pl.wikipedia.org/wiki?curid=2094484" title="Włókna celulozowe">
Włókna celulozowe

Włókna celulozowe – sypki materiał budowlany zawierający głównie celulozę, przeznaczony do wykonywania izolacji termicznych. Produkowane są z makulatury gazetowej, z której uzyskuje się włókna. Impregnowane są związkami boru. Gotowe włókna celulozowe kompresowane są w opakowaniach do ok. 150 kg/m³.
Włókna celulozowe dzięki zawartości boru powstrzymują rozwój pleśni i grzybów; ponadto odprowadzają wilgoć z warstwy izolacyjnej do miejsc o niższej wilgotności. 
Nadają się także do wykonywania izolacji akustycznych. Umożliwiają wypełnienie pustych przestrzeni w miejscach trudno dostępnych.

</doc>
<doc id="2094486" url="https://pl.wikipedia.org/wiki?curid=2094486" title="Spoinowanie">
Spoinowanie

Spoinowanie (fugowanie) – stanowi proces wypełniania przestrzeni pomiędzy płytkami ceramicznymi, kamiennymi, bądź szklanymi.
Do wypełniania tych szczelin służą masy do spoinowania.
Masy do spoinowania.
Przemysław Markiewicz w książce "Budownictwo ogólne dla architektów" rozróżnia cztery rodzaje mas do spoinowania:

</doc>
<doc id="2094488" url="https://pl.wikipedia.org/wiki?curid=2094488" title="Typologia opisu">
Typologia opisu

Ze względu na pozycję wyliczenia i sposoby strukturalizacji elementów można wyodrębnić pięć typów opisu:
Opis anarchiczny.
Jest to najprostszy typ opisu. Jego podstawową techniką jest metoda wyliczenia, wyliczenie to zaś nie zna ograniczeń – ma budowę otwartą. Anafory, powtórzenia służą podkreśleniu jednorodności wyliczenia. Najczęściej jednak taki szereg pełni funkcję żartobliwą.
Philippe Hamon stwierdził, iż opis taki winien zostać uporządkowany i shierarchizowany, gdyż wtedy ułatwia to czytelność odbiorcy, lecz powoduje banalizację i spłycenie wartości artystycznych.
Opis z ramą uspójniającą.
Owa rama sygnalizuje początek, jak i koniec opisu. Rama uspójniająca polega na powtórzeniu tej samej formuły językowej, która wpier we wstępie występuje jako wprowadzenie do tematyki opisu, zaś na końcu służy podsumowaniu.
Opis z dominantą semantyczną.
Taki opis nie rezygnuje całkowicie z wyliczenia, zatem ma formę anarchaiczną, lecz szereg podporządkowany jest dominancie, która zastępuje niejako ramę uspójniającą. Najczęściej dominantę stanowi metafora lub porównanie. Aby jednak czytelnik scalił poprawnie opis musi wpierw bezbłędnie odczytać zakodowaną dominantę semantyczną.
Opis kinetyczny.
Ten typ opisu polega na ukazaniu aktywności danego przedmiotu – ukazania jej w ruchu. Ten typ opisu jest najbardziej chwalony przez krytyków literackich. Opis kinetyczny poza tym stanowi swoistego rodzaju charakterystykę pośrednią postaci, której ukazana jest ruchowość i gestykulacja. Nie tylko jednak ten typ opisu znajdzie zastosowanie przy charakterystyce materii żywych, również przedmioty martwe mogą być przezeń określane. Wówczas standardem będzie użycie takich środków stylistycznyćh jak: personifikacja oraz animizacja. Ożywczą moc osiągnie opisywany przedmiot, gdy ukaże się go w trakcie procesu jego powstawania.
Opis deformujący przestrzeń.
Ten typ opisu uaktywnia całą przestrzeń, która ulega deformacji. Deformacja przestrzenna jest wynikiem danej perspektywy obserwatora – w zależności od zajmowanego stanowiska wobec opisywanego przedmiotu. Szczególnie znamienny jest punkt widzenia z góry i oddalenia – najgłębszy efekt deformacji.Taki opis może być podwójnie zdynamizowany: jeśli obserwator będzie opisywał ruch i jednocześnie sam będzie się poruszał.

</doc>
<doc id="2094489" url="https://pl.wikipedia.org/wiki?curid=2094489" title="Autostrada grozy">
Autostrada grozy

Autostrada grozy (ang. "Highwaymen") – amerykański thriller z 2004 roku, którego reżyserem jest Robert Harmon.
Fabuła.
Rennie Cray (James Caviezel) jest pogrążony w żałobie po żonie, która została zamordowana przez seryjnego mordercę, Fargo (Colm Feore). Cray przemierza Amerykę w poszukiwaniu psychopaty zabijającego przy pomocy swojego samochodu, Cadillaca Eldorado z 1976 roku. Szuka zemsty na drogach, którymi Fargo (Feore) jeździ i w dalszym ciągu morduje kobiety. Molly (Rhona Mitra), której Cray będzie chciał użyć jako 'przynętę' w złapaniu mordercy, staje się kolejna ofiarą Fargo.
Obsada.
James Caviezel – James 'Rennie' Cray
Rhona Mitra – Molly
Frankie Faison – Will Macklin
Colm Feore – Fargo
Gordon Currie – Ray Boone
Andrea Roth – Alexandra Farrow
Noam Jenkins – Kelt
Martin Roach – Detektyw
Guylaine St-Onge – Olivia Cray
Linki zewnętrzne.
"Autostrada grozy" na Filmweb.pl
"Autostrada grozy" na Stopklatka.pl
"Autostrada grozy" w bazie Internet Movie Database (IMDb) (ang.)

</doc>
<doc id="2094493" url="https://pl.wikipedia.org/wiki?curid=2094493" title="Bagażownia">
Bagażownia



</doc>
<doc id="2094494" url="https://pl.wikipedia.org/wiki?curid=2094494" title="Natan Hannower">
Natan Hannower

Natan ben Mojżesz (ben Mosze) Hannower lub Natan Hanowerski (j. hebr.: נתן נטע הנובר) (zm. 14 lipca 1683 w Brodzie na Morawach) – historyk żydowski, kronikarz, talmudysta i kabalista. Według niektórych historyków utożsamiany z Natanem z Krakowa. Do 1648 przebywał na Wołyniu, podczas rebelii kozackiej 1648 mieszkał w Zasławiu, skąd uciekł do Pragi, później był rabinem Jass. W 1653 w Wenecji napisał kronikę "Jawen mecula" ("Głębokie bagno"), zawierającą bardzo realistyczny opis wojny kozackiej oraz prześladowań Żydów na Ukrainie. Kronika ukazała się w przekładzie polskim we Lwowie w 1912. Powszechnie w historiografii postrzegany jako najbardziej realistyczny i wiarygodny kronikarz. Natan Hannower we wstępie "Jawen Mecula" przeprowadza obliczenia gematryczne. Mają one dowodzić, że tragedie lat 1648/49 (TaCh we-TaT) zostały przewidziane już wcześniej i mogą stanowić preludium nadejścia czasów mesjańskich. Znajduje oparcie w odpowiedniej interpretacji fraz biblijnych. Również w Zoharze w podobny sposób typowano rok 408 (czyli 1648), równowartość słowa "zot" (ten), które pojawia się w Biblii w zdaniu "w roku TYM, jubileuszowym wszyscy powrócą do swej własności" (przepis odnośnie do roku jubileuszowego w księdze Wyjścia). Sam tytuł "Jawen Mecula" oznacza Bagno Głębokie, również nawiązanie do biblijnego "Tawaati ba-jewen mecula" (Tonę w bagnie głębokim). Zawiera jednocześnie grę słów, gdyż pierwsze słowo może być odczytywane zarówno jako Jawen (bagno), jak i Jawan (Grek), jak Hanower nazywa prawosławnych, czyli ogólnie Kozaków, czy Ukraińców. Chmielnicki jest nazywany z kolei Chmiel, co służy potraktowaniu jego nazwiska jako akronimu wyrażenia "Chawlej Masziach Jawo Leolam" (Bóle-porodowe Mesjasza nadejdą na świat). Jest to ewidentna aluzja, już na wstępie kroniki Hannowera, do mesjańskich przewidywań. Autor "Szaare Cijon" ("Bramy Syjonu"), zbioru modlitw, kabalistycznych ceremonii żydowskich wydanego w Pradze w 1662 oraz autor Słownika hebrajsko-niemiecko-włosko-polskiego wydanego w Amsterdamie w 1701.

</doc>
<doc id="2094496" url="https://pl.wikipedia.org/wiki?curid=2094496" title="MD-80">
MD-80



</doc>
<doc id="2094498" url="https://pl.wikipedia.org/wiki?curid=2094498" title="Hauptamt Volksdeutsche Mittelstelle">
Hauptamt Volksdeutsche Mittelstelle

VoMi (skrót od niem. "SS-Hauptamt Volksdeutsche Mittelstelle" – Główny Urząd Kolonizacyjny dla Niemców etnicznych w ramach SS) – agencja partii nazistowskiej, znajdująca się pod kierownictwem SS, której oficjalnym zadaniem było dbanie o interesy volksdeutschów mieszkających poza granicami III Rzeszy. W praktyce VoMi brała udział w realizacji planów germanizacyjnych, zajmując się zwłaszcza poszerzaniem tzw. niemieckiej przestrzeni życiowej.
Powstanie organizacji.
Urząd ten utworzył w 1936 Rudolf Hess, rok później włączono go do SS. Od 1937 do 1945 roku pod kierownictwem Obergruppenführera SS Wernera Lorenza. Dnia 21 czerwca 1941 roku VoMi przekształcono w jeden z głównych urzędów SS. Volksdeutsche Mittelstelle dysponowała wszystkimi funduszami oraz subwencjami dla niemieckich placówek działających za granicą. W 1939 roku podporządkowano jej formalnie także Bund Deutscher Osten oraz Volksbund des Deutschtums im Ausland. Organizacja podlegała bezpośrednio Reichsfuhrerowi SS jako komisarzowi Rzeszy ds. Umocnienia Niemczyzny mając za zadanie m.in. przeprowadzenie selekcji rasowej i germanizację tzw. Volksdeutchów.
Działalność przedwojenna.
VoMi zajmował się rejestracją i zrzeszaniem osób krwi niemieckiej, niebędących obywatelami Rzeszy i zamieszkałych poza jej granicami, ale zaliczanych do rasy niemieckiej. VoMi zajmowało się m.in. tworzeniem „piątych kolumn”, składających się z Niemców zamieszkujących inne państwa, aktywnie uczestnicząc chociażby w przygotowaniach do wcielenia Austrii przez Rzeszę i wspomagając Konrada Henleina w jego dążeniach do odłączenia Kraju Sudetów (niem. "Sudetenland") od Czechosłowacji i przyłączenia go do Niemiec, czy tworzeniu piątej kolumny przed atakiem na Polskę tzw. Volksdeutscher Selbstschutz. VoMi podlegały m.in. organizacje narodowo socjalistyczne w przedwojennej Polsce jak Zjednoczenie Niemieckie (niem.Deutsche Vereinigung DtV), Partia Młodoniemiecka w Polsce (niem. Jungdeutsche Partei in Polen skrót JDP) oraz Niemieckie Stowarzyszenie Ludowe w Polsce.
Za pośrednictwem kierownika organizacji Volksdeutsche Mittelstelle, do szefa kancelarii Rzeszy – Hansa Lammersa, trafiały donosy mniejszości niemieckiej o „Polakach wrogo ustosunkowanych do niemczyzny”. Ich nazwiska znalazły się później na listach proskrypcyjnych Sonderfahndungsbuch Polen, na podstawie których odbywały się później aresztowania oraz likwidacja polskiej inteligencji w ramach Intelligenzaktion i operacji Tannenberg.
Działalność w czasie II wojny światowej.
W trakcie II wojny światowej VoMi odegrała znaczącą rolę w przesiedleniach Niemców zamieszkujących tereny Polski, Litwy, Łotwy, Estonii, Rumunii i ZSRR do tzw. Wielkiej Rzeszy. Często łączyło się to z brutalnym wysiedlaniem ludności etnicznej z terenów państw podbitych i inkorporowanych niezgodnie z prawem międzynarodowym do Niemiec (miało to miejsce m.in. w Kraju Warty i Alzacji). Organizacja zajmowała się także germanizacją obywateli państw okupowanych, jeśli tylko uznano ich krew za „wartościową”, co czasem prowadziło do ich wstępowania do Waffen-SS. Członkowie organizacji zajmowali się także wywożeniem z Polski dzieci zamordowanych zakładników i partyzantów polskich.
VoMi zostało ostatecznie połączone z RuSHA (niem. "SS-Rasse-und-Siedlungshauptamt", czyli Głównym Urzędem do spraw Rasowych i Osiedleńczych SS), czego efektem było powstanie Komisariatu Rzeszy do spraw Umacniania Niemczyzny ("Stabshauptamt Reichkomissar für die Festigung deutsches Volkstums", skrót RKFDV). W Komisariacie tym Lorenz stał na czele departamentu kierującego przesiedleniami oraz departamentu zajmującego się stosunkami międzynarodowymi.
Po decyzji Heinricha Himmlera w połowie 1942 roku odnośnie do organizacji na Śląsku systemu obozów koncentracyjnych dla Polaków pod nazwą „Polenlager” Vomi objęło administrację nad tymi obozami.
Wysiedlenia.
Dnia 25 listopada 1939 w Urzędzie Polityki Rasowej NSDAP powstał memoriał Erharda Wetzela i Günthera Hechta pt. „Traktowanie ludności byłych obszarów Polski z punktu widzenia polityki rasowej”, który poruszał kwestie wysiedleń oraz strategii okupantów w tym względzie. Memoriał ten różnicował traktowanie ludności z podziałem na tereny wcielone do III Rzeszy oraz te, z których utworzyć miano Generalne Gubernatorstwo. W pierwszej kolejności miano wysiedlić z terenów wcielonych do Rzeszy – Pomorza, Śląska i Wielkopolski wszystkich Polaków i Żydów. Punkt drugi memoriału dotyczy w całości tej problematyki i szacował liczbę Polaków przeznaczonych do wysiedlenia z zaanektowanych terenów na 6 636 000. Memoriał wyszczególniał także 530 000 Żydów mających zostać wysiedlonych wraz z Polakami. "Zdecydowanie polska ludność – o ile nie nadaje się do zasymilowania – powinna zostać wysiedlona, a pozostała zniemczona".
W III Rzeszy utworzono dwie organizacje zajmujące się problematyką wysiedleń z terenów okupowanych. Pierwszą była organizacja VoMi (niem. – Volksdeutsche Mittelstelle, czyli Główny Urząd Kolonizacyjny dla Niemców etnicznych), zajmująca się przesiedlaniem volksdeutschów, a drugą RuSHA (niem. "SS-Rasse-und-Siedlungshauptamt", czyli Główny Urząd do spraw Rasowych i Osiedleńczych SS), mającą na celu wysiedlanie ludności krajów okupowanych. Działalność obu tych organizacji była ściśle powiązana, ponieważ aby przesiedlić ludność niemiecką z terenów Europy wschodniej, należało najpierw dokonać wysiedleń ludności polskiej lub żydowskiej znajdujących się wewnątrz granic III Rzeszy, aby zwolnić dla nich miejsca. W związku ze zbieżnymi celami i podobną działalnością od 1940 roku obie organizacje zostały połączone w nadrzędny Komisariat Rzeszy do spraw Umacniania Niemczyzny, na którego czele stał od początku jego utworzenia do końca wojny Ulrich Greifelt, podlegający bezpośrednio Heinrichowi Himmlerowi. Szefem działu przesiedleńczego tej organizacji zajmującej się logistyką wysiedleń został Werner Lorenz. Siedziba tego Urzędu mieściła się w Berlinie-Halensee, Kurfürstendamm 140 Do końca wojny na tereny okupowanej Polski organizacja VoMi oraz RKFDV przesiedliła ponad 1 000 000 volksdeutschów z terenów wschodniej Europy.
7 października 1939 roku opublikowany został tzw. „Dekret fuhrera i kanclerza Rzeszy o umocnieniu niemieckości”, który stanowił podstawę prawną do sprowadzenia do Rzeszy ludności niemieckiego pochodzenia z zagranicy. Zapoczątkował on wielką akcję wysiedleńczo-koloniazacyjną pod nazwą Heim ins Reich. Punkt pierwszy dekretu stawiał sobie za cel „sprowadzenie do Rzeszy tych Reichs- i Volksdeutschów mieszkających za granicą, których przewidziano do ostatecznego powrotu do kraju”.
Cholmeraktion.
Akcję przesiedleńczą o nazwie Akcja Chełmska (niem. "Cholmeraktion, Umsiedlung der Ostkolonisten aus dem Cholmer und Lubliner Lande") prowadzono w okresie od września 1940 do połowy 1941 roku. W jej ramach przesiedlano w niej kolonistów niemieckich zamieszkałych na terenie ziemi lubelskiej i chełmskiej na teren Wielkopolski, wcielonej do III Rzeszy. Pierwszy transport wyruszył 3 września 1940 roku do Śremu, gdzie dotarł w dniu 27 września 1940 roku. Kolejne transporty kierowano do Gniezna, Środy, Ostrowa, Kalisza, gdzie niemieccy koloniści otrzymywali gospodarstwa z pełnym wyposażeniem po wysiedlonych wcześniej rodzinach polskich. Od strony organizacyjnej przesiedlenia organizowała VoMi w oparciu o dwa lokalne biura w Chełmie i Cycowie, a wysiedlenia przeprowadzał tzw. sztab przesiedleńczy utworzony przy dowódcy SS policji w Lublinie (Umsiedlungsstab, Verbindungsstab für Umsiedlungen beim SS-und Polizeiführer des Distrikts Lublin, Ostlanstrasse 8), na czele którego stał K. Holst.
Struktura organizacyjna VoMi.
Główny Urząd Volksdeutsche Mittelstelle posiadał 11 departamentów

</doc>
<doc id="2094501" url="https://pl.wikipedia.org/wiki?curid=2094501" title="Shane Dawson">
Shane Dawson

Shane Dawson, właściwie Shane Lee Yaw (ur. 19 lipca 1988 w Long Beach) – amerykański komik, aktor serwisu YouTube i prowadzący kanałów "ShaneDawsonTV" i "shane". Zyskał popularność dzięki tworzonym przez siebie krótkim formom filmowym z gatunku komedii udostępnianych w serwisie Youtube, w których wcielał się w różne role, przebierając się i zmieniając głos. Bohaterami jego filmików były zarówno postacie rzeczywiste (m.in. Paris Hilton, Miley Cyrus, Sarah Palin, Kesha), jak i zmyślone (m.in. Shananay, Ned the Nerd, S. Deezy, Shane's Mom, Aunt Hilda). Nagrywał również parodie popularnych teledysków i programów telewizyjnych.
Obecnie główny kanał komika „ShaneDawsonTV” nie jest regularnie aktualizowany. Na drugim kanale „shane” publikuje krótkie serie dokumentów czy teorie spiskowe.
Łącznie zgromadził 31 mln. subskrypcji oraz ponad 6,5 mld. wyświetleń.
Życiorys.
1988 – 2007.
Shane dorastał w Long Beach w Kalifornii. W młodości zmagał się z nadwagą i problemami z ojcem alkoholikiem, który znęcał się nad rodziną psychicznie i fizycznie. Był najmłodszy z rodzeństwa, miał dwóch starszych braci – Jerida i Jacoba. Kiedy Shane miał 9 lat ojciec opuścił jego matkę Theresę, a rodzina zaczęła mieć problemy finansowe. Shane był bardzo związany ze swoją babcią zmarłą w 2010 roku, która wspierała go w trudnych chwilach, a także brała udział w jego wczesnych filmikach.
Jako nastolatek uczęszczał do Lakewood High School. Wtedy zaczął interesować się tworzeniem filmów komediowych. Pierwsze materiały nagrywał razem z kolegami z klasy.
Po zakończeniu szkoły średniej Shane próbował swoich sił w aktorstwie filmowym, brał udział w castingach.
2008 – kanały Youtube.
W 2008 roku Shane został zatrudniony w firmie Jenny Craig, zajmującej się opracowywaniem diet odchudzających. Wraz ze współpracownikami nagrał kilka filmików w miejscu pracy, udostępniając je w serwisie Youtube na swoim kanale „ShaneDawsonTV”, za co wszyscy uczestniczący w nagraniach, a także pracujący w Jenny Craig matka i brat komika zostali zwolnieni. Wkrótce młody twórca otrzymał propozycję współpracy z platformą Youtube.
Popularność przyniósł komikowi filmik pt. „Fred is Dead” opublikowany 12 września 2008 roku, będący parodią znanego youtubera – Fred Figglehorna, który w tamtym czasie utrzymywał się na pierwszym miejscu w rankingu liczby wyświetleń serwisu Youtube.
Shane Dawson wkrótce rozszerzył swoją działalność o dwa kolejne kanały – „ShaneDawsonTV2”, na którym publikował materiały dodatkowe dla wielbicieli tworzonych przez niego filmików oraz „shane”, który pierwotnie służył Dawsonowi do przesyłania krótkich, nieedytowanych vlogów nagrywanych kamerą w telefonie.
„Not Cool”.
W 2014 roku Shane Dawson wyreżyserował swój pierwszy film pt. „Not Cool”.
Książki.
W 2015 roku Dawson wydał swoją pierwszą książkę pt. „I Hate Myselfie”, na którą składają się autentyczne historie z jego życia. Rok później wydana została druga książka pt. „It Gets Worse”.
Życie osobiste.
Shane mieszka w Kalifornii wraz ze swoim narzeczonym Rylandem Adamsem.
Jest biseksualny. Ogłosił tę informację w 2015 roku publikując filmik na swoim kanale. Tym samym poinformował swoich wielbicieli o rozstaniu z długoletnią partnerką, youtuberką Lisą Schwartz.
Nagrody i nominacje.
Dawson został nominowany i wygrał w kategorii „Najlepsza gwiazda internetowa” na gali rozdania nagród Teen Choice Awards 2010, jak również został laureatem nagrody The Streamy Awards jako „Najlepszy vlogger”, czyli osoba prowadząca wideobloga.

</doc>
<doc id="2094502" url="https://pl.wikipedia.org/wiki?curid=2094502" title="Tiger Rag">
Tiger Rag

Tiger Rag – ragtime nagrany po raz pierwszy w r. 1917 przez Original Dixieland Jass Band, choć melodia znana była najpewniej wcześniej. Wykonywali ją m.in. Louis Armstrong, Duke Ellington, Benny Goodman i Frank Sinatra. Utwór pojawił się również w wielu filmach.
Pierwsze nagranie przeszło szerzej niezauważone, jednak druga wersja, nagrana 25 marca 1918, okazała się ogromnym przebojem i odtąd datuje się jej późniejsza popularność.

</doc>
<doc id="2094505" url="https://pl.wikipedia.org/wiki?curid=2094505" title="Yūko Watanabe">
Yūko Watanabe

 – japońska lekkoatletka, skoczkini wzwyż i biegaczka długodystansowa.
Lekkoatletyczną karierę rozpoczęła od skoku wzwyż, w wieku 17 lat została wicemistrzynią Azji w kategorii juniorek. Po kilku latach przerwy w wyczynowym uprawianiu lekkoatletyki od 2008 Watanabe uprawia biegi na długich dystansach, w 2010 zajęła 3. miejsce w XX Międzynarodowym Półmaratonie Philipsa, mającym rangę mistrzostw Polski

</doc>
<doc id="2094508" url="https://pl.wikipedia.org/wiki?curid=2094508" title="Spis z natury">
Spis z natury



</doc>
<doc id="2094509" url="https://pl.wikipedia.org/wiki?curid=2094509" title="Original Dixieland Jass Band">
Original Dixieland Jass Band

Original Dixieland Jass Band (od 1917 "Original Dixieland Jazz Band") – zespół jazzowy z Nowego Orleanu, działający w latach 1916–1925. W skład zespołu wchodziło pięciu muzyków, grających uprzednio w zespołach Papa Jack Laine. Ich nagranie Livery Stable Blues było pierwszym wydanym singlem jazzowym. Zespół tworzył kompozycje, które później na stałe weszły do kanonu standardów jazzowych; ich najbardziej znanym standardem jest ragtime "Tiger Rag". Zespół określano często przydomkiem „twórców jazzu” ("Creators of jazz"). Liderem grupy był Nick LaRocca.

</doc>
<doc id="2094510" url="https://pl.wikipedia.org/wiki?curid=2094510" title="Original Dixieland Jazz Band">
Original Dixieland Jazz Band



</doc>
<doc id="2094515" url="https://pl.wikipedia.org/wiki?curid=2094515" title="Talus">
Talus



</doc>
<doc id="2094516" url="https://pl.wikipedia.org/wiki?curid=2094516" title="Perdix">
Perdix



</doc>
<doc id="2094518" url="https://pl.wikipedia.org/wiki?curid=2094518" title="Yuko Watanabe">
Yuko Watanabe



</doc>
<doc id="2094521" url="https://pl.wikipedia.org/wiki?curid=2094521" title="Perdiks">
Perdiks



</doc>
<doc id="2094529" url="https://pl.wikipedia.org/wiki?curid=2094529" title="Kalos">
Kalos



</doc>
<doc id="2094538" url="https://pl.wikipedia.org/wiki?curid=2094538" title="Krążowniki ciężkie typu Furutaka">
Krążowniki ciężkie typu Furutaka

 – typ dwóch japońskich ciężkich krążowników, które służyły podczas II wojny światowej, obydwa zostały zatopione w 1942 roku.
Opis.
Krążowniki typu "Furutaka" były pierwszymi ciężkimi krążownikami wykorzystywanymi przez Japońską Cesarską Marynarkę Wojenną. Były one bardzo podobne do późniejszych krążowników typu "Aoba".

</doc>
<doc id="2094539" url="https://pl.wikipedia.org/wiki?curid=2094539" title="Dongfeng (pocisk)">
Dongfeng (pocisk)

Dong Feng - rodzina pocisków balistycznych o zasięgu od średniego do międzykontynentalnego, opracowanych i produkowanych w Chińskiej Republice Ludowej.
Historia powstania pocisków.
Po podpisaniu chińsko-radzieckiego układu o przyjaźni w 1950 roku, Związek Radziecki wsparł chiński przemysł wojskowy szkoląc personel, dostarczając dokumentację techniczną, narzędzia i przekazując licencje produkcyjne na różnego typu broń i wyposażenie. W kwestii broni rakietowej, sowieci przekazali stronie chińskiej technologie rakiet R-1, R-2 i R-11. Pierwsze chińskie pociski rakietowe bazowały na radzieckich projektach wywodzących się z niemieckich rakiet V-2.
Pociski Dongfeng.
Dong Feng 1 (SS-2).
Pierwszy pocisk typu Dongfeng (DF-1) był licencyjną kopią radzieckiego pocisku R-2 (SS-2) Sibling. Pocisk DF-1 posiadał jeden silnik rakietowy na paliwo ciekłe: ciekły tlen i alkohol. Pocisk przenosił głowicę o masie ok. 500 kg na odległość do 550 km. Ograniczona liczba pocisków DF-1 została wyprodukowana w latach 60. XX wieku. Obecnie nie znajduje się w służbie.
Dong Feng 2 (CSS-1).
Dongfeng 2 jest pierwszym chińskim pociskiem balistycznym średniego zasięgu. Przenosi głowicę jądrową o mocy 15-20 kT. Pocisk uzyskał na zachodzie oznaczenie CSS 1 (od China Surface-to-Surface - chiński pocisk ziemia-ziemia). 27 grudnia 1966 roku pocisk Dongfeng 2A został wykorzystany do chińskiej jądrowej próby balistycznej - rakieta przeniosła głowicę jądrową o mocy 12 kT na dystans 800 km. Pocisk pozostawał w aktywnej służbie od lat 60. do 80. XX wieku. 
Dongfeng 3 (CSS-2).
Dong Feng 3 uważany jest za pierwszy w pełni chiński rakietowy pocisk balistyczny pośredniego zasięgu (IRBM). Gdy sowieci odmówili chińczykom dostępu do projektów nowej rakiety R-12 (SS-4), Chiny zdecydowały o samodzielnym opracowaniu pocisku. Dongfeng 3 posiadał początkowo zasięg 2.500 km (z ładunkiem 2.000 kg - początkowo jądrowym, później również termojądrowym). Z czasem ulepszona wersja Dongfeng 3A osiągnęła zasięg 2.800 km. Pocisk Dongfeng 3A (z głowicą konwencjonalną) był przedmiotem eksportu do Arabii Saudyjskiej. 
Dongfeng 4 (CSS-3).
Dong Feng 4 jest pierwszym chińskim dwuczłonowym pociskiem balistycznym, który przenosi głowicę o masie ok. 2.200 kg (głowica termojądrowa o mocy 3 MT) na dystans 4.750 km. Prace nad pociskiem rozpoczęły się w latach 60. XX w., a do służby weszły na przełomie 1979-1980 roku. Ocenia się, że ok. 25-30 pocisków zostało wprowadzonych do czynnej służby. Większość z nich rozmieszczona została w centralnej i zachodniej części Chin, tak aby pociski mogły dosięgnąć celów w europejskiej części ZSRR. Pocisk posłużył jako baza do stworzenia chińskich rakiet kosmicznych Chang Zeng 1 (Długi Marsz 1).
Dong Feng 5 (CSS-4).
Dong Feng 5 to międzykontynentalny dwuczłonowy pocisk balistyczny zaprojektowany do przeniesienia głowicy termojądrowej o mocy 3 megaton (MT) na odległość do 12.000 km. Pocisk bazuje w podziemnych silosach startowych. Opracowywany od lat 60. XX wieku, wszedł do służby dopiero po 1981 roku. W połowie lat 90. opracowano jego ulepszoną wersję DF-5A w której powiększono zasięg do ponad 13.000 km.
Dong Feng 21 (CSS-5).
Dong Feng 21 to dwustopniowy chiński pocisk balistyczny średniego zasięgu na paliwo stałe opracowany w latach 70. XX wieku. Pocisk przenosi pojedynczą głowicę o masie 600 kg na dystans 2.150 km. Może być wyposażony w głowicę jądrową o mocy 250 lub 500 kT lub ładunki konwencjonalne. Głowica korzysta z bezwładnościowego systemu naprowadzania pozwalający na atak z dokładnością CEP 700 metrów. Pocisk Dong Feng 21 był bazą do stworzenia chińskiego pocisku rakietowego wystrzeliwanego z okrętu podwodnego JL-1 (CSS-N-3). W 1996 roku wprowadzono do służby ulepszony wariant DF-21A o zasięgu zwiększonym do 2.700 km.
Dong Feng 15 (CSS-6).
Dong Feng 15 (eksportowa nazwa M-9) to chiński jednostopniowy pocisk balistyczny krótkiego zasięgu (SRBM) bazowania mobilnego napędzany paliwem stałym. Pocisk posiada zasięg 600 km i przenosi głowice o masie od 500-750 kg. Wprowadzony do czynnej służby najprawdopodobniej w 1989 roku. Raporty wywiadowcze amerykańskiego Departamentu Obrony z 2007 roku oceniały chiński arsenał pocisków DF-15 na ok. 300-350 pocisków i 70-80 wyrzutni. W latach 1996-1997 wystrzelono w stronę wyspy Tajwan około 10 pocisków DF-15 jako manifestację polityczną mającą odwieść Republikę Chińską (Tajwan) od ogłoszenia niepodległości. Ze względu na ograniczenia eksportowe dotyczące pocisków zdolnych do przenoszenia ładunków o masie przekraczającej 500 kg na 300 km, nigdy nie były eksportowane do innego kraju. 
Dong Feng 11 (CSS-7).
Dong Feng 11 (eksportowa nazwa M-11) to chiński jednostopniowy pocisk balistyczny bliskiego zasięgu na paliwo stałe. Pocisk posiada zasięg 300 km i przenosi głowice o masie 800 kg. Pociski DF-11 odpalane są z samobieżnych kołowych wyrzutni rakietowych, mieszczących jeden pocisk każda. Chiny wyeksportowały pocisk DF-11 do Pakistanu, gdzie stanowi on bazę dla pocisków Shaheen-1 i Shaheen-2.
Dong Feng 31 (CSS-9).
Dong Feng 31 to chiński trójstopniowy międzykontynentalny rakietowy pocisk balistyczny na paliwo stałe o zasięgu ok. 11.000 km. Pocisk przeznaczony jest do przenoszenia głowicy termojądrowej o mocy 1 megatony (MT). Pocisk DF-31 został opracowany w celu zastąpienia w służbie chińskich pocisków rakietowych na paliwo ciekłe. Pocisk odpalany jest z samobieżnej kołowej wyrzutni rakietowej lub z podziemnych silosów.

</doc>
<doc id="2094540" url="https://pl.wikipedia.org/wiki?curid=2094540" title="Gotthilf Berger">
Gotthilf Berger

Gotthilf Berger (ur. 21 maja 1794 w Poznaniu, zm. 9 lutego 1874 tamże) – kupiec, polityk, działacz oświatowy i społeczny, poznański radny. Jest patronem niewielkiej ulicy na Wildzie; w przeszłości zaś jego imieniem nazwany był dzisiejszy plac M. Skłodowskiej-Curie.
Gotthilf Berger urodził się w niemieckiej ewangelickiej rodzinie kupieckiej, która przeniosła się w 1778 ze Skwierzyny, a zajmowała się handlem drewnem i winem. Przejął wraz z bratem w 1824 podupadłą firmę, a po śmierci ojca w 1826 i brata w 1828 stał się jej jedynym właścicielem. Wzbogacił się na handlu drewnem (skupował i wycinał lasy w Wielkim Księstwie Poznańskim i Królestwie) i winem dzięki czemu z czasem mógł zająć się działalnością oświatową, społeczną i polityczną. W 1850 nabył majątek Wólka k. Wrześni, a dom w Poznaniu w 1853. Sprzedał firmę w 1855 i poświęcił się pracy społeczno–politycznej. W 1848 w Poznaniu udzielał się w Niemieckim Komitecie Narodowym i liberalnym Klubie Konstytucyjnym. Był od 1850 wieloletnim radnym Poznania, a od 1866 członkiem magistratu. Deputowany niższej izby parlamentu pruskiego w latach 1859–1870. Członek partii postępowej i przystąpił w 1866 do powstałego z rozłamu w jej szeregach stronnictwa narodowo–liberalnego. Będąc radnym miejski popierał projekt założenia w Poznaniu szkoły realnej, decyzja zapadła 9 czerwca 1852, a otwarcie szkoły nastąpiło 15 października 1853. Dzięki jego stanowisku strona polska uzyskała wiele korzystnych uprawnień dotyczących języka nauczania i personelu pedagogicznego. W 1861 przekazał miastu 65 tysięcy talarów na budowę nowego gmachu Miejskiej Szkoły Realnej przy ulicy Strzeleckiej 3, która w 1890 została nazwana jego imieniem. Obecnie budynek należy do Politechniki Poznańskiej.
W latach 1834–1839 był żonaty z Otylią Treppmacher, córką kupca. Po jej śmierci ożenił się ponownie w 1842 z jej siostrą Elwiną.
Po jego śmierci, działalność skierowaną do obu narodowości mieszkańców Poznania kontynuowała fundacja "Berger Stiftung" (Fundacja Gotthilfa Bergera), która wybudowała m.in. Dom Starców na Wildzie.
Przy Placu Kolegiackim, pod numerem 5, stoi klasycystyczna kamienica z lat 1802–1803, należąca za życia do Bergera. Obecnie w kamienicy mieści się Hotel Kolegiacki

</doc>
<doc id="2094544" url="https://pl.wikipedia.org/wiki?curid=2094544" title="Meraj Khalid">
Meraj Khalid

Malik Meraj Khalid (urdu ملک معراج خالد; ur. 1916 w Dera Chahal k. Lahauru, zm. 13 czerwca 2003 w Lahaurze) – pakistański prawnik, działacz społeczny i polityk, tymczasowy premier Pakistanu (5 listopada 1996 – 17 lutego 1997).
Życiorys.
Ukończył studia prawnicze, w 1948 rozpoczął własną praktykę. Zaangażował się w pracę społeczną, założył szereg szkół w swoim rejonie oraz organizował kursy języka pendżabskiego w rodzinnej wsi. Powołał komitet promocji tego języka.
Do polityki wszedł w połowie lat 60., uzyskując w 1965 mandat w parlamencie Pakistanu Zachodniego, jako deputowany niezrzeszony. W 1970 został wybrany do Zgromadzenia Narodowego Pakistanu. W latach 1972–1973 był szefem rządu (ministrem naczelnym) prowincji Pendżab.
W 1973 Khalid był przewodniczącym delegacji Pakistanu na Zgromadzenie Ogólne Organizacji Narodów Zjednoczonych.
W 1968 Khalid wstąpił do Pakistańskiej Partii Ludowej (PPP) i został szefem jej władz w Lahaurze. Należał do grona zaufanych współpracowników założyciela partii Zulfikara Alego Bhutto, późniejszego prezydenta i premiera Pakistanu. W rządzie Bhutto Khalid był ministrem żywności, rolnictwa i obszarów słabo rozwiniętych (1971–1972), prawa i spraw parlamentarnych (1974–1976) oraz opieki społecznej, zdrowia i rozwoju wsi (1976–1977). Po wyborach parlamentarnych z marca 1977 został obrany na funkcję przewodniczącego Zgromadzenia Narodowego, ale już w lipcu utracił ją po przewrocie gen. Muhammada Zii ul-Haqa.
W przeciwieństwie do kilku innych przywódców PPP, Khalid pozostał w kraju po przewrocie. Po egzekucji obalonego Bhutto w 1979, został powołany w skład komitetu centralnego PPP; z członkostwa w tym gremium zrezygnował w styczniu 1988. W 1988, po śmierci (w sierpniu) gen. Zii w katastrofie lotniczej i zwycięstwie PPP (kierowanej przez Benazir Bhutto, córkę straconego premiera) w listopadowych wyborach parlamentarnych, ponownie stanął na czele Zgromadzenia Narodowego. Po odwołaniu rządu Bhutto w 1990, powrócił do pracy społecznej; został też rektorem Międzynarodowego Uniwersytetu Islamskiego w Islamabadzie. Poróżnił się z szefostwem PPP i nie uzyskał poparcia partii w wyborach parlamentarnych z 1993, po których Bhutto powróciła do władzy. Do 1996 Khalid stał się krytykiem rządu Bhutto, publicznie krytykował rząd PPP za korupcję.
W listopadzie 1996 prezydent Farooq Leghari, korzystając z uprawnień nadanych mu przez ósmą poprawkę do konstytucji Pakistanu, zdymisjonował rząd Benazir Bhutto pod zarzutami korupcji, złego rządzenia i udziału w zabójstwach, rozwiązując równocześnie parlament. Do czasu wyborów, zarządzonych na luty następnego roku, prezydent mianował 80-letniego Khalida tymczasowym premierem. Khalid zapowiedział przeprowadzenie „wolnych, sprawiedliwych wyborów”. Wygrała je, uzyskując ponad 2/3 miejsc w parlamencie, Pakistańska Liga Muzułmańska (N), kierowana przez Nawaza Sharifa.
Meraj Khalid zmarł po tygodniowym pobycie w szpitalu z powodu zatoru w klatce piersiowej i wysokiej gorączki, pozostawiając żonę i adoptowanego syna.

</doc>
<doc id="2094545" url="https://pl.wikipedia.org/wiki?curid=2094545" title="Eusebius Mandyczewski">
Eusebius Mandyczewski

Eusebius Mandyczewski, rum. Eusebie Mandicevschi (ur. 18 sierpnia 1857 w Czerniowcach, zm. 13 lipca 1929 w Wiedniu) – austriacki muzykolog i kompozytor pochodzenia rumuńskiego.
Życiorys.
Był potomkiem dawnego rodu kapłanów prawosławnych. Uczył się w Gimnazjum Niemieckim w Czerniowcach. Już wtedy zaczął komponować utwory muzyczne. Studiował w Wiedniu, teorię muzyki u Martina Gustava Nottebohma i muzykologię u Eduarda Hanslicka. W 1879 poznał i zaprzyjaźnił się z Johannesem Brahmsem.
Od 1896 był wykładowcą historii muzyki, potem także instrumentoznawstwa, harmonii, kontrapunktu i kompozycji na wiedeńskim Konserwatorium Towarzystwa Przyjaciół Muzyki. W 1887 został kierownikiem Wiedeńskiej Akademii Śpiewaczej (Wiener Singakademie) i archiwariuszem Towarzystwa Przyjaciół Muzyki. W tym samym roku został doktorem honoris causa Uniwersytetu w Lipsku. Był inicjatorem wydania dzieł zebranych Franza Schuberta, Josepha Haydna i Johannesa Brahmsa.
Komponował prawosławną muzykę sakralną, utwory na fortepian, pieśni. Napisał też wariacje fortepianowe na tematy dzieł Händla.
W 1901 ożenił się z Albiną von West, nauczycielką śpiewu i kierowniczką chóru żeńskiego Towarzystwa Przyjaciół Muzyki.
Został pochowany na Cmentarzu Centralnym w Wiedniu.

</doc>
<doc id="2094546" url="https://pl.wikipedia.org/wiki?curid=2094546" title="Stół Pański (album)">
Stół Pański (album)

Stół Pański „Gadające drzewo” – jednorazowy autorski jazzowy projekt muzyczny Zbigniewa Kunkowskiego i Nikodema Wiklińskiego zarejestrowany w lipcu 1996 roku i wydany w 1997 przez niezależną wytwórnię Zbig Records. W nagraniu wzięli udział polscy muzycy, m.in. Sławomir Kulpowicz, Mateusz Pospieszalski, Krzysztof Ścierański, Andrzej Przybielski i Aleksander Korecki.

</doc>
<doc id="2094548" url="https://pl.wikipedia.org/wiki?curid=2094548" title="Jurij Bieleńki">
Jurij Bieleńki



</doc>
<doc id="2094550" url="https://pl.wikipedia.org/wiki?curid=2094550" title="Juraś Bieleńki">
Juraś Bieleńki



</doc>
<doc id="2094551" url="https://pl.wikipedia.org/wiki?curid=2094551" title="Leonid Borszczewski">
Leonid Borszczewski



</doc>
<doc id="2094553" url="https://pl.wikipedia.org/wiki?curid=2094553" title="Gadające drzewo">
Gadające drzewo



</doc>
<doc id="2094554" url="https://pl.wikipedia.org/wiki?curid=2094554" title="Mikoła Aksamit">
Mikoła Aksamit



</doc>
<doc id="2094561" url="https://pl.wikipedia.org/wiki?curid=2094561" title="Brama Orawska">
Brama Orawska

Brama Orawska () – położona na wysokości 950 m szeroka przełęcz oddzielająca Orawicko-Witowskie Wierchy (Przysłop Witowski 1164 m) od Tatr Zachodnich (Siwiańskie Turnie 1065 m). Najniższy punkt znajduje się w lesie, ok. 100 m na północ od polany Molkówka i ok. 300 m na wschód od granicy polsko-słowackiej (po polskiej stronie). Przez Bramę Orawską przebiega też Wielki Europejski Dział Wodny pomiędzy zlewniami Morza Czarnego i Bałtyku. Cieki spływające na zachód, do Doliny Cichej Orawskiej znajdują się w zlewni Morza Czarnego, potoki spływające na wschód, do Kotliny Kościeliskiej są w zlewni Bałtyku. Dolina Cicha i Kotlina Kościeliska wchodzą w skład Rowu Podtatrzańskiego, Brama Orawska i biegnący nią dział wodny oddzielają je od siebie.
Obszar Bramy Orawskiej i polany Molkówka to jedno z niewielu w Polsce miejsc, gdzie ze źródeł znajdujących się po polskiej stronie wody spływają na Słowację. Granica państwowa nie pokrywa się tutaj z działem wodnym, co skutkuje również tym, że górny skrawek Doliny Cichej znajduje się na obszarze Polski, podczas gdy niemal cała ta dolina znajduje się na Słowacji.
Brama Orawska znajduje się poza obszarem Tatrzańskiego Parku Narodowego. Nie prowadzą do niej znakowane szlaki turystyczne, można tutaj jednak dojść drogami gruntowymi z Chochołowa. Dawniej polscy turyści z Zakopanego przez polanę Molkówka i dobrą drogą prowadzącą dnem Doliny Cichej wędrowali do Orawic i na Osobitą, zarówno pieszo, jak i furmankami. Po II wojnie światowej granica państwowa uniemożliwiła to.

</doc>
<doc id="2094564" url="https://pl.wikipedia.org/wiki?curid=2094564" title="Rein Saluri">
Rein Saluri

Rein Saluri (ur. 22 września 1939 w Salla, Estonia) – estoński pisarz, scenarzysta i tłumacz literatury rosyjskiej.
W latach 1946-1951 wraz z rodziną był deportowany do Tobolska. W 1964 r. ukończył biologię na Uniwersytecie w Tartu a tytuł doktora uzyskał na Uniwersytecie Leningradzkim. Początkowo pracował w instytucjach naukowych, później w redakcjach czasopism "Horisont", "Noorus" oraz "Looming". 
Zadebiutował w 1972 r. opowiadaniem "Mälu". Specjalizuje się głównie w krótszych formach literackich, pisze także sztuki teatralne, słuchowiska radiowe i książki dla dzieci. 
Trzykrotnie został wyróżniony nagrodą im. Friedeberta Tuglasa: w 1973 r. za opowiadanie "Mälu", w 1981 r. za opowiadanie "Lõimetishoole" oraz w 1988 r. za opowiadanie "5.3.53" (wszystkie publikowane były na łamach czasopisma "Looming"). W 1977 r. uhonorowany nagrodą literacką im. Juhana Smuula za sztukę teatralną "Poiste sõidud".
Członek Związku Pisarzy Estonii od 1974 r. W latach 1962-1989 należał do partii komunistycznej.
W przekładzie na język polski ukazały się cztery opowiadania ("Matka", "Po kłopocie", "Salon", "Ojciec"), zamieszczone w tomie "Kochanka diabła. Opowiadania estońskie", opracowanym i przełożonym przez Aarne Puu, Warszawa 1984, opowiadanie "Zbieracz", które ukazało się na łamach czasopisma "Literatura radziecka", nr 1/1989 w przekładzie Wiesławy Zagórskiej oraz opowiadanie "Salon", opublikowane w "Literaturze na Świecie" nr. 11/1983 w przekładzie A. Puu.

</doc>
<doc id="2094566" url="https://pl.wikipedia.org/wiki?curid=2094566" title="Wilhelm Solf">
Wilhelm Solf

Wilhelm Heinrich Solf (ur. 5 października 1862 w Berlinie, zm. 6 lutego 1936 w Berlinie) - niemiecki dyplomata i polityk, gubernator Samoa w latach 1900 - 1910; mąż Hanny Solf.
Studiował indologię w Berlinie. Po krótkim pobycie w Londynie został przyjęty do służby dyplomatycznej. Pracował w konsulacie generalnym w Kalkucie. W międzyczasie zdał egzaminy prawnicze i W 1898 wyjechał jako sędzia okręgowy do Dar es Salaam - stolicy Niemieckiej Afryki Wschodniej. Od 1899 przebywał w Samoa, gdzie w 1900 objął stanowisko gubernatora wyspy. Był uważany za zwolennika "humanistycznego kolonializmu" i znany z pokojowego podejścia do autochtonów. Przyczynił się do zażegnania powstania tubylczego w 1909.
W 1911 otrzymał nominację na sekretarza stanu w Urzędzie ds. Kolonii ("Reichskolonialamt"). Był zwolennikiem polityki kanclerza Bethmanna-Hollwega. W rządzie Maxa von Baden (przedostatniego kanclerza cesarskiej II Rzeszy) otrzymał tekę ministra spraw zagranicznych. Po rewolucji 1918 roku opowiadał się za utrzymaniem monarchii, ale w jej liberalnym wydaniu. Z przekonania był bowiem konserwatywnym liberałem. Należał do Niemieckiej Partii Demokratycznej. W latach 1920 - 1928 był ambasadorem w Tokio. Krytycznie oceniał politykę Hitlera. Skupiał wokół siebie późniejszych uczestników antyhitlerowskiego ruchu oporu, którzy potem wspierali jego żonę w działaniach opozycyjnych (był to tzw. "Solf-Kreis").
Napisał m.in. "Die Lehren des Weltkriegs für unsere Kolonialpolitik" (1916).

</doc>
<doc id="2094567" url="https://pl.wikipedia.org/wiki?curid=2094567" title="Carmen Ranigler">
Carmen Ranigler

Carmen Ranigler (ur. 17 sierpnia 1976 w Bolzano) – włoska snowboardzistka, brązowa medalistka mistrzostw świata.
Kariera.
W zawodach Pucharu Świata zadebiutowała 8 grudnia 1995 roku w Sestriere, gdzie zajęła 17. miejsce w slalomie równoległym (PSL). Tym samym już w swoim debiucie wywalczyła pierwsze pucharowe punkty. Na podium zawodów tego cyklu pierwszy raz stanęła 6 stycznia 1999 roku w Morzine, zajmując drugie miejsce w gigancie równoległym (PGS). W zawodach tych rozdzieliła dwie Austriaczki: Manuelę Riegler i Isabel Zedlacher. Łącznie 17 razy stawała na podium zawodów PŚ, odnosząc przy tym sześć zwycięstw: po dwa w PSL i PGS oraz po jednym w gigancie i snowcrossie. Najlepsze wyniki osiągnęła w sezonie 2000/2001, kiedy to zajęła drugie miejsce w klasyfikacji generalnej, a w klasyfikacjach slalomu równoległego wywalczyła Małą Kryształową Kulę. Ponadto w sezonie 1999/2000 była druga w klasyfikacji snowcrossu, a w sezonie 2004/2005 zajęła w tej konkurencji trzecie miejsce.
Jej największym sukcesem jest brązowy medal w slalomie równoległym wywalczony na mistrzostwach świata w Madonna di Campiglio w 2001 roku. Lepsze okazały się tam jedynie dwie Francuzki: Karine Ruby i Isabelle Blanc. Na tych samych mistrzostwach była też między innymi piąta w gigancie. W 2006 roku wystartowała na igrzyskach olimpijskich w Turynie, zajmując 18. miejsce w snowcrossie i 26. w gigancie równoległym. Brała też udział igrzyskach w Vancouver cztery lata później, gdzie rywalizację w PGS ukończyła na 25. pozycji.
W 2010 roku zakończyła karierę.

</doc>
<doc id="2094569" url="https://pl.wikipedia.org/wiki?curid=2094569" title="Emil Biedrzycki">
Emil Biedrzycki

Emil Biedrzycki (ur. 5 maja 1890 w Dumbrăveni k. Suczawy, zm. 5 grudnia 1975 w Krakowie) – polski romanista, literaturoznawca, nauczyciel akademicki, badacz historii Polaków na Bukowinie.
Życiorys.
Emil Biedrzycki urodził się we wsi Dumbrăveni w pobliżu Suczawy na Bukowinie (obecnie na terenie Rumunii, ówcześnie w monarchii austro-węgierskiej) w rodzinie polsko-niemieckiej. Uczęszczał do szkoły podstawowej w Paszkanach w Rumunii, a następnie do szkoły średniej w Czerniowcach. Na uniwersytecie w Czerniowcach rozpoczął studia ekonomiczne i prawnicze, ukończone później we Lwowie. W trakcie studiów w Czerniowcach działał w Towarzystwie Gimnastycznym „Sokół” oraz w Towarzystwie akademików polskich „Ognisko”, którego był wiceprezesem od 1910 r.
W czasie I wojny światowej służył jako oficer armii austro-węgierskiej, biorąc udział w walkach m.in. w Karpatach Wschodnich i na froncie włoskim. W 1917 r. ukończył studia w Uniwersytecie Franciszkańskim we Lwowie i uzyskał stopień doktora praw. Po wojnie osiadł we Lwowie, gdzie ukończył kolejne studia w zakresie filologii romańskiej i germańskiej i w 1924 r. uzyskał stopień doktora filozofii. W okresie międzywojennym był lektorem języka rumuńskiego i wykładowcą literatury rumuńskiej w Uniwersytecie Jana Kazimierza, pracując jednocześnie jako nauczyciel przedmiotów ekonomicznych w Państwowej Szkole Ekonomiczno-Handlowej oraz Liceum Handlowym we Lwowie. Był również tłumaczem przysięgłym języka rumuńskiego przy Sądzie Okręgowym we Lwowie. W okresie międzywojennym był wiceprezesem Ligi Polsko-Rumuńskiej oraz skarbnikiem Towarzystwa Przyjaciół Francji we Lwowie, działał również w Polskim Towarzystwie Ekonomicznym, Polskim Towarzystwie Naukowym, Polskim Towarzystwie Orientalistycznym i Lidze Polsko-Jugosłowiańskiej. Za działania na rzecz rozwoju współpracy polsko-rumuńskiej został odznaczony dwoma państwowymi odznaczeniami rumuńskimi.
Po II wojnie światowej przeprowadził się do Krakowa, gdzie objął lektorat języka rumuńskiego po wznowieniu działalności dydaktycznej w Uniwersytecie Jagiellońskim. W tym samym okresie organizował również powojenną działalność Liceum Handlowego w Miechowie, gdzie pełnił funkcję dyrektora w latach 1945–1947. W okresie powojennym pracował jako lektor języka rumuńskiego w Uniwersytecie Jagiellońskim, lektor języka niemieckiego w Wyższej Szkole Ekonomicznej i nauczyciel w średnich szkołach ekonomicznych w Krakowie. Był członkiem Komisji Zachodnioeuropejskiej PAU i Komisji Historyczno-Literackiej Oddziału Krakowskiego PAN. Po przejściu na emeryturę w 1960 r. poświęcił się przygotowywaniu monografii historycznej Polonii bukowińskiej, wydanej w 1973 r. przez PWN jako "Historia Polaków na Bukowinie".
Żonaty z Józefą z d. Węgrzynowską (siostrą stryjeczną Lesława Węgrzynowskiego), a po jej śmierci ze Stanisławą z d. Stopianką (siostrą stryjeczną Romana Stopy). Ojciec trzech synów: Jerzego, Andrzeja i Wojciecha.
Zmarł w 1975 r. w Krakowie i został pochowany na Cmentarzu Rakowickim (kwatera FA-wsch-11).

</doc>
<doc id="2094571" url="https://pl.wikipedia.org/wiki?curid=2094571" title="Messing (ujednoznacznienie)">
Messing (ujednoznacznienie)



</doc>
<doc id="2094573" url="https://pl.wikipedia.org/wiki?curid=2094573" title="Nilsson">
Nilsson



</doc>
<doc id="2094574" url="https://pl.wikipedia.org/wiki?curid=2094574" title="Stine Brun Kjeldås">
Stine Brun Kjeldås

Stine Brun Kjeldås (ur. 23 kwietnia 1975 w Oslo) – norweska snowboardzistka, srebrna medalista igrzysk olimpijskich i mistrzostw świata.
Kariera.
W zawodach Pucharu Świata zadebiutowała 16 lutego 1997 roku w Kanbayashi, wygrywając rywalizację w halfpipe'ie. Tym samym już w swoim debiucie nie tylko wywalczyła pierwsze pucharowe punkty, ale od razu zwyciężyła. W zawodach tych wyprzedziła Austriaczkę Nicolę Pederzolli i Tricię Byrnes z USA. Łącznie 10 razy stawała na podium zawodów PŚ, odnosząc przy tym jeszcze cztery zwycięstwa: 7 stycznia 1998 roku w Sankt Moritz, 18 listopada 2000 roku w Tignes, 10 grudnia 2000 roku w Whistler oraz 17 grudnia 2000 roku w Mont-Sainte-Anne triumfowała w halfpipe’ie. Najlepsze wyniki osiągnęła w sezonie 1997/1998, kiedy to zajęła 20. miejsce w klasyfikacji generalnej, a w klasyfikacji halfpipe’a była trzecia. Ponadto w sezonie 2000/2001 zajęła drugie miejsce w klasyfikacji halfpipe’a, ulegając tylko Niemce Sabine Wehr-Hasler.
W 1998 roku wystartowała na igrzyskach olimpijskich w Nagano, zdobywając srebrny medal. Rozdzieliła tam Niemkę Nicolę Thost i Shannon Dunn z USA. Na rozgrywanych cztery lata później igrzyskach w Salt Lake City była trzynasta w tej samej konkurencji. W międzyczasie zdobyła też srebrny medal podczas mistrzostw świata w Madonna di Campiglio w 2001 roku, plasując się między Francuzką Doriane Vidal i Sari Grönholm z Finlandii. Była też trzynasta na mistrzostwach świata w San Candido w 1997 roku.
W 2004 r. zakończyła karierę.
Jej partnerką jest była holenderska snowboardzistka, Cheryl Maas.

</doc>
<doc id="2094575" url="https://pl.wikipedia.org/wiki?curid=2094575" title="Stine Brun Kjeldaas">
Stine Brun Kjeldaas



</doc>
<doc id="2094577" url="https://pl.wikipedia.org/wiki?curid=2094577" title="Polski złoty">
Polski złoty



</doc>
<doc id="2094580" url="https://pl.wikipedia.org/wiki?curid=2094580" title="Leszczynka (wzniesienie)">
Leszczynka (wzniesienie)

Leszczynka – wzniesienie o wysokości 44 m n.p.m. na Równinie Gryfickiej, położone w woj. zachodniopomorskim, w powiecie gryfickim, w gminie Brojce, ok. 0,5 km na wschód od osady Strzykocin.
Na wschód od Leszczynki przebiega z południa na północ dolina Lnianki.
Nazwę "Leszczynka" wprowadzono urzędowo rozporządzeniem w 1949 roku, zastępując poprzednią niemiecką nazwę "Hassel Berg".

</doc>
<doc id="2094581" url="https://pl.wikipedia.org/wiki?curid=2094581" title="Stosunek ciśnień silnika">
Stosunek ciśnień silnika



</doc>
<doc id="2094583" url="https://pl.wikipedia.org/wiki?curid=2094583" title="Sari Grönholm">
Sari Grönholm

Sari Karrin Elisabet Grönholm (ur. 4 czerwca 1980 w Pusula) – fińska snowboardzistka, brązowa medalistka mistrzostw świata.
Kariera.
Po raz pierwszy na arenie międzynarodowej pojawiła się 25 marca 1999 roku w Vuokatti, gdzie w mistrzostwach kraju zwyciężyła w snowcrossie. W 2000 roku wystąpiła na mistrzostwach świata juniorów w Berchtesgaden, zajmując 19. miejsce w halfpipe'ie. Był to jej jedyny start na imprezach tego cyklu.
W zawodach Pucharu Świata zadebiutowała 15 stycznia 2000 roku w Berchtesgaden, zajmując 15. miejsce w halfpipe’ie. Tym samym już w swoim debiucie wywalczyła pierwsze pucharowe punkty. Nigdy nie stanęła na podium zawodów tego cyklu; najwyższą lokatę uzyskując 10 lutego 2001 roku w Berchtesgaden, gdzie była piąta w tej samej konkurencji. Najlepsze wyniki osiągnęła w sezonie 2001/2002, kiedy to zajęła 20. miejsce w klasyfikacji generalnej.
Jej największym sukcesem jest brązowy medal w halfpipe’ie wywalczony na mistrzostwach świata w Madonna di Campiglio w 2001 roku. W zawodach tych wyprzedziły ją jedynie Francuzka Doriane Vidal i Stine Brun Kjeldås z Norwegii. Na tych samych mistrzostwach zajęła też 19. miejsce w snowcrossie. W 2002 roku wystartowała na igrzyskach olimpijskich w Salt Lake City, gdzie zajęła 19. miejsce w halfpipe’ie.
W 2004 r. zakończyła karierę.
Osiągnięcia.
Puchar Świata.
Miejsca na podium.
Grönholm nigdy nie stawała na podium zawodów PŚ.

</doc>
<doc id="2094589" url="https://pl.wikipedia.org/wiki?curid=2094589" title="Henares">
Henares

Henares – stacja metra w Madrycie, na linii 7. Znajduje się w San Fernando de Henares i zlokalizowana jest pomiędzy stacjami Jarama i Hospital del Henares. Została otwarta 5 maja 2007.

</doc>
<doc id="2094590" url="https://pl.wikipedia.org/wiki?curid=2094590" title="Hospital del Henares">
Hospital del Henares

Hospital del Henares – stacja końcowa metra w Madrycie, na linii 7. Znajduje się w Coslada i zlokalizowana jest za stacją Henares. Została otwarta 11 lutego 2008.

</doc>
<doc id="2094593" url="https://pl.wikipedia.org/wiki?curid=2094593" title="Karitamaro Sakanoue">
Karitamaro Sakanoue

 – był dowódcą samurajów, a później otrzymał tytuł "chinjufu-shōgun" (Wódz naczelny do podboju północy), podczas japońskiego okresu Nara. Ojcem Karitamaro był Inukai Sakanoue. W 764 Karitamaro wspomagał represję buntu wywołanego przez Nakamaro Fujiwara. Syn Karitomo, Tamuramaro był drugim człowiekiem, który otrzymał tytuł "sioguna".

</doc>
<doc id="2094596" url="https://pl.wikipedia.org/wiki?curid=2094596" title="Christoph Schlingensief">
Christoph Schlingensief

Christoph Maria Schlingensief (ur. 24 października 1960 w Oberhausen, zm. 21 sierpnia 2010 w Berlinie) – niemiecki reżyser teatralny i filmowy.
Życiorys.
Urodził się w Oberhausen jako syn Anni Schlingensief (z domu Knipp; 1926–2016), pielęgniarki pediatrycznej, i Hermanna Josefa Schlingensiefa (1924–2007), farmaceuty. Jako dziecko był ministrantem. W wieku dwunastu lat zaczął nagrywać ręczną kamerą filmy krótkometrażowe. Jako 14–latek zrealizował horror "Dom umarłych Lady Florence" ("Das Totenhaus der Lady Florence", 1974). W piwnicy swoich rodziców organizował „wieczory kulturalne”, na których występowali młodzi artyści, tacy jak Helge Schneider i Theo Jörgensmann.
Po ukończeniu Heinrich-Heine-Gymnasium w Oberhausen, od 1981 studiował germanistykę, filozofię i historię sztuki w Monachium. W tym czasie próbował swych sił jako muzyk. Następnie rozpoczął karierę jako reżyser filmowy. Będąc asystentem Wernera Nekesa, wyprodukował swoje pierwsze filmy krótkometrażowe. Jego pierwszy film fabularny to "Tuguska - skrzynki są tam" z 1983.
W latach 1983-1986 Schlingensief wykładał na Akademii Sztuk Pięknych w Düsseldorfie. Pod koniec lat 80. dał się poznać jako autor awangardowych filmów. Potem reżyserował przedstawienia teatralne i rozpoczął organizować akcje artystyczne jak np. "Kochajcie Austrię" - program typu reality show dla wiedeńskich azylantów.
W 2004 przygotował inscenizację "Parsifala" na Festiwal Wagnerowski w Bayreuth. Zasiadał w jury konkursu głównego na 59. MFF w Berlinie (2009).
Zmarł na raka płuc.

</doc>
<doc id="2094600" url="https://pl.wikipedia.org/wiki?curid=2094600" title="Parkano (stacja kolejowa)">
Parkano (stacja kolejowa)

Parkano (fin: "Parkanon rautatieasema") – stacja kolejowa w Parkano, w regionie Pirkanmaa, w Finlandii. Stacja została otwarta w 1971. Znajduje się około 6 km od centrum miasta i 262 km od Dworca Centralnego w Helsinkach.
Jest stacją węzłową. Krzyżują się tu linie: Tampere – Seinäjoki i Haapamäki – Pori (przy czym jest ona czynna tylko na odcinku Kihniö – Niinisalo).

</doc>
<doc id="2094601" url="https://pl.wikipedia.org/wiki?curid=2094601" title="Beaubourg (album)">
Beaubourg (album)

Beaubourg – studyjny album Vangelisa wydany w 1978 r.
Lista utworów.
Skomponował, wyprodukował i zagrał na wszystkich instrumentach – Vangelis.

</doc>
<doc id="2094605" url="https://pl.wikipedia.org/wiki?curid=2094605" title="Pomahaka">
Pomahaka

Rzeka Pomahaka położona jest w południowym Otago na Wyspie Południowej Nowej Zelandii. Jest ona dopływem rzeki Clutha i płynie 80 km na południe od Old Man Range. Na jej trasie znajdują się Góry Błękitne oraz miasto Tapanui. 
Przez krótką część jej długości, rzeka stanowi granicę między Otago i regionem Southland.
W roku 1978 rzeka Pomahaka doprowadziła do powodzi w mieście Kelso. Szkody były na tyle poważne, że doprowadziły do zamknięcia linii kolejowej na tym terenie.

</doc>
<doc id="2094606" url="https://pl.wikipedia.org/wiki?curid=2094606" title="Pomahaka River">
Pomahaka River



</doc>
<doc id="2094610" url="https://pl.wikipedia.org/wiki?curid=2094610" title="Mount Tarawera">
Mount Tarawera



</doc>
<doc id="2094611" url="https://pl.wikipedia.org/wiki?curid=2094611" title="Katarzyna Krupa">
Katarzyna Krupa

Katarzyna Krupa (ur. 7 stycznia 1989 w Czyżowicach) – polska piłkarka, grająca na pozycji obrońcy. Jest wychowanką RTP Unii Racibórz, chociaż piłkę nożną trenowała już wcześniej w trampkarzach w Czyżowicach, grając z chłopcami. Na koncie sukcesów posiada dwukrotne mistrzostwo Polski (2008/09, 2009/10) oraz Puchar Polski (2009/10). Występowała również w reprezentacji Polski U-19.

</doc>
<doc id="2094614" url="https://pl.wikipedia.org/wiki?curid=2094614" title="Port lotniczy Nanchang-Changbei">
Port lotniczy Nanchang-Changbei

Port lotniczy Nanchang-Changbei (IATA: KHN, ICAO: ZSCN) – port lotniczy położony 28 km na północ od Nanchang, w prowincji Jiangxi, w Chińskiej Republice Ludowej.

</doc>
<doc id="2094617" url="https://pl.wikipedia.org/wiki?curid=2094617" title="Yoshizumi Ashikaga">
Yoshizumi Ashikaga

 – 28. siogun w dziejach Japonii, 11. siogun siogunatu Ashikaga.
Sprawował władzę w latach 1493-1508 (japoński okres Muromachi). Syn Masatomo Ashikaga, brata ósmego sioguna Yoshimasa Ashikaga.
Po urodzeniu otrzymał imię Yoshitō (niekiedy tłumaczonym na Yoshimichi). Później nazywano go Yoshitaka, ale w historii zapisał się pod imieniem Yoshizumi.
Następcy.
Syn, Yoshiharu Ashikaga, został 12. siogunem.
Ery "bakufu" Yoshizumiego.
Lata rządów siogunów dzielone są na ery zwane "nengō"

</doc>
<doc id="2094618" url="https://pl.wikipedia.org/wiki?curid=2094618" title="Temperatura spalin (lotnictwo)">
Temperatura spalin (lotnictwo)



</doc>
<doc id="2094621" url="https://pl.wikipedia.org/wiki?curid=2094621" title="Linia kolejowa Le Mans – Angers">
Linia kolejowa Le Mans – Angers

Linia kolejowa Le Mans-Angers – linia kolejowa we Francji, położona w regionie Kraj Loary. Łączy miasta Le Mans z Angers. Została zbudowana przez Compagnie des chemins de fer de l'Ouest w 1863. Ma długość 132 km i jest zelektryfikowana.

</doc>
<doc id="2094623" url="https://pl.wikipedia.org/wiki?curid=2094623" title="Chellsie Memmel">
Chellsie Memmel

Chellsie Marie Memmel (ur. 23 czerwca 1988 w West Allis, Wisconsin) – amerykańska gimnastyczka, srebrna medalistka olimpijska z Pekinu.

</doc>
<doc id="2094627" url="https://pl.wikipedia.org/wiki?curid=2094627" title="Maya Island Air">
Maya Island Air

Maya Island Air – linia lotnicza z siedzibą w Belize City, w Belize.

</doc>
<doc id="2094629" url="https://pl.wikipedia.org/wiki?curid=2094629" title="Michał Augustyn Pro">
Michał Augustyn Pro

Michał Augustyn Pro SJ, hiszp. "Miguel Agustín Pro" (ur. 13 stycznia 1891 w Guadalupe, zm. 23 listopada 1927 w Meksyku) – meksykański zakonnik, błogosławiony Kościoła rzymskokatolickiego, ofiara prześladowań religijnych zapoczątkowanych w okresie rewolucji meksykańskiej.
Życiorys.
Urodził się w wielodzietnej rodzinie dyrektora kopalni. Uczęszczał do dwóch kolegiów jezuickich nie wykazując się szczególnymi osiągnięciami. Pracował razem z ojcem, ale po wybraniu stanu zakonnego przez jego dwie siostry w sierpniu 1911 roku zdecydował wstąpić do nowicjatu jezuitów. W związku z narastającymi nastrojami antykatolickimi wysłany został do Kalifornii, a następnie dla kontynuacji studiów do Grenady, a później do Enghien (w Belgii). W 1925 roku przyjął święcenia kapłańskie i wkrótce powrócił do Meksyku. Powrót zbiegł się z ogłoszonymi przez dyktatora Plutarco Callesa rygorystycznymi przepisami antykościelnymi. Działalność apostolska Michała Augustyna Pro nie ograniczała się do posługi kapłańskiej, ale także mimo konieczności ukrywania się organizował potajemną pomoc charytatywną. Wielokrotnie unikał zasadzek aż 18 listopada 1927 roku został aresztowany wraz z dwoma braćmi Hubertem i Robertem. Oskarżony pod fikcyjnym zarzutem organizacji zamachu na prezydenta Álvaro Obregóna został publicznie rozstrzelany pięć dni później. Przed śmiercią odmówił modlitwę, ucałował różaniec, a zwracając się do oprawców przebaczył im.
Szef miejscowej policji po egzekucji wyznał:
Kult.
Początkiem kultu stał się pogrzeb Michała Augustyna Pro w którym, jak oszacowano mimo zakazu uczestniczyło około dwudziestu tysięcy wiernych. 25 września 1988 roku papież Jan Paweł II dokonał beatyfikacji jezuity. Jego wspomnienie obchodzone jest w dzienną rocznicę śmierci.

</doc>
<doc id="2094630" url="https://pl.wikipedia.org/wiki?curid=2094630" title="Miguel Agustín Pro">
Miguel Agustín Pro



</doc>
<doc id="2094634" url="https://pl.wikipedia.org/wiki?curid=2094634" title="Tak to jest">
Tak to jest



</doc>
<doc id="2094635" url="https://pl.wikipedia.org/wiki?curid=2094635" title="EGT">
EGT

Temperatura spalin (EGT) (ang. "Exhaust Gas Temperature") − jeden z podstawowych wskaźników w samolocie. Na jego podstawie piloci mogą ocenić pracę i stan silnika. Wysokie wskazanie EGT jest często ostrzeżeniem o pożarze silnika.

</doc>
<doc id="2094640" url="https://pl.wikipedia.org/wiki?curid=2094640" title="Kościół Riddarholmen">
Kościół Riddarholmen



</doc>
<doc id="2094641" url="https://pl.wikipedia.org/wiki?curid=2094641" title="JAD (informatyka)">
JAD (informatyka)



</doc>
<doc id="2094645" url="https://pl.wikipedia.org/wiki?curid=2094645" title="Gmina Župa dubrovačka">
Gmina Župa dubrovačka

Gmina Župa dubrovačka () – gmina w Chorwacji, w żupanii dubrownicko-neretwiańskiej. Gmina znajduje się w bezpośrednim sąsiedztwie Dubrownika, tuż przy granicy z Bośnią i Hercegowiną. W 2011 roku liczyła 8331 mieszkańców.
Powierzchnia gminy wynosi 22,8 km². U wejścia do zatoki znajdują się trzy małe, niezamieszkane wyspy: Supetar, Mrkan i Bobara.
Miejscowości.
Gmina składa się z następujących miejscowości:
Zniszczenia wojenne.
W wiosce Kupari, w małej zatoczce, kilkaset metrów od plaż Župy dubrovačkiej, znajduje się kilka zniszczonych podczas wojny domowej dużych hoteli i willa. Obiekty te po dziś dzień niszczeją.

</doc>
<doc id="2094646" url="https://pl.wikipedia.org/wiki?curid=2094646" title="Zwinne programowanie">
Zwinne programowanie



</doc>
<doc id="2094653" url="https://pl.wikipedia.org/wiki?curid=2094653" title="Jodok Ludwik Decjusz">
Jodok Ludwik Decjusz



</doc>
<doc id="2094654" url="https://pl.wikipedia.org/wiki?curid=2094654" title="Moravskoslezské Beskydy">
Moravskoslezské Beskydy



</doc>
<doc id="2094655" url="https://pl.wikipedia.org/wiki?curid=2094655" title="Moravskosliezske Beskydy">
Moravskosliezske Beskydy



</doc>
<doc id="2094656" url="https://pl.wikipedia.org/wiki?curid=2094656" title="Západné Beskydy">
Západné Beskydy



</doc>
<doc id="2094657" url="https://pl.wikipedia.org/wiki?curid=2094657" title="Historia lotów kosmicznych">
Historia lotów kosmicznych



</doc>
<doc id="2094658" url="https://pl.wikipedia.org/wiki?curid=2094658" title="Slezské Beskydy">
Slezské Beskydy



</doc>
<doc id="2094659" url="https://pl.wikipedia.org/wiki?curid=2094659" title="Lasy Oliwsko-Darżlubskie">
Lasy Oliwsko-Darżlubskie

Lasy Oliwsko-Darżlubskie jako leśny kompleks promocyjny zostały utworzone w 1996 roku przez dyrektora Lasów Państwowych. Tworzą je dwa nadleśnictwa: Gdańsk i Wejherowo. Celem leśnego kompleksu jest łączenie funkcji produkcji drewna z ochroną przyrody, trwałością lasu, badaniami naukowymi i edukacją przyrodniczą. Łączna powierzchnia obszaru to ponad 40 tys. ha. Leśne kompleksy promocyjne nie posiadają odrębnej administracji: północna część kompleksu zarządzana jest przez Nadleśnictwo Wejherowo, część południowa przez Nadleśnictwo Gdańsk.
Lasy Oliwsko-Darżlubskie to głównie lasy liściaste (drzewa liściaste zajmują ponad 71% ogólnej powierzchni). Te drzewostany o nietypowym, podgórskim charakterze wymuszają prowadzenie złożonej gospodarki leśnej. 

</doc>
<doc id="2094660" url="https://pl.wikipedia.org/wiki?curid=2094660" title="Araburg">
Araburg

Araburg – ruiny zamku w pobliżu miasteczka Kaumberg, w powiecie Lilienfeld, na górze Araberg na południu Dolnej Austrii, nad rzeką Tristing. Zamek położony był na wysokości 800 m n.p.m. i był najwyżej położonym zamkiem w Dolnej Austrii.
Historia.
Zamek wybudowany w XII wieku, rozbudowywany aż do wieku XVII. Podczas pierwszego oblężenia tureckiego w roku 1529 był miejscem schronienia okolicznej ludności. Zamek uległ znacznemu zniszczeniu podczas drugiego oblężenia tureckiego w roku 1683 oraz podczas II wojny światowej.
Dzisiaj.
Ruiny zamku są celem licznych pieszych (na zamek można dotrzeć tylko piechotą) wycieczek na obszarze Wienerwaldu. Z przebudowanej na potrzeby turystyczne wieży rozciąga się widok na Schneeberg oraz na Alpy. Istnieje też możliwość przenocowania na zamku.

</doc>
<doc id="2094662" url="https://pl.wikipedia.org/wiki?curid=2094662" title="Malá Fatra">
Malá Fatra



</doc>
<doc id="2094668" url="https://pl.wikipedia.org/wiki?curid=2094668" title="Zamek Dürnstein">
Zamek Dürnstein

Zamek Dürnstein - ruiny zamku w dolinie Wachau, w pobliżu miejscowości Dürnstein w Dolnej Austrii.
Historia.
Zamek ten jest szczególnie znany dzięki historii króla angielskiego Ryszarda Lwie Serce, który powracając z Trzeciej Krucjaty został pojmany z rozkazu Leopolda V Babenberg i uwięziony w zamku (należącym wówczas do Hadmar II. von Kuenring) od grudnia 1192 roku aż do lutego 1194 roku, a następnie oddany w ręce cesarza Henryka VI Hohenstauf.
Pojmanie Króla Ryszarda zostało opisane przez Petrusa von Ebulo około roku 1197. Ogromna suma okupu (150 000 marek w srebrze) przekazana Leopoldowi V została między innymi wykorzystana na założenie miasta Wiener Neustadt.
Dzisiaj.
Miasteczko Dürnstein i ruiny zamku są dzisiaj największą atrakcją turystyczną doliny Wachau. Rocznie przybywa tutaj 1,7 milionów turystów.

</doc>
<doc id="2094671" url="https://pl.wikipedia.org/wiki?curid=2094671" title="Wele">
Wele



</doc>
<doc id="2094672" url="https://pl.wikipedia.org/wiki?curid=2094672" title="Wela">
Wela



</doc>
<doc id="2094673" url="https://pl.wikipedia.org/wiki?curid=2094673" title="Guido Gozzano">
Guido Gozzano

Guido Gustavo Gozzano, (ur. 19 grudnia 1883 w Turynie, zmarły 9 sierpnia 1916) – włoski poeta i prozaik. Był przedstawicielem kierunku określanego mianem crepuscolarismo, charakteryzującego się nostalgiczną nastrojowością i oszczędnym stylem. Jego najbardziej znanym dziełem jest tomik "I colloqui", wydany w roku 1911. Poeta posługiwał się dystychem, tercyną i meandrem.

</doc>
<doc id="2094674" url="https://pl.wikipedia.org/wiki?curid=2094674" title="Mychajło Bażanski">
Mychajło Bażanski

Mychajło Bażanski (ur. 6 lutego 1910 w Śniatyniu, zm. 18 stycznia 1994 w Detroit) – ukraiński polityk i działacz społeczny, pisarz, publicysta, krajoznawca, autor około 100 publikacji z dziedziny socjologii.
W latach 1927–1928 przebywał w polskim więzieniu jako więzień polityczny. Był redaktorem czasopisma "Mołode Żyttia", w 1936 przewodniczący Towarzystwa Ukraińsko-Litewskiego w Pradze.
W latach 1941–1943 był dyrektorem Ukraińskiego Instytutu Badawczego we Lwowie, w 1943 został aresztowany i wysłany do obozu koncentracyjnego. W 1946 wyemigrował do USA.

</doc>
<doc id="2094678" url="https://pl.wikipedia.org/wiki?curid=2094678" title="Marlin (Teksas)">
Marlin (Teksas)

Marlin – miasto w Stanach Zjednoczonych, w stanie Teksas, w hrabstwie Falls. W 2000 roku liczyło 6 628 mieszkańców.

</doc>
<doc id="2094679" url="https://pl.wikipedia.org/wiki?curid=2094679" title="Anatolij Dimarow">
Anatolij Dimarow

Anatolij Andrijowycz Dimarow (ukr. Анато́лій Андрі́йович Діма́ров; ur. 17 maja 1922 w Myrhorodzie, zm. 29 czerwca 2014 w Kijowie) – ukraiński pisarz.
Autor powieści "Joho simia" (1956), "Idol" (1961), "Bil i hniw" (1974). Laureat Państwowej Nagrody im. Tarasa Szewczenki. Od 1949 członek Związku Pisarzy Ukrainy.

</doc>
<doc id="2094680" url="https://pl.wikipedia.org/wiki?curid=2094680" title="Bonham">
Bonham

Bonham – miasto w Stanach Zjednoczonych, w stanie Teksas, w hrabstwie Fannin. W 2000 roku liczyło 9 990 mieszkańców.

</doc>
<doc id="2094682" url="https://pl.wikipedia.org/wiki?curid=2094682" title="Renault F1 Team">
Renault F1 Team



</doc>
<doc id="2094683" url="https://pl.wikipedia.org/wiki?curid=2094683" title="ING Renault F1 Team">
ING Renault F1 Team



</doc>
<doc id="2094685" url="https://pl.wikipedia.org/wiki?curid=2094685" title="Equipe Renault Elf">
Equipe Renault Elf



</doc>
<doc id="2094686" url="https://pl.wikipedia.org/wiki?curid=2094686" title="Wołodymyr Doroszenko">
Wołodymyr Doroszenko

Wołodymyr Doroszenko (ur. w 1879 w Petersburgu - zm. w 1963 w Filadelfii) – ukraiński polityk, bibliograf, literaturoznawca.
Działacz Rewolucyjnej Partii Ukrainy od jej założenia w 1900. W 1908 wskutek represji politycznych wyjechał do Lwowa. W czasie I wojny światowej był jednym z założycieli Związku Wyzwolenia Ukrainy.
W latach 1921-1939 działał w Ukraińskim Towarzystwie Pomocy Emigrantom z Wielkiej Ukrainy. W 1944 wyemigrował na Zachód.

</doc>
<doc id="2094689" url="https://pl.wikipedia.org/wiki?curid=2094689" title="La Grange (Teksas)">
La Grange (Teksas)

La Grange – miasto w Stanach Zjednoczonych, w stanie Teksas, w hrabstwie Fayette, nad rzeką Colorado. W 2008 roku liczyło 4709 mieszkańców. 

</doc>
<doc id="2094691" url="https://pl.wikipedia.org/wiki?curid=2094691" title="Mychajło Jackiw">
Mychajło Jackiw

Mychajło Jurijowycz Jackiw, ukr. "Михайло Юрійович Яцків" (ur. 8 listopada 1873 w Łesiówce, zm. 9 grudnia 1961 we Lwowie) – pisarz ukraiński, członek grupy Mołoda Muza.
Urodził się w rodzinie chłopskiej. Ukończył szkołę podstawową w miejscowości Łysiec, we wrześniu 1886 wstąpił do Gimnazjum Stanisławskiego. W latach 1891–1896 uczył się w gimnazjum w Brzeżanach, skąd został wyrzucony za udział w tajnej grupie młodzieżowej. Swoją pracę literacką rozpoczął w 1900 od zbioru miniatur prozatorskich "W królestwie szatana: obrazy ironiczne i sentymentalne." Od 1921 był redaktorem czasopisma „Ridnyj Kraj”. Później pracował jako asesor Kuratorium Okręgu Szkolnego we Lwowie. Po 1941 pracownik biblioteki Akademii Nauk USRR.

</doc>
<doc id="2094693" url="https://pl.wikipedia.org/wiki?curid=2094693" title="Roby (Stany Zjednoczone)">
Roby (Stany Zjednoczone)

Roby – miasto w Stanach Zjednoczonych, w stanie Teksas, w hrabstwie Fisher. W 2000 roku liczyło 673 mieszkańców.

</doc>
<doc id="2094694" url="https://pl.wikipedia.org/wiki?curid=2094694" title="Floydada">
Floydada

Floydada – miasto w Stanach Zjednoczonych, w stanie Teksas, w hrabstwie Floyd. W 2000 roku liczyło 3 676 mieszkańców.

</doc>
<doc id="2094695" url="https://pl.wikipedia.org/wiki?curid=2094695" title="José Antonio Chang">
José Antonio Chang

José Antonio Chang Escobedo (ur. 19 maja 1958 w Limie), peruwiański polityk, minister edukacji w latach 2006–2011, premier Peru od 14 września 2010 do 19 marca 2011.
Edukacja.
José Antonio Chang urodził się w 1958 w Limie. W 1984 ukończył inżynierię przemysłową na Universidad Nacional Federico Villarreal w Limie. W 1994 zdobył tytuł magistra informatyki i technologii edukacyjnej na University of Hartford w Stanach Zjednoczonych. W 2001 obronił doktorat z dziedziny administracji i zarządzania w Szkole Administracji Biznesu dla Doktorantów (ESAN-ESADE). W 2005 zdobył tytuł magistra edukacji w dziedzinie informatyki i technologii edukacyjnej na Universidad de San Martín de Porres w Limie. W 2006 został doktorem edukacji na Universidad Nacional Federico Villarreal.
Praca zawodowa.
W 1984 objął funkcję koordynatora w Zakładzie Inżynierii i Systemów Informatycznych na uniwersytecie Universidad de San Martín de Porres, na którym rozpoczął swoją pracę naukową. W latach 1984–1985 był tam dyrektorem Akademickiego Programu Inżynierii i Systemów Informatycznych. Od 1985 do 1986 kierował Szkołą Inżynierii i Systemów Informatycznych, jedną z placówek uniwersytetu. W latach 1986–1996 zajmował stanowisko dziekana Wydziału Inżynierii i Systemów Informatycznych. W 1988 rozpoczął pracę jako menedżer ds. rozwoju w banku Banco de la Nación, rok później został w nim menedżerem ds. informatyzacji. Od 1996 do 2006 zajmował stanowisko rektora Universidad de San Martín de Porres.
José Antonio Chang był członkiem wielu stowarzyszeń i organizacji naukowych, w tym Peruwiańskiego Stowarzyszenia Komputeryzacji i Informatyzacji, Kolegium Inżynierów Peru, Stowarzyszenia Wspólnego Peru. Uzyskał tytuł doktora honoris causa od Universidad Nacional de Huacho oraz Universidad Nacional Federico Villarreal.
Kariera polityczna.
28 lipca 2006 został mianowany przez prezydenta Alana Garcíę ministrem edukacji. Pełnił ten urząd kolejno w rządach premierów Jorge del Castillo (2006–2008), Yehude Simona (2008–2009) oraz Javiera Velásqueza (2009–2010). 14 września 2010 prezydent García dokonał zmian w gabinecie, mianując José Antonio Changa na stanowisko premiera, w miejsce ustępującego i planującego start w wyborach prezydenckich Javiera Velásqueza. Nowy gabinet został zaprzysiężony jeszcze tego samego dnia. Premier Chang zachował w nim również stanowisko ministra edukacji.
18 marca 2011 złożył dymisję na ręce prezydenta z przyczyn osobistych. Następnego dnia na stanowisku szefa rządu zastąpiła go minister sprawiedliwości Rosario Fernández, a funkcję ministra edukacji objął Víctor Raúl Díaz Chávez. Prezydent García tego samego dnia odznaczył go Orderem Słońca Peru, najwyższym odznaczeniem państwowym.

</doc>
<doc id="2094697" url="https://pl.wikipedia.org/wiki?curid=2094697" title="Crowell (Teksas)">
Crowell (Teksas)

Crowell – miasto w Stanach Zjednoczonych, w stanie Teksas, w hrabstwie Foard. W 2000 roku liczyło 1 141 mieszkańców.

</doc>
<doc id="2094698" url="https://pl.wikipedia.org/wiki?curid=2094698" title="Craig Emerson">
Craig Emerson

Craig Emerson (ur. 15 listopada 1954 w Baradine, Nowa Południowa Walia) – australijski ekonomista i polityk, członek Australijskiej Partii Pracy. Od 14 września 2010 jest członkiem gabinetu Julii Gillard, gdzie pełni urząd ministra handlu. Od 22 lutego 2012 jest także tymczasowym ministrem spraw zagranicznych.
Życiorys.
Ukończył studia na University of Sydney, a następnie obronił doktorat z ekonomii na Australian National University. Karierę zawodową rozpoczynał w ONZ, gdzie był analitykiem ekonomicznym. Następnie podjął pracę dla australijskiego rządu federalnego, gdzie był doradcą ekonomicznym dwóch ministrów, a w końcu samego premiera Boba Hawke’a. Pełnił też rolę jednego z szefów służby cywilnej w Departamencie Premiera i Gabinetu (który jest australijskim odpowiednikiem polskiej Kancelarii Premiera). W 1990 przeniósł się do Brisbane, gdzie został szefem służby cywilnej w ministerstwie środowiska stanu Queensland, a następnie szefem agencji zarządzającej transportem publicznym w południowo-wschodniej (najbardziej zaludnionej) części tego stanu.
W 1998 z urzędnika zmienił się w polityka, gdy uzyskał mandat w federalnej Izbie Reprezentantów z okręgu Rankin, sprawował go do 2013 roku. W 2001 po raz pierwszy znalazł się w gabinecie cieni, gdzie pełnił szereg stanowisk. Gdy ALP przejęła władzę w 2007, został ministrem (ale w randze poniżej członka gabinetu) odpowiadającym za kwestie małych przedsiębiorstw, zamówień publicznych i sektora usług. Później objął pieczę także nad sprawami polityki konkurencji i ochrony konsumentów. We wrześniu 2010 premier Julia Gillard awansowała go na członka gabinetu i mianowała ministrem handlu. Na tym stanowisku odpowiadał za kierowanie zagraniczną polityką ekonomiczną Australii. Po rezygnacji Kevina Rudda w lutym 2012 przejął dodatkowo kierowanie dyplomacja.

</doc>
<doc id="2094699" url="https://pl.wikipedia.org/wiki?curid=2094699" title="Richmond (Teksas)">
Richmond (Teksas)

Richmond – miasto w Stanach Zjednoczonych, w stanie Teksas, w hrabstwie Fort Bend. W 2000 roku liczyło 11 081 mieszkańców.

</doc>
<doc id="2094700" url="https://pl.wikipedia.org/wiki?curid=2094700" title="Mount Vernon (Teksas)">
Mount Vernon (Teksas)

Mount Vernon – miasto w Stanach Zjednoczonych, w stanie Teksas, w hrabstwie Franklin. W 2000 roku liczyło 2 286 mieszkańców.

</doc>
<doc id="2094701" url="https://pl.wikipedia.org/wiki?curid=2094701" title="Ukraińskie Towarzystwo Pomocy Emigrantom z Wielkiej Ukrainy">
Ukraińskie Towarzystwo Pomocy Emigrantom z Wielkiej Ukrainy

Ukraińskie Towarzystwo Pomocy Emigrantom z Wielkiej Ukrainy (ukr. Українське товариство допомоги емігрантам з Великої України) – ukraińska organizacja pomocowa, działająca we Lwowie w latach 1921-1939.
Towarzystwo organizowało akcję pomocową (materialną, prawną, medyczną, kulturalno-oświatową) dla emigracji z Ukrainy Naddnieprzańskiej, a potem z USRR. Organizowało warsztaty, spółdzielnie, prowadziło koncerty. Posiadało oddziały w Warszawie, Kaliszu i Częstochowie.
Głównymi działaczami Towarzystwa byli: Wołodymyr Doroszenko, Łeonid Biłeckyj, Marija Doncowa, Petro Chołodnyj, Stepan Fedak, Ilja Kokorudz.

</doc>
<doc id="2094702" url="https://pl.wikipedia.org/wiki?curid=2094702" title="Plotyna">
Plotyna

Pompeja Plotyna, "Pompeia Plotina" lub "Pompeia Plotina Claudia Phoebe Piso" (ur. przed 70, zm. 122/123) – cesarzowa Rzymu i jedyna żona cesarza Trajana.
Urodziła się za panowania Nerona (54–68), najprawdopodobniej w galijskim Nemausus jako córka Lucjusza Pompejusza i Plotii. Została żoną Trajana jeszcze zanim ogłoszono go cesarzem (przed r. 98). W 100 otrzymała od niego tytuł augusty, który przyjęła dopiero w 105. Monety z jej wizerunkiem i inskrypcją "Plotina Augusta" emitowano od 112.
Ze względu na swą skromność, przystępny sposób bycia i naturalną życzliwość, a także fakt, że nigdy nie stała się przedmiotem plotek czy pomówień o niemoralne zachowanie, cieszyła się wśród Rzymian wielkim szacunkiem i sympatią. W mowie pochwalnej na cześć Trajana Pliniusz Młodszy mówił o niej: 
Interesowała się filozofią, co nie było częste u kobiety o takiej pozycji i w tamtych czasach. Szczególną sympatią darzyła epikureizm, nurt raczej niepopularny i negatywnie odbierany przez Rzymian. Wspierała też szkołę epikurejską w Atenach. Przypisuje się jej pewien wpływ na politykę Trajana, głównie w aspekcie społecznym – złagodzenie ucisku fiskalnego, rozwój szkolnictwa i upowszechnianie tolerancji (m.in. wobec Żydów).
Jej małżeństwo z Trajanem uchodziło za wzorcowe. Pozostało jednak bezdzietne, być może ze względu na homoseksualizm cesarza. Pozostawała w przyjaznych stosunkach z siostrą męża – Ulpią Marcjaną. Prawdopodobnie za jej namową w 117 Trajan na łożu śmierci oficjalnie adoptował i wskazał na swojego następcę Hadriana.
Plotyna zmarła w Rzymie w 122 (lub 123) roku. Hadrian pozostał wdzięczny i pełen uznania wobec cesarzowej-wdowy, a zarazem swojej adopcyjnej matki. Przez 9 dni po jej śmierci zachowywał ścisłą żałobę i skomponował na jej cześć hymny, a także zlecił budowę świątyni w Rzymie oraz noszącej jej imię bazyliki z białego marmuru w Nemausus (stąd przypuszczenie, że było to jej miasto rodzinne). 
Prochy Plotyny zostały najprawdopodobniej pochowane przy prochach męża, pod Kolumną Trajana. Senat zaliczył ją w poczet bogów.

</doc>
<doc id="2094706" url="https://pl.wikipedia.org/wiki?curid=2094706" title="Fairfield (Teksas)">
Fairfield (Teksas)

Fairfield – miasto w Stanach Zjednoczonych, w stanie Teksas, w hrabstwie Freestone. W 2000 roku liczyło 3 094 mieszkańców.

</doc>
<doc id="2094707" url="https://pl.wikipedia.org/wiki?curid=2094707" title="Zaśnięcie Matki Bożej (ikona szkoły nowogrodzkiej)">
Zaśnięcie Matki Bożej (ikona szkoły nowogrodzkiej)

Zaśnięcie Matki Bożej (oryg. cerk. "Успение Богородицы") – ikona wykonana na odwrotnej stronie Dońskiej Ikony Matki Bożej w końcu XIV w. w kręgu nowogrodzkiej szkoły ikonopisarskiej, przy możliwym udziale Teofana Greka. Uważana za jedno z najcenniejszych dzieł tejże szkoły.
Autorstwo ikony pozostaje kwestią sporną. Zdaniem W. Łazariewa jej charakter pozwala twierdzić, iż napisał ją inny artysta niż autor Dońskiej Ikony Matki Bożej, co wykluczałoby autorstwo Teofana Greka, najbardziej prawdopodobnego twórcy wymienionego wizerunku Maryi. Istnieje jednak również pogląd, jakoby właśnie ten autor ikon wykonał również "Zaśnięcie Matki Bożej".
Ikona jest typową ikoną święta Zaśnięcia Matki Bożej. Ukazuje grupę 12 Apostołów oraz świętych biskupów Jakuba Sprawiedliwego i Hieroteusza zgromadzonych wokół łoża zmarłej Maryi. Ponad nim ukazuje się Jezus Chrystus w jasnych szatach, trzymający w dłoniach dziecko symbolizujące zbawioną duszę Matki Bożej, którą zanosi do nieba. Chrystus wyłania się z szerokiej, ciemnogranatowej mandorli. Przy łożu Maryi widoczna jest świeca, symbolizująca wieczną chwałę i cześć, jaka będzie jej oddawana.
Ukazana scena, zachowując kanony ikonopisarskie, została oddana w sposób dynamiczny, z dużą ekspresją widoczną zwłaszcza na twarzach opłakujących Matkę Bożą apostołów. Ikonopiśca ukazał ich w sposób typowy dla szkoły nowogrodzkiej – jako zwykłych, prostych ludzi podobnych do współczesnych mu ruskich chłopów. Apostołowie, pogrążeni w bólu, wpatrują się w oblicze Marii, głęboko przeżywając jej odejście. W wyraźnym kontraście z nimi pozostaje majestatyczna postać Chrystusa. Tło ikony jest tradycyjnie złote, z motywami architektonicznymi. Dynamika przedstawionej sceny wyróżnia wizerunek wśród innych ikon ukazujących to samo wydarzenie.

</doc>
<doc id="2094708" url="https://pl.wikipedia.org/wiki?curid=2094708" title="Rezerwat przyrody Szumny Zdrój im. Kazimierza Sulisławskiego">
Rezerwat przyrody Szumny Zdrój im. Kazimierza Sulisławskiego

Szumny Zdrój im. Kazimierza Sulisławskiego – leśny rezerwat przyrody w województwie kujawsko-pomorskim na Pojezierzu Dobrzyńskim.
Powołany w 1958 roku w celu zachowania ze względów naukowych i dydaktycznych fragmentu lasu mieszanego na Wysoczyźnie Dobrzyńskiej z rzadkimi i chronionymi gatunkami roślinności zielnej. Początkowo zajmował 4,75 ha, w 1981 roku został rozszerzony do obszaru 37,16 ha oraz nadano mu imię Kazimierza Sulisławskiego. Obecnie powierzchnia rezerwatu wynosi 37,04 ha, z czego 21,92 ha znajduje się pod ochroną ścisłą, a 15,12 ha pod ochroną czynną.
Patron rezerwatu, Kazimierz Sulisławski, był nadleśniczym, przyjacielem Leona Wyczółkowskiego wielokrotnie towarzyszącym mu w wyprawach malarskich, a po II wojnie światowej wojewódzkim konserwatorem przyrody w Bydgoszczy.
Lokalizacja.
Rezerwat przyrody Szumny Zdrój położony jest w gminie Górzno w powiecie brodnickim na terenie Górznieńsko-Lidzbarskiego Parku Krajobrazowego, na zboczu rynny jeziornej Jeziora Młyńskiego. Rezerwat leży na obszarze Nadleśnictwa Brodnica.
Charakterystyka.
Osobliwością przyrodniczą rezerwatu jest duża nisza źródliskowa, na której kamiennym dnie występuje mozaika małych potoków, wypływających z licznych źródeł i miejsc wysięku wody. Miejsca te porasta łęg jesionowo-olszowy z obficie rosnącym, kwitnącym w okresie maja, rzadkim gatunkiem górskim – czosnkiem niedźwiedzim. Zbocza niszy są strome, a nawet urwiste, porośnięte przez bogaty gatunkowo las klonowo-lipowy, nazywany także grądem zboczowym. Wokół niszy, na silnie pofalowanym terenie, występują lasy grądowe. Często można spotkać rośliny chronione – wawrzynka wilczełyko i lilię złotogłów. Od strony Jeziora Młyńskiego, w miejscach zabagnionych, występuje kompleks bagiennych lasów olszowych (olsów).
Przez teren rezerwatu prowadzi przyrodniczo-leśna ścieżka edukacyjna „Szumny Zdrój” wyposażona w wiele tablic tematycznych oraz wiatę edukacyjną.

</doc>
<doc id="2094709" url="https://pl.wikipedia.org/wiki?curid=2094709" title="Płaskie pliki">
Płaskie pliki



</doc>
<doc id="2094711" url="https://pl.wikipedia.org/wiki?curid=2094711" title="Pearsall">
Pearsall

Pearsall – miasto w Stanach Zjednoczonych, w stanie Teksas, w hrabstwie Frio. W 2000 roku liczyło 7 157 mieszkańców.

</doc>
<doc id="2094712" url="https://pl.wikipedia.org/wiki?curid=2094712" title="Franzensburg">
Franzensburg

Franzensburg – zamek w miejscowości Laxenburg w powiecie Mödling w Dolnej Austrii.
Zamek wybudowany w latach 1801 i 1836 w stylu starego zamku, miał spełniać rolę muzeum. Wybudowany został z polecenia cesarza Franciszka II na sztucznej wyspie znajdującej się na jeziorze w Parku Zamkowym rozciągającym się przy już wtedy istniejących pałacach cesarskich w Laxenburgu. Nazwa nawiązuje do imienia zleceniodawcy i oznacza Zamek Franza.
W Pałacu Laxenburg urodziła się Gisela (1856–1932) oraz Książę Rudolf (1858–1889) – dzieci cesarza Franciszka Józefa i Elżbiety Bawarskiej.
Historia.
Zamek – zaprojektowany przez architekta austriackiego Johanna Ferdinanda Hetzendorfa von Hohenberg – składa się z dwóch części tzw. Ritterburgu oraz Knappenburgu i od początku miał spełniać rolę muzeum.

</doc>
<doc id="2094715" url="https://pl.wikipedia.org/wiki?curid=2094715" title="Tuzla (ujednoznacznienie)">
Tuzla (ujednoznacznienie)



</doc>
<doc id="2094716" url="https://pl.wikipedia.org/wiki?curid=2094716" title="Mistrzostwa Świata w Futbolu Amerykańskim 2011">
Mistrzostwa Świata w Futbolu Amerykańskim 2011

Mistrzostwa Świata w futbolu amerykańskim w 2011 roku odbyły się w dniach 8 lipca - 16 lipca w Austrii. Mistrzem świata po raz drugi w historii została reprezentacja USA (pierwszy raz w 2007 roku), która w finale pokonała Kanadę. Finał na Ernst-Happel-Stadion w Wiedniu obejrzało 20 000 widzów.
Linki zewnętrzne.
Oficjalna strona mistrzostw

</doc>
<doc id="2094717" url="https://pl.wikipedia.org/wiki?curid=2094717" title="Mont d'Iberville">
Mont d'Iberville



</doc>
<doc id="2094719" url="https://pl.wikipedia.org/wiki?curid=2094719" title="Airbus A310-324">
Airbus A310-324



</doc>
<doc id="2094721" url="https://pl.wikipedia.org/wiki?curid=2094721" title="Rene Viviani">
Rene Viviani



</doc>
<doc id="2094723" url="https://pl.wikipedia.org/wiki?curid=2094723" title="Żleb Bratraniec">
Żleb Bratraniec

Żleb Bratraniec (słow. "Bratranec") – ostatnie w kierunku wschodnim odgałęzienie Doliny Cichej Orawskiej. Jest to głęboki i wąski żleb wcinający się w północne stoki Koryciańskiej Czuby. Od sąsiedniej na zachód Doliny Furkaskiej oddziela go grzbiet z kulminacją Bratrańcowej Czubki (1084 m), odchodzący na północ spod turni Zamczysko.
W górnej części żleb rozgałęzia się na dwa ramiona. Spływa nim okresowy Potok Bratrańców ("Bratrancov potok") uchodzący do Cichej Wody Orawskiej po wschodniej stronie Cichej Polany. Żleb jest całkowicie zalesiony. Nie prowadzą nim szlaki turystyczne, nigdy też nie miał znaczenia turystycznego.

</doc>
<doc id="2094731" url="https://pl.wikipedia.org/wiki?curid=2094731" title="Medycyna ewolucyjna">
Medycyna ewolucyjna

Medycyna ewolucyjna – opiera się na zastosowaniu teorii ewolucji (Karol Darwin) w celu wyjaśnieniu zjawisk towarzyszących chorobie oraz stosowaniu odpowiednich terapii z naciskiem na usunięcie przyczyn choroby, a nie tylko zwalczania ich objawów. Drugim obszarem jest nowoczesna edukacja medyczna. Naukowcy zajmujący się medycyną ewolucyjną uważają, że biologia ewolucyjna nie powinna być tylko uzupełniającym tematem zajęć w szkołach medycznych, ale powinna być nauczana jako podstawowy model wszystkich nauk medycznych (w oparciu o nowoczesną wiedzę z zakresu biochemii, biologii, biofizyki, ewolucji, psychologii).
Główne kierunki medycyny ewolucyjnej skupiają się na takich obszarach jak:
Do najbardziej znanych badaczy zajmujących się medycyną ewolucyjną należą przede wszystkim: Randolph M. Nesse, George C. Williams, Paul W. Ewald, James McKenna i Rainer H. Straub. W Polsce pierwszym i najbardziej znanym lekarzem propagującym medycynę ewolucyjną jest dr Maciej D. Zatoński z Akademii Medycznej we Wrocławiu.
Historia.
Karol Darwin nie zajmował się rozważaniami nad wpływem swojej teorii na medycynę. W stosunkowo krótkim czasie środowisko biologów doceniło wartość prac Darwina. Jego teoria miała przełomowy wpływ w zrozumieniu mechanizmów działania różnych patogenów na organizm człowieka oraz na potrzebę i zdolność organizmów do obrony przed nimi. Dziś teorię ewolucji stosuje się nie tylko w naukach biologicznych, ale także w zarządzaniu, psychologii, nauce, a nawet w nowoczesnych technologiach produkcji.
Ewolucja była dość długo ignorowana w środowiskach medycznych. Zamiast tego opierano się (tak jak w wielu naukach ścisłych) wyłącznie na tzw. koncepcji mechanicznej (ang. proximate mechanical causes). Medycyna rozwijała się w oparciu o model oparty na mechanice klasycznej, wywodzący się z prac Galileusza, Newtona czy Kartezjusza. Efektem tego było powstanie modelu mechanistycznego, materialistycznego i deterministycznego (możliwość dokładnego prognozowania) modelu praktykowania i nauczania medycyny w krajach zachodnich. Model ten promował wyjaśnianie mechanizmów i przyczyn chorób poprzez obserwację i modyfikację ich objawów. Przyjęto prosty – przyczynowy i materialistyczny model – oparty o anatomiczne lub strukturalne (np. geny i ich produkty) elementy organizmu człowieka. Zmiany zachodzące w organizmach podczas choroby do dziś tłumaczone są w liniowy, bezpośredni sposób (np.: chorobę wywołuje jakiś czynnik infekcyjny, toksyczny, fizyczny, uraz itp.). Problem pojawia się jednak, gdy po stosownej analizie literatury medycznej dochodzimy do wniosku, że znaczna większość współczesnych jednostek chorobowych nie ma ustalonej jednoznacznie etiologii. p. 510 ] O ile współczesna medycyna dokładnie potrafi opisać mechanizm i konsekwencje różnych patologii (np. nadciśnienia tętniczego, cukrzycy, nowotworów), to poza wąską grupą przypadków, z reguły nie wiadomo, co jest ich przyczyną. Znane są zwykle czynniki ryzyka i predyspozycje (badania często są tu sprzeczne) – ale przyczyna pozostaje nieuchwytna. Medycyna ewolucyjna nie tylko skutecznie wyjaśnia mechanizmy i przyczyny wszystkich chorób: w ostatnich latach pojawia się coraz więcej doniesień o możliwości zapobiegania, ograniczania, a nawet leczenia chorób cywilizacyjnych poprzez odpowiednią zmianę stylu życia [literatura]. 
Pierwsze próby zastosowania teorii ewolucji w medycynie pojawiły się dopiero w połowie XX wieku (George C. Williams, John Bowlby, Nikolaas Tinbergen).
R. Nesse tak podsumowuje koncepcję medycyny ewolucyjnej: “…wszystkie biologiczne aspekty funkcjonowania organizmu potrzebują do pełnego opisu obu podejść do medycyny: mechanistycznego i ewolucyjnego. Ten pierwszy opisuje i tłumaczy chorobę i spowodowane przez nią zaburzenia w funkcjonowaniu organizmu u danego pacjenta. Model ewolucyjny tłumaczy, dlaczego wszyscy jesteśmy podobni i reagujemy w ten sam sposób na czynniki wywołujące choroby; dlaczego mamy zęby mądrości, wyrostek robaczkowy, albo po co nam komórki, które dzielą się bez kontroli?”
Do przełomowych publikacji należą prace: Paula Ewalda z 1980, “Evolutionary Biology and the Treatment of Signs and Symptoms of Infectious Disease”, oraz publikacje Williamsa i Nesse'go z 1991, “The Dawn of Darwinian Medicine”. Ten ostatni uzyskał bardzo dobre recenzje i spotkał się z gorącym przyjęciem w środowisku naukowców zajmujących się naukami medycznymi powstała także książka pt. "Why We Get Sick" (opublikowana także pt "Evolution and healing" w Wielkiej Brytanii). Od 2008 roku ukazuje się także czasopismo poświęcone medycynie ewolucyjnej: Evolution and Medicine Review.
Patogeny.
Adaptacja i ewolucja bakterii, wirusów i innych drobnoustrojów (w tym także pasożytów) odgrywa centralną rolę w medycynie. Proces ten jest niezbędny do zrozumienia takich zagadnień, jak oporność na antybiotyki, wirulencja, czy wpływ patogenów na modyfikację pracy układu odpornościowego.
Adaptacja organizmów.
Adaptacja organizmu ludzkiego do zmian w otoczeniu odbywa się w pewnych ramach określonych przez ewolucję. Wynika z tego wiele ograniczeń i kompromisów (opisywanych w kontekście różnych form współzawodnictwa).
Ograniczenia.
Adaptacja w procesie ewolucji zachodzi tylko wtedy, kiedy zapewnia organizmowi jakąś korzyść i jednocześnie możliwe jest przekazanie tej cechy kolejnym pokoleniom. Z tego powodu niektóre zmiany adaptacyjne nie mogą powstać lub nie mogą zostać utrwalone w populacji. Na przykład:
Kompromisy i konflikty.
Wiele zmian adaptacyjnych może ze sobą kolidować – powstaje wtedy potrzeba kompromisu między nimi w celu zapewnienia najkorzystniejszego dla danego organizmu wskaźnika kosztów do zysków. Na przykład:
Ewolucja mechanizmów obronnych.
W procesie ewolucji powstało wiele skutecznych mechanizmów obronnych, które pomagają ograniczać i leczyć dany organizm z wszelakich infekcji. Mechanizmy naprawcze umożliwiają ponadto gojenie się ran, urazów i umożliwiają rekonwalescencję po wypadkach. Przykłady:
Użycie mechanizmów obronnych przez organizm ma swoje konsekwencje. Po pierwsze zwiększa zużycie energii i substancji odżywczych przez organizm (np.: gorączka podnosi podstawową przemianę materii o 10–15% na każdy stopień podniesionej temperatury; biegunka powoduje utratę wody i elektrolitów itp.; wymioty prowadzą do odwodnienia i mogą także uszkodzić płuca w wyniku aspiracji). Dlatego istnieje mechanizm uruchamiający poszczególne mechanizmy obronne tylko wtedy, kiedy zalety jego zastosowania przewyższają potencjalne ryzyko i związane z tym koszty). Mechanizm ten kontrolowany jest kilku poziomach – od regulacji procesów biomolekularnych na poziomie komórek (np. cytokiny, mediatory reakcji zapalnych) po zaangażowanie wyższych układów (do kory mózgowej włącznie).
Choroby cywilizacyjne.
Setki tysięcy lat ewolucji rodzaju ludzkiego nie zdążyło przygotować organizmów do zupełnie nowego stylu życia współczesnego społeczeństwa. Rozwój chorób cywilizacyjnych (nowotwory, cukrzyca, nadciśnienie, choroby serca) wynika z faktu, że obecne warunki życia zmieniają się szybciej, niż następują zmiany ewolucyjne. Konsekwencją jest wrażliwość organizmów ludzi na liczne problemy zdrowotne określane jako „choroby cywilizacyjne”.
Dieta.
Rozwój masowego żywienia spowodował, że obecnie w diecie ludzi znajduje się za dużo tłuszczów trans, soli i rafinowanych cukrów.
Wysiłek fizyczny.
Współczesny świat sprzyja też osiadłemu trybowi życia, a ludzie wykonują coraz mniej czynności wymagających wysiłku fizycznego. Tłumaczy się to obecnie w ten sposób, że w przeszłości ludzie pozostawali w spoczynku jedynie w trakcie choroby lub po urazach – konsekwencją braku wysiłku fizycznego ma więc być przestawienie się organizmu na metabolizm oszczędzający energię i uruchomienie mechanizmów obronnych (np. stanu zapalnego), czego konsekwencją mogą być alergie, miażdżyca, cukrzyca i niektóre nowotwory.
Czystość i higiena.
Według tych teorii także nadmiar czystości, leków antybakteryjnych, preparatów sanitarnych, częstego prania ubrań i mycia ciała w znacznej mierze wyeliminowało obecność w codziennym życiu wielu bakterii i pasożytów (zwłaszcza jelitowych). Może to powodować problemy w prawidłowej pracy układu odpornościowego i kierowanie jego działań przeciwko własnym komórkom i organom (choroby alergiczne, autoimmunologiczne).
Szczegółowe informacje.
Lista jest tylko niewielkim fragmentem dostępnej literatury

</doc>
<doc id="2094732" url="https://pl.wikipedia.org/wiki?curid=2094732" title="Asan Citizen FC">
Asan Citizen FC



</doc>
<doc id="2094736" url="https://pl.wikipedia.org/wiki?curid=2094736" title="E-kartki">
E-kartki



</doc>
<doc id="2094738" url="https://pl.wikipedia.org/wiki?curid=2094738" title="Paul Hasule">
Paul Hasule

Paul Edwin Hasule (ur. 17 listopada 1959 w Kampali, zm. 26 kwietnia 2004 tamże) - ugandyjski piłkarz – kapitan reprezentacji Ugandy. Jako piłkarz i trener był związany z reprezentacją swojego kraju przez 25 lat.
Jest rekordzistą pod względem zdobytych tytułów mistrza kraju. W dużej mierze przyczynił się do zwycięstw swojej drużyny SC Villa w tych rozgrywkach w latach 1982-94. W pierwszej edycji Super League, rozgrywanej w 1982 roku, drużyna SC Villa sięgnęła po tytuł mistrzowski bez ani jednej porażki. W 1987 roku poprowadził klub z Kampala do zwycięstwa w prestiżowych i najstarszych w Afryce rozgrywkach CECAFA Cup. Natomiast w latach 1991-92 dwukrotnie dotarł z drużyną SC Villa do finałów imprez rozgrywanych na kontynencie afrykańskim - najpierw w CECAFA Cup, później w CAF Cup.
Na piłkarską emeryturę przeszedł w roku 1993 obejmując stanowisko asystenta trenera oraz dyrektora drużyny SC Villa. Odszedł w 1995 roku by trenować State House, a następnie Simba SC, jednak powrócił do SC Villa w roku 1998 by zdobyć historyczny czwarty dublet.
Po zdobyciu kolejnego dubletu w 2000 roku klub nie przedłużył z nim kontraktu i Hasule w roku 2001 przeniósł się do drużyny Police FC, gdzie przebywał aż do śmierci.
Zmarł w wieku 44 lat w Mulago Hospital w 2004 roku. Jego śmierć wywołała poruszenie w Ugandzie oraz emocjonalne reakcje rzeszy fanów, którzy w akcie szacunku zapewnili mu godny pochówek pokrywając koszty pogrzebu, włączając w to zakup trumny owiniętej w flagę kraju.

</doc>
<doc id="2094739" url="https://pl.wikipedia.org/wiki?curid=2094739" title="Metropolita Aleksy ze scenami z żywota">
Metropolita Aleksy ze scenami z żywota

Metropolita Aleksy ze scenami z żywota (oryg. cerk. "Митрополит Алексий с житием") – ikona powstała na początku XVI wieku. Jeden z ostatnich wizerunków napisanych przez ikonografa Dionizego, działającego w Moskwie oraz w regionie wołogodzkim.
Dionizy wykonał ikonę metropolity kijowskiego Aleksego (kanonizowanego 1431) w czasie prac nad dekoracją wewnętrzną soboru Zaśnięcia Matki Bożej w kompleksie Kremla moskiewskiego. Otrzymał wówczas szczególne zamówienie na wykonanie wizerunków świętych metropolitów kijowskich rezydujących w Moskwie – Aleksego i Piotra. Sam artysta zdecydował o wykonaniu obydwu ikon w formie "ikon z żywotem" – wizerunku czczonego świętego otoczonego przez serię klejm ze scenami z jego życia, w szczególności ukazujących jego cuda, nauczanie i śmierć.
Postać metropolity Aleksego zajmuje centralną część ikony. Duchowny został ukazany w szatach liturgicznych, w charakterystycznym białym kłobuku na głowie, w zielonym płaszczu metropolitów Moskwy. W lewej dłoni hierarcha trzyma Ewangeliarz, prawą zaś wznosi w geście błogosławieństwa. Duchowny został ukazany na złotym tle, z aureolą wokół głowy. Wyraz jego twarzy jest uroczysty, odrealniony, zgodnie z konwencją w zakresie ukazywania świętych w malarstwie ikonowym.
Inny charakter mają sceny z życia Aleksego, namalowane przez Dionizego w realistyczny sposób. Ukazują one kolejne epizody z opisanego przez hagiografów biografii metropolity od momentu jego narodzin, poprzez wstąpienie do monasteru, przyjęcie chirotonii biskupiej, przypisywane cuda (uzdrowienie żony chana Tajduły), nauczanie, założenie Monasteru Czudowskiego, spotkania z władcami Moskwy, wreszcie śmierć i pogrzeb Aleksego oraz odkrycie jego nierozłożonych relikwii. Kompozycja bocznych scen jest harmonijna, lecz namalowana przy użyciu wyrazistych barw (czerwień, zieleń); gesty przedstawionych postaci są stonowane i pełne dostojeństwa, lecz znacznie żywsze niż w przypadku większości ikon ruskich.

</doc>
<doc id="2094744" url="https://pl.wikipedia.org/wiki?curid=2094744" title="Siguiriya">
Siguiriya



</doc>
<doc id="2094745" url="https://pl.wikipedia.org/wiki?curid=2094745" title="Ukrainizm">
Ukrainizm

Ukrainizm – wyraz, zwrot lub konstrukcja zdaniowa przejęta z języka ukraińskiego przez inne kultury językowe lub na tym języku wzorowana, szczególna postać rutenizmu.
Pośrednictwo dla importów z języków tureckich.
Szczególną kategorię stanowią zapożyczenia, dla których język staroruski i ukraiński były pośrednikiem dla oryginalnego zapożyczenia słowiańskiego z języków tureckich (turcyzm):

</doc>
<doc id="2094746" url="https://pl.wikipedia.org/wiki?curid=2094746" title="Victoria znaczy zwycięstwo">
Victoria znaczy zwycięstwo

Victoria znaczy zwycięstwo (, 2010–2013) – amerykański serial telewizyjny wyreżyserowany przez Dana Schneidera, emitowany przez stacje Nickelodeon od dnia 27 marca 2010 r. (w Polsce od 4 grudnia 2010, na antenie Nickelodeon Polska). Akcja serii toczy się wokół początkującej piosenkarki – Tori Vega (Victoria Justice), nastolatki, która uczęszcza do liceum sztuk pięknych, o nazwie Hollywood Arts High School. Dostaje się tam, po zastąpieniu swojej starszej siostry Triny (Daniella Monet), na corocznym pokazie talentów, gdy Trinie spuchł język przez co nie mogła zaśpiewać. 16-latka wykorzystuje szanse, jaką dał jej los i po wspaniałym koncercie dostaje się do prestiżowej szkoły. Pierwszego dnia w Hollywood Arts spotyka Andre Harrisa (Leon Thomas III), Robbie’ego Shapiro (Matt Bennett), Rexa Powersa (marionetka Robbie’ego), Jade West (Elizabeth Gillies), Cat Valentine (Ariana Grande), oraz Becka Olivera (Avan Jogia). Seria wygrała nagrodę, za najlepszy serial telewizyjny w 2012 Kids’ Choice Awards i 2013 Kids’ Choice Awards, pokonując między innymi "iCarly". Serial "Victoria znaczy zwycięstwo" był 4 razy nominowany do nagrody Emmy.
10 sierpnia 2012 Victoria Justice stwierdziła, że seria nie zostanie przedłużona. Victoria powiedziała też, że został nakręcony odcinek finałowy, lecz z niewiadomych przyczyn nigdy nie został wyemitowany. Dan Schneider dodał, że na Nickelodeon seriale często kończą się po około 60 odcinkach. Choć on i obsada byli w stanie nagrać więcej odcinków, stacja zdecydowała się zakończyć serię. Zaprzeczył również, że serial kończy się z powodu jego nowego show – "Sam i Cat". Chociaż serial "Victoria znaczy zwycięstwo" był nakręcony tylko w trzech sezonach, kiedy seria została anulowana, Nickelodeon postanowił podzielić trzeci sezon na dwa. Finał serii miał miejsce dnia 2 lutego 2013 roku (w Polsce 28 września 2013 roku).
Fabuła.
Seria opowiada o 16-letniej Tori Vega, początkującej piosenkarce uczęszczającej do Hollywood Arts High School, szkoły dla utalentowanych nastolatków w różnych dziedzinach sceniczno-artystycznych. Dostaje się tam dzięki jej mniej utalentowanej siostrze Trinie, zastępując ją, gdy wystąpiła na niej reakcja alergiczna na chińskie zioła, stworzone, by ludziom lepiej się śpiewało. Od tego momentu w życiu Tori zachodzi wiele szalonych przygód, które przeżywa razem ze swoimi nowymi przyjaciółmi m.in. Andre Harrisem, geniuszem muzycznym, który staje się jej najlepszym przyjacielem. Chłopak zachęca dziewczynę do pozostania w szkole i uświadamia jej jak wielki drzemie w niej talent. Inną ważną osobą w życiu Tori staje się Robbie Shapiro, brzuchomówca, który wszędzie nosi swoją pacynkę Rexa Powersa, który jest postrzegany przez Robbie’ego (i wiele osób z otoczenia) jako osoba żyjąca. Kolejną osobą, która ma duży wpływ na życie 16-latki jest Jade West, sarkastyczna i gotycka dziewczyna, której relacje z Tori są mocno skomplikowane i często jej grozi. Następnymi postaciami często pojawiającymi się w życiu „młodej kobiety” są Cat Valentine, słodka i niewinna dziewczyna, ale także naiwna i nieco tępa; Beck Oliver, przystojny i przyziemny facet, który chodzi z Jade. Wprawdzie zrywają ze sobą, w odcinku trzeciego sezonu pt. „The Worst Couple”, ale wracają do siebie w odcinku czwartego sezonu pt. „Tori Fixes Beck and Jade”. Beck i Tori też mogli być ze sobą (dwa razy prawie ją pocałował, jednak dziewczyna nie chciała ryzykować przyjaźni z Jade). Inne osoby często pojawiające się w serialu, to Erwin Sikowitz, nauczyciel sztuki scenicznej-Hollywood Arts; Lane Alexander, szkolny doradca zawodowy; Sinjin Van Cleef, dziwny kolega, który jest odpowiedzialny głównie za A/V.
Wersja polska.
Wersja polska: na zlecenie Nickelodeon Polska - Master Film
Dialogi i reżyseria: Dariusz Dunowski
Dźwięk i montaż: Aneta Michalczyk-Falana
Kierownictwo produkcji: 
Nadzór merytoryczny: Aleksandra Dobrowolska i Katarzyna Dryńska
Wystąpili:
Lektor: Paweł Bukrewicz

</doc>
<doc id="2094747" url="https://pl.wikipedia.org/wiki?curid=2094747" title="Tim Alexander">
Tim Alexander

Tim "Herb" Alexander (ur. 10 kwietnia 1965 w Cherry Point w Karolinie Północnej) – amerykański perkusista. Alexander znany jest przede wszystkim z wieloletnich występów w grupie muzycznej Primus.
Muzyk współpracował ponadto z takimi grupami muzycznymi jak Puscifer, Fata Morgana, Attention Deficit, A Perfect Circle oraz Laundry. Alexander występował ponadto w grupie teatralnej Blue Man Group.

</doc>
<doc id="2094749" url="https://pl.wikipedia.org/wiki?curid=2094749" title="Otish">
Otish

Otish (fr. "Monts Otish") - łańcuch górski w kanadyjskiej prowincji Quebec, na pograniczu regionów administracyjnych Nord-du-Québec i Saguenay–Lac-Saint-Jean, stanowiący część tarczy kanadyjskiej. Najbliższym miastem jest oddalone o ok. 250 km na południe Chibougamau. Region stanowi płytową wyżynę o wysokości ok. 750 m n.p.m., charakteryzują go liczne kuesty zorientowane na osi wschód-zachód. Wiele znaczących rzek wypływa z tych góry, w tym Eastmain, Témiscamie, Péribonka, Rivière aux Outardes. Roślinność stanowią lasy borealne w dolnych partiach i tundra w okolicy szczytów.
Góry Otish pierwszy pojawiły się na mapie w 1731 roku na "Carte du Domaine en Canada" ojca Laure'a jako „M. Ouatchish”. Później na swoich mapach z 1834 i 1842 roku Anglik John Arrowsmith opisał góry jako „Wotchish Mts”, tymczasem w dzienniku wyprawy Franka Bignella, datowanym na 1885 rok, podana jest już nazwa „Monts Otish”. Nazwa gór pochodzi od określenia "Watshish", co w języku montagnais oznacza „małą górę”.
Dziś coraz bardziej rośnie w Quebecu zainteresowaniem tymi górami ze względu na ich potencjalne zasoby minerałów. W ramach projektu „Renard” firma Stornoway prowadzi od roku 1996 w górach Otish badania nad tamtejszymi olbrzymimi złożami kimberlitów, w których występują diamenty. W związku z tym projektem Stornoway współpracuje z rządem Quebecu w budowie przedłużenia dotychczas istniejącej drogi z Chibougamau aż po same góry (droga ta ma być znana jako Route Monts Otish lub Route 167 Extension). Według najnowszych badań w górach Otish znajduje się również jedno z największych na świecie złóż rudy uranu.

</doc>
<doc id="2094751" url="https://pl.wikipedia.org/wiki?curid=2094751" title="Pruscy ambasadorzy w Austrii">
Pruscy ambasadorzy w Austrii



</doc>
<doc id="2094754" url="https://pl.wikipedia.org/wiki?curid=2094754" title="Newcastle Jets">
Newcastle Jets



</doc>
<doc id="2094755" url="https://pl.wikipedia.org/wiki?curid=2094755" title="Polacy w Rosji">
Polacy w Rosji

Polacy w Rosji – jedna z mniejszości narodowych, zamieszkujących Federację Rosyjską. Rosję zamieszkuje około 73 tys. Polaków, z czego 47 tys. to osoby polskojęzyczne. Setki tysięcy kolejnych mieszkańców Rosji posiada polskie korzenie. W Rosji działa szereg organizacji polonijnych, do najznaczniejszych należy Federalna Polska Autonomia Narodowo-Kulturalna „Kongres Polaków w Rosji”, wydawane są także czasopisma polonijne, publikowane polskie książki i prowadzone polskojęzyczne strony internetowe. W Rosji działają tzw. polskie domy, polskie kościoły i odbywają się polskojęzyczne nabożeństwa.
Historia Polaków na ziemiach rosyjskich sięga początków państwowości rosyjskiej. Wielu wybitnych przedstawicieli kultury rosyjskiej, jak i najwyższych władz było polskiej narodowości i odegrało znaczącą rolę w historii państwa rosyjskiego. Część Polaków to także potomkowie carskich lub radzieckich zesłańców z XIX i pierwszej połowy XX wieku. Wielu Polaków pochodzących najczęściej z byłych republik radzieckich osiedliło się w Rosji dopiero po 1991 roku.
Liczebność i rozmieszczenie na obszarze kraju.
Według danych rosyjskiego spisu powszechnego z roku 2002, polską narodowość zadeklarowało 73 001 (0,05%) mieszkańców kraju, jednak według niektórych polskich szacunków, liczba Polaków w Rosji może dochodzić nawet do 300 tys. osób. Zgodnie z wynikami spisu z 2002 roku Polacy w Rosji zamieszkiwali wówczas przede wszystkim wielkie miasta: Moskwę (4456 osób), Petersburg (4451 osób), w dalszej kolejności obwody kaliningradzki (3918 osób) i tiumeński (3427 osób), Republikę Karelii (3022 osób) i Kraj Krasnodarski (2958 osób).
Historia.
Polacy w Carstwie Rosyjskim.
Poszczególni Polacy byli obecni na ziemiach rosyjskich od zarania państwowości rosyjskiej, jednak trwała polska diaspora w Rosji została ukształtowana w okresie od XVII do XX wieku. Początków trwałej diaspory można dopatrywać się w polskiej kolonizacji wschodnich ziem Wielkiego Księstwa Litewskiego, które następnie zostały w XVI i XVII wieku wcielone do państwa rosyjskiego. Znalazłsza się pod rosyjskim panowaniem szlachta polska na ogół przyjmowała poddaństwo rosyjskie wraz z prawosławiem i nie powracała już do Korony. Najznaczniejszym przykładem jest rosyjska gałąź rodu Glinków herbu Trzaska pochodzących z ziemi łomżyńskiej. Po utracie Smoleńska przez Polskę w 1667 roku Glinkowie pozostali w smoleńskim majątku, przyjmując poddaństwo rosyjskie i prawosławie. Carskie władze zachowały im w zamian przywileje szlacheckie w tym herb Trzaska oraz nadania królewskie. Wywodzący się z tejże rodziny Michaił Glinka uważany jest za twórcę narodowej opery rosyjskiej. W rezultacie około dwustu herbów rosyjskich posiada polskie i litewskie korzenie. Część z herbów było używanych w niezmienionej lub tylko nieznacznie zmienionej formie i nadal wyglądały tak samo jak te polskie.
W latach 1665–1685 istniało państwo Jaxa na obszarze dzisiejszego Dalekiego Wschodu Rosji, utworzone przez polskiego zesłańca Nicefora Czernichowskiego.
Polacy w Imperium Rosyjskim.
Polacy osiedlali się na ziemiach dzisiejszej Rosji dobrowolnie lub pod przymusem – na skutek carskich zsyłek w XIX wieku. Polacy o wysokich kwalifikacjach, jak naukowcy, technicy, niektórzy urzędnicy, artyści, aktorzy osiedlali się najczęściej w metropoliach. Zesłańcy tymczasem byli osiedlani przymusowo w słabo zaludnionych regionach, szczególnie na północy i wschodzie kraju w celu ich zagospodarowania.
Liczebność Polaków (na podstawie kryterium językowego) w 20 największych miastach Imperium Rosyjskiego w 1897, do dziś znajdujących się w granicach Rosji:
Polacy w Rosyjskiej FSRR.
W XX wieku liczebność polskiej diaspory w ZSRR zmniejszała się wskutek akcji repatriacyjnych – po wybuchu rewolucji październikowej, w pierwszych latach powojennych i po odwilży politycznej roku 1956. Wielu Polaków zostało przymusowo przesiedlonych przez władze radzieckie w głąb ZSRR w latach 1939–1941.
Religia.
W Rosji w okresie carskim powstało wiele katolickich kościołów wybudowanych m.in. na potrzeby polskiej diaspory. Do najcenniejszych należą realizacje zamieszkałego w Moskwie polskiego architekta Tomasza Bohdanowicza-Dworzeckiego: Katedra Niepokalanego Poczęcia Najświętszej Marii Panny w Moskwie (1899–1911) i Kościół Polski pod wezwaniem Najświętszego Serca Pana Jezusa w Samarze (1902–1906).
W 1909 roku Andrzej Gwoździowski zaprojektował kościół Najświętszej Maryi Panny we Władywostoku pozostający do 2001 roku największą świątynią katolicką na wschód od Uralu. W 1923 roku kościół zyskał status katedry nowo utworzonej katolickiej diecezji władywostockiej. Pierwszym biskupem diecezji został Karol Śliwowski. W 1991 roku diecezja władywostocka została zniesiona i przyłączona do diecezji Świętego Józefa w Irkucku.
Do współczesnych realizacji należy Katedra Niepokalanego Serca Najświętszej Marii Panny w Irkucku (2000). Projektantami katedry są architekci: A. Chwalibóg, D. Łuniewski, J. Zalewska i M. Matyszczyk, autorem wnętrz i rzeźb jest Wincenty Kućma.
Organizacje polonijne.
Regionalne organizacje polonijne powstały w wielu miastach Rosji, w tym w Abakanie, Barnaule, Bijsku, Władykaukazie, Wołgogradzie, Władywostoku, Jekaterynburgu, Kazaniu, Jarosławiu, Kaliningradzie, Krasnodarze, Mineralnych Wodach, Nalczyku, Nowosybirsku, Orenburgu, Permie, Penzie, Rostowie nad Donem, Petersburgu, Samarze, Smoleńsku, Saratowie, Tomsku, Togliattim, Tiumeni, Ufie i Ułan Ude.
Organizacje polonijne powołały w roku 1992 Federalną Polską Autonomię Narodowo-Kulturalną „Kongres Polaków w Rosji” i utrzymują więź ze Stowarzyszeniem Wspólnota Polska. Obywatele Rosji narodowości polskiej mogą otrzymać Kartę Polaka.
Media polskie w Rosji.
W Rosji ukazują się czasopisma w języku polskim: „Rodacy” (Abakan), „Gazeta Petersburska” (Petersburg), „Wiadomości Polskie” (Krasnodar) i „Głos znad Pregoły” (Kaliningrad). Do stałych rubryk miesięcznika „Głos znad Pregoły” należą „Słynni Polacy w Rosji”. „We Wspólnocie Kultury Polskiej” oraz „Polskie drogi”, gdzie drukuje się wspomnienia Polaków z Kaliningradu. „Gazeta Petersburska” i „Głos znad Pregoły” posiadają ponadto własne strony internetowe w językach polskim i rosyjskim.
Niemal w całej Rosji oprócz części Syberii i Dalekiego Wschodu można oglądać polską telewizję TVP Polonia za pomocą sygnału z satelity Eutelsat Hotbird 13C. W Rosji są dostępne wszystkie polskie strony internetowe, w tym serwisy informacyjne, poza treściami chronionymi prawami autorskimi i możliwymi do udostępnienia tylko na terenie Polski. Można także zaprenumerować wszystkie polskie czasopisma, które możliwość taką udostępniają.

</doc>
<doc id="2094765" url="https://pl.wikipedia.org/wiki?curid=2094765" title="Deuteroizajasz">
Deuteroizajasz



</doc>
<doc id="2094767" url="https://pl.wikipedia.org/wiki?curid=2094767" title="Tyran lemański">
Tyran lemański



</doc>
<doc id="2094769" url="https://pl.wikipedia.org/wiki?curid=2094769" title="Ontario Lacus">
Ontario Lacus

Ontario Lacus – jezioro na Tytanie, księżycu Saturna, o współrzędnych 72°S; 183°W, wypełnione płynnymi węglowodorami, głównie metanem, choć zawiera także etan. Jest to największe jezioro na południowej półkuli tego księżyca, mające powierzchnię ok. 15 000 km². Nazwa pochodzi od ziemskiego jeziora Ontario na granicy Kanady i USA, od którego zbiornik na Tytanie jest nieco mniejszy.
Charakterystyka jeziora.
Na wybrzeżu Ontario Lacus znalezione zostały ślady falowania, zalane doliny, jak również pierwsza znana delta rzeki na Tytanie. Stwierdzono także, że w ciągu czterech lat obserwacji linia brzegowa skróciła się o ok. 10 km; oznacza to, że poziom metanu w jeziorze obniża się w tempie ok. 1 m/rok, prawdopodobnie na skutek parowania. Przypuszcza się, że jest to zjawisko sezonowe, związane z obiegiem metanu na księżycu i obserwowany trend ulegnie odwróceniu z nastaniem zimy na półkuli południowej.
Mimo znacznej powierzchni, objętość węglowodorów w jeziorze jest mała: od 7 do 50 km³. Wynika to z jego bardzo małej głębokości, średnio od 0,4 do 3,2 m. Nawet w najgłębszym miejscu głębokość nie przekracza 7,4 m. Dokładna analiza zdjęć radarowych wskazała, że w południowej części jeziora, w obszarze uznanym początkowo za pokryty cieczą, istnieją kanały. Analiza geomorfologiczna z 2012 roku sugeruje, że jest to okresowy zbiornik cieczy, wypełniający depresję o płaskim dnie, którego najbliższym ziemskim odpowiednikiem jest Etosza w Namibii. W niektórych miejscach dno depresji znajduje się powyżej zwierciadła węglowodorów gruntowych (odpowiednika zwierciadła wód gruntowych na Ziemi) i dlatego obecnie wypełnia je ciecz; jezioro zwiększa swoją powierzchnię, gdy zasilają je sezonowe, ulewne deszcze metanu.
Powierzchnia.
Obserwacje radarowe ujawniły, że powierzchnia jeziora jest niezwykle gładka, różnice wysokości powierzchni zmierzone w strefie Fresnela o szerokości 100 m nie przekraczały 3 milimetrów; późniejsze analizy ograniczyły maksymalną wysokość fal do 1 mm. Wcześniejsze modele przewidywały, że na Tytanie mogą występować fale 7 razy wyższe i dłuższe niż na Ziemi. Przyczyną tego może być wysoka lepkość cieczy; właściwości mieszaniny metanu i etanu w tak niskich temperaturach są słabo zbadane. Inną przyczyną może być brak wiatru, związany z sezonową zmiennością aktywności pogodowej w atmosferze księżyca; oba czynniki mogą działać jednocześnie.

</doc>
<doc id="2094770" url="https://pl.wikipedia.org/wiki?curid=2094770" title="Spuścizna archiwalna">
Spuścizna archiwalna

Spuścizna archiwalna – zespół archiwalny, w skład którego wchodzą materiały archiwalne wytworzone i zgromadzone przez osobę lub osoby fizyczne.

</doc>
<doc id="2094772" url="https://pl.wikipedia.org/wiki?curid=2094772" title="Francesco Colonnese">
Francesco Colonnese

Francesco Colonnese (ur. 10 sierpnia 1971 w Potenzy) - były włoski piłkarz, występujący podczas kariery na pozycji obrońcy.
Kariera klubowa.
Karierę piłkarską Francesco Colonnese rozpoczął w czwartoligowej Potenzy w 1989 roku. W 1991 roku przeniósł się do trzecioligowego Giarre. Rok przeniósł się do występującego w Serie B Cremonese. Z Cremonese awansował do Serie A w 1993 roku. Dobra gra zaowocowała transferem do AS Roma. Nie mogąc wywalczyć sobie miejsca w składzie Romy (rozegrał tylko pięć meczów) został wypożyczony do SSC Napoli. W Napoli występował przez dwa lata i dotarł z klubem z Neapolu do finału Pucharu Włoch, gdzie Napoli okazało się gorsze od Vicenzy.
Dobra gra zaowocowała transferem do Interu Mediolan. W Interze zadebiutował 18 listopada 1997 w przegranym 0-1 meczu z Piacenzą w Pucharze Włoch. Colonnese spędził w Interze trzy lata. Z Interem zdobył Puchar UEFA 1998, wicemistrzostwo Włoch 1998, ćwierćfinał Ligi Mistrzów 1999, gdzie Inter uległ późniejszemu zwycięzcy Manchesterowi United oraz finał Pucharu Włoch 2000. Ostatni raz w barwach "czarno-niebieskich" wystąpił 22 kwietnia 2000 w wygranym 3-0 meczu ligowym z AS Bari. W Interze rozegrał 80 spotkań (56 w lidze, 11 w europejskich pucharach i 13 w Pucharze Włoch) i strzelił 2 bramki w lidze.
W 2000 przeszedł do ówczesnego mistrza Włoch S.S. Lazio. W Lazio grał przez cztery lat, choć naprawdę sporadycznie występował tylko w dwóch pierwszych sezonach. Ostatnie dwa lata kariery spędził w pierwszoligowej Sienie, w której skończył karierę w 2006 roku.
Kariera reprezentacyjna.
Francesco Colonnese ma za sobą występy w reprezentacji Włoch U-21. W 1994 roku zdobył Mistrzostwo Europy U-21. W 1993 wystąpił z reprezentacją olimpijską w Igrzyskach Śródziemnomorskich.

</doc>
<doc id="2094777" url="https://pl.wikipedia.org/wiki?curid=2094777" title="Ekspertyza archiwalna">
Ekspertyza archiwalna

Ekspertyza archiwalna – szczegółowe sprawdzenie zawartości jednostek archiwalnych przez przedstawiciela archiwum państwowego pod kątem ich prawidłowej kwalifikacji.

</doc>
<doc id="2094778" url="https://pl.wikipedia.org/wiki?curid=2094778" title="Krążowniki liniowe typu Invincible">
Krążowniki liniowe typu Invincible

Krążowniki liniowe typu Invincible − typ trzech brytyjskich okrętów, pierwszych przedstawicieli nowej klasy krążowników liniowych. Zbudowane dla Royal Navy według koncepcji admirała Johna Fishera w latach 1906–1909, były zaprojektowane do uzyskiwania jak największej prędkości maksymalnej, kosztem słabszego opancerzenia.
Wszystkie trzy okręty: „Invincible”, „Inflexible” i „Indomitable”, były użyte bojowo w działaniach morskich I wojny światowej. Pozornie potwierdziły swoją przydatność w bitwie koło Falklandów 8 grudnia 1914 roku, gdy dwa z nich: „Invincible” i „Inflexible” odegrały główną rolę w rozgromieniu Eskadry Wschodnioazjatyckiej admirała von Spee. Miały jednak wówczas za przeciwnika słabsze i wolniejsze niemieckie krążowniki pancerne. W starciu z co najmniej równorzędnymi krążownikami liniowymi Hochseeflotte podczas bitwy jutlandzkiej 31 maja 1916 roku wykazały swą słabą odporność na trafienia ciężkimi pociskami artyleryjskimi. Dobitnym tego dowodem było błyskawiczne zatonięcie „Invincible” po trafieniu w magazyn amunicyjny jednej z wież artyleryjskich i wywołanej tym eksplozji ładunków.
Pozostałe w linii dwa okręty przetrwały wojnę i po jej zakończeniu zostały odstawione do rezerwy. Pod koniec 1921 roku obydwa zostały sprzedane na złom.
Geneza.
W pierwszych latach XX wieku w Royal Navy dokonał się nie tylko olbrzymi postęp w technice okrętowej, ale również w sposobie myślenia wyższych oficerów. Na najbardziej eksponowane stanowiska we flocie i Admiralicji trafiali coraz częściej ludzie mający nie tylko doświadczenie uzyskane w wieloletniej służbie na morzu, lecz również odpowiednie wykształcenie i wiedzę. Zaowocowało to wprowadzeniem do linii nowych okrętów, większych, lepiej uzbrojonych i dostosowanych do wzrastających wymogów wojny morskiej. Jednym z takich decydentów był Pierwszy Lord Morski w latach 1904−1910, admirał John Fisher. 22 grudnia 1904 roku z jego inicjatywy powołany został komitet Admiralicji, którego zadaniem miało być przedstawienie założeń konstrukcyjnych okrętów nowych kategorii. Jego dziełem był nowatorski projekt pancernika „Dreadnought”, którego wejście do służby w 1906 roku zapoczątkowało nowy rozdział w zbrojeniach morskich. Kolejnym efektem prac komitetu, pod wyraźnym wpływem idei lorda Fishera, było powstanie koncepcji krążownika pancernego o uzbrojeniu powtarzającym układ zastosowany na „Dreadnoughcie” ("all-big-guns" – same wielkie działa) i dużej prędkości maksymalnej, osiągniętej kosztem znacznego zmniejszenia ochrony pancernej.
Prace projektowe, w trakcie których rozważano różne koncepcje dotyczące wielkości nowych jednostek, ich prędkości i uzbrojenia, doprowadził do powstania w połowie 1905 roku szczegółowych planów okrętu o wyporności przekraczającej 17 000 ton, uzbrojonego w osiem dział kal. 305 mm (12 cali) w czterech wieżach i rozwijającego prędkość maksymalną 25 węzłów. Żeby zapewnić rezerwę wyporności dla potężnej siłowni, niezbędnej dla osiągnięcia zakładanej prędkości, opancerzenie okrętów pozostawiono na poziomie zbliżonym do ostatniego projektu klasycznych krążowników pancernych Royal Navy: typu "Minotaur".
Budowa.
Kontrakty na budowę nowych wielkich krążowników pancernych (termin "battle cruiser" – tłumaczony na język polski jako „krążownik liniowy” – powstał dopiero pod koniec 1911 roku i wszedł do powszechnego użycia w roku następnym) zawarto na początku 1906 roku. Stępki pod trzy okręty zostały położone w stoczniach: Armstrong Whitworth w Elswick, John Brown &amp; Co. w Clydebank oraz Fairfield w Govan pomiędzy lutym a kwietniem 1906 roku. Jako pierwszy, 16 marca 1907 roku w Govan, zwodowany został kadłub „Indomitable”. Niedługo potem zwodowano również „Invincible” (13 kwietnia 1907 roku) i „Inflexible” (26 czerwca 1907 roku). Prace wykończeniowe również przebiegały szybko, i pierwszy z okrętów, „Indomitable”, został oficjalnie przejęty przez Royal Navy 20 czerwca 1908 roku w Portsmouth.
Charakterystyki techniczne nowo budowanych okrętów otoczone były, na wzór budowy „Dreadnoughta”, ścisłą tajemnicą. Oficjalnie miały to być wielkie krążowniki pancerne o klasycznej konstrukcji, rozwinięcie typu "Minotaur". Dlatego pilnie śledząca postęp w brytyjskim budownictwie okrętowym niemiecka Kaiserliche Marine, najpoważniejszy konkurent Royal Navy w toczącym się wówczas wyścigu zbrojeń morskich, z opóźnieniem rozpoczęła budowę jednostek o zbliżonej konstrukcji. Pierwsza z nich, „Von der Tann”, weszła do służby dopiero w 1910 roku. W tym czasie marynarka brytyjska posiadała już w linii wszystkie trzy jednostki typu "Invincible" („Inflexible” został wcielony 20 października 1908 roku, zaś „Invincible” 20 marca 1909 roku, w związku z opóźnieniami wywołanymi montażem eksperymentalnej instalacji elektrycznego obrotu wież artyleryjskich), a w budowie była kolejna, „Indefatigable”, według nieco zmodyfikowanego projektu.
Koszty budowy poszczególnych okrętów, bez uzbrojenia, wynosiły: dla „Invincible” 1 667 415 funtów, dla „Inflexible” 1 630 739 funtów i dla „Indomitable” 1 662 337 funtów.
Opis konstrukcji.
Charakterystyka ogólna.
Krążowniki liniowe typu "Invincible" miały długość całkowitą 172,8 m (według części źródeł 172,9 m), długość na konstrukcyjnej linii wodnej 171,4 m, między pionami 161,5 m oraz szerokość maksymalną 24 m (bez uwzględniania grubości poszycia 23,9 m). Projektowana wyporność konstrukcyjna miała wynosić 17 250 ton angielskich (ts), faktycznie po wejściu okrętów do służby wynosiła: dla „Invincible” 17 330 ts, dla „Inflexible” 17 290 ts, zaś dla „Indomitable” 17 410 ts. Faktyczna wyporność pełna (bez zabunkrowanego paliwa płynnego) w pierwszym okresie służby zawierała się, w zależności od okrętu, w przedziale od 19 940 do 20 125 ts (według obliczeń i pomiarów z różnych, późniejszych okresów służby, wynosiła 20 700 do 20 900 ts z pełnym zapasem paliwa) przy projektowanej wartości 20 420 ts. Zanurzenie przy wyporności konstrukcyjnej osiągało wartości 7,65 m na dziobie i 8,13 m na rufie, zaś przy pełnym obciążeniu wynosiło średnio 9,1 m. 
Konstrukcja okrętów opierała się o wzdłużno-poprzeczny układ wiązań. Kadłub był podzielony przy pomocy grodzi poprzecznych na 18 przedziałów wodoszczelnych, podwójne dno obejmowało 85% długości. Pokład dziobowy ciągnął się na 2/3 długości jednostek, kończąc się przed rufową wieżą artyleryjską. Poniżej znajdował się pokład główny, w części rufowej będący pokładem zewnętrznym. Dla poprawy stabilności kadłubów na okrętach zainstalowano dwie stępki przechyłowe o powierzchni 49,2 m² każda.
Projektowana załoga krążowników miała wynosić 729 oficerów, podoficerów i marynarzy na „Invincible”, 779 na „Inflexible” i 781 na „Indomitable”. W warunkach służby wojennej wzrosła i na przykład na „Invincible” podczas bitwy jutlandzkiej liczyła 1032 osoby. Każdy z okrętów wyposażony był w radiostację Mk 11.
Urządzenia napędowe.
Napęd okrętów typu "Invincible" stanowiły, wzorem „Dreadnoughta”, turbiny parowe. W porównaniu z dotychczas używanymi tłokowymi maszynami parowymi miały one wiele ważnych zalet: były bardziej ekonomiczne przy dużych prędkościach, wymagały mniejszej liczby kotłów, były lżejsze i niżej położone niż maszyny tłokowe, wymagały mniejszej obsługi maszynowni i powodowały mniejsze drgania okrętu. Dużą wadą była ich nieekonomiczność w zakresie mniejszych prędkości. Dla nowych wielkich krążowników pancernych opracowano projekt siłowni, składającej się z dwóch zdwojonych zespołów turbin parowych Parsonsa, umieszczonych w oddzielnych maszynowniach. Każdy zespół poruszał wały napędowe jednej burty i składał się z dwóch turbin wysokiego ciśnienia, napędzających zewnętrzny wał napędowy oraz dwóch turbin niskiego ciśnienia, napędzających wał wewnętrzny. Ponadto okręty zostały wyposażone w dwie turbiny marszowe, dla niskich prędkości, również napędzające wały wewnętrzne. Sprawiały one jednak kłopoty w eksploatacji i nie były używane.
Parę do turbin dostarczało 31 kotłów wodnorurkowych, opalanych węglem z zainstalowanym systemem wtryskiwaczy paliwa płynnego, typu Yarrow na „Invincible” i „Inflexible”, lub Babcock &amp; Wilcox na „Indomitable”. Oba typy miały rurki o dużym przekroju i ciśnienie robocze 250 psi. Były one rozmieszczone w czterech oddzielnych kotłowniach: siedem w pierwszej i po osiem w trzech kolejnych, licząc od dziobu. Spaliny z kotłowni odprowadzane były przez trzy kominy. Pierwszy obsługiwał całość kotłowni numer 1 i część kotłów z kotłowni numer 2, drugi pozostałe kotły z kotłowni numer 2 i całą kotłownię numer 3, zaś trzeci kotłownię numer 4.
Łączna moc siłowni wynosiła 41 000 shp, co miało zapewnić projektowaną prędkość 25 węzłów. W rzeczywistości wszystkie trzy okręty na próbach morskich uzyskały wyższą moc maksymalną na wałach i większe prędkości. „Invincible” podczas prób na mili pomiarowej Polperro 7 listopada 1908 roku osiągnął 26,64 węzła przy mocy maksymalnej 46 500 shp, „Inflexible” na mili pomiarowej Skelmorlie 26,48 węzła przy 46 947 shp, zaś „Indomitable” 26,11 węzła przy 47 791 shp. 
Projektowany zapas paliwa do kotłów wynosił 1000 ton węgla, maksymalny w zależności od jednostki od 3000 do 3084 ton węgla i od 710 do 738 ton mazutu. Pozwalało to przepłynąć maksymalnie do 6110 mil morskich przy prędkości ekonomicznej 15 węzłów.
Każdy z czterech wałów napędowych zakończony był jedną trójłopatową śrubą o średnicy 3,35 m (11 stóp) dla „Invincible” lub 3,20 m (10 stóp 6 cali) dla dwóch pozostałych jednostek. Okręty typu "Invincible" posiadały dwa stery, umocowane równolegle na rufie bezpośrednio za śrubami wewnętrznych wałów napędowych. 
Uzbrojenie.
Głównym uzbrojeniem krążowników typu "Invincible" było osiem armat BL Mk X kalibru 305 mm (12 cali), o długości lufy 45 kalibrów, umieszczonych w czterech wieżach artyleryjskich. Były one rozmieszczone po jednej na dziobie (wieża „A”) i rufie („X”), w osi symetrii okrętów oraz dwie diagonalnie na burtach na śródokręciu (wieże „P” na prawej i „Q” na lewej burcie). Kąt ostrzału wież dziobowej i rufowej wynosił 300° zaś wież śródokręcia 210°, w tym 30° na przeciwległą burtę. W teorii taki układ zapewniał pokrycie całej przestrzeni wokół okrętu salwą sześciu dział, ale praktyka wykazała, że w sektorach dziobowym i rufowym możliwy był skuteczny ogień jedynie z czterech luf. Ponadto, z uwagi na silny podmuch podczas oddawania strzału, powodujący uszkodzenia wyposażenia pokładowego, niemożliwe było w praktyce prowadzenie ognia przez którąkolwiek z wież śródokręcia na przeciwległą burtę.
Na „Inflexible” i „Indomitable” zainstalowano wieże artyleryjskie Mk BVIII, o klasycznym, hydraulicznym napędzie obrotu i podniesienia, identyczne jak montowane na „Dreadnoughcie” oraz pancernikach typów "Lord Nelson" i "Bellerophon". Ich producentami były odpowiednio koncerny Armstronga i Vickersa. „Invincible” otrzymał eksperymentalne wieże artyleryjskie o elektrycznym napędzie obrotu i podniesienia. Były to: dziobowa i rufowa Mk BIX produkcji Vickersa oraz dwie Mk BX produkcji Armstronga na śródokręciu. Kontrakt zawarty z producentami przewidywał wymianę wież na napędzane hydraulicznie na koszt koncernów w przypadku niepowodzenia eksperymentu, co ostatecznie nastąpiło na przełomie 1913 i 1914 roku.
Maksymalny kąt podniesienia luf wynosił po wejściu do służby 13,5°, co dawało donośność maksymalną 16 450 m przy pocisku o masie 390 kg i prędkości wylotowej 831 m/s. Po zwiększeniu kąta podniesienia do 16° i dostarczeniu pocisków nowego typu, o poprawionej aerodynamice, zasięg wzrósł do 18 686 m. Działa miały szybkostrzelność 1,5 strzału na minutę. Zapas ładunków do dział wynosił w czasie pokoju 80 jednostek ognia na lufę, podczas wojny wzrósł do 110 jednostek.
Do zwalczania lżejszych jednostek planowano początkowo zainstalować identyczne jak na „Dreadnoughcie” działa 12-funtowe (kal. 76 mm), ostatecznie jednak zdecydowano się na nowe armaty QF Mk III kalibru 102 mm (4 cale). Według projektu każdy z krążowników miał po szesnaście takich dział, montowanych na podstawach PI* po cztery na nadbudówkach dziobowej i rufowej oraz po dwa na dachach wież artyleryjskich. Wystrzeliwały one pociski o masie 11 kg na odległość do 8800 m przy prędkości wylotowej 700−720 m/s. Ich szybkostrzelność dochodziła do 10 strzałów na minutę. W toku służby były one na dwóch ocalałych po bitwie jutlandzkiej jednostkach wymieniane na nowsze modele dział a ich liczba była stopniowo redukowana na korzyść wprowadzanego na pokłady uzbrojenia przeciwlotniczego.
Krążowniki typu "Invincible" były uzbrojone w pięć podwodnych wyrzutni torpedowych kalibru 450 mm (18 cali), jedną na rufie, cztery prostopadle do osi podłużnej okrętów, po dwie na burcie, w części dziobowej. Zapas torped liczył 23 sztuki. Ponadto okręty przewoziły sześć torped kalibru 356 mm (14 cali), przeznaczonych do użycia z pokładów dwóch parowych kutrów, znajdujących się na wyposażeniu każdej jednostki i przewidzianych do działania na płytkich wodach w służbie kolonialnej. Uzbrojenie uzupełniało pięć (według innych źródeł siedem) przenośnych karabinów maszynowych Maxim kal. 7,7 mm.
W chwili wejścia do służby krążowniki liniowe typu "Invincible" nie posiadały centralnego systemu kierowania ogniem artyleryjskim.
Opancerzenie.
Wobec założeń przyjętych podczas projektowania okrętów typu "Invincible" oraz konieczności poczynienia znacznych oszczędności tonażowych dla zrównoważenia wagi rozbudowanej siłowni, ochrona pancerna nowych jednostek pozostała niemal na poziomie starszych krążowników pancernych typu "Minotaur". Główny pas pancerny na burcie miał grubość 152 mm i rozciągał się pomiędzy dziobową i rufową wieżą artyleryjską. Tworzył on pancerną cytadelę, chroniącą najważniejsze mechanizmy okrętów, zamkniętą z przodu i z tyłu grodziami pancernymi o grubości odpowiednio 178 i 152 mm. Pancerz na dziobie, poza obszarem cytadeli, miał grubość 102 mm. Czoła wież artyleryjskich i ich barbety poza obszarem chronionym głównym pasem pancernym miały grubość 178 mm, dachy wież 76 mm a boki 64 mm. Ochronę poziomą stanowiły dwa pokłady pancerne: górny o grubości 19−25 mm i dolny, gruby na 38−64 mm.
Krążowniki nie posiadały ciągłej wzdłużnej grodzi przeciwtorpedowej, chroniącej zanurzoną część kadłuba poniżej pasa pancernego. Zabezpieczeniem przed skutkami wybuchów podwodnych były pancerne osłony komór amunicyjnych o grubości 64 mm. Przestrzeń pomiędzy osłonami a burtami była wypełniona węglem. Całość opancerzenia wykonana była ze stali cementowanej Kruppa.
Modyfikacje.
Pierwszą zmianą w wyglądzie ogólnym krążowników było podwyższenie pierwszego komina, dokonane na „Indomitable” w 1910, a na „Inflexible” w 1911 roku. Przed rozpoczęciem I wojny światowej na wszystkich okrętach zmodyfikowano pomieszczenia centrali artyleryjskich na przednich masztach oraz zdemontowano sieci i wytyki przeciwtorpedowe. W związku ze sprawiającym ciągłe kłopoty elektrycznym systemem napędu wież na „Invincible”, podczas remontu przeprowadzonego w 1914 roku zmieniono go na hydrauliczny.
Kolejne zmiany dotyczyły uzbrojenia i systemu kierowania ogniem. W 1914 i 1915 roku działa kal. 102 mm z dachów wież dziobowej i rufowej przeniesiono na odpowiednie nadbudówki, a wszystkie sześć dział nadbudówki dziobowej zainstalowano w kazamatach. Na okrętach zainstalowano nowe dalocelowniki Vickersa, zaś w 1915 roku całość systemu kierowania ogniem: dalmierze Barr &amp; Stroud o bazie 2,7 m (9 stóp) i przeliczniki artyleryjskie Dumaresq, a w latach 1915−1916 w centralach artyleryjskich krążowników zamontowano nowoczesne kalkulatory artyleryjskie Dreyer Mk I. W 1918 roku na dwu pozostałych w służbie okrętach dodano dalmierze dla artylerii przeciwlotniczej.
Podczas wojny na wszystkich okrętach instalowano działa przeciwlotnicze. Dane o ich liczbie i usytuowaniu są jednak niepełne. Najprawdopodobniej na „Invincible” już pod koniec 1914 roku ustawiono jedno działo 3-funtowe Hotchkiss, w kwietniu 1915 roku uzupełnione przez działo przeciwlotnicze Mk I kal. 76 mm. Z taką konfiguracją uzbrojenia przeciwlotniczego krążownik wziął udział w tragicznej dla okrętu i jego załogi bitwie jutlandzkiej. Na „Inflexible” dwa działa kal. 102 mm na dachach skrajnych wież artyleryjskich zostały w październiku 1914 roku przystosowane do prowadzenia ognia przeciwlotniczego przez oficera artyleryjskiego okrętu, komandora Vernera i użyte do strzelania stromotorowego podczas ostrzeliwania tureckich umocnień w Dardanelach. Podczas modernizacji na przełomie 1915 i 1916 roku zostały one zastąpione przez trzy działa kal. 76 mm, uzupełnione w 1917 roku dwoma kolejnymi. W 1917 roku „Inflexible” i „Indomitable” otrzymały po jednym nowym dziale BL Mk VII kal. 102 mm na podstawach przystosowanych do prowadzenia ognia przeciwlotniczego. Ten ostatni miał wcześniej tylko pojedyncze działo kal. 76 mm.
Również podczas modernizacji w 1917 roku wymieniono pozostałe działa artylerii średniej na dwanaście nowszych, Mk IX na „Inflexible” i Mk VII na „Indomitable”. Miały one większą szybkostrzelność i, pomimo użycia cięższych pocisków, większą donośność niż stare działa Mk III.
Po utracie w bitwie jutlandzkiej trzech krążowników liniowych, w tym „Invincible”, wzmocniono ochronę pokładu dwóch pozostałych, dodając dodatkowe opancerzenie o masie do 100 ton nad komorami amunicyjnymi. Na przełomie 1917 i 1918 roku okręty otrzymały platformy startowe na wieżach artyleryjskich na śródokręciu i po jednym samolocie Sopwith Camel i Sopwith 1½ Strutter.
Przebieg służby.
HMS „Invincible”.
Stępkę pod okręt położono w stoczni koncernu Armstrong Whitworth w Elswick 2 kwietnia 1906 roku. Wodowanie odbyło się nieco ponad rok później, 13 kwietnia 1907 roku. Montaż instalacji elektrycznego obrotu wież opóźnił ostateczne wejście okrętu do służby w Royal Navy, co nastąpiło 20 marca 1909 roku. „Invincible” został wcielony do 1. Eskadry Krążowników ("1st Cruiser Squadron") w składzie Home Fleet. W sierpniu 1913 roku został przeniesiony na Morze Śródziemne i wszedł w skład 2. Eskadry Krążowników Liniowych ("2nd Battlecruiser Squadron") Floty Śródziemnomorskiej, bazującej na Malcie. Elektryczny napęd wież artyleryjskich od początku sprawiał dużo problemów w eksploatacji i, po dwóch nieskutecznych próbach jego poprawy na przełomie 1909 i 1910 roku oraz w 1911 roku, został ostatecznie zdemontowany i zastąpiony napędem hydraulicznym podczas remontu w 1914 roku w Portsmouth.
Po opuszczeniu stoczni w sierpniu 1914 roku „Invincible” pozostał na wodach brytyjskich, jako okręt flagowy dowódcy 2. Eskadry Krążowników Liniowych Grand Fleet, kontradmirała Archibalda Moore'a. W tej roli wziął udział w pierwszym większym starciu na morzu w I wojnie światowej: bitwie koło Helgolandu 28 sierpnia 1914 roku. Płynąc jako najwolniejszy z brytyjskich krążowników liniowych na końcu ich szyku, ostrzelał uszkodzony wcześniej i unieruchomiony krążownik lekki „Cöln”. Z wystrzelonych 18 pocisków kalibru 305 mm, na dystansie około 4600 m, nie trafił ani jeden, a niemiecki okręt został w końcu zatopiony przez artylerzystów „Liona”.
Po zniszczeniu brytyjskiej Eskadry Indii Zachodnich przez Niemiecką Eskadrę Wschodnioazjatycką w bitwie pod Coronelem 1 listopada 1914 roku, „Invincible” i „Inflexible” zostały wysłane na południowy Atlantyk, w celu zniszczenia zespołu admirała von Spee. Dowodził nimi, z pokładu „Invincible”, wiceadmirał Doveton Sturdee. 8 grudnia 1914 roku doszło do bitwy koło Falklandów, w której brytyjska eskadra zniszczyła krążowniki pancerne „Scharnhorst” i „Gneisenau”. „Invincible” został trafiony 22 razy pociskami różnych kalibrów, nie ponosząc strat w załodze. Odniesione uszkodzenia były naprawiane podczas pobytu w Gibraltarze w styczniu i lutym 1915 roku.
Po powrocie do Scapa Flow okręt wraz z „Inflexible” i „Indomitable” utworzył 3. Eskadrę Krążowników Liniowych w składzie Floty Krążowników Liniowych ("Battle Cruiser Fleet") wiceadmirała Davida Beatty'ego i od maja 1915 roku pełnił w niej funkcję jednostki flagowej kontradmirała Horace'a Hooda. Wziął udział w bitwie jutlandzkiej 31 maja 1916 roku. Po wejściu do akcji artylerzyści okrętu celnym trafieniem w siłownię krążownika lekkiego „Wiesbaden” spowodowali jego unieruchomienie. W dalszej fazie starcia doszło do pojedynku z niemiecką 1. Grupą Rozpoznawczą admirała Franza Hippera. „Invincible” i „Inflexible” obrały za cel „Lützow”, uzyskując łącznie osiem trafień, z których dwa, wystrzelone najprawdopodobniej z okrętu flagowego, doprowadziły w konsekwencji do zatonięcia niemieckiego krążownika. Jednak również „Invincible” został trafiony salwami z „Lützowa” i „Derfflingera”. Jeden z pocisków tego ostatniego trafił w dach lewej wieży artyleryjskiej na śródokręciu („Q”), powodując najprawdopodobniej pożar, a następnie eksplozję ładunków miotających w komorach amunicyjnych. Doprowadziła ona do natychmiastowego przełamania się okrętu i zatonięcia najpierw części dziobowej, a po południu 1 czerwca również rufowej. Odesłany na miejsce katastrofy niszczyciel „Badger” uratował jedynie sześciu marynarzy z liczącej w dniu bitwy 1032 osoby załogi okrętu.
HMS „Inflexible”.
Budowę okrętu rozpoczęto w stoczni John Brown &amp; Co. w Clydebank 5 lutego 1906 roku, wodowanie nastąpiło 26 czerwca 1907 roku. 20 października 1908 roku krążownik został przejęty przez Royal Navy i wcielony do Nore Division w składzie Home Fleet. W marcu 1909 roku przeniesiono go do tworzonej 1. Eskadry Krążowników. We wrześniu tego roku „Inflexible” odbył kurtuazyjną wizytę w Nowym Jorku. W listopadzie 1912 roku krążownik został okrętem flagowym dowódcy Floty Śródziemnomorskiej, admirała Archibalda Berkeley Milne'a. W tej roli wziął udział w pościgu za niemieckimi krążownikami „Goeben” i „Breslau” w sierpniu 1914 roku. Bezskuteczne poszukiwania zespołu kontradmirała Wilhelma Souchona, który niemal nie atakowany dotarł do Konstantynopola, wywołało oburzenie brytyjskiej opinii publicznej i w konsekwencji zdymisjonowanie admirała Milne'a.
18 sierpnia 1914 roku „Inflexible” opuścił Maltę, kierując się do Wielkiej Brytanii. 4 listopada wypłynął wraz z „Invincible” na południowy Atlantyk w poszukiwaniu eskadry admirała von Spee. W bitwie koło Falklandów 8 grudnia 1914 roku współuczestniczył w zniszczeniu niemieckiego zespołu, otrzymując trzy trafienia i tracąc jednego z członków załogi. W styczniu 1915 roku, po krótkim remoncie w Gibraltarze, został wysłany w rejon Dardaneli, gdzie zastąpił w składzie operującej tam floty „Indefatigable”. W lutym i marcu brał udział w bombardowaniach tureckich fortów, blokujących wejście do cieśniny. Podczas kolejnej próby ataku 18 marca 1915 roku, „Inflexible” został sześciokrotnie trafiony pociskami tureckimi, odnosząc znaczne uszkodzenia, zaś po południu wszedł na minę, której wybuch spowodował zatopienie pomieszczenia wyrzutni torpedowych na dziobie i śmierć 27 członków załogi. Wlewająca się do kadłuba woda zagrażała zatonięciem okrętu, który został w końcu osadzony na mieliźnie u brzegów wyspy Tenedos. Po prowizorycznym zabezpieczeniu uszkodzeń „Inflexible” przepłynął na Maltę, a później do Gibraltaru, gdzie przeprowadzono niezbędne naprawy. 19 czerwca 1915 roku dołączył do 3. Eskadry Krążowników Liniowych Grand Fleet.
W bitwie jutlandzkiej „Inflexible” wystrzelił 88 pocisków kalibru 305 mm, trafiając i poważnie uszkadzając krążownik „Pillau”, następnie wraz z „Invincible” angażując się w wymianę ognia z „Lützowem”, a w kolejnej fazie bitwy ostrzeliwując niemieckie niszczyciele i krążownik liniowy „Moltke”. Brytyjski okręt nie odniósł podczas walki żadnych uszkodzeń. Po bitwie, w ramach reorganizacji Floty Krążowników Liniowych, został przeniesiony w skład 2. Eskadry Krążowników Liniowych, lecz do końca wojny nie brał już udziału w akcjach bojowych. Stąd najpoważniejszymi wydarzeniami w historii okrętu po czerwcu 1916 roku były: nieskuteczny atak torpedowy przeprowadzony przez U-65 19 sierpnia 1916 roku, kolizja z okrętem podwodnym K22 podczas niesławnej „bitwy” koło wyspy May w nocy z 31 stycznia na 1 lutego 1918 roku oraz obecność w składzie floty przyjmującej płynące na internowanie okręty Hochseeflotte 21 listopada 1918 roku.
W styczniu 1919 roku „Inflexible” został odstawiony do rezerwy, zaś w następnym roku oficjalnie przeznaczony do kasacji. 1 grudnia 1921 roku został sprzedany stoczni złomowej i ostatecznie złomowany w Niemczech w 1922 roku.
HMS „Indomitable”.
Stępkę pod przyszły „Indomitable” położono w stoczni Fairfield w Govan 1 marca 1906 roku, kadłub wodowano 16 marca 1907 roku, zaś przejęcie przez Royal Navy nastąpiło 20 czerwca 1908 roku w Portsmouth. W swym pierwszym rejsie krążownik, z Księciem Walii na pokładzie, popłynął z oficjalną wizytą do Kanady, na obchody trzechsetlecia Quebecu. Po powrocie dołączył do Nore Division, a od marca 1909 roku wszedł w skład 1. Eskadry Krążowników Home Fleet, od 26 lipca tegoż roku pełniąc funkcję okrętu flagowego jej dowódcy, kontradmirała Stanleya Colville'a, 24 lutego 1911 roku zastąpionego na stanowisku przez kontradmirała Lewisa Bayly'ego. W lutym 1912 roku „Indomitable” został przeniesiony do 2. Eskadry Krążowników, jako okręt flagowy kontradmirała George'a Warrendera, a pod koniec sierpnia 1913 roku przebazowany na Morze Śródziemne.
W pierwszych dniach po wybuchu I wojny światowej „Indomitable”, wraz z pozostałymi okrętami Floty Śródziemnomorskiej, wziął udział w nieudanym pościgu za „Goeben” i „Breslau”. 3 listopada 1914 roku, razem z „Indefatigable”, przeprowadził pierwsze bombardowanie fortów tureckich blokujących wejście do Dardaneli. W grudniu został przebazowany na wody brytyjskie, dołączając do Grand Fleet. 24 stycznia 1915 roku wziął udział w bitwie na Dogger Bank, w składzie 2. Eskadry Krążowników Liniowych kontradmirała Moore'a. Jako najwolniejszy i najsłabiej uzbrojony z brytyjskich okrętów, płynął na końcu szyku i wziął udział jedynie w zatopieniu unieruchomionego już krążownika pancernego „Blücher”. Artylerzyści „Indomitable” wystrzelili w bitwie 134 pociski kalibru 305 mm, oraz dwa szrapnele z działa przeciwlotniczego w kierunku sterowca L5.
W lutym 1915 roku „Indomitable” wszedł w skład 3. Eskadry Krążowników Liniowych, grupującej wszystkie trzy jednostki typu "Invincible". W tym samym miesiącu na okręcie wybuchł pożar, spowodowany wadliwym działaniem instalacji elektrycznej. Spowodowane tym zdarzeniem uszkodzenia były naprawiane do pierwszej dekady marca. Podczas bitwy jutlandzkiej 31 maja i 1 czerwca 1916 roku krążownik wystrzelił 175 pocisków z artylerii głównego kalibru, uzyskując trzy trafienia na „Derfflingerze”, jedno na „Seydlitzu” i jedno na przeddrednocie „Pommern”, samemu nie ponosząc szkód od artylerii przeciwnika. W następnych miesiącach po bitwie, podobnie jak „Inflexible”, dołączył do 2. Eskadry Krążowników Liniowych, ale również nie uczestniczył już w akcjach bojowych. Po zakończeniu wojny został wycofany z linii i w lutym 1919 roku trafił w skład Floty Rezerwowej w Nore. 31 marca 1920 roku został ostatecznie skreślony z listy floty i 1 grudnia 1921 roku sprzedany do stoczni złomowej. Złomowano go w 1923 roku.

</doc>
<doc id="2094779" url="https://pl.wikipedia.org/wiki?curid=2094779" title="Kwalifikacja dokumentacji">
Kwalifikacja dokumentacji

Kwalifikacja dokumentacji (wartościowanie dokumentacji) – nadanie dokumentacji kategorii archiwalnej.

</doc>
<doc id="2094782" url="https://pl.wikipedia.org/wiki?curid=2094782" title="Rynki prognostyczne">
Rynki prognostyczne



</doc>
<doc id="2094783" url="https://pl.wikipedia.org/wiki?curid=2094783" title="Jacek Stolarski">
Jacek Stolarski

Jacek Stolarski (ur. 26 lutego 1954) – polski samorządowiec, z wykształcenia historyk, od 1993 do 2018 burmistrz Grójca.
Życiorys.
Jest absolwentem Wydziału Historii Wyższej Szkoły Pedagogicznej w Krakowie (1977) i podyplomowych studiów administracji na Wydziale Prawa Uniwersytetu Warszawskiego (1993).
W latach 1977–1980 pracował jako nauczyciel w Liceum Ekonomicznym w Grójcu, w latach 1980–1989 w Zespole Szkół Ogrodniczych w Nowej Wsi, a następnie był tam dyrektorem od 1989 do 1993. W latach 1998–2002 pracował w Bertrand Faure w Grójcu i w spółce Faurecja Wałbrzych.
Radny rady miejskiej Grójca (1990–1994 i 1998–2002), przewodniczył jej w latach 1992–1994. Burmistrz w latach 1993–1998, w latach 2002, 2006, 2010 i 2014 ponownie wybrany w wyborach bezpośrednich. Kandydował z listy Komitetu Wyborczego Wyborców "Rozwój i Gospodarność".

</doc>
<doc id="2094786" url="https://pl.wikipedia.org/wiki?curid=2094786" title="Piper PA-32 Cherokee Six">
Piper PA-32 Cherokee Six

Piper PA-32 – seria sześcio/siedmioosobowych, lekkich samolotów produkowana przez amerykańskie przedsiębiorstwo Piper Aircraft w latach 1965–2007.
Rozwój.
Produkcję serii PA-32 rozpoczęto od 260-konnego PA-32-260 "Cherokee Six", który był sześcioosobową (lub siedmioosobową) wersją Piper PA-28 Cherokee.
Cherokee Six i jego następcy mieli bagażnik umieszczony pomiędzy silnikiem a kabiną pilota, oraz duże, podwójne drzwi ułatwiające wsiadanie pasażerom.
PA-32-300.
Wielu pilotów sądziło, że silnik generujący 260 KM jest za słaby dla Cherokee Six, dlatego 27 maja 1966 roku Piper uzyskał certyfikat FAA, który pozwolił na zastosowanie nowej, 300-konnej jednostki. Mocniejsza wersja otrzymała oznaczenie PA-32-300. Maszyna oferowana była w sprzedaży jako "Model 1967".
PA-32R Saratoga.
W 1975 r. zmieniono podwozie na chowane w locie, a nową wersję nazwano PA-32R (nazwa handlowa "Lance"). Był to pierwszy model z rodziny "Saratoga" – luksusowej serii samolotów Piper.
Saratoga, który miał inne, zwężone skrzydła zadebiutował w 1980 roku. Z powodu kryzysu ekonomicznego, który dotknął także przemysł lotniczy, produkcja Saratogi spadała, aż w 1985 całkowicie zaprzestano produkcji tego modelu.
Piper 6X.
Po "General Aviation Revitalization Act" w 1994 roku, wznowiono produkcję Saratogi z chowanym podwoziem w 1995 roku. Nowy model PA-32 Saratoga został ponownie wprowadzony w 2003 roku w dwóch wariantach silnikowych – wolnossącym "6X" i turbodoładowanym "6XT". Nowy model Pipera nie spotkał się jednak z zainteresowaniem nabywców i produkcję zakończono w drugiej połowie 2007 roku.
Prototyp PA-34.
Piper stworzył prototyp PA-32-260 z dwoma dodatkowymi silnikami Lycoming IO-360 zamontowanymi w skrzydłach. Trzysilnikowy samolot był protoplastą dwusilnikowej wersji Cherokee Six – PA-34 Seneca.

</doc>
<doc id="2094787" url="https://pl.wikipedia.org/wiki?curid=2094787" title="Piper PA-32">
Piper PA-32



</doc>
<doc id="2094790" url="https://pl.wikipedia.org/wiki?curid=2094790" title="Pruscy ambasadorzy w Polsce">
Pruscy ambasadorzy w Polsce



</doc>
<doc id="2094791" url="https://pl.wikipedia.org/wiki?curid=2094791" title="Maciej Manikowski">
Maciej Manikowski

Maciej Manikowski (ur. 10 października 1966 w Ostrzeszowie) – polski teolog i filozof, absolwent filozofii na Uniwersytecie Wrocławskim, adiunkt w Instytucie Filozofii Uniwersytetu Wrocławskiego.
Życiorys.
Dzieciństwo i wczesną młodość spędził w Ostrzeszowie. Ukończył Liceum Ogólnokształcące im. Marii Curie-Skłodowskiej w Ostrzeszowie. W latach 1981-2001 harcerz, najpierw Związku Harcerstwa Polskiego, a potem Związku Harcerstwa Rzeczypospolitej. Od 1985 roku związany z Wrocławiem. Studia filozoficzne na Uniwersytecie Wrocławskim w latach 1988-1993. Związany zawodowo z Instytutem Filozofii Uniwersytetu Wrocławskiego od roku 1993. W latach 2008 - 2010 wykładowca przedmiotów filozoficznych w Ewangelikalnej Wyższej Szkole Teologicznej we Wrocławiu. Doktorat z filozofii języka pod kierunkiem prof. Jerzego Krakowskiego obroniony na Wydziale Nauk Społecznych Uniwersytetu Wrocławskiego w roku 1996, habilitacja z zakresu teologii i patrystyki w roku 2003. Indywidualne studia teologiczne w zakresie teologii dogmatycznej, teologii fundamentalnej oraz patrystyki w Katholieke Universiteit Leuven w Belgii.
Kontrowersje.
W 2005 roku wyszło na jaw, że spora część jednego z artykułów Macieja Manikowskiego (opublikowanego w 1996 roku) ma charakter plagiatu (wyimki przepisane z książki Włodzimierza Łosskiego). Manikowski tłumaczył, że brak przypisów spowodowany został dziwaczną usterką techniczną; najpoważniejszą konsekwencją, jaka go spotkała, była nagana. Po latach okazało się, że zapożyczone z cudzych prac fragmenty zdarzały się Manikowskiemu już wcześniej.
Inne wątpliwości budzi doktorat Macieja Manikowskiego. Pierwsza próba doktoryzacji została powstrzymana przez negatywne zdanie opiniujących rozprawę profesorów Jana Woleńskiego i Andrzeja Siemianowskiego. Rok później jednak Manikowski obronił pracę, tym razem, mimo tradycji nakazującej utrzymać w podobnych sytuacjach tych samych recenzentów, recenzowaną przez innych naukowców.

</doc>
<doc id="2094803" url="https://pl.wikipedia.org/wiki?curid=2094803" title="Kategoria archiwalna">
Kategoria archiwalna

Kategoria archiwalna – oznaczenie ważności i wartości dokumentu dokonane na podstawie kwalifikacji dokumentacji.
Dokumentację ze względu na wartość archiwalną dzieli się na:

</doc>
<doc id="2094809" url="https://pl.wikipedia.org/wiki?curid=2094809" title="Hater">
Hater

Hater - amerykański zespół grunge'owy, założony w 1993 roku, jako poboczny projekt, przez dwóch muzyków Soundgarden - Bena Shepherda i Matta Camerona. Przez skład zespołu, przewinęło się wielu muzyków, m.in. gitarzysta John McBain, basista John Waterman i wokalista Brian Wood, brat zmarłego w 1990 roku wokalisty Mother Love Bone, Andrew Wooda. Zespół wydał 2 płyty, ""Hater" (1993) i "2nd"" (2005). Hater rozpadł się w 1997 roku, od tego czasu reaktywowali się dwukrotnie - w 2005 roku, i 2008.

</doc>
<doc id="2094814" url="https://pl.wikipedia.org/wiki?curid=2094814" title="Europejski Tydzień Zrównoważonego Transportu">
Europejski Tydzień Zrównoważonego Transportu

Europejski Tydzień Zrównoważonego Transportu, ETZT (ang. "European Mobility Week") – kampania zainicjowana przez Komisję Europejską w 2002 roku, odbywająca się corocznie w dniach od 16 do 22 września. Celem kampanii jest zachęcenie mieszkańców miast do zmiany niekorzystnych dla zdrowia przyzwyczajeń i wybrania alternatywnych, ekologicznych środków podróżowania: chodzenia pieszo, jazdy na rowerze, korzystania z komunikacji miejskiej czy car-poolingu. 
Nagrody.
Przez cały tydzień władze samorządowe oraz inne zaangażowane podmioty w szczególny sposób starają się zachęcić mieszkańców do zmiany niekorzystnych dla zdrowia i środowiska przyzwyczajeń transportowych. W ramach kampanii przygotowują szereg atrakcji: wystawy, konkursy z nagrodami, happeningi. Punktem kulminacyjnym jest obchodzony co roku 22 września Europejski Dzień bez Samochodu, podczas którego tradycyjnie wyłączony z ruchu zostaje fragment infrastruktury drogowej danego miasta.
W czasie kampanii realizować można trzy typy aktywności:
Jednostki samorządu terytorialnego mogą przyłączyć się do kampanii oraz rejestrować organizowane wydarzenia poprzez stronę: http://registration.mobilityweek.eu/login.php?lang=pl.
Inne podmioty, takie jak firmy, szkoły, uczelnie, fundacje czy organizacje pozarządowe mogą przyłączyć się do ETZT rejestrując (rejestracja jest możliwa do końca września każdego roku) swoje działania na stronie: http://mobility-action.mobilityweek.eu/login.php.
Komisja Europejska przyznaje co roku nagrody za najlepszą kampanię, dla miast poniżej i powyżej 50 000 mieszkańców. Komisja Europejska przyznaje też nagrody za najlepszy Plan Zrównoważonej Mobilności Miejskiej. Laureaci nagród, wybrani przez niezależny zespół ekspertów, otrzymują trzyminutowe wideo w języku angielskim i ojczystym, podkreślające ich osiągnięcia. Ponadto zwycięskie gminy i finaliści są promowani za pośrednictwem kanałów kampanii.
W Polsce od 2018 roku przyznawane są Nagrody Ministra Infrastruktury w polskiej kampanii Europejskiego Tygodnia Zrównoważonego Transportu. Nagrody mają charakter honorowy i są przyznawane w 4 kategoriach konkursowych:
ETZT w Polsce.
Polskie miasta biorą udział w kampanii od samego początku istnienia kampanii. Za koordynację ETZT w Polsce odpowiada Departament Strategii Transportu Ministerstwa Infrastruktury.
ETZT na świecie.
Akcja ma obecnie zasięg ogólnoświatowy, oprócz podmiotów z Europy, swój udział zarejestrowały miasta m.in. z Japonii, Argentyny czy Korei Południowej.
Edycja 2018.
Kampania była organizowana pod hasłem „Multimodalność” oraz sloganem „Przesiadaj się i jedź”. W 2018 roku w ciągu tygodnia wydarzenia zorganizowało 2792 (w tym 160 z Polski) miast i gmin z 54 krajów. Polska w 2018 roku znalazła się wśród trzech państw z największym przyrostem uczestników (obok Rosji i Węgier).
Edycja 2019.
Kampanię zorganizowano pod przewodnim tematem „Bezpieczny ruch pieszy i rowerowy” oraz hasłem „Chodź z nami!”.

</doc>
<doc id="2094816" url="https://pl.wikipedia.org/wiki?curid=2094816" title="Ismenos (syn Amfiona)">
Ismenos (syn Amfiona)

Ismenos (gr. Ismenós, łac. Ismenus) – w mitologii greckiej królewicz tebański; jeden z Niobidów.
Uchodził za syna Amfiona i Niobe. Został zabity (wraz z braćmi) przez boga Apollina jako zemsta za pychę Niobe.

</doc>
<doc id="2094817" url="https://pl.wikipedia.org/wiki?curid=2094817" title="Bryan Mantia">
Bryan Mantia

Bryan "Brain" Kei Mantia (ur. 4 lutego 1963 w Cupertino w stanie Kalifornia) – amerykański perkusista. Mantia współpracował m.in. z: Giant Robot, Praxis, Primus, Buckethead, Guns N’ Roses, Godflesh, Pieces, El Stew, Tom Waits, No Forcefield i Colonel Claypool's Bucket of Bernie Brains.

</doc>
<doc id="2094821" url="https://pl.wikipedia.org/wiki?curid=2094821" title="Julijan Cełewycz">
Julijan Cełewycz

Julijan Cełewycz, (ukr. "Юліян Андрі́йович Целе́вич", j.pol. "Julian Celewicz", ur. 23 marca 1843 w Pawełczu na Pokuciu, zm. 24 grudnia 1892 we Lwowie) – ukraiński pedagog, historyk, nauczyciel, działający w Galicji. W 1892 przewodniczący Towarzystwa Naukowego im. Szewczenki, honorowy członek Towarzystwa Proswita, członek Towarzystwa Historycznego we Lwowie.
Życiorys.
Urodził się w rodzinie ksiądza greckokatolickiego o. Andrija Cełewycza.
Ukończył c. k. gimnazjum w Stanisławowie. W 1861 wstąpił do seminarium we Lwowie, które ukończył w 1865. W tym roku zapisał się na studia na Uniwersytecie Lwowskim. Ukończył studia na Uniwersytecie Wiedeńskim (1866-1868). Doktor filozofii, redaktor i autor kilku książek historycznych.
Był nauczycielem gimnazjalnym we Lwowie (w ukraińskim gimnazjum akademickim) i Stanisławowie.

</doc>
<doc id="2094823" url="https://pl.wikipedia.org/wiki?curid=2094823" title="Kościół św. Michała w Pekinie">
Kościół św. Michała w Pekinie

Kościół św. Michała w Pekinie () – kościół katolicki znajdujący się przy ulicy Dongjiaomin w dzielnicy Dongcheng w Pekinie.
Został wybudowany w roku 1901, na terenie ówczesnej dzielnicy francuskiej i w zamierzeniu miał służyć jej mieszkańcom. Był to ostatni kościół w mieście wzniesiony przez misjonarzy.
Kościół zamknięto w 1958; ponownie otwarty został w 1989 roku.
Kościół św. Michała jest niewielką budowlą w stylu gotyckim, zwróconą w kierunku południowym i zwieńczoną spiczastymi iglicami. Nad wejściem umieszczono figurę anioła. W oknach znajdują się witraże.

</doc>
<doc id="2094825" url="https://pl.wikipedia.org/wiki?curid=2094825" title="Marco Ferrante">
Marco Ferrante

Marco Ferrante (ur. 4 lutego 1971 w Velletri) - były włoski piłkarz, występujący podczas kariery na pozycji napastnika.
Kariera klubowa.
Karierę piłkarską Marco Ferrante rozpoczął w SSC Napoli w 1988 roku. W 1990 roku został wypożyczony do drugoligowej Reggiany, a w 1991 do Pisy. W 1992 roku powrócił do Napoli, jednak po rozegraniu 4 spotkań w styczniu 1993 został sprzedany do Parmya. Sezon 1993-94 spędził w Piacenzy, z którą spadł do Serie B. W następnych dwóch sezonach występował w drugoligowych Perugii i Salernitanie.
W 1996 przeszedł do spadkowicza z Serie A Torino FC. W klubie z Turynu występował przez osiem lat. Z Torino dwukrotnie awansował do Serie A w 1999 i 2001 oraz dwukrotnie z niej spadał w 2000 oraz 2003 roku. W barwach Torino wystąpił w 232 spotkaniach, w których strzelił 114 bramek. W pierwszej części 2001 roku Ferrante był wypożyczony do Interu Mediolan. W Interze zadebiutował 4 lutego 2001 w wygranym 3-0 meczu ligowym z Bologną. Ostatni raz w barwach "czarno-niebieskich" wystąpił 27 maja 2001 w zremisowanym 1-1 meczu ligowym z S.S. Lazio. W Interze rozegrał 11 spotkań i strzelił 1 bramkę w lidze.
W 2004 przeszedł do drugoligowej Catanii, jednak po pół roku wrócił do Serie A do Bologny. Z Serie A pożegnał się w 2006 roku w Ascoli. Ogółem w Serie A rozegrał 172 spotkania i strzelił 48 bramek. Karierę Ferrante zakończył w drugoligowym Hellasie Werona w 2007 roku.
Kariera reprezentacyjna.
Marco Ferrante ma za sobą występ w reprezentacji Włoch U-21. W 1992 roku pojechał na Igrzyska Olimpijskie. Na turnieju w Barcelonie był rezerwowym i nie wystąpił w żadnym spotkaniu.

</doc>
<doc id="2094832" url="https://pl.wikipedia.org/wiki?curid=2094832" title="Skallagrímur Kveldulfsson">
Skallagrímur Kveldulfsson

Skallagrímur Kveldulfsson (żył na przełomie IX i X w.) – norweski wiking, który jako pierwszy osiedlił się w okolicach islandzkiego fiordu Borgarfjörður.
Skallagrímur wraz z rodziną przymusowo opuścił swoją ojczyznę, po konflikcie z norweskim królem Haraldem Pięknowłosym. Postanowił wyruszyć w wyprawę i zasiedlić nowe, niezamieszkane dotąd lądy. Osiedlił się na zachodnim wybrzeżu Islandii w okolicach miasta Borgarnes. Jego synem był m.in. Egill Skallagrímsson. Jego żoną była Bera Yngvarsdóttir.

</doc>
<doc id="2094833" url="https://pl.wikipedia.org/wiki?curid=2094833" title="Port lotniczy Santa Cruz del Quiche">
Port lotniczy Santa Cruz del Quiche

Port lotniczy Santa Cruz del Quiche ("Aeropuerto de Santa Cruz del Quiche") – port lotniczy zlokalizowany w mieście Santa Cruz del Quiche w Gwatemali.

</doc>
<doc id="2094835" url="https://pl.wikipedia.org/wiki?curid=2094835" title="Port lotniczy Poptun">
Port lotniczy Poptun

Port lotniczy Poptun ("Aeropuerto de Poptun") – port lotniczy zlokalizowany w mieście Poptun w Gwatemali.

</doc>
<doc id="2094838" url="https://pl.wikipedia.org/wiki?curid=2094838" title="Pruscy ambasadorzy w USA">
Pruscy ambasadorzy w USA



</doc>
<doc id="2094840" url="https://pl.wikipedia.org/wiki?curid=2094840" title="Marian Teleszyński">
Marian Teleszyński

Marian Bronisław Golarz-Teleszyński, ps. „Góral 2” (ur. 11 lipca 1916 w Zagórzu, zm. 26 sierpnia 1985 w Gdyni) – polski lekarz ortopeda, pracownik naukowy Akademii Medycznej w Gdańsku, żołnierz Wojska Polskiego i Polskich Sił Zbrojnych, cichociemny.
Służba wojskowa.
Urodził się jako Marian Golarz 11 lipca 1916 w Zagórzu. Był synem Stanisława (pracownik parowozowni) i Marii z domu Kajzer. Dzieciństwo i lata szkolne spędził w Zagórzu. 24 maja 1935 zdał egzamin dojrzałości w Państwowym Gimnazjum im. Królowej Zofii w Sanoku (w jego klasie był m.in. Tadeusz Wojtowicz). Po zdaniu matury zgłosił się ochotniczo do rocznej służby w Szkole Podchorążych Rezerwy 22 Dywizji Piechoty Górskiej przy 5 pułku strzelców podhalańskich. W 1936 rozpoczął studia lekarskie na Wydziale Medycznym Uniwersytetu Jana Kazimierza we Lwowie. i latem tego roku odbywał przez dwa miesiące praktykę w Szpitalu Sejmikowym w Równem.
Zmobilizowany w kampanii wrześniowej służył jako lekarz w III dywizjonie 24 pułku artylerii lekkiej początkowo w Armii „Karpaty”, potem w Armii „Małopolska”. Po agresji ZSRR na Polskę 2 listopada 1939 aresztowany przez NKWD na Kresach Wschodnich. Wpierw osadzony w więzieniu w Dniepropietrowsku, a latem 1940 wywieziony do łagrów w okolicach Kujbyszewa, po czym wiosną 1941 do Workuty.
W wyniku podpisanego w lipcu 1941 Układu Sikorski-Majski 16 września tego roku zwolniony. Wędrując przygodnym transportem kolejowym z Workuty dotarł do Farab nad Amu-darią, a stamtąd barkami do Republiki Karakałpackiej. Zgłosił się do powstającej na terenie Związku Sowieckiego Armii Andersa i otrzymał przydział do 7 Dywizji Piechoty w Kermine. W sierpniu 1942 wraz z Armią Polską ewakuował się z ZSRR i statkiem przez Morze Kaspijskie przypłynął do Pahlawi w Iranie. Wiosną przybył do Khanakim w Iraku. Latem tegoż roku poprzez Czarną Pustynię dotarł do Palestyny. Tutaj otrzymał awans na stopień porucznika.
Zgłosił się do służby w kraju. Wraz z grupą ochotników przybył do Aleksandrii w Egipcie. Stamtąd drogą lądową poprzez Tripolitanię dotarł do Algierii. Z Oranu na pokładzie okrętu "Ville de France" przypłynął do Tarentu we Włoszech, by wreszcie zawitać w okolice Ostuni, gdzie organizowano kursy spadochronowo-dywersyjne dla cichociemnych. 14 lutego złożył przysięgę na rotę Armii Krajowej. Powołany też został na adiutanta generała Leopolda Okulickiego. Używał pseudonimu „Góral 2” (cyfra dwa wskazywała na „pochodzenie” cichociemnego z obszaru włoskiego). W nocy z 21 na 22 maja 1944 w ramach operacji „Weller 29” (wraz z m.in. Leopoldem Okulickim) został zrzucony na północny wschód od Krakowa w okolicach Miechowa. Następnie dostał rozkaz by dołączyć do powstającej Poleskiej 30 Dywizji Piechoty AK. Tam objął funkcję szefa służby medycznej w Okręgu Brzeskim. W sierpniu 1944 w ramach Akcji Burza Poleska Dywizja Piechoty na rozkaz swojego dowódcy Henryka Krajewskiego rozpoczęła marsz na odsiecz walczącej Warszawie, lecz dotarcie do stolicy nie powiodło się. Teleszyński został aresztowany przez komunistów. Był przesłuchiwany i torturowany m.in. przez pułkownika Józefa Światło. Został skazany na długoletnie więzienie, lecz po dwóch latach rodzina przekupiła straże i w marcu 1946 Teleszyński potajemnie wyszedł na wolność.
Kariera naukowa.
By zmylić UB powrócił do rodowego nazwiska Teleszyński. Następnie kontynuował studia medyczne od czwartego roku na Wydziale Lekarskim Uniwersytetu Warszawskiego, po czym przeniósł się na Akademii Medycznej w Gdańsku i tam ukończył medycynę w 1948. Przed uzyskaniem dyplomu podjął pracę w Oddziale Chirurgii i Ortopedii Dziecięcej Akademii Medycznej w Gdańsku. W roku akademickim 1953/54 mianowano go adiunktem nowo utworzonej Kliniki Ortopedycznej Akademii Medycznej w Gdańsku, kierowanej przez prof. Zygmunta Ambrosa. Dwukrotnie pełnił obowiązki kierownika Kliniki.
Stopień doktora medycyny uzyskał w 1961 na podstawie pracy "Metoda pomiaru i korekcji przodoskręcenia szyjki kości udowej we wrodzonym zwichnięciu biodra". W tymże roku objął stanowisko ordynatora nowo utworzonego Oddziału Ortopedyczno-Urazowego Szpitala Miejskiego im. Jana Brudzińskiego w Gdyni, które piastował do czasu przejścia na emeryturę w 1981. W 1974 uzyskał stopień doktora habilitowanego na podstawie rozprawy "Wybrane problemy leczenia wrodzonego zwichnięcia stawu biodrowego w świetle własnych badań klinicznych". Opublikował ponad 30 prac, w tym cztery rozdziały w pierwszym po wojnie podręczniku „Zarys ortopedii ogólnej” pod redakcją Z. Ambrosa. Otrzymał stanowisko docenta. Od 1952 należał do Polskiego Towarzystwa Ortopedycznego i Tramatologicznego (w latach 1967–1974 wiceprezes Oddziału Gdańskiego) po czym został wybrany przewodniczącym sądu koleżeńskiego.
Zmarł 26 sierpnia 1985 w Gdyni. Został pochowany na cmentarzu komunalnym w Sopocie 30 sierpnia 1985 (kwatera A3-6-16). Był żonaty, miał synów.
Upamiętnienie.
12 września 2010 na ogrodzeniu kościoła pw. Wniebowzięcia Najświętszej Maryi Panny w Zagórzu (gdzie w 1916 został ochrzczony Marian Golarz) odbyło się uroczyste odsłonięcie i poświęcenie tablicy pamiątkowej dedykowanej Marianowi Golarzowi – Teleszyńskiemu.

</doc>
<doc id="2094846" url="https://pl.wikipedia.org/wiki?curid=2094846" title="Brákarey">
Brákarey

Brákarey – niewielka wyspa znajdująca się w zachodniej części Islandii, w mieście Borgarnes, na fiordzie Borgarfjörður.
Wyspa połączona jest z miastem Borgarnes mostem. Znajduje się na niej jedna ulica "Brákautbraut".

</doc>
<doc id="2094847" url="https://pl.wikipedia.org/wiki?curid=2094847" title="Port lotniczy Santa Rosa de Copan">
Port lotniczy Santa Rosa de Copan

Port lotniczy Santa Rosa de Copan (IATA: SDH, ICAO: MHSR) – krajowy port lotniczy zlokalizowany w honduraskim mieście Santa Rosa de Copán.

</doc>
<doc id="2094849" url="https://pl.wikipedia.org/wiki?curid=2094849" title="Toyota Innova">
Toyota Innova

Toyota Innova – samochód typu minivan produkowany przez japońskie przedsiębiorstwo Toyota od 2004 roku. Od 2015 roku jest produkowana druga generacja modelu.
Pierwsza generacja.
W przeciwieństwie do konkurentów, jak Tata Sumo Grande, Tata Aria, Chevrolet Tavera, czy Mahindra Xylo, Toyota Innova ma więcej cech charakterystycznych dla minivana.
Sprzedaż.
Model ten jest produkowany w Indonezji pod nadzorem Toyota Astra Motor, od 2003 roku. Na rynku indonezyjskim samochód sprzedawany jest pod nazwą "'Toyota Kijang Innova". Samochód dostępny jest w czterech wersjach wyposażenia – J, E, G, V. Wersja V wyposażona jest w 2,7-litrowy silnik oraz (jako jedyna) w automatyczną skrzynię biegów, a także ABS i skórzane fotele.
Innova jest również sprzedawana w Indiach (gdzie zastąpiła Toyotę Qualis), w Malezji (jako następca Toyoty Unser), na Filipinach (zastępując Toyotę Revo), Tajwanie (zastępując przestarzałą Toyotę Zace Surf) i w Tajlandii. Jest ona dostępna także w Brunei, Arabii Saudyjskiej, Zjednoczonych Emiratach Arabskich i Wietnamie.
Obecnie samochody Innova są jednymi z najlepiej sprzedających się samochodów na Filipinach, wyprzedzając konkurencyjne samochody Mitsubishi i Isuzu. Są one używane m.in. jako taksówki przez przedsiębiorstwa działające w porcie lotniczym Manila oraz jako pojazdy patrolowe przez filipińską policję.
Modernizacje.
Pierwszy lifting (2008).
W sierpniu 2008 roku została zaprezentowana wersja po pierwszym liftingu. W ramach pierwszego liftingu przeprojektowano przedni i tylny zderzak, przednią kratkę i tylne światła. Wykończenie V wykorzystano do zaktualizowania felg. Model został wyposażony w automatyczną klimatyzację, boczne belki uderzeniowe, czujniki parkowania i zmieniarka CD w desce rozdzielczej.
Drugi lifting (2011).
W lipcu 2011 roku samochód przeszedł drugą modernizację. Drugi lifting polegał na zmianie przednich reflektorów, grilla, maski, zderzaków i tylnych świateł. Wnętrze otrzymało nową kierownicę, pokrętła klimatyzacji i nową deskę rozdzielczą. 
Trzeci lifting (2013).
W sierpniu 2013 roku przeprowadzono trzeci i ostatni lifting tej generacji. Zmieniono m.in. osłonę chłodnicy, zderzaki, wykończenie bagażnika. Czteroramienna kierownica i podwójne poduszki powietrzne jest również wyposażeniem tego modelu. 
Druga generacja.
Toyota Innova II została zaprezentowana po raz pierwszy pod koniec 2015 roku. W 2020 roku samochód przeszedł lifting.

</doc>
<doc id="2094851" url="https://pl.wikipedia.org/wiki?curid=2094851" title="Port lotniczy Ruinas de Copan">
Port lotniczy Ruinas de Copan

Port lotniczy Ruinas de Copan (IATA: RUY, ICAO: MHRU) – krajowy port lotniczy zlokalizowany w honduraskim mieście Ruinas de Copan.

</doc>
<doc id="2094852" url="https://pl.wikipedia.org/wiki?curid=2094852" title="Pruscy ambasadorzy w Wielkiej Brytanii">
Pruscy ambasadorzy w Wielkiej Brytanii



</doc>
<doc id="2094857" url="https://pl.wikipedia.org/wiki?curid=2094857" title="Ko Sira">
Ko Sira

Ko Sira – drugi album malijskiej piosenkarki Oumou Sangaré, wydany w 1993 roku.

</doc>
<doc id="2094860" url="https://pl.wikipedia.org/wiki?curid=2094860" title="Arnarfjörður">
Arnarfjörður

Arnarfjörður – islandzki fiord w północno-zachodniej Islandii, w regionie Vestfirðir, mający 30 km długości i od 5 do 10 km szerokości. 
Do fiordu przylegają 2 miejscowości: Bíldudalur i Hrafnseyri. 

</doc>
<doc id="2094876" url="https://pl.wikipedia.org/wiki?curid=2094876" title="Manuel de la Torre">
Manuel de la Torre

Manuel Alejandro de la Torre Urbina (ur. 13 czerwca 1980 w mieście Meksyk) – meksykański piłkarz występujący na pozycji lewego obrońcy, obecnie zawodnik Tigres UANL.
Kariera klubowa.
De la Torre pochodzi ze stołecznego miasta Meksyk i jest wychowankiem akademii juniorskiej tamtejszego klubu Pumas UNAM. Do seniorskiej drużyny został włączony jako dziewiętnastolatek przez szkoleniowca Rafaela Amadora i w meksykańskiej Primera División zadebiutował 8 września 1999 w zremisowanym 0:0 meczu z Guadalajarą. Premierowego gola w najwyższej klasie rozgrywkowej strzelił natomiast 30 stycznia 2000 w wygranej 1:0 konfrontacji z Atlante. Początkowo pełnił jednak głównie funkcję rezerwowego i miejsce w wyjściowej jedenastce wywalczył sobie dopiero w styczniu 2002 roku, za kadencji trenera Hugo Sáncheza, lecz po upływie półtora roku został ponownie relegowany do roli alternatywnego gracza. Ogółem w Pumas spędził niemal pięć lat, jednak nie zdołał odnieść żadnego osiągnięcia zarówno na arenie krajowej, jak i międzynarodowej.
Wiosną 2004 De la Torre przeszedł do drużyny Deportivo Toluca, gdzie od razu został kluczowym zawodnikiem linii defensywnej. W jesiennym sezonie Apertura 2005 wywalczył z ekipą prowadzoną przez argentyńskiego szkoleniowca Américo Gallego swój pierwszy tytuł mistrza Meksyku, natomiast rok później, podczas rozgrywek Apertura 2006, zanotował wicemistrzostwo kraju, jednak tym razem będąc rezerwowym ekipy. W tym samym roku triumfował również w krajowym superpucharze – Campeón de Campeones, a także dotarł do finału najbardziej prestiżowych rozgrywek północnoamerykańskiego kontynentu – Pucharu Mistrzów CONCACAF. Po przyjściu do zespołu trenera José Manuela de la Torre odzyskał niepodważalne miejsce w pierwszym składzie, w sezonie Apertura 2008 osiągając kolejne mistrzostwo Meksyku. Trzeci tytuł mistrza kraju zanotował natomiast z Tolucą podczas wiosennych rozgrywek Bicentenario 2010. W sumie barwy Toluki reprezentował przez prawie dziesięć lat.
W połowie 2012 roku De la Torre udał się na wypożyczenie do drugoligowego zespołu Lobos BUAP z siedzibą w Puebli. Tam spędził kolejne sześć miesięcy, lecz pełnił jedynie rolę rezerwowego i nie zanotował żadnych sukcesów. W lipcu 2013 udał się na kolejne wypożyczenie, tym razem do najwyższej klasy rozgrywkowej, zasilając drużynę Tigres UANL z miasta Monterrey, prowadzoną przez swojego byłego szkoleniowca z Toluki, Ricardo Ferrettiego.

</doc>
<doc id="2094878" url="https://pl.wikipedia.org/wiki?curid=2094878" title="VoMI">
VoMI



</doc>
<doc id="2094881" url="https://pl.wikipedia.org/wiki?curid=2094881" title="Samúel Jónsson">
Samúel Jónsson

Samúel Jónsson (ur. 1884 - zm. 1969), ekscentryczny islandzki rzeźbiarz, malarz i rolnik.
Samúel od dziecka marzył, aby zostać artystą. Dlatego musiał bardzo ciężko pracować, by móc zarobić na swoje utrzymanie. Dzięki zarobionym pieniądzom w miejscowości Selárdalur przy fiordzie Arnarfjörður wybudował swój własny kościół, muzeum i galerię sztuki "na świeżym powietrzu" w okresie od 1947 do 1967 r. Był znany z tego, że potrafił żyć w zgodzie z naturą, bez potrzeby kontaktów z innymi ludźmi.
Linki zewnętrzne.
Samúel Jónsson
Samúel Jónsson

</doc>
<doc id="2094883" url="https://pl.wikipedia.org/wiki?curid=2094883" title="Wyścigi równoległe">
Wyścigi równoległe



</doc>
<doc id="2094888" url="https://pl.wikipedia.org/wiki?curid=2094888" title="System rezerw cząstkowych">
System rezerw cząstkowych

System rezerw cząstkowych – system monetarny, w którym występują dwa rodzaje pieniądza: pierwszy rodzaj to pieniądz emitowany przez bank centralny (pieniądz bazowy, wielkiej mocy), drugi rodzaj to kreowany przez banki komercyjne w postaci kredytu, którego podstawą są depozyty (na żądanie) złożone przez ludzi zdecydowanych oszczędzać część ich bieżących dochodów.
Banki komercyjne, przyjmując depozyty od klientów, nie przechowują ich w pełni (w stu procentach) w swoich zasobach – część tych depozytów traktują jako rezerwy gotówki, a część przeznaczają na udzielanie kredytów (patrz kreacja pieniądza, mnożnik kreacji pieniądza). Dlatego mówimy o rezerwie cząstkowej (mniejszej niż sto procent).
Bankowość oparta na rezerwie cząstkowej jest obecnie normą w bankowości we wszystkich krajach na całym świecie.
Parametry systemu rezerw cząstkowych.
Podstawowymi parametrami omawianego systemu są stopy rezerwy obowiązkowej oraz stopy procentowe banku centralnego. Parametry te są ustalane arbitralnie przez grono osób do tego powołanych (w Polsce jest to Rada Polityki Pieniężnej).
Zasada działania systemu rezerw cząstkowych.
Na początku rozwoju systemu bankowego (w późnym średniowieczu) sposób prowadzenia działalności bankowej różnił się zasadniczo od bankowości współczesnej. Działalność dawnych banków opierała się na dwóch zasadach. Po pierwsze, bank przyjmował depozyty na żądanie. Klient przynosił do banku złote monety, a bank deponował je w skarbcu i zapewniał klienta, że w każdej chwili będzie mógł zdeponowane środki podjąć. Bank działał zatem jak magazyn pobierający za taki bezpieczny depozyt odpowiednią opłatę. Banki przyjmowały również depozyty terminowe. Klient przynosił do banku swoje oszczędności, zostawiał je na przykład na okres roku, a bank zapewniał go, że za rok będzie mógł odebrać zdeponowane środki powiększone o wcześniej ustalony procent. Na czas trwania takiego depozytu deponent zrzekał się praw do środków złożonych w banku. Pieniądze uzyskane z depozytów terminowych oraz zysk wypracowany z depozytów na żądanie bank przeznaczał na kredyty. Za pożyczanie innym własnych środków bank pobierał odpowiednią opłatę (oprocentowanie). Różnica między oprocentowaniem kredytu i depozytu terminowego stawała się zyskiem (prowizją) banku za prowadzenie działalności pośredniczącej w zamianie oszczędności (depozyty terminowe) na inwestycje (kredyty). System taki nazywano systemem rezerwy pełnej, bowiem pieniądze zgromadzone na depozytach na żądanie w 100% znajdowały się w skarbcu banku, a bank był w stanie w każdej chwili uregulować wszystkie swoje zobowiązania. Aby być rentownym musiał spełnić takie same warunki jak każde inne przedsiębiorstwo. Co ważne, w systemie takim nie zachodzi proces kreacji pieniądza bankowego (bezgotówkowego), czyli działalność kredytowa nie powoduje inflacji.
Jednakże bardzo szybko ci „pierwotni” bankierzy doszli do wniosku, że jest bardzo mało prawdopodobne, by wszyscy depozytariusze oddający pieniądze do banku na żądanie przyszli w krótkim czasie i zażądali wydania im zdeponowanych pieniędzy. Doszli oni do wniosku, że przynajmniej część z tych pieniędzy może służyć im do udzielania kredytów. Od tego momentu możemy mówić o istnieniu systemu opartego na rezerwie cząstkowej. Wraz z istnieniem banków o rezerwie cząstkowej pojawiło się zagrożenie paniki bankowej (runu na bank).
Obecnie wszystkie banki komercyjne udzielają kredytów opartych na depozytach na żądanie i współtworzą system oparty na rezerwie cząstkowej.
W Stanach Zjednoczonych jeszcze na początku XIX wieku rezerwy gotówkowe w banku sięgały 60–70%, jednakże już na przełomie XIX i XX wieku rezerwy te spadły do ok. 20%, a przez niemalże cały XX wiek były poniżej 10%. Banki z jednej strony uległy pokusie zarabiania „łatwego” pieniądza, a z drugiej był to na nich „wymuszane”, bo gdy utrzymywały wysokie rezerwy gotówkowe, to przegrywały w konkurencji z bankami o niskich rezerwach. Konsekwencją były krótkotrwałe zyski, ale także coraz częstsze bankructwa (w długim okresie) ze względu na występujące runy na banki (paniki bankowe). Coraz większa liczba bankructw sprzyjała powstaniu banku centralnego (co w przypadku Stanów Zjednoczonych dokonało się w grudniu 1913 roku), który miał być gwarantem stabilności systemu bankowego poprzez zapewnienie płynności (bank centralny pełni rolę pożyczkodawcy ostatniej instancji). Wiek XX to „złoty okres” bankowości opartej na rezerwach cząstkowych.
Banki komercyjne zazwyczaj odprowadzają rezerwy obowiązkowe od zgromadzonych środków do banku centralnego. Operacja ta zmniejsza ich płynność, ale równocześnie zwiększa bezpieczeństwo środków zdeponowanych w bankach. Jeśli bank ma klientów na kredyty, ale ma za mało środków, by je udzielić, to brakujące środki może np. pożyczyć w innych bankach lub wyemitować obligacje. Poprzez zmianę stóp rezerwy obowiązkowej i stóp procentowych bank centralny ma wpływ na rynkowe stopy procentowe. Rynkowe stopy procentowe wpływają pośrednio na poziom zadłużenia w bankach poprzez zmiany kosztu kredytu.
Wpływ systemu rezerw obowiązkowych na proces kreacji pieniądza.
Banki komercyjne oferując rachunki rozliczeniowe mają zdolność emisji pieniądza bezgotówkowego – w literaturze przedmiotu określanej jako proces kreacji pieniądza bezgotówkowego. Pieniądz bezgotówkowy występuje w gospodarce w postaci zapisów na kontach bankowych. Emitują go banki komercyjne, głównie w formie udzielania kredytów bankowych swoim klientom – bez naruszania monopolu emisyjnego banku centralnego. Pieniądz ten jest traktowany, w teorii i w praktyce, tak jak gotówka.

</doc>
<doc id="2094889" url="https://pl.wikipedia.org/wiki?curid=2094889" title="Xavier de Le Rue">
Xavier de Le Rue

Xavier de Le Rue (ur. 1 lipca 1979 w Bajonnie) – francuski snowboardzista, trzykrotny medalista mistrzostw świata.
Kariera.
Po raz pierwszy na arenie międzynarodowej pojawił się w 1997 roku, startując na mistrzostwach świata juniorów w Corno alle Scale. Zajął tam trzynaste miejsce w slalomie gigancie. Podczas rozgrywanych rok później mistrzostw świata juniorów w Chamrousse, zdobył srebrny medal w tej samej konkurencji.
W Pucharze Świata zadebiutował 14 listopada 1997 roku w Tignes, gdzie zajął 76. miejsce w gigancie. Pierwsze pucharowe punkty wywalczył 13 stycznia 1998 roku w Lienzu, zajmując siódme miejsce w tej konkurencji. Na podium zawodów pucharowych po raz pierwszy stanął 6 września 2001 roku w Valle Nevado, wygrywając rywalizację w snowcrossie. W zawodach tych wyprzedził dwóch Kanadyjczyków Jaseya-Jaya Andersona i Drew Neilsona. Łącznie 20 razy stawał na podium zawodów PŚ, odnosząc przy tym jedenaście zwycięstw. Najlepsze wyniki osiągnął w sezonach 2002/2003, 2003/2004 i 2004/2005, kiedy to w klasyfikacji snowcrossu zdobywał Małe Kryształowe Kule. Był też trzeci w tej samej klasyfikacji w sezonie 2005/2006.
Podczas mistrzostw świata w Kreischbergu w 2003 roku wywalczył złoty medal w snowcrossie. Pokonał tam Setha Wescotta z USA i Drew Neilsona. Wynik ten powtórzył na rozgrywanych cztery lata później mistrzostwach świata w Arosa; na mistrzostwach świata w Whistler w 2005 roku nie wystąpił. Tym razem wyprzedził Wescotta i jego rodaka, Nate'a Hollanda. Ponadto zdobył srebrny medal podczas mistrzostw świata w Gangwon w 2009 roku. W zawodach tych rozdzielił Austriaka Markusa Schairera i Nicka Baumgartnera z USA. W 2006 roku wystartował na igrzyskach olimpijskich w Turynie, zajmując osiemnaste miejsce. Brał też udział w igrzyskach w Vancouver w 2010 roku, kończąc rywalizację na dziewiętnastej pozycji.
W 2014 roku zakończył karierę.
Jego brat Paul-Henri de Le Rue również był snowboardzistą.

</doc>
<doc id="2094894" url="https://pl.wikipedia.org/wiki?curid=2094894" title="Zbrodnia w Brzostowicy Małej">
Zbrodnia w Brzostowicy Małej

Zbrodnia w Brzostowicy Małej – mord na miejscowej ludności polskiej dokonany przez bojówkę prokomunistyczną złożoną z Żydów i Białorusinów, do którego miało dojść we wsi Brzostowica Mała na terenie przedwojennego powiatu grodzieńskiego niedługo po agresji ZSRR na Polskę we wrześniu 1939 roku. Wiele szczegółów dotyczących tej zbrodni, w tym jej dokładna data, a także liczba i tożsamość ofiar, pozostaje nieustalonych.
Przebieg zbrodni według publikacji historycznych.
Zbrodnię w Brzostowicy Małej opisali jako pierwsi Krzysztof Jasiewicz w opracowaniu "Lista strat ziemiaństwa polskiego 1939–1956" (wyd. 1995), Ryszard Szawłowski w książce "Wojna polsko-sowiecka 1939" (1997) oraz Marek Wierzbicki w książce "Polacy i Białorusini w zaborze sowieckim. Stosunki polsko-białoruskie na ziemiach północno-wschodnich II Rzeczypospolitej pod okupacją sowiecką 1939–1941" (wyd. 2000).
Dokładna data zbrodni nie jest znana. Jasiewicz podaje, że miała miejsce w nocy z 17 na 18 września, a więc zaledwie kilkanaście godzin po agresji ZSRR na Polskę. Inne źródła wskazują, że popełniono ją już po zajęciu przez Armię Czerwoną terenów gminy Indura, a więc między 19 a 20 września. Sprawcami mieli być członkowie prokomunistycznej bojówki złożonej z Żydów i Białorusinów, w większości byłych więźniów politycznych i kryminalnych. Na jej czele stać mieli Ajzik Zusko, żydowski handlarz zamieszkały w majątku ziemskim rodziny Wołkowickich, oraz białoruski kryminalista Siergiej Koziejko.
Zgodnie z relacją, którą przytacza w swej książce Wierzbicki, bojówka dokonała najpierw napadu na dwór Wołkowickich oraz polskie urzędy w Brzostowicy Małej. Zatrzymanych Polaków uwięziono w miejscowym areszcie. Aby uczcić swój „sukces”, napastnicy urządzili libację alkoholową. Nad ranem pijani bojówkarze wywlekli Polaków z aresztu, przy czym sparaliżowaną hrabinę Wołkowicką miano wyciągnąć za włosy. Po torturach ofiary zostały zamordowane. Niektóre zastrzelono. Inne – w tym zwłaszcza hrabinę, która głośno groziła oprawcom sądem i karą – zmuszono do połknięcia wapna. Wiele spośród rannych ofiar pogrzebano żywcem w zbiorowej mogile. Mord miał tak okrutny przebieg, że jeden ze stojących na czatach Białorusinów doznał jakoby załamania nerwowego. 
Odmiennie przebieg mordu opisuje kanadyjski publicysta posługujący się pseudonimem Mark Paul. W jego opisie urasta on do rangi pogromu, którego ofiarą paść mieli nie tylko ziemianie i pracownicy aparatu państwowego, lecz cała polska ludność Brzostowicy Małej. Jako datę wskazuje 20 września. Dodaje jednocześnie, że inspiratorem zbrodni był Żak Motyl – komunista żydowskiego pochodzenia, który we wrześniu 1939 roku kierował „komitetem rewolucyjnym” w sąsiedniej Brzostowicy Wielkiej.
Największe rozbieżności występują w odniesieniu do liczby ofiar. Wierzbicki podaje, że ofiarą mordu padło łącznie osiem osób: ziemianie Ludwika i Antoni Wołkowiccy, brat Ludwiki – Zygmunt Wojnicz-Sianożęcki, a także miejscowi przedstawiciele polskiego aparatu państwowego: wójt, sekretarz gminy, kasjer, listonosz i nauczyciel. Tę samą liczbę podawał Instytut Pamięci Narodowej, dodając przy tym, że zamordowani ziemianie nosili nazwisko Wołkowyccy, a zamordowanym wójtem był Kazimierz Wieliczko. Z kolei według Paula liczba zamordowanych sięgnęła pięćdziesięciu. 
Epilog.
Po ugruntowaniu sowieckiej władzy na okupowanych Kresach Wschodnich kilku sprawców zbrodni przyjęto w szeregi milicji. Ajzik Zusko został natomiast mianowany przez władze sowieckie przewodniczącym miejscowej kooperatywy. Został zabity przez Niemców w czerwcu 1941 roku, niedługo po wybuchu wojny niemiecko-sowieckiej.
Seria artykułów na temat zbrodni w Brzostowicy Małej ukazała się na łamach katolicko-narodowego „Naszego Dziennika” we wrześniu 2001 roku, a więc kilka miesięcy po rozpoczęciu debaty dotyczącej pogromu w Jedwabnem. Związany z prawicą publicysta Mark Paul starał się niejako zrównać obie zbrodnie, wskazując na sąsiedzki charakter mordu w Brzostowicy Małej i używając w stosunku do niego określenia „pierwsze Jedwabne w okupowanej Polsce”.
Śledztwo IPN.
Pod wpływem publikacji, które ukazały się w 2001 roku na łamach „Naszego Dziennika”, śledztwo w sprawie zbrodni w Brzostowicy Małej wszczął Instytut Pamięci Narodowej. W 2005 roku zostało ono umorzone z powodu wyczerpania możliwości dowodowych. W wywiadzie dla „Naszego Dziennika” prokurator Dariusz Olszewski z oddziału IPN w Białymstoku stwierdził:
W trakcie kilkuletniego śledztwa IPN odnalazł szesnaście osób, które w tamtym czasie były mieszkańcami wsi. W wyniku ich przesłuchania ustalono jednak, że żadna nie uczestniczyła w wydarzeniach będących przedmiotem śledztwa, a swoją wiedzę owi świadkowie opierali jedynie na przekazach osób trzecich.

</doc>
<doc id="2094897" url="https://pl.wikipedia.org/wiki?curid=2094897" title="Stanisław Doliwa Starzyński">
Stanisław Doliwa Starzyński

Stanisław Starzyński herbu Doliwa (ur. 1784 w Zamiechowie na Podolu – zm. 1851 w Kulparkowie pod Lwowem) – poeta, dramatopisarz, tłumacz, prozaik. 
Pochodził z zamożnej rodziny ziemiańskiej, używał pseudonimu literackiego Stach z Zamiechowa, a w latach 1803-1805 studiował w Wilnie. Był jednym z redaktorów "Tygodnika Wileńskiego," przyjaźnił się z Tymonem Zaborowskim oraz Maurycym Gosławskim, znany jako pierwszy adorator Delfiny Potockiej. Pisał elegie, erotyki, wiersze patriotyczne i okolicznościowe, piosenki do muzyki Wojciecha Sowińskiego – „Krakowiak”, „Kowal”, „Maj”, „Banialuka”. Twórczość poetycka pozostała jednak w większości w rękopisach; w 1830 wydał „Śpiewki i wiersze Podolanina”. Gospodarował na Podolu, a od 1842 w Galicji.

</doc>
<doc id="2094902" url="https://pl.wikipedia.org/wiki?curid=2094902" title="Okay">
Okay

Okay, okej lub kciuk w górę – gest polegający na pokazaniu podniesionego kciuka. Wywodzi się on ze starożytnego Rzymu, gdzie był używany w walkach gladiatorów jako osądzenie losu pokonanego wojownika. Obecnie oznacza tyle co "wszystko w porządku" (ang. "OK"). Kciuk podniesiony w górę może też być oznaką podziwu lub pochwały. W niektórych krajach azjatyckich znak okay jest uważany za obraźliwy gest o znaczeniu podobnym, co palec środkowy.
Gest ten pojawia się również w portalu społecznościowym Facebook jako słynny przycisk "Lubię to" (ang. "Like").

</doc>
<doc id="2094904" url="https://pl.wikipedia.org/wiki?curid=2094904" title="Hucisko Oleskie">
Hucisko Oleskie

Hucisko Oleskie (Huta Oleska lub Huta Olejska; ukr. Гутище) – wieś w obwodzie lwowskim, w rejonie złoczowskim na Ukrainie.
Do scalenia w 1934 r., w II Rzeczypospolitej miejscowość była siedzibą gminy wiejskiej w powiecie złoczowskim województwa tarnopolskiego. Po II wojnie światowej gmina została wcielona do ZSRR.
Urodził się tu Zygmunt Michał Nestorowski. Hucisko Oleskie było jedną z wielu wsi, której polscy mieszkańcy stali się ofiarą rzezi wołyńskiej.
W wyniku akcji przesiedleńczej w 1945 większość mieszkańców wsi dotarła i zamieszkała na terenie gminy Niegosławice w województwie lubuskim, m.in. w Bukowicy, gdzie dawni hutniacy zrzeszeni są w Kole Kresowiaków przy stowarzyszeniu Towarzystwo Bory Dolnośląskie.
Położenie.
Na podstawie "Słownika geograficznego Królestwa Polskiego i innych krajów słowiańskich" Hucisko Oleskie to: "zaścianek szlachecki w powiecie złoczowskim, położony 4 km na południowy-zachód od Podhorców i południowy wschód od Oleska".

</doc>
<doc id="2094905" url="https://pl.wikipedia.org/wiki?curid=2094905" title="Cholecystozy przerostowe">
Cholecystozy przerostowe

Cholecystozy przerostowe – zaburzenia dotyczące pęcherzyka żółciowego, polegające na przeroście jego ściany. Występują u około 30% chorych, którzy ukończyli 50 rok życia. Dwa podstawowe zaburzenia tego typu to cholesteroloza i gruczolakomięśniakowatość pęcherzyka żółciowego (gruczolakowatość pęcherzyka żółciowego).

</doc>
<doc id="2094906" url="https://pl.wikipedia.org/wiki?curid=2094906" title="Cholesteroloza">
Cholesteroloza

Cholesteroloza – zaburzenie, zaliczane do cholecystoz przerostowych (stanów przerostowych pęcherzyka żółciowego), w którym, w ścianie pęcherzyka żółciowego odkładają się estry cholesterolu oraz trójglicerydy, tworząc charakterystyczny obraz tzw. "pęcherzyka truskawkowego" (ang. "strawberry gallbladder"). Część ze złogów cholesterolu może się uwypuklać jak drobne polipy i być widoczna w badaniu ultrasonograficznym. Najczęściej cholesteroloza jest wykrywana jednak dopiero w trakcie sekcji zwłok. Zaburzenie przebiega bezobjawowo albo objawia się bólem w prawym podżebrzu i dyspepsją. Ból nasila się po podaniu cholecystokininy, co można wykorzystać w diagnostyce. Cholesteroloza może przebiegać z kamicą żółciową. Pojawienie się kolki wątrobowej jest wskazaniem do cholecystektomii.

</doc>
<doc id="2094907" url="https://pl.wikipedia.org/wiki?curid=2094907" title="Gruczolakomięśniakowatość pęcherzyka żółciowego">
Gruczolakomięśniakowatość pęcherzyka żółciowego

Gruczolakomięśniakowatość (gruczolakowatość, adenomiomatoza) pęcherzyka żółciowego (ang. "adenomyomatosis of the gallbladder") – zaburzenie, zaliczane do cholecystoz przerostowych (stanów przerostowych pęcherzyka żółciowego), w którym dochodzi do nadmiernego rozwoju błony śluzowej wyściełającej wnętrze pęcherzyka żółciowego i przerostu jej warstwy gruczołowej. Dochodzi też do powstania uchyłków wnikających w głąb warstwy mięśniowej pęcherzyka żółciowego. Twory te, stwierdzane też w innych chorobach pęcherzyka żółciowego, przyjęły nazwę uchyłków lub zatok Rokitansky'ego i Aschoffa. Można je uwidocznić w badaniu ultrasonograficznym jako płynowe przestrzenie, mogą zawierać echogenną treść albo kamienie. W badaniu histopatologicznym nie obserwuje się cech zapalenia. Nie wiadomo, czy stan ten ma związek z objawami typowymi dla chorób pęcherzyka żółciowego. Ze względu na współistnienie kamicy żółciowej, może pojawić się kolka wątrobowa, która jest wskazaniem do cholecystektomii.

</doc>
<doc id="2094910" url="https://pl.wikipedia.org/wiki?curid=2094910" title="Ketmia piżmowa">
Ketmia piżmowa



</doc>
<doc id="2094916" url="https://pl.wikipedia.org/wiki?curid=2094916" title="Mistrzostwa Ameryki Południowej w Lekkoatletyce 1997">
Mistrzostwa Ameryki Południowej w Lekkoatletyce 1997

 39. Mistrzostwa Ameryki Południowej w Lekkoatletyce -- zawody lekkoatletyczne rozgrywane w Mar del Plata w Argentynie w 1997 roku.

</doc>
<doc id="2094921" url="https://pl.wikipedia.org/wiki?curid=2094921" title="Zbrodnia przy ulicy Dzikiej">
Zbrodnia przy ulicy Dzikiej

Zbrodnia przy ulicy Dzikiej – masowy mord na polskich cywilach dokonany przez Niemców w trakcie tłumienia powstania warszawskiego. 
21 sierpnia 1944 na podwórzu kamienicy Goldbandów przy ul. Dzikiej 17 zamordowanych zostało około 200 Polaków. W gronie ofiar znaleźli się przede wszystkim mężczyźni z warszawskiego Muranowa oraz starcy z domu opieki przy ul. Przebieg. Masakra przy ul. Dzikiej była jedną z największych zbrodni popełnionych przez Niemców podczas walk o warszawskie Stare Miasto.
Upadek Muranowa.
20 sierpnia 1944 wzmógł się niemiecki nacisk na Stare Miasto. Oddziały Grupy Bojowej „Reinefarth” zaatakowały pozycje polskiej Grupy „Północ” na kilku odcinkach równocześnie, ze szczególną siłą uderzając w rejonie Muranowa. Mimo iż Niemcy atakowali ze wsparciem artylerii i broni pancernej, żołnierze batalionów AK „Zośka”, „Leśnik” i „Czata” zdołali za cenę dużych strat odeprzeć wszystkie ataki nieprzyjaciela. Niemiecki ostrzał był tak niszczący, iż wyczerpana ludność cywilna zaczęła domagać się od powstańców przerwania walki.
Ze względu na poniesione straty oraz trudne położenie swoich oddziałów, dowódca północnego odcinka staromiejskiej obrony, podpułkownik Franciszek Rataj ps. „Paweł”, zarządził odwrót z Muranowa. Po zapadnięciu zmroku oddziały powstańcze cofnęły się w głąb Starego Miasta. Na terenie Muranowa pozostały jedynie kompania porucznika „Jaronia” z batalionu „Leśnik” oraz oddział porucznika Szczęsnego z batalionu „Czata”, które miały za zadanie wspomóc nocne natarcie oddziałów Grupy „Kampinos” na Dworzec Gdański. Siły powstańcze ostatecznie wycofały się z Muranowa w godzinach porannych 21 sierpnia, po tym jak okazało się, że uderzenie na Dworzec Gdański zakończyło się niepowodzeniem, a Niemcy wznowili natarcie na Muranów. Upadek Muranowa pogorszył położenie Grupy „Północ”, gdyż Niemcy mogli teraz atakować Starówkę również od strony północnej, a klin wbity pomiędzy powstańcze pozycje na Starym Mieście i Żoliborzu znacznie się powiększył.
Masakra przy ulicy Dzikiej.
Opuszczony przez powstańców Muranów został szybko zajęty przez Niemców. Żołnierze Wehrmachtu ograbili schwytanych cywilów, a następnie spędzili ich na teren remizy tramwajowej, usytuowanej pomiędzy ulicami Sierakowską i Inflancką. Tam odseparowano mężczyzn od kobiet i dzieci, po czym obie grupy przeprowadzono do magazynów na Stawkach. Kobiety i dzieci pognano następnie ulicami Okopową i Wolską w kierunku Dworca Zachodniego, skąd zostały wywiezione do obozu przejściowego w Pruszkowie.
Około 500 mężczyzn pozostało na Stawkach. Niemcy przeprowadzili tam „selekcję”, wyciągając z tłumu uchodźców osoby posiadające elementy wojskowej odzieży i wyposażenia bądź przedmioty, które mogły pochodzić z niemieckich magazynów wojskowych (np. buty, spodnie, czapki, czy konserwy). Niektórzy mężczyźni zostali przy tym ciężko pobici. Do grona „wyselekcjonowanych” Niemcy dołączyli także starców z zakładu opiekuńczego przy ul. Przebieg oraz kilka kobiet. Cała grupa została następnie wyprowadzona z magazynu i ślad po niej zaginął. Dopiero po zakończeniu wojny ustalono, że Niemcy zaprowadzili „wyselekcjonowanych” cywilów na podwórze pobliskiego domu przy ul. Dzikiej 17 i tam rozstrzelali. Ciała zamordowanych oblano benzyną i spalono. Maja Motyl i Stanisław Rutkowski ocenili liczbę ofiar masakry na około 200. Udało się ustalić nazwiska zaledwie dwóch zamordowanych. Wśród ofiar znajdował się m.in. znany architekt Marian Lalewicz. Była to jedna z największych zbrodni popełnionych przez Niemców podczas dwutygodniowych walk o Stare Miasto.
Ponadto spośród grona ocalałych Niemcy podstępem bądź pod przymusem zwerbowali około 100 mężczyzn do pracy przy rozbieraniu barykad, grzebaniu zwłok, transporcie amunicji itp. Większość owych mężczyzn zaginęła później bez wieści.
Kamienica nie została zniszczona w czasie wojny. W latach 50. miejsce masakry upamiętniono wolno stojącą tablicą ustawioną w podwórzu przy ścianie budynku z napisem: „Miejsce uświęcone męczeńską krwią 200 Polaków zamordowanych przez hitlerowców w czasie powstania warszawskiego”.

</doc>
<doc id="2094923" url="https://pl.wikipedia.org/wiki?curid=2094923" title="Pęcherzyk truskawkowy">
Pęcherzyk truskawkowy



</doc>
<doc id="2094928" url="https://pl.wikipedia.org/wiki?curid=2094928" title="Ilioneus (syn Amfiona)">
Ilioneus (syn Amfiona)

Ilioneus (gr. Ilioneús, łac. Ilioneus) – w mitologii greckiej królewicz tebański; jeden z Niobidów.
Uchodził za najmłodszego syna Amfiona i Niobe. Został śmiertelnie przeszyty strzałą wystrzeloną przez Apollina jako kara za pychę swej matki. Przed śmiercią uniósł ręce ku niebu błagając o darowanie życia. Gest ten wzruszył Apollina, jednak bóg nie zdołał cofnąć wypuszczonej już strzały.

</doc>
<doc id="2094931" url="https://pl.wikipedia.org/wiki?curid=2094931" title="Aubrey de Grey">
Aubrey de Grey

Aubrey David Nicholas Jasper de Grey (ur. 20 czerwca 1963 w Londynie) – mieszkający w Cambridge naukowiec-bioinformatyk i teoretyczny biogerontolog. Założyciel Fundacji SENS i współzałożyciel Methuselah Foundation. Do 2006 roku pracował jako technik komputerowy w zakładzie genetyki Uniwersytetu w Cambridge w Wielkiej Brytanii.
Aubrey de Grey jest jednym z naukowców dążących do szerokiego rozpropagowania i rozwoju stosunkowo młodego działu nauki jakim jest biogerontologia. Jest on przekonany, że dzięki temu będzie można niedługo efektywnie zapobiec niektórym procesom fizjologicznym mającym związek z degeneracją i starzeniem się komórek, a co za tym idzie, nieuchronną degeneracją i niewłaściwą pracą, lub całkowitym zaprzestaniem pracy poszczególnych organów.
Zdaniem de Greya jest wiele powodów zniszczeń mających miejsce w naszym organizmie – w tym zamieranie komórek bez zastąpienia ich nowymi lub mutacje. Każda jednak z tych zmian jest możliwa do kontrolowania i to przy technologii dostępnych na początku XXI w., takich jak np. użycie komórek macierzystych w celu zastąpienia obumarłych komórek oraz terapii genowej, która uniemożliwi podziały komórkom nowotworowym. Geny w mitochondriach komórkowych, często mutują, co może powodować niebezpieczne choroby. De Grey uważa, że najbardziej wrażliwe geny mitochondrialne należy skopiować i umieścić w jądrze komórkowym, gdzie będą lepiej chronione. Niepożądane komórki, np. tłuszczowe, powinny zostać zlikwidowane przez odpowiednio pobudzony układ odpornościowy.
Projekt SENS ("Strategies for Engineered Negligible Senescence", „strategie zaprojektowanego zaniedbywalnego starzenia”) prowadzony przez de Greya, dotyczy kompleksowej naprawy wszystkich zniszczonych molekuł i komórek organizmu.
Methuselah Mouse Prize.
W 2003 roku wraz ze współzałożycielem Methuselah Foundation, Davidem Goblem, ufundowali "Methuselah Mouse Prize" („Nagroda Myszy Matuzalema”) o funduszu 3,5 mln dolarów mające zmobilizować naukowców do pracy nad terapiami wydłużającymi życie. Nagrody przyznawane są w dwóch kategoriach, za wyhodowanie najbardziej długowiecznej myszy laboratoryjnej oraz za opracowania najlepszej strategii odmładzającej. Do roku 2015 laureatami zostali Dave Sharp (za pracę "Rapamycin fed late in life extends lifespan in genetically heterogeneous mice"), Andrzej Bartke (za pracę "Life extension in the dwarf mouse") i Steven Spindler (za pracę "Temporal linkage between the phenotypic and genomic responses to caloric restriction").

</doc>
<doc id="2094932" url="https://pl.wikipedia.org/wiki?curid=2094932" title="Iwan Towarnyćkyj">
Iwan Towarnyćkyj

Iwan Towarnyćkyj (ukr. Іван Товарницький, ur. w 1782 - zm. 29 grudnia 1869) – jeden z pierwszych ukraińskich przedsiębiorców we Lwowie, kolekcjoner, mecenas, jeden z założycieli Głównej Rady Ruskiej.
Był właścicielem wielkiego zakładu cukierniczego, radnym rady miejskiej Lwowa, od 1850 kuratorem Galicyjskiej Kasy Oszczędnościowej.
W 1842 został członkiem Instytutu Stauropigijnego, w latach 1846-1851 był jego przewodniczącym. Współzałożyciel Matycy Hałycko-Ruskiej, współorganizator Soboru Ruśkych Uczenych, członek komitetu budującego Narodnyj Dim.
W 1864 był jednym z inicjatorów założenia zawodowego ukraińskiego teatru we Lwowie - "Ruskoj Besidy". Wspierał materialnie klasztorną żeńska szkołę w Jaworowie, ufundował również 5 stypendiów dla niezamożnych studentów.
Posiadał wielką kolekcję dzieł sztuki i minerałów, podarowaną Narodnemu Domowi.

</doc>
<doc id="2094934" url="https://pl.wikipedia.org/wiki?curid=2094934" title="Fajdimos (syn Amfiona)">
Fajdimos (syn Amfiona)

Fajdimos (gr. Phaídimos, łac. Phaedimus) – w mitologii greckiej królewicz tebański.
Uchodził za syna Amfiona i Niobe. Został zabity (wraz z braćmi) przez Apollina jako zemsta za pychę Niobe.

</doc>
<doc id="2094935" url="https://pl.wikipedia.org/wiki?curid=2094935" title="Defense of the Ancients">
Defense of the Ancients

Defense of the Ancients (w skrócie DotA) – modyfikacja do komputerowych gier strategicznych czasu rzeczywistego – ' i '.
Rozgrywka.
W "Defense of the Ancients" gracze rywalizują w dwóch przeciwnych zespołach: "the Sentinel" i "the Scourge". Baza graczy z "the Sentinel" jest zlokalizowana w południowo-zachodnim rogu mapy, a baza graczy z "the Scourge" w północno-wschodnim. Każda baza jest broniona przez wieże oraz grupy jednostek strażniczych walczących na trzech ścieżkach prowadzących do tych baz. W centrum każdej bazy znajduje się "Ancient" – budynek, który należy zniszczyć, aby wygrać mecz.
W "Defense of the Ancients" gracze mogą wybrać jednego ze 112 bohaterów, z których każdy dysponuje inny zestawem umiejętności i taktyk. W rozgrywce biorą udział dwie pięcioosobowe drużyny, a aby zwyciężyć wymagana jest współpraca i komunikacja z innymi członkami zespołu. W przeciwieństwie do tradycyjnych strategii czasu rzeczywistego w DotA nie trzeba zarządzać surowcami i budować budynków. Za pomocą złota zdobywanego podczas gry gracze mogą kupować przedmioty do wzmocnienia i ulepszenia bohaterów. Dodatkowo za zabijanie pomniejszych jednostek sterowanych przez komputer (tzw. „creepów”) oraz innych postaci gracze otrzymują doświadczenie, dzięki któremu zwiększa się poziom ich bohaterów. Zdobycie wyższego poziomu bohatera zwiększa wytrzymałość bohatera i pozwala na ulepszenie jego zdolności. Typowy mechanizm wydobywania zasobów z "Warcraft III" zastąpiła mechanika zdobywania złota w walce. Oprócz pewnego stałego dochodu, gracze mogą zdobywać złoto zabijając wrogie jednostki i bohaterów oraz niszcząc ich budynki. Zdobycie złota w ten sposób jest możliwe tylko, gdy zada się przeciwnikowi ostatni cios. Dlatego gracze zwykle nie walczą cały czas, a zamiast tego pozostają w bezpiecznej odległości, by w odpowiednim momencie zabić przeciwną jednostkę w celu zdobycia złota lub uniemożliwić to przeciwnikowi i dobić jednostkę sojuszniczą. 
"Defense of the Ancients" oferuje wiele trybów gry. W grze można ustawić poziom trudności scenariusza oraz bohatera lub sprawić, by wybór bohaterów nastąpił losowo. Wiele trybów gry może być łączone (np. łatwy poziom trudności z wysokim poziomem oraz losowe wybieranie bohatera). 
Tworzenie.
W 2002 roku Blizzard Entertainment. wydał "Warcraft III: Reign of Chaos," trzecią część serii strategii czasu rzeczywistego"." W grze umieszczono edytor poziomów pozwalający każdemu graczowi na tworzenie rozgrywek, w które można grać z innymi osobami za pośrednictwem Battle.net. W modyfikacjach można było korzystać z wszystkich mechanik zawartych w "Warcraft III," takich jak zdobywanie poziomów przez jednostki bohaterskie i zbieranie przez nie przedmiotów, co okazało się kluczowe w tworzeniu "Defense of the Ancients".
Pierwsza wersja "Defense of the Ancients" powstała w 2003 roku, a jej autorem był Kyle Sommer, pod pseudonimem Eul. Gra bazowała na wydanym wcześniej scenariuszu do StarCraft o nazwie „Aeon of Strife”. Po wydaniu rozszerzenia do "Warcraft III", które rozszerzyło możliwości edytora map, Eul nie podjął się aktualizacji swojej modyfikacji. Inni twórcy stworzyli własne wersje DotA, dodali nowych bohaterów przedmioty i mechaniki. Wśród nich byli twórcy modów o pseudonimach Meian i Ragn0r, którzy połączyli pomysły z różnych modyfikacji w całość i opublikowali "DotA Allstars""." W marcu 2004 roku twórca map o pseudonimie Guinsoo (prawdziwe imię to Steve Feak) przejął kontrolę nad rozwojem projektu. Feak powiedział, że gdy rozpoczynał prace nad "DotA Allstars" nie przypuszczał, że gra stanie się tak popularna. Sukces tego typu gry zainspirował go do stworzenia nowego tytułu opartego na zasadach, które jak sądził, zapoczątkują nowy gatunek w grach komputerowych.
Odbiór gry.
W 2006 roku Basshunter wykonał singel o "Defense of the Ancients", singel nosi tytuł „Vi sitter i Ventrilo och spelar DotA”, w 2007 roku została wydana nowa wersja tego utworu, zatytułowana jako „DotA”, singel znalazł się na czołowych miejscach list przebojów w Finlandii, Szwecji, Norwegii, Danii, Holandii i Niemczech.
W 2008 roku Michael Walbridge z pisma Gamasutra stwierdził, że "Defense of the Ancients" jest prawdopodobnie najpopularniejszą modyfikacją na świecie.
"Defense of the Ancients" została zapisana jako jeden z czynników wpływających na Gas Powered Games w 2009 roku.

</doc>
<doc id="2094937" url="https://pl.wikipedia.org/wiki?curid=2094937" title="Tantal (syn Amfiona)">
Tantal (syn Amfiona)

Tantal (także Tantalos, Tantalus; gr. Tántalos, łac. Tantalus) – w mitologii greckiej królewicz tebański; jeden z Niobidów.
Uchodził za jednego z siedmiu synów Amfiona i Niobe. Razem z braćmi został zabity przez Apollina jako zemsta za pychę Niobe. Sam Tantal został rażony tą samą strzałą, co jego brat Fajdimos.

</doc>
<doc id="2094938" url="https://pl.wikipedia.org/wiki?curid=2094938" title="Tommaso Lequio di Assaba">
Tommaso Lequio di Assaba

Tommaso Lequio di Assaba (ur. 21 października 1893, zm. 17 grudnia 1965) – włoski jeździec sportowy. Trzykrotny medalista olimpijski.
Brał udział w trzech pierwszych igrzyskach rozgrywanych po zakończeniu I wojny światowej (IO 20, IO 24, IO 28), na dwóch zdobywał medale. Startował w skokach przez przeszkody i WKKW. W 1920 triumfował w konkursie indywidualnym w skokach, cztery lata później był drugi - wyprzedził go Szwajcar Alphonse Gemuseus. Trzeci swój medal, brązowy, wywalczył w drużynie w WKKW w 1924.

</doc>
<doc id="2094939" url="https://pl.wikipedia.org/wiki?curid=2094939" title="Alfenoros">
Alfenoros

Alfenoros – w mitologii greckiej piąty z siedmiu synów Amfiona i Niobe, jeden z Niobidów.
Został zabity strzałą przez Apollina jako zemsta za pychę Niobe.

</doc>
<doc id="2094941" url="https://pl.wikipedia.org/wiki?curid=2094941" title="Przestrzeń punktokształtna">
Przestrzeń punktokształtna

Przestrzeń punktokształtna - przestrzeń topologiczna, która nie zawiera continuów złożonych z więcej niż jednego punktu. Pojęcie przestrzeni punktoształtnej wprowadził Zygmunt Janiszewski w 1912 roku.

</doc>
<doc id="2094942" url="https://pl.wikipedia.org/wiki?curid=2094942" title="Antonius Colenbrander">
Antonius Colenbrander

Antonius Colenbrander (ur. 3 maja 1889, zm. 24 września 1929) – holenderski jeździec sportowy. Złoty medalista olimpijski z Paryża.
Urodził się w Indonezji, ówczesnej holenderskiej kolonii. Sukcesy odnosił we Wszechstronnym Konkursie Konia Wierzchowego. Brał udział w dwóch igrzyskach (IO 24, IO 28). Po złoto sięgnął w 1924, w konkursie drużynowym. Partnerowali mu Adolf van der Voort van Zijp, Charles Pahud de Mortanges i Gerard de Kruijff.

</doc>
<doc id="2094943" url="https://pl.wikipedia.org/wiki?curid=2094943" title="Klapsa">
Klapsa



</doc>
<doc id="2094945" url="https://pl.wikipedia.org/wiki?curid=2094945" title="Wybuchy bombowe na Bali (2002)">
Wybuchy bombowe na Bali (2002)



</doc>
<doc id="2094947" url="https://pl.wikipedia.org/wiki?curid=2094947" title="Drew Neilson">
Drew Neilson

Drew Neilson (ur. 15 czerwca 1974 w Vernon) – kanadyjski snowboardzista, brązowy medalista mistrzostw świata.
Kariera.
Po raz pierwszy na arenie międzynarodowej pokazał się 28 marca 1997 roku w Big White, gdzie podczas zawodów FIS Race zajął 39. miejsce w halfpipe'ie. Nigdy nie wystąpił na Mistrzostwa świata juniorów w snowboardzie.
W zawodach Pucharu Świata zadebiutował 14 grudnia 1997 roku w Whistler, wygrywając rywalizację w snowcrossie. Tym samym już w swoim debiucie nie tylko wywalczył pierwsze pucharowe punkty, ale od razu odniósł zwycięstwo. W zawodach tych wyprzedził swego rodaka, Shina Camposa i Pontusa Ståhlkloo ze Szwecji. Łącznie 19 razy stawał na podium zawodów PŚ, odnosząc przy tym dziewięć zwycięstw (wszystkie w snowcrossie). Najlepsze wyniki osiągnął w sezonie 2003/2004, kiedy to zajął trzecie miejsce w klasyfikacji generalnej i klasyfikacji snowcrossu. Ponadto w klasyfikacji snowcrossu był najlepszy w sezonie 2006/2007 drugi w sezonach 2001/2002 i 2005/2006 oraz trzeci w sezonie 1997/1998.
Jego największym sukcesem jest brązowy medal w snowcrossie zdobyty na mistrzostwach świata w Kreischbergu w 2003 roku. Lepsi w tych zawodach okazali się jedynie Francuz Xavier de Le Rue i Seth Wescott z USA. Był też dziesiąty podczas rozgrywanych cztery lata później mistrzostw świata w Arosie. W 2006 roku wystartował na igrzyskach olimpijskich w Turynie, zajmując siedemnaste miejsce. Brał też udział w igrzyskach w Vancouver w 2010 roku, gdzie rywalizację w snowcrossie ukończył na jedenastej pozycji.
W 2010 roku zakończył karierę.

</doc>
<doc id="2094956" url="https://pl.wikipedia.org/wiki?curid=2094956" title="Walther Ritz">
Walther Ritz

Walther Ritz (ur. 22 lutego 1878 w Sion, zm. 7 lipca 1909 w Getyndze) – szwajcarski fizyk teoretyk; zajmował się fizyką matematyczną, m.in. teorią funkcjonałów. Inne osiągnięcia:
Zmarł przedwcześnie na gruźlicę.

</doc>
<doc id="2094957" url="https://pl.wikipedia.org/wiki?curid=2094957" title="Inspekcje kodu">
Inspekcje kodu



</doc>
<doc id="2094959" url="https://pl.wikipedia.org/wiki?curid=2094959" title="Damasichton (syn Amfiona)">
Damasichton (syn Amfiona)

Damasichton (gr. Damasíchthōn, łac. Damasichthon) – w mitologii greckiej królewicz tebański, jeden z Niobidów.
Uchodził za syna Amfiona i Niobe. Został zabity przez Apollona jako kara za pychę Niobe.

</doc>
<doc id="2094960" url="https://pl.wikipedia.org/wiki?curid=2094960" title="Wołodymyr Szaszkewycz">
Wołodymyr Szaszkewycz

Wołodymyr Szaszkewycz (ukr. Володимир Шашкевич, ur. 7 kwietnia 1839 w Niestanicach - zm. 16 lutego 1885 we Lwowie) – ukraiński poeta, tłumacz i działacz oświatowy, syn Markijana Szaszkewycza.
Ukończył studia na Uniwersytecie Lwowskim i Uniwersytecie Wiedeńskim, pracował jako urzędnik państwowy i samorządowy. Pierwsze wiersze wydał w 1860. Publikował swoje wiersze w "Zorii Hałyckoj", był redaktorem tygodników "Weczernyci" (1862-1863) i "Rusałka" (1866). Opublikował zbiór poezji "Zilnyk" (1863), dramat "Syła lubowi" (1864), oraz tłumaczenia poezji Heinricha Heinego. Napisał również kilka czytanek dla dzieci.
Przez pewien czas mieszkał w Mostach Wielkich.

</doc>
<doc id="2094963" url="https://pl.wikipedia.org/wiki?curid=2094963" title="Christian Giménez">
Christian Giménez



</doc>
<doc id="2094966" url="https://pl.wikipedia.org/wiki?curid=2094966" title="Christian Eduardo Giménez">
Christian Eduardo Giménez



</doc>
<doc id="2094970" url="https://pl.wikipedia.org/wiki?curid=2094970" title="Półwysep Leizhou">
Półwysep Leizhou



</doc>
<doc id="2094985" url="https://pl.wikipedia.org/wiki?curid=2094985" title="Aleksandr Aleksiejew (rosyjski dyplomata)">
Aleksandr Aleksiejew (rosyjski dyplomata)

Aleksandr Nikołajewicz Aleksiejew (ros. Александр Николаевич Алексеев, ur. 5 lutego 1951) – rosyjski dyplomata, ambasador w Serbii i Czarnogórze (2004–2006), Serbii (2006–2008) i Polsce (2010–2014).
Życiorys.
Po ukończeniu w 1973 studiów w Moskiewskim Państwowym Instytucie Stosunków Międzynarodowych podjął pracę w radzieckiej dyplomacji. Był pracownikiem placówek dyplomatycznych ZSRR w Szwajcarii (1973–1978) i Belgii (1982–1987). Od 1993 do 1998 pełnił funkcję radcy-ministra Ambasady Federacji Rosyjskiej w Brukseli, a po powrocie do kraju był wicedyrektorem Departamentu Współpracy Europejskiej MSZ. W latach 2002–2004 kierował III Departamentem Europejskim MSZ. Od 2004 do 2008 pełnił misję Ambasadora Federacji Rosyjskiej w Belgradzie, po czym powrócił do pracy w centrali MSZ, gdzie objął stanowisko dyrektora IV Departamentu Europejskiego. 21 czerwca 2010 został powołany na stanowisko Ambasadora Rosji w Polsce, a 7 września 2010 złożył Prezydentowi RP listy uwierzytelniające. W sierpniu 2014 został odwołany z tej funkcji.

</doc>
<doc id="2094990" url="https://pl.wikipedia.org/wiki?curid=2094990" title="ECAM">
ECAM

Electronic Centralized Aircraft Monitor (ECAM) – scentralizowany, elektroniczny system monitorujący wiele parametrów samolotu (np. silników, elektryki, hydrauliki, paliwa itp.) i przekazujący informacje o ich stanie dla pilotów. Generuje również raporty o ewentualnych usterkach monitorowanych podzespołów, a w niektórych przypadkach nawet listy proceduralne ich rozwiązania.
Składa się z dwóch wyświetlaczy:

</doc>
<doc id="2094995" url="https://pl.wikipedia.org/wiki?curid=2094995" title="Stalowe mydło">
Stalowe mydło

Stalowe mydło – kawałek stali nierdzewnej, najczęściej uformowany na kształt kostki mydła. Jego zadaniem jest neutralizacja silnych zapachów z rąk, powstałych przy obieraniu i krojeniu cebuli, czosnku lub ryb. Kształt kostki mydła pełni jedynie funkcje ergonomiczne i dekoracyjne. W rzeczywistości każdy kawałek stali nierdzewnej (na przykład łyżka) z powodzeniem może być wykorzystany w tym samym celu, co stalowe mydło.
Z braku przekonujących wyjaśnień procesu z chemicznego punktu widzenia i braku przeprowadzonych badań kontrolnych, nie można stwierdzić, czy stalowe mydło działa. Stalowe mydła zaleca się używać z wykorzystaniem wody. 
Istnieją podobne wykorzystania stali nierdzewnej, jak na przykład stalowe dyski do butów lub do zmywarek do naczyń, które mają za zadanie usuwać nieprzyjemne zapachy.

</doc>
<doc id="2094999" url="https://pl.wikipedia.org/wiki?curid=2094999" title="Marian Panczyszyn">
Marian Panczyszyn

Marian Panczyszyn ukr. Мар'ян Панчишин (ur. 6 września 1882 we Lwowie, zm. 9 października 1943 tamże) – ukraiński lekarz i działacz Ukraińskiego Zjednoczenia Narodowo-Demokratycznego (UNDO), współorganizator i wieloletni przewodniczący Ukraińskiego Towarzystwa Lekarskiego; w 1939-1941 delegat Zgromadzenia Ludowego Zachodniej Ukrainy i Najwyższej Rady ZSRR; minister zdrowia w rządzie Jarosława Stećki (30 czerwca do 7 lipca 1941); w 1941-1942 członek Ukraińskiej Rady Narodowej we Lwowie. 
Życiorys.
W 1909 ukończył studia na Wydziale Lekarskim Uniwersytetu Lwowskiego, od 1912 był asystentem kliniki chorób wewnętrznych. Zmobilizowany w czasie I wojny światowej, był wojskowym lekarzem. W latach 1924-1925 był rektorem Tajnego Uniwersytetu Ukraińskiego, w 1929 założycielem Ukraińskiego Towarzystwa Higienicznego. 
Po agresji ZSRR na Polskę i rozpoczęciu sowieckiej okupacji Lwowa, był kierownikiem jednej z klinik Instytutu Medycznego, wyodrębnionego z Uniwersytetu Lwowskiego i delegatem do Rady Najwyższej ZSRR. W okresie okupacji znany z publicznych antypolskich, prosowieckich i proniemieckich wypowiedzi. Po ataku III Rzeszy na ZSRR ukrył się przed ewakuacją w głąb ZSRR i po zajęciu Lwowa przez Wehrmacht został powołany do rządu Jarosława Stećki jako minister zdrowia. 4 lipca 1941 został mianowany przez prezydenta Działu Nauki i Oświaty Generalnego Gubernatorstwa komisarycznym zarządcą Wydziału Lekarskiego z poleceniem "utrzymania pracy w klinikach i laboratoriach" i kierownikiem kliniki Instytutu Medycznego. 
Od lipca 1941 do marca 1942 był członkiem Ukraińskiej Rady Narodowej. W kwietniu 1942, po uruchomieniu przez niemieckie władze okupacyjne tzw. "Państwowych Instytutów Medycznych" ("medycznych kursów zawodowych"), czyli nieoficjalnego Wydziału Lekarskiego Uniwersytetu Lwowskiego, został zastępcą doc. Karla Schulze - niemieckiego dyrektora tych kursów, faktycznie kierującym placówką. 
W 1943, po zabójstwach przez Kedyw ukraińskich wykładowców Instytutu Medycznego Ołeksandra Podołynskiego i Andrija Łastoweckiego (który był bliskim współpracownikiem Panczyszyna), ukrywał się w rezydencji metropolity Andrzeja Szeptyckiego przy Soborze św. Jura. Tam też zmarł wskutek stresu na atak serca.
Odznaczenia.
1918- Krzyż Kawalerski Orderu Franciszka Józefa z dekoracją wojenną - w uznaniu znakomitej i ofiarnej służby w wojnie, rezerwowemu lekarzowi pułkowemu (Austro-Węgry)

</doc>
<doc id="2095001" url="https://pl.wikipedia.org/wiki?curid=2095001" title="N8">
N8



</doc>
<doc id="2095002" url="https://pl.wikipedia.org/wiki?curid=2095002" title="Kamienica Margarety Grüder w Poznaniu">
Kamienica Margarety Grüder w Poznaniu

Kamienica Margarety Grüder – jedna z najokazalszych realizacji kamienicowych na terenie poznańskiego Łazarza, zlokalizowana przy ul. Strusia 3/3a (dawniej: Parkowa), niedaleko od ul. Głogowskiej.
Obiekt pięciokondygnacyjny, wzniesiony dla pochodzącej z Berlina Margarety Grüder około 1900. Charakteryzuje się mocno plastyczną, rozedrganą fasadą z licznymi wykuszami i arkadami. Wybudowana w stylu eklektycznym, nawiązuje przede wszystkim do form gotyckich, w tym zwłaszcza instrumentarium obronnego. Uwagę zwracają liczne, bogato zdobione balkony. Użyto zarówno tynków szlachetnych, klinkieru, cegieł różnobarwnych, jak i kamienia. Według Marcina Libickiego jest to jeden z najlepszych w mieście przykładów zastosowania licowanej cegły w fasadzie kamienicy.
Kamienice projektowali Herman Böhmer i Paul Preul. W latach 30 XX wieku kamienica należała do kupca Oskara Stillera,
W pobliżu znajdują się inne istotne elementy architektury łazarskiej: Park Wilsona (z pomnikiem tego prezydenta), Kościół Matki Boskiej Bolesnej, Kościół św. Anny, Rynek Łazarski, domy urzędnicze, kamienica Suwalskich, czy dawny budynek VIII LO.
Dojazd zapewniają tramwaje linii 5, 8 i 14 w kierunku pętli "Górczyn" do przystanku "Park Wilsona".

</doc>
<doc id="2095007" url="https://pl.wikipedia.org/wiki?curid=2095007" title="Ihar Hiermianczuk">
Ihar Hiermianczuk

Ihar Iwanawicz Hiermianczuk (; , "Igor Iwanowicz Giermienczuk"; ur. 1 stycznia 1961 w Strokowiczach, zm. 29 kwietnia 2002 w Mińsku) – białoruski polityk, dziennikarz i działacz społeczny, w latach 1990–1995 deputowany do Rady Najwyższej Białoruskiej SRR/Rady Najwyższej Republiki Białorusi XII kadencji; członek Opozycji BNF – frakcji parlamentarnej partii Białoruski Front Ludowy ("Biełaruski Narodny Front"), o charakterze antykomunistycznym i niepodległościowym; redaktor zamkniętej przez władze gazety „Swaboda”, założyciel i redaktor gazety „Kurjer”.
Życiorys.
Młodość.
Urodził się 1 stycznia 1961 roku we wsi Strokowicze, w rejonie swietłahorskim obwodu homelskiego Białoruskiej SRR, ZSRR. W latach 1979–1981 odbył służbę wojskową w szeregach w Armii Radzieckiej. W 1984 roku ukończył studia na Wydziale Dziennikarstwa Białoruskiego Uniwersytetu Państwowego im. Lenina. Będąc na studiach zaczął działać w białoruskim ruchu narodowo-demokratycznym. Brał udział w akcjach na rzecz obrony języka białoruskiego, kultury narodowej, środowiska naturalnego. Działał w uniwersyteckim Białoruskim Warsztacie Śpiewacko-Dramatycznym, uczestniczył w obchodzeniu świąt ludowych, a na egzaminach odpowiadał po białorusku. Krótki czas pracował w Kombinacie Poligraficznym im. Jakuba Kołasa. Należał do KPZR. Pod wpływem idei białoruskiego ruchu narodowego przełomu lat 80. i 90. XX wieku opuścił tę partię i wstąpił do Białoruskiego Frontu Ludowego.
Działalność polityczna.
W 1990 roku został deputowanym ludowym do Rady Najwyższej Białoruskiej SRR XII kadencji z Borowlańskiego Okręgu Wyborczego Nr 71. Członek Komisji Rady Najwyższej ds. Jawności, Środków Masowej Informacji i Praw Człowieka. Brał udział w opracowaniu i przyjęciu Deklaracji o Państwowej Suwerenności Białorusi, przygotowaniu projektów ustaw na nadzwyczajnej sesji Rady Najwyższej 24–25 sierpnia 1991 roku, w czasie której ogłoszono niepodległość Białorusi. Współautor "Koncepcji przejścia Białoruskiej SRR na gospodarkę rynkową" (jesień 1990 r.), projektu "Postanowienia Rady Najwyższej "O demonopolizacji środków masowej informacji"" (październik 1992 r.). Uczestniczył w głodówce deputowanych Opozycji BNF 11–12 kwietnia 1995 roku w Sali Owalnej parlamentu, ogłoszonej na znak protestu przeciwko zainicjowanemu przez prezydenta Łukaszenkę referendum na temat wprowadzenia języka rosyjskiego jako drugiego języka państwowego, zmiany symboli państwowych Białorusi (biało-czerwono-białej flagi i herbu Pogoni) na symbole nawiązujące do radzieckich, integracji ekonomicznej z Federacją Rosyjską i prawie prezydenta do rozwiązywania parlamentu. W nocy z 11 na 12 kwietnia został razem z innymi protestującymi wywleczony siłą z sali parlamentu przez zamaskowanych funkcjonariuszy wojska i służb specjalnych, pobity, wywieziony samochodem, a następnie wyrzucony na ulicy w centrum Mińska.
W 2010 roku Zianon Pazniak opisał w swoich wspomnieniach Ihara Hiermianczuka z początku lat 90. następująco:
Działalność dziennikarska.
Ihar Hiermianczuk pracował zaraz po studiach jako korespondent gazety „Hołas Radzimy”. W latach 1987–1991 pracował jako miński korespondent Radzieckiej Agencji Prasowej „Nowosti” (obecnie RIA „Nowosti”). Od 1990 roku (według innych źródeł od 1991) do 1997 roku był redaktorem naczelnym największej niezależnej gazety „Swaboda” (jej wydawcą był Pawieł Żuk), jednego z najpopularniejszych czasopism epoki białoruskiego odrodzenia na początku lat 90. Gazeta wydawana była taraszkiewicą i sięgała nakładu 100 tysięcy egzemplarzy. W swojej pracy dziennikarskiej, Hiermianczuk zwracał szczególną uwagę na rolę pamięci narodowej i znajomości historii w kształtowaniu świadomości Białorusinów. Gdy wydawnictwa państwowe odmówiły wydrukowania książki Uładzimira Arłoua i Zachara Szybieki "Dziesiać wiakou biełaruskaj historyi" (), zaproponował autorom jej publikację w częściach, co sobotę, na łamach gazety.
Za publikacje krytyczne wobec prezydenta Łukaszenki, prokuratura czterokrotnie wszczynała przeciwko niemu postępowanie, jednak każdorazowo Rada Najwyższa odmawiała uchylenia jego immunitetu. Miały także miejsce próby zastraszania – nieznani sprawcy strzelali w okna jego domu. Wreszcie 24 listopada 1997 roku gazeta „Swaboda” została zlikwidowana wyrokiem Wyższego Sądu Gospodarczego ("Za niejednokrotną publikację materiałów o antyprezydenckiej treści, od 1994 roku") i przez pewien czas ukazywała się tylko w Internecie. W styczniu 1998 roku gazeta odrodziła się pod tytułem „Nawiny” (także wydawana przez Pawła Żuka).
W marcu 2000 roku Hiermianczuk założył czasopismo „Kurjer” i do śmierci pozostawał jego redaktorem naczelnym.
Śmierć.
Ihar Hiermianczuk zmarł 29 kwietnia 2002 roku w wyniku nieuleczalnej choroby. Zianon Pazniak skomentował to słowami: "umarł w rozkwicie życia i twórczości". Został pochowany na Cmentarzu Wschodnim w Mińsku. Pozostawił żonę i syna.

</doc>
<doc id="2095011" url="https://pl.wikipedia.org/wiki?curid=2095011" title="Luis Herrero-Tejedor">
Luis Herrero-Tejedor

Luis Francisco Herrero-Tejedor Algar (ur. 4 października 1955 w Castellón de la Plana) – hiszpański dziennikarz, od 2004 do 2009 poseł do Parlamentu Europejskiego VI kadencji.
Życiorys.
Absolwent dziennikarstwa na Uniwersytecie Nawarry. Karierę zawodową rozpoczynał jako asystent redaktora pisma „Arriba”, na początku lat 80. był redaktorem magazynu „Diario Mediterráneo”, później współpracował z „Hoja de Lunes” i „Tiempo”. W 1982 został dziennikarzem stacji radiowej Antena 3, był zastępcą dyrektora ds. wiadomości.
Po przerwie w latach 1984–1986, gdy pracował jako redaktor w różnych pismach, powrócił do radia jako reporter polityczny. W 1990 został prezenterem serwisów informacyjnych telewizji Antena 3. Od 1992 związany z programem "La Linterna" – wiadomościami telewizji COPE. W 1998 w tej samej stacji rozpoczął prowadzenie programu "La Mañana".
W wyborach w 2004 uzyskał mandat deputowanego do Parlamentu Europejskiego VI kadencji z listy Partii Ludowej. Był członkiem grupy EPP-ED, pracował w Komisji Kultury i Edukacji. W 2009 nie ubiegał się o reelekcję, powracając do działalności biznesowej i dziennikarskiej.
Opublikował także kilka książek, głównie z zakresu dziennikarstwa śledczego, m.in. "La muerte de Franco jamás contada" (wspólnie z Javierem Figuero, 1985), "De Fraga a Fraga" (wspólnie z Carlosem Dávilą, 1988), "Conde, el ángel caído" (1994), "El ocaso del Régimen" (1995) i inne. W 2007 wydał książkę "Los que le llamábamos Adolfo".

</doc>
<doc id="2095012" url="https://pl.wikipedia.org/wiki?curid=2095012" title="Sigeberht I Mały">
Sigeberht I Mały

Sigeberht I Mały (data urodzenia nieznana; zm. 653) – władca Królestwa Essex (East Saxons) w latach 617–653.
Był synem i następcą Saewarda z Esseksu, który zginął tragicznie w bitwie z armią Wesseksu.
W 653, po jego śmierci, na tronie zasiadł jego krewny – Zybert II Dobry.

</doc>
<doc id="2095013" url="https://pl.wikipedia.org/wiki?curid=2095013" title="Nery Kennedy">
Nery Kennedy

Nery Kennedy (ur. 28 maja 1973) – paragwajski lekkoatleta specjalizujący się w rzucie oszczepem.
W 1991 roku był ósmy na panamerykańskich mistrzostwach juniorów, a rok później został mistrzem Ameryki Południowej w kategorii juniorów. Startował na mistrzostwach świata juniorów (Seul 1992) oraz po zakończeniu tej imprezy na igrzyskach olimpijskich w Barcelonie. Złoty medalista mistrzostw Ameryki Południowej (1997) zajął drugie miejsce na mistrzostwach iberoamerykańskich w 1998 roku, a w kolejnym sezonie był czwarty na igrzyskach panamerykańskich, został drugi raz w karierze mistrzem Ameryki Południowej oraz odpadł w eliminacjach podczas mistrzostw świata. Po zdobyciu, w 2000 roku, drugiego srebrnego medalu mistrzostw iberoamerykańskich bez powodzenia startował w igrzyskach olimpijskich w Sydney. W 2001 roku został wicemistrzem Ameryki Południowej, a w 2003 zdobył brąz podczas czempionatu kontynentu południowoamerykańskiego. W tym samym sezonie był szósty na igrzyskach panamerykańskich oraz nie awansował do finału mistrzostw świata. Rekord życiowy: 81,28 (9 maja 1998, College Station).

</doc>
<doc id="2095017" url="https://pl.wikipedia.org/wiki?curid=2095017" title="Cerkiew Ścięcia Głowy św. Jana Chrzciciela w Rydze">
Cerkiew Ścięcia Głowy św. Jana Chrzciciela w Rydze

Cerkiew Ścięcia Głowy św. Jana Chrzciciela – prawosławna cerkiew parafialna w Rydze, na terenie Cmentarza Iwanowskiego. Należy do dekanatu ryskiego eparchii ryskiej Łotewskiego Kościoła Prawosławnego.
W 1866 na terenie cmentarza została wzniesiona drewniana kaplica św. Jana Chrzciciela. Od początku jednak była zbyt mała, by w pełni służyć potrzebom społeczności prawosławnej w tej dzielnicy Rygi. Najprawdopodobniej w ostatniej dekadzie XIX wieku, wobec dalszego wzrostu liczby wiernych, podjęto prace nad wzniesieniem kolejnej świątyni na cmentarzu Iwanowskim. Jednak informacje o ich postępach pochodzą dopiero z 1928, gdy nowa cerkiew nie posiadała jeszcze wyposażenia (ikonostasu, ikon ani ołtarza). Poświęcenie gotowego obiektu miało miejsce w 1929; jego wnętrze przetrwało do naszych czasów w praktycznie niezmienionej postaci. Już na początku lat 30. przeprowadzony został remont budynku, zakończony w październiku 1934. W czasie ponownego poświęcenia cerkwi planowano zmienić jej patrona na Kazańską Ikonę Matki Bożej, już wcześniej szczególnie czczoną w Rydze. Uroczystość została jednak odwołana z powodu zamordowania metropolity ryskiego i całej Łotwy Jana, który miał dokonać konsekracji obiektu. Mimo tego cerkiew pozostawała czynna, pod dotychczasowym wezwaniem.
W latach 60. XX wieku władze Łotewskiej SRR planowały zamknięcie cerkwi i jej adaptację na świecki dom pogrzebowy. Ostatecznie jednak do realizacji tego projektu nie doszło; zamiast tego zamknięta została cerkiew Kazańskiej Ikony Matki Bożej. W latach 70. XX wieku przy cerkwi powstała dzwonnica, odremontowano również ikonostas, zaś kopuły pokryto miedzią. W latach 90. przeprowadzono natomiast remont wnętrza.

</doc>
<doc id="2095019" url="https://pl.wikipedia.org/wiki?curid=2095019" title="Ostrołęka Północna Wąskotorowa">
Ostrołęka Północna Wąskotorowa

Ostrołęka Północna Wąskotorowa – zlikwidowana wąskotorowa stacja kolejowa w Ostrołęce, w województwie mazowieckim, w Polsce.

</doc>
<doc id="2095021" url="https://pl.wikipedia.org/wiki?curid=2095021" title="EPKC">
EPKC



</doc>
<doc id="2095023" url="https://pl.wikipedia.org/wiki?curid=2095023" title="Dzielnice Splitu">
Dzielnice Splitu

W skład aglomeracji miasta Split ("Grad Split") wchodzi 8 miejscowości ("naselja"): Donje Sitno, Gornje Sitno, Kamen, Slatine, Split, Srinjine, Stobreč i Žrnovnica.
Split rozumiany jako miejscowość ("naselje") składa się z 27 dzielnic ("gradski kotari", w liczbie pojedynczej "gradski kotar"):

</doc>
<doc id="2095027" url="https://pl.wikipedia.org/wiki?curid=2095027" title="Ostrołęka Fabryka">
Ostrołęka Fabryka

Ostrołęka Fabryka – towarowa stacja kolejowa w Ostrołęce, w województwie mazowieckim, w Polsce. Obsługuje m.in. Zespół Elektrowni Ostrołęka. Posiada połączenie z siecią PKP poprzez linię kolejową nr 900 (z czego długość w zarządzie PLK – 3,870 km).

</doc>
<doc id="2095028" url="https://pl.wikipedia.org/wiki?curid=2095028" title="Gerardo Galeote Quecedo">
Gerardo Galeote Quecedo

Gerardo Galeote Quecedo (ur. 27 stycznia 1957 w São Paulo) – hiszpański polityk i prawnik, wykładowca akademicki, od 1994 do 2009 poseł do Parlamentu Europejskiego IV, V i VI kadencji.
Życiorys.
Absolwent prawa na Uniwersytecie Complutense w Madrycie. Podjął działalność zawodową jako wykładowca akademicki, m.in. na UNED. Był doradcą Europejskiej Partii Ludowej, a w 1993 został zastępcą jej sekretarza generalnego (z rekomendacji hiszpańskiej Partii Ludowej, do której wstąpił pod koniec lat 80.).
W 1994 po raz pierwszy uzyskał mandat deputowanego do Parlamentu Europejskiego. W 1999 i 2004 odnawiał go na kolejne kadencje. Zasiadał w grupie chadeckiej. Był m.in. przewodniczącym Komisji Rozwoju Regionalnego (2004–2009), kierował kilkoma delegacjami Europarlamentu. W 2009 zrezygnował z ubiegania się o reelekcję po oskarżeniach ze strony Baltasara Garzóna o rzekomy udział w skandalu korupcyjnym w jego ugrupowaniu.

</doc>
<doc id="2095031" url="https://pl.wikipedia.org/wiki?curid=2095031" title="Molkówka">
Molkówka

Molkówka – polana reglowa położona na wysokości m, w odległości ok. 300 m na południowy zachód od górnego końca Siwej Polany, po zachodniej stronie potoku Siwa Woda. Zajmuje obszar między płaską i rozległą przełęczą Brama Orawska, której najniższy punkt leży ok. 100 m na północ od polany oraz podnóżami Tatr Zachodnich. Pod względem geograficznym przynależy do Tatr, znajduje się bowiem na niskim wale kończącym północną grań Wołowca, poniżej Siwiańskich Turni.
Wschodnim skrajem polany biegnie Wielki Europejski Dział Wodny. Mający na polanie swoje źródła potok Cicha Woda Orawska znajduje się w zlewni Morza Czarnego i spływa na zachód przez Dolinę Cichą Orawską. Z kolei cieki wodne ze wschodniego skraju polany zasilają Siwą Wodę i Przybylankę; obydwa uchodzą do Czarnego Dunajca i znajdują się w zlewni Bałtyku. Granica państwowa na tym odcinku nie pokrywa się z tym działem, lecz przebiega zachodnim skrajem polany. Tym samym polana znajduje się całkowicie na terytorium Polski, choć znajduje się po zachodniej stronie wododziału, w górnej części Doliny Cichej Orawskiej, która prawie w całości leży na Słowacji.
Zachowały się dokumenty o przynależności tej polany w 1706 do mieszkańców Czarnego Dunajca, a jej nazwa pochodzi od nazwiska Molek, mieszkańca wsi Czarny Dunajec, który był jednym z właścicieli polany. Polana jednak użytkowana była zapewne już dużo wcześniej. Z badań przeprowadzonych ok. 1958 przez Wandę Koperową metodą analizy pyłkowej wynika, że ok. 500 lat p.n.e. na polanie lub w jej okolicy żyli ludzie.
Polana leży poza obszarem Tatrzańskiego Parku Narodowego (ale na jego obrzeżach) i nadal jest użytkowana gospodarczo. Znajduje się na niej kilka szałasów i szop. Aby poprawić jej użyteczność (była podmokła), przeprowadzono meliorację, w wyniku której zniszczone zostało jedyne w Tatrach stanowisko skalnicy torfowiskowej. Nadal występują tutaj na niżu pospolite, ale rzadkie w polskich Karpatach gatunki roślin: bagno zwyczajne, czermień błotna, turzyca skąpokwiatowa i siedmiopalecznik błotny.
Przez polanę nie prowadzi szlak turystyczny, można na nią jednak dość drogami gruntowymi z Witowa lub z Siwej Polany. Dawniej przez Molkówkę wędrowali polscy turyści z Zakopanego, którzy dalej drogą wiodącą dnem Doliny Cichej, zarówno pieszo, jak i furmankami wędrowali do Orawic lub na Osobitą. Po II wojnie światowej granica państwowa uniemożliwiła to.

</doc>
<doc id="2095033" url="https://pl.wikipedia.org/wiki?curid=2095033" title="Miotełka Kuratowskiego">
Miotełka Kuratowskiego



</doc>
<doc id="2095034" url="https://pl.wikipedia.org/wiki?curid=2095034" title="Operation Overcast">
Operation Overcast



</doc>
<doc id="2095036" url="https://pl.wikipedia.org/wiki?curid=2095036" title="Hvammsfjörður">
Hvammsfjörður

Hvammsfjörður – islandzki fiord, będący odgałęzieniem zatoki Breiðafjörður na zachodnim brzegu wyspy, mający 40 km długości i 9 km szerokości. Do fiordu wpływa rzeka Laxá.
Jedyną osadą przy fiordzie jest Búðardalur.

</doc>
<doc id="2095038" url="https://pl.wikipedia.org/wiki?curid=2095038" title="Electronic Centralised Aircraft Monitor">
Electronic Centralised Aircraft Monitor



</doc>
<doc id="2095041" url="https://pl.wikipedia.org/wiki?curid=2095041" title="Donat (Babinski-Sokołow)">
Donat (Babinski-Sokołow)

Donat, imię świeckie Nikołaj Babinski-Sokołow (ur. 1828 w guberni smoleńskiej, zm. 16 kwietnia 1896 w Moskwie) – rosyjski biskup prawosławny.
Życiorys.
Urodził się w rodzinie kapłana prawosławnego. Po ukończeniu seminarium duchownego w Smoleńsku pracował przez rok jako prywatny nauczyciel, zaś w 1852 przyjął święcenia kapłańskie, będąc żonaty. Już w roku następnym jego żona zmarła. W związku z tym 23 kwietnia 1855 złożył wieczyste śluby mnisze, przyjmując imię Donat. W 1857 ukończył wyższe studia teologiczne w Petersburskiej Akademii Duchownej, po czym skierowano go do pracy w charakterze wykładowcy w seminarium duchownym w Archangielsku. Rok później został jego inspektorem. Od 18 kwietnia 1864 archimandryta. 12 sierpnia 1866 mianowany rektorem seminarium w Archangielsku oraz przełożonym monasteru w tym samym mieście.
27 maja 1879 miała miejsce jego chirotonia na biskupa brzeskiego, wikariusza eparchii wileńskiej i litewskiej. 14 maja 1881 jego tytuł uległ zmianie na "biskup kowieński". 6 marca 1882 objął katedrę ryską i mitawską. Po pięciu latach przeniesiony do eparchii kijowskiej jako jej wikariusz, z tytułem biskupa podolskiego. 13 grudnia 1890 został arcybiskupem wileńskim i litewskim, łącząc tę godność z funkcją przełożonego monasteru Świętego Ducha w Wilnie. Po czterech latach przeniesiony na katedrę dońską i nowoczerkaską, jednak już po pół roku, 12 listopada 1894, na własną prośbę odszedł w stan spoczynku. Zamieszkał w monasterze św. Mikołaja na Ugrieszy, gdzie w 1896 zmarł i został pochowany w soborze Przemienienia Pańskiego.

</doc>
<doc id="2095044" url="https://pl.wikipedia.org/wiki?curid=2095044" title="Sektory Bukaresztu">
Sektory Bukaresztu

Gmina Bukareszt (stolica Rumunii) podzielona jest na sześć sektorów administracyjnych (rum: "sectoare"), z których każdy ma własnego burmistrza i radę, która jest odpowiedzialna za sprawy lokalne, takie jak drugorzędne ulice, parki, szkoły i oczyszczanie sektorów.
Każdy z sześciu sektorów zawiera szereg nieformalnych dzielnic (Cartiere), które nie mają funkcji administracyjnych:

</doc>
<doc id="2095047" url="https://pl.wikipedia.org/wiki?curid=2095047" title="Przestrzeń 2-punktowa Aleksandrowa">
Przestrzeń 2-punktowa Aleksandrowa



</doc>
<doc id="2095048" url="https://pl.wikipedia.org/wiki?curid=2095048" title="Ground Proximity Warning System">
Ground Proximity Warning System



</doc>
<doc id="2095051" url="https://pl.wikipedia.org/wiki?curid=2095051" title="Siegfried Grabner">
Siegfried Grabner

 
Siegfried Josef Grabner (ur. 4 lutego 1975 w Feldkirchen) – austriacki snowboardzista, brązowy medalista olimpijski, dwukrotny medalista mistrzostw świata i zdobywcza Pucharu Świata.
Kariera.
W Pucharze Świata zadebiutował 29 listopada 1997 roku w Sölden, gdzie zajął siódme miejsce w gigancie. Tym samym już w swoim debiucie wywalczył pierwsze pucharowe punkty. Na podium zawodów pucharowych po raz pierwszy stanął 10 grudnia 2001 roku w Whistler, kończąc rywalizację w gigancie równoległym (PGS) na trzeciej pozycji. W zawodach tych wyprzedzili go tylko Dejan Košir ze Słowenii oraz Kanadyjczyk Jasey-Jay Anderson. Łącznie 34 razy stawał na podium zawodów PŚ, odnosząc przy tym czternaście zwycięstw (osiem w gigancie równoległym i sześć w slalomie równoległym). Najlepsze wyniki osiągnął w sezonach sezonie 2008/2009, kiedy to triumfował w klasyfikacji generalnej oraz klasyfikacji PAR. Był też drugi w tych klasyfikacjach w sezonie 2006/2007. Ponadto w sezonie 2003/2004 zdobył także Małą Kryształową Kulę w klasyfikacji PAR, rok później zajął w niej trzecie miejsce, a w sezonie 2001/2002 był trzeci w klasyfikacji PGS.
Największy sukces w karierze osiągnął w 2003 roku, kiedy na mistrzostwach świata w Kreischbergu zdobył złoty medal w slalomie równoległym (PSL). Wyprzedził tam Francuza Mathieu Bozzetto i Simona Schocha ze Szwajcarii. Na rozgrywanych dwa lata później mistrzostwach świata w Whistler był trzeci w tej konkurencji, ulegając tylko Andersonowi i Nicolasowi Huetowi z Francji. Był też między innymi czwarty w gigancie równoległym podczas mistrzostw świata w Arosie w 2007 roku. Walkę o podium przegrał tam ze Szwajcarem Heinzem Innigerem. W 1998 roku wystartował na igrzyskach olimpijskich w Nagano, gdzie zajął 23. miejsce w gigancie. Cztery lata później, podczas igrzysk w Salt Lake City, był siódmy w gigancie równoległym. Najlepszy wynik osiągnął na igrzyskach olimpijskich w Turynie w 2006 roku, zdobywając brązowy medal w PGS. Przegrał tam tylko z Simonem Schochem i jego bratem, Philippem. Brał też udział w igrzyskach w Vancouver w 2010 roku, ale nie ukończył rywalizacji.
W 2014 roku zakończył karierę.

</doc>
<doc id="2095053" url="https://pl.wikipedia.org/wiki?curid=2095053" title="Mistrzostwa Świata w Łyżwiarstwie Szybkim w Wieloboju Sprinterskim 1993">
Mistrzostwa Świata w Łyżwiarstwie Szybkim w Wieloboju Sprinterskim 1993

24. Mistrzostwa świata w łyżwiarstwie szybkim w wieloboju sprinterskim odbyły się w Ikaho, w Japonii, w dniach 27–28 lutego 1993. Zawody rozegrano na sztucznym torze w Machiyama Highland Skating Center. Zawodnicy dwukrotnie startowali na dystansach 500 i 1000 metrów. Tytułu sprzed roku obroni: Chinka Ye Qiaobo oraz Białorusin Igor Żelezowski.
Uczestnicy.
W zawodach wzięło udział 31 łyżwiarek (30 sklasyfikowanych) oraz 32 łyżwiarzy (29 sklasyfikowanych) z 17 krajów.

</doc>
<doc id="2095054" url="https://pl.wikipedia.org/wiki?curid=2095054" title="Ilona Jasnowska">
Ilona Jasnowska

Ilona Jasnowska (ur. 15 sierpnia 1969 w Janinie) – polska koszykarka grająca na pozycji skrzydłowej. Sezon 2009/2010 był ostatnim w jej karierze jako zawodniczki, obecnie jest jednym ze szkoleniowców klubu Energa Toruń.

</doc>
<doc id="2095055" url="https://pl.wikipedia.org/wiki?curid=2095055" title="Bačvice (Chorwacja)">
Bačvice (Chorwacja)

Bačvice – dzielnica Splitu, drugiego co do wielkości miasta Chorwacji. Zlokalizowana jest w południowej części miasta, ma 3 347 mieszkańców i 1,19 km2 powierzchni.
Bačvice to również nazwa piaszczystej plaży, na której są organizowane mistrzostwa w rekreacyjnej grze piłkarskiej picigin.
Obszar dzielnicy Bačvice ograniczają:
Dzielnice sąsiadujące z Bačvicami:

</doc>
<doc id="2095058" url="https://pl.wikipedia.org/wiki?curid=2095058" title="Komputerowy skład">
Komputerowy skład

Komputerowy skład – metoda składania druku, w której znaki lub czcionki tworzone są przez komputer i przenoszone na światłoczuły papier lub kliszę za pomocą impulsów laserowych lub poruszającej się wiązki światła, generowanej w źródle stroboskopowym ("strobotronie") lub w generatorze katodowym ("CRT - cathode-ray tube").
Układ zawiera:
Komputer musi być bardzo dokładnie zaprogramowany dla optymalnego rozmieszczenia słów, znaków pisarskich oraz łączników. Starsze składarki mają fotojednostkę z optycznym zestawieniem czcionek o odpowiednim kroju i stopniu do odwzorowania w postaci negatywu lub wzorcowego, w postaci siatki, dysku, bębna lub kliszy. Naświetlanie światłem wzorów czcionek powoduje przeniesienie ich na światłoczuły papier lub kliszę.
Systemy optyczne w nowszych urządzeniach zastępowane są przez wiązki laserowe, które kierują poszczególne części każdej litery odpowiednio do komputerowo generowanych impulsów elektrycznych.

</doc>
<doc id="2095059" url="https://pl.wikipedia.org/wiki?curid=2095059" title="Lester Willis Young">
Lester Willis Young



</doc>
<doc id="2095061" url="https://pl.wikipedia.org/wiki?curid=2095061" title="Eoin Ryan">
Eoin Ryan

Eoin Ryan, irl. Eoin Ó Riain (ur. 24 lutego 1953 w Dublinie) – irlandzki polityk, długoletni parlamentarzysta krajowy, od 2004 do 2009 deputowany do Parlamentu Europejskiego VI kadencji.
Życiorys.
Kształcił się w St. Mary's College w Rathmines, w College of Commerce w Rathmines oraz w Kildalton Horticulture College w hrabstwie Kilkenny. Od 1985 zaangażowany w działalność polityczną, został wybrany do rady miejskiej w Dublinie. W 1989 uzyskał mandat członka Seanad Éireann (wyższej izby irlandzkiego parlamentu). Od 1992 do 2007 zasiadał w izbie niższej – Dáil Éireann 27., 28. i 29. kadencji. Od 1999 pełnił funkcję ministra stanu (poza składem rządu) odpowiedzialnego za krajową strategię przeciwdziałania narkomanii.
W wyborach w 2004 z ramienia Fianna Fáil uzyskał mandat posła do Parlamentu Europejskiego. Zasiadał w grupie Unii na rzecz Europy Narodów, pracował m.in. w Komisji Petycji oraz Komisji Gospodarczej i Monetarnej. W 2009 bez powodzenia ubiegał się o reelekcję.

</doc>
<doc id="2095069" url="https://pl.wikipedia.org/wiki?curid=2095069" title="Ríkarður Jónsson">
Ríkarður Jónsson

Ríkarður Jónsson (ur. 20 września 1888 w Djúpivogur, zm. 17 stycznia 1977) – islandzki rzeźbiarz.
Ríkarður Jónsson urodził się w miasteczku Djúpivogur na Wschodnich Fiordach. Był synem Ólöf Finnsdóttir i Jóna Þórarinssona. Od młodzieńczych lat zaczął już rzeźbić. W latach 1911–1914 studiował rzeźbiarstwo z Einarem Jónssonem.
Najbardziej znany jest ze stworzenia płaskorzeźby Sigríður Tómasdóttir, bohaterki Gullfoss.

</doc>
<doc id="2095070" url="https://pl.wikipedia.org/wiki?curid=2095070" title="Trstenik (Split)">
Trstenik (Split)

Trstenik – dzielnica Splitu, drugiego co do wielkości miasta Chorwacji. Zlokalizowana jest w południowej części miasta, ma 7 016 mieszkańców i 0,67 km2 powierzchni.
Obszar dzielnicy Trstenik ograniczają:
Dzielnice sąsiadujące z Trstenikiem:

</doc>
<doc id="2095071" url="https://pl.wikipedia.org/wiki?curid=2095071" title="Clavier-Übung">
Clavier-Übung

Clavier-Übung – niemiecki termin (spotykany również bez znaku łącznika) często stosowany pod koniec XVII wieku oraz na początku XVIII wieku na określenie zbioru dzieł przeznaczonych do wykonywania na instrumencie klawiszowym. Termin ten kojarzony jest zazwyczaj ze zbiorami Johanna Sebastiana Bacha, jednakże nazewnictwo to utrwalił i spopularyzował Johann Kuhnau w 1689.
Do kompozytorów, którzy publikowali swoje dzieła pod tytułem "Clavier-Übung" należą m.in.:

</doc>
<doc id="2095074" url="https://pl.wikipedia.org/wiki?curid=2095074" title="Seán Ó Neachtain">
Seán Ó Neachtain

Seán Ó Neachtain (ur. 22 maja 1947 w Galway) – irlandzki polityk, nauczyciel i samorządowiec, od 2002 do 2009 deputowany do Parlamentu Europejskiego.
Życiorys.
W 1969 ukończył studia, przez wiele lat pracował w zawodzie nauczyciela. W 1991 i 1999 wybierany do rady hrabstwa Galway. W 1997 bez powodzenia kandydował do Dáil Éireann.
W 2002 objął mandat posła do Parlamentu Europejskiego z ramienia Fianna Fáil, zastępując Pata Gallaghera. Utrzymał go również w wyniku wyborów w 2004. Zasiadał w grupie Unii na rzecz Europy Narodów, pracował m.in. w Komisji Transportu i Turystyki oraz Komisji Rybołówstwa. W VI kadencji przewodniczył delegacji do spraw stosunków z Kanadą. W 2009 zrezygnował z ubiegania się o reelekcję z powodów zdrowotnych.

</doc>
<doc id="2095075" url="https://pl.wikipedia.org/wiki?curid=2095075" title="Topologia Aleksandrowa">
Topologia Aleksandrowa



</doc>
<doc id="2095081" url="https://pl.wikipedia.org/wiki?curid=2095081" title="Mertojak">
Mertojak

Mertojak – dzielnica Splitu, drugiego co do wielkości miasta Chorwacji. Zlokalizowana jest w południowej części miasta, ma 7 503 mieszkańców i 0,40 km2 powierzchni.
Obszar dzielnicy Mertojak ograniczają:
Dzielnice sąsiadujące z Mertojakiem:

</doc>
<doc id="2095085" url="https://pl.wikipedia.org/wiki?curid=2095085" title="Alegoria roztropności">
Alegoria roztropności

Alegoria Mądrości (Alegoria roztropności lub Autoportret z Oraziem i Marco Vecellio) – obraz renesansowego malarza weneckiego Tycjana, powstały w latach 1566–1570, znajdujący się obecnie w londyńskiej National Gallery.
Obraz jest autoportretem malarza ujęty w filozoficzny sposób będący komentarzem do przemijania i życia. Według niemieckiego historyka sztuki Erwina Panofsky'ego była to alegoria mądrości. Tycjan, prócz swojej twarzy widzianej z przodu przedstawił swojego syna, Orazia (1525-1576) i krewnego Marco (1545-1611). Obaj widoczni są z profilu. Całość nawiązuje do symbolicznego przedstawienia mądrości. Głowy mogą również reprezentować trzy okresy życia mężczyzny oraz trzy okresy czasowe: okres młodzieńczy (przeszłość), dojrzały (teraźniejszość) i starczy (przyszłość). Głowom odpowiadają łby trzech zwierząt: wilka, lwa i psa. Łby zwierząt mogą również symbolizować trzy drogi którymi podąża dusza po śmierci: Wilk miał symbolizować ziemska reinkarnację i stać na straży lewej drogi, lew symbolizuje drogę słoneczną prowadzącą do raju a pies drogę niebiańskiego odrodzenia.
Na obrazie widoczny jest napis stanowiący motto dzieła: "Ex praeterito/praesens prudenter agit/ne futura actione deturpe" (Z przeszłych doświadczeń, teraźniejszość postępuje roztropnie, Aby nie szkodzić w przyszłych działaniach).
Tycjan użył przygaszonych kolorów, lecz nie przypadkowych. Czerwona czapka starca i jego siwe włosy oświetlone jasnym światłem mają swoje odbicie w czerwonym języku psa i jasnej plamie na czole.

</doc>
<doc id="2095097" url="https://pl.wikipedia.org/wiki?curid=2095097" title="Clavier-Übung II">
Clavier-Übung II

Clavier-Übung II – drugi zbiór dzieł Johanna Sebastiana Bacha z serii Clavier-Übung, wydany w Lipsku w 1735. Zawiera on dwa utwory: Koncert włoski oraz Uwerturę w stylu francuskim. Zbiór stanowi logiczną kontynuację pierwszego zbioru Clavier-Übung I. Wynika to z faktu, iż tonacje kolejnych partit z poprzedniego zbioru wskazywały, iż następne dzieło będzie utrzymane w tonacji F-dur, a tymczasem Koncert włoski z Clavier-Übung II został napisany właśnie w tej tonacji.

</doc>
<doc id="2095098" url="https://pl.wikipedia.org/wiki?curid=2095098" title="Damasławek (stacja kolejowa)">
Damasławek (stacja kolejowa)

Damasławek – stacja kolejowa w Damasławku, w powiecie wągrowieckim, w województwie wielkopolskim, w Polsce. Obsługuje ruch towarowy.
Historia.
Została otwarta w 1887 razem z linią z Gniezna do Nakła nad Notecią. W 1889 została otwarta kolejna linia z Inowrocławia do Wągrowca, na której ruch pasażerski zawieszono w roku 1996. Ruch na odcinku Gniezno-Nakło nad Notecią utrzymał się do 23 czerwca 2000.
Infrastruktura.
Budynek dworcowy pochodzi z 1900. Po zbudowaniu zawierał m.in. bar i mieszkanie zawiadowcy. Z peronami połączony był przejściem podziemnym. Na stacji istniała wieża wodna, nastawnia, ładownia i magazyn. Stacja obsługiwała m.in. wywóz soli z kopalni w Wapnie. Budynki mieszkaniowe dla kolejarzy zbudowano m.in. przy ulicach Kcyńskiej i Dworcowej. Linię nr 281 zamierzano w latach 70. XX wieku rozbudować — dodać drugi tor i zelektryfikować — ale plany te zarzucono, mimo poczynienia pierwszych kroków inwestycyjnych.

</doc>
<doc id="2095099" url="https://pl.wikipedia.org/wiki?curid=2095099" title="Wapno (stacja kolejowa)">
Wapno (stacja kolejowa)

Wapno - stacja kolejowa w Wapnie, w województwie wielkopolskim, w Polsce.
Obsługuje ruch towarowy. Położona na linii kolejowej z Gniezna do Nakła nad Notecią (będącą odcinkiem linii kolejowej nr 281).
Stację otwarto w 1887. Duży ruch związany był z wydobyciem soli w miejscowej kopalni, która posiadała własną bocznicę. W szczycie sezonu wydobywczego odprawiano stąd 60 wagonów soli dziennie. Istniała nastawnia, a dla ruchu pasażerskiego przeznaczono dwa perony. Podczas katastrofy górniczej w 1977 linia z Damasławka do Kcyni znacznie ucierpiała, a ruch pociągów był czasowo wstrzymany (kursowały wówczas autobusy zastępcze).

</doc>
<doc id="2095100" url="https://pl.wikipedia.org/wiki?curid=2095100" title="Marie-Hélène Aubert">
Marie-Hélène Aubert

Marie-Hélène Aubert (ur. 16 listopada 1955 w Nantes) – francuska polityk, eurodeputowana VI kadencji (2004–2009).
Życiorys.
Absolwentka anglistyki na Uniwersytecie w Tours, pracowała jako nauczyciel i bibliotekarz. Zaangażowana w działalność Zielonych, od 1992 do 1998 zasiadała w radzie Regionu Centralnego.
W latach 1997–2002 sprawowała mandat deputowanej do Zgromadzenia Narodowego XI kadencji. Od 2001 pełniła funkcję jego wiceprzewodniczącej. W 1999 z listy Zielonych została wybrana do Parlamentu Europejskiego. Zasiadała we frakcji Zielonych i Wolnego Sojuszu Europejskiego (od 2007 jako wiceprzewodnicząca tej grupy), pracowała m.in. w Komisji Rybołówstwa oraz Komisji Rolnictwa i Rozwoju Wsi.
W 2008 opuściła Zielonych, krytykując kierunek polityczny tej partii. Prezydent François Hollande powołał ją na doradcę do spraw zrównoważonego rozwoju i międzynarodowych negocjacji klimatycznych. W 2016 została powołana na funkcję inspektora generalnego do spraw zrównoważonego rozwoju.

</doc>
<doc id="2095102" url="https://pl.wikipedia.org/wiki?curid=2095102" title="Žnjan">
Žnjan

Žnjan – dzielnica Splitu, drugiego co do wielkości miasta Chorwacji. Zlokalizowana jest w południowo-wschodniej części miasta, ma 3347 mieszkańców i 1,66 km2 powierzchni.
Žnjan jest również nazwą niewielkiej zatoki i plaży. W tym miejscu odbyła się 4 października 1998 roku msza sprawowana przez papieża Jana Pawła II podczas jego drugiej pielgrzymki do Chorwacji.
Obszar dzielnicy Žnjan ograniczają:
Dzielnice sąsiadujące ze Žnjanem:

</doc>
<doc id="2095103" url="https://pl.wikipedia.org/wiki?curid=2095103" title="Japonia na Letnich Igrzyskach Olimpijskich Młodzieży 2010">
Japonia na Letnich Igrzyskach Olimpijskich Młodzieży 2010

Ukrainę na Letnich Igrzyskach Olimpijskich Młodzieży 2010 w Singapurze reprezentowało 71 sportowców w 16 dyscyplinach.
Skład kadry.
Koszykówka.
Drużyna dziewcząt: 5 miejsce
Lekkoatletyka.
Chłopcy:
Dziewczęta:
Pływanie.
Chłopcy:
Sztafeta chłopców:
Dziewczęta:
Sztafeta chłopców:
Drużyny mieszane:
Siatkówka.
Drużyna dziewcząt:

</doc>
<doc id="2095107" url="https://pl.wikipedia.org/wiki?curid=2095107" title="Hanowerscy ambasadorzy">
Hanowerscy ambasadorzy



</doc>
<doc id="2095109" url="https://pl.wikipedia.org/wiki?curid=2095109" title="Infinite Arms">
Infinite Arms

Infinite Arms – trzeci album zespołu Band of Horses, który został wydany w 18 maja 2010 roku w przez Brown Records, Fat Possum Records i Columbia Records. Większość albumu nagrywana była w Asheville w Północnej Karolinie. Produkcję skończono w Los Angeles. Album dotarł do 7. miejsca na liście Billboard 200 w Stanach Zjednoczonych.

</doc>
<doc id="2095115" url="https://pl.wikipedia.org/wiki?curid=2095115" title="Most Kamienny w Sankt Petersburgu">
Most Kamienny w Sankt Petersburgu

Most Kamienny w Petersburgu (ros. "Каменный мост в Санкт-Петербурге") – kamienny most łukowy położony w Petersburgu, stanowiący przeprawę nad kanałem Gribojedowa w historycznym centrum miasta. 
Most został wybudowany w latach 1774-1778, był jednym z dwóch pierwszych kamiennych mostów nad kanałem, stąd wzięła się jego nazwa. Łuk mostu został wykonany z bloków granitowych, a jego konstrukcja od chwili wybudowania ani razu nie została zmieniona, poza drobnymi pracami rekonstrukcyjnymi. Most ma długość 19,7 metra, i szerokość 13,88 metrów, leży w ciągu ulicy Grochowej (ros: Гороховая улица).

</doc>
<doc id="2095118" url="https://pl.wikipedia.org/wiki?curid=2095118" title="Niemieccy ambasadorzy w Japonii">
Niemieccy ambasadorzy w Japonii



</doc>
<doc id="2095119" url="https://pl.wikipedia.org/wiki?curid=2095119" title="Niemieccy ambasadorzy w USA">
Niemieccy ambasadorzy w USA



</doc>
<doc id="2095122" url="https://pl.wikipedia.org/wiki?curid=2095122" title="Niemieccy ambasadorzy w Wielkiej Brytanii">
Niemieccy ambasadorzy w Wielkiej Brytanii



</doc>
<doc id="2095124" url="https://pl.wikipedia.org/wiki?curid=2095124" title="Żytomir (1939)">
Żytomir (1939)



</doc>
<doc id="2095128" url="https://pl.wikipedia.org/wiki?curid=2095128" title="Philoktetes">
Philoktetes



</doc>
<doc id="2095132" url="https://pl.wikipedia.org/wiki?curid=2095132" title="Mariela Laurora">
Mariela Laurora

Mariela Laurora (ur. 11 sierpnia 1977) – argentyńska lekkoatletka, tyczkarka.

</doc>
<doc id="2095134" url="https://pl.wikipedia.org/wiki?curid=2095134" title="Koilamasuchus">
Koilamasuchus

Koilamasuchus – rodzaj archozauromorfa żyjącego we wczesnym triasie na terenach współczesnej Ameryki Południowej.
Został nazwany w 2010 roku przez Martína Ezcurrę i współpracowników, jednak jego skamieniałości opisał w 1981 roku José Bonaparte, który wstępnie przypisał je do rodziny Proterosuchidae. Holotyp (MACN-Pv 18119) obejmuje naturalne odlewy kilkunastu kości szkieletu pozaczaszkowego zachowane w bloku brązowego piaskowca o wymiarach 20x15 cm. Składa się on z trzech kręgów grzbietowych, co najmniej sześciu osteoderm, żebra, prawdopodobnie gastralium, szewronu, kości ramiennej, kości łokciowej, niekompletnego paliczka paznokciowego, dwóch elementów śródręcza oraz kilku niezidentyfikowanych kości. Szczątki te należą prawdopodobnie do jednego osobnika o niemożliwym do ustalenia wieku. Pochodzą z formacji Quebrada de Los Fósiles, przez większość autorów uznawaną za dolnotriasową, z lokalizacji położonej około 35 km na południe od miasta San Rafael w argentyńskiej prowincji Mendoza.
"Koilamasuchus" osiągał niewielkie rozmiary – na podstawie porównania z euparkerią jego długość oszacowano na około 50 cm. Od innych przedstawicieli Archosauriformes odróżnia go obecność skośnego guza na trzonie kości ramiennej. Według analizy filogenetycznej przeprowadzonej przez Ezcurrę i współpracowników "Koilamasuchus" jest bazalnym przedstawicielem tego kladu, bardziej zaawansowanym od Proterosuchidae (które w tej analizie tworzą grupę parafiletyczną) oraz rodzaju "Osmolskina", lecz bazalniejszym m.in. od Erythrosuchidae, euparkerii i kladu Archosauria. Obok permskiego "Archosaurus rossicus" oraz wczesnotriasowych rodzajów "Fugusuchus", "Garjainia" i "Xilousuchus" jest on jednym z najstarszych znanych przedstawicieli Archosauriformes.
Nazwa "Koilamasuchus" pochodzi od łacińskiego słowa "koilamas", oznaczającego „jama”, oraz greckiego "souchos" („krokodyl”), co odnosi się do obecności dołów na bocznej stronie centrów kręgów grzbietowych. Nazwa gatunkowa gatunku typowego, "gonzalezdiazi", honoruje Emilia Gonzáleza Díaza, który prowadził prace geologiczne w formacjach grupy Puesto Viejo i odkrył holotyp tego gatunku. "Koilamasuchus gonzalezdiazi" to jak dotąd jedyny ważny gatunek wczesnotriasowego przedstawiciela Archosauriformes z Ameryki Południowej, a także – oprócz niekompletnych szczątków z Brazylii – jedyny dowód, że Archosauriformes żyły również na terenach najbardziej zachodniej Gondwany.

</doc>
<doc id="2095135" url="https://pl.wikipedia.org/wiki?curid=2095135" title="Koilamasuchus gonzalezdiazi">
Koilamasuchus gonzalezdiazi



</doc>
<doc id="2095136" url="https://pl.wikipedia.org/wiki?curid=2095136" title="Mats Traat">
Mats Traat

Mats Traat (ur. 23 listopada 1936 w Arula, zm. 27 czerwca 2022) – estoński pisarz, scenarzysta, dramaturg i tłumacz literatury polskiej, czeskiej i macedońskiej.
Życiorys.
Urodził się w rodzinie chłopskiej. W 1957 roku ukończył szkołę agrotechniczną (est. "Põllumajanduse Mehhaniseerimise Tehnikum") w miejscowości Vaeküla i rozpoczął pracę w rolnictwie. W latach 1959–1964 studiował w Instytucie Literatury im. Maksyma Gorkiego w Moskwie. Od 1970 roku utrzymywał się z działalności literackiej.
Mats Traat należał do najbardziej aktywnych pisarzy estońskich. Zadebiutował w 1958 roku na łamach prasy. Pierwszy zbiór wierszy, pt. "Kandilised laulud" ukazał się w 1962 roku. Początkowo pisał głównie poezje, utwory prozatorskie zaczęły dominować w jego twórczości dopiero w latach 70. Tworzył teksty bardzo zróżnicowane formalnie i gatunkowo (proza, liryka, dramat).
Mats Traat został czterokrotnie wyróżniony nagrodą im. Friedeberta Tuglasa: w 1975 roku za opowiadanie pt. "Kohvioad" (przełożone w 1978 roku na język polski pt. "Ziarna kawy"), w 1996 roku za opowiadanie pt. "Võimu rist", w 2002 roku za opowiadanie pt. "Kohtupeegel" oraz w 2007 roku za opowiadanie pt. "Sarviku armastus" (były one publikowane na łamach czasopisma "Looming").
W przekładzie na język polski ukazała się powieść autorstwa Matsa Traata zatytułowana "Pommeri aed" w przekładzie Stanisława Niewiadomskiego, opublikowana jako "Sad Pommera" w Warszawie w 1983 roku nakładem wydawnictwa Czytelnik. Przełożono również na język polski uhonorowane nagrodą im. Friedeberta Tuglasa opowiadanie pt. "Kohvioad" jako "Ziarna kawy", w przekładzie (z języka rosyjskiego) Krystyny Borowieckiej, wydanie książkowe ukazało się w 1978 roku nakładem Państwowego Instytutu Wydawniczego. Na łamach "Literatury na Świecie" nr 11/1983 w przekładzie Marka Wawrzkiewicza ukazało się ponadto kilka wierszy autorstowa Matsa Traata.

</doc>
<doc id="2095141" url="https://pl.wikipedia.org/wiki?curid=2095141" title="Karem da Silva">
Karem da Silva

Karem Borges da Silva (ur. 31 sierpnia 1979) – brazylijska lekkoatletka, tyczkarka.
Osiągnięcia.
Medalistka mistrzostw Brazylii. Była rekordzistka kraju (3,90 m w 2000).

</doc>
<doc id="2095143" url="https://pl.wikipedia.org/wiki?curid=2095143" title="Karen da Silva">
Karen da Silva



</doc>
<doc id="2095144" url="https://pl.wikipedia.org/wiki?curid=2095144" title="Pomnik Piotra I w Petersburgu (Zamek Michajłowski)">
Pomnik Piotra I w Petersburgu (Zamek Michajłowski)

Pomnik Piotra I (ros. Памятник Петру I) – pomnik konny Piotra I wykonany z brązu, znajdujący się przed głównym wejściem do Zamku Michajłowskiego w Petersburgu, w Rosji.
W 1716 roku Piotr I Wielki zlecił rosyjskiemu rzeźbiarzowi pochodzenia włoskiego Carlowi Bartolomeo Rastrellemu (ojciec rzeźbiarza Bartolomeo Rastrellego) zaprojektowanie pomnika konnego dla uczczenia zwycięstwa nad Szwecją podczas wielkiej wojny północnej.
Rzeźbiarz pracował nad modelem pomnika osiem lat aż do roku 1724, w którym został zatwierdzony przez samego cesarza. W kolejnym roku, kiedy przygotowywano się do odlewu pomnika, jego główny pomysłodawca Piotr I Wielki zmarł, w wyniku czego prace nad rzeźbą zawieszono aż do roku 1747, jednak ukończono ją już po śmierci samego rzeźbiarza. Ostateczne odsłonięcie pomnika nastąpiło dopiero w 1800 roku na zlecenie cesarza Pawła I Romanowa. Pomnik znajduje się przy wejściu do Zamku Michajłowskiego, od jego południowej strony, przy tzw. placu Konetabla.
Pomnik osadzono na cokole wykonanym z biało-czerwonego marmuru ozdobionym na bokach dwiema płaskorzeźbami przedstawiającymi sceny dwóch rosyjskich zwycięskich bitew nad Szwecją podczas wielkiej wojny północnej – bitwy morskiej pod Hanko oraz bitwy pod Połtawą. Twórcą płaskorzeźb był Michaił Kozłowski. Na cokole Paweł I kazał wyryć napis „Pradziadowi prawnuk”, co miało być wyraźnym nawiązaniem do pomnika, jaki Piotrowi wystawiła jego matka Katarzyna II.
Podczas blokady Leningradu w czasie II wojny światowej konny pomnik Piotra I został usunięty z cokołu i przywrócony w 1945 roku po uprzednim odrestaurowaniu.

</doc>
<doc id="2095145" url="https://pl.wikipedia.org/wiki?curid=2095145" title="Vancleavea">
Vancleavea

Vancleavea – rodzaj archozauromorfa z kladu Archosauriformes żyjącego w późnym trasie na terenach dzisiejszej Ameryki Północnej. Holotypem jest niekompletny szkielet pozaczaszkowy oznaczony PEFO 2427, odkryty w osadach formacji Chinle na terenie Parku Narodowego Skamieniałego Lasu w Arizonie. Liczne skamieniałości (przeważnie kręgi i osteodermy) "Vancleavea" odkryto w stanach Arizona, Nowy Meksyk, Teksas i Utah; prawie kompletny szkielet z zachowaną czaszką, oznaczony GR 138, odkryto na terenie Ghost Ranch w Nowym Meksyku. Wiek znanych skamieniałości wskazuje, że rodzaj "Vancleavea" przetrwał prawie 20 milionów lat, od karniku do retyku; gatunki zwykle nie istnieją tak długo, co może sugerować, że rodzaj "Vancleavea" obejmował więcej niż jeden gatunek. Najbardziej kompletne szkielety przedstawicieli tego rodzaju różnią się między sobą proporcjami niektórych kości, jednak obecnie nie da się stwierdzić, czy różnice te dowodzą, że szkielety należały do zwierząt z różnych gatunków czy zwierząt z tego samego gatunku w różnym wieku. Nesbitt i współpracownicy (2009) zaliczyli do rodzaju "Vancleavea" tylko jeden gatunek – gatunek typowy tego rodzaju, "V. campi".
"Vancleavea" był czworonożnym zwierzęciem o długości ok. 1,25 metra, z długim tułowiem i wysokim, bocznie spłaszczonym ogonem. Jego czaszka była krótka i wysoka; na region przedoczodołowy przypadało ok. 35% długości czaszki. "Vancleavea" nie miał typowego dla Archosauriformes okna przedoczodołowego ani górnego otworu skroniowego; nie jest pewne, czy miał niewielkie okno żuchwowe, czy też otwór ten u niego zanikł. Small i Downs (2002) opisali jego uzębienie jako tekodontyczne; Nesbitt i współpracownicy (2009) nie chcieli posługiwać się terminem „uzębienie tekodontyczne”, uznając go za nieścisły, stwierdzili jednak, że zęby "Vancleavea" były osadzone tak jak zęby archozaurów, euparkerii oraz przedstawicieli rodzin Proterochampsidae i Erythrosuchidae, a nie jak u przedstawicieli rodziny Proterosuchidae oraz u archozauromorfów nie należących do Archosauriformes. U "Vancleavea" występowało uzębienie heterodontyczne, w tym duże zęby z przodu czaszki przypominające kły (po jednym w każdej kości przedszczękowej, szczękowej i zębowej) oraz szereg mniejszych zębów, niektóre przypominające kształtem tylne zęby fitozaurów. Nesbitt i współpracownicy (2009) opisali pięć rodzajów osteodermów występujących u "Vancleavea". Najbardziej charakterystyczne było ok. 30 wysokich, bocznie spłaszczonych osteodermów rosnących rzędem na wierzchniej części ogona zwierzęcia; "Vancleavea" jest jedynym znanym zwierzęciem, u którego wysoki, bocznie spłaszczony ogon powstał nie w rezultacie wydłużenia wyrostków kolczystych kręgów, lecz modyfikacji kształtu osteodermów.
Autorzy opisu "V. campi", Robert Long i Phillip Murry (1995), sklasyfikowali go jako przedstawiciela kladu Neodiapsida o niepewnej pozycji filogenetycznej, choć podejrzewali, że mógł on należeć do archozauromorfów. Downs i Davidge (1997) sklasyfikowali GR 138 jako przedstawiciela kladu Choristodera; później jednak Small i Downs (2002) uznali go za przedstawiciela Archosauriformes o niepewnej pozycji filogenetycznej. Ze wszystkich analiz kladystycznych, w których uwzględniano "V. campi" wynika, że gatunek ten był przedstawicielem kladu Archosauriformes nie należącym do archozaurów. Parker i Barton (2008) badali pozycję filogenetyczną "V. campi" w oparciu o dane uzyskane dzięki badaniu dwóch niekompletnych szkieletów odkrytych w Arizonie (PEFO 34035 i PEFO 33978), zaś Nesbitt i współpracownicy (2009) – w oparciu o GR 138 i inny szkielet z Nowego Meksyku, oznaczony GR 139. Według analizy Parkera i Bartona "Vancleavea" tworzy nierozwikłaną politomię z kladem Archosauria oraz z gatunkami "Chanaresuchus bonapartei" (z rodziny Proterochampsidae), "Doswellia kaltenbachi" i "Turfanosuchus dabanensis"; jednak potrzebny jest tylko jeden dodatkowy krok ewolucyjny, aby uzyskać drzewo, w którym nierozwikłaną politomię z "V. campi" tworzą archozaury, "Chanaresuchus", "Doswellia", "Turfanosuchus" i "Euparkeria". Według analizy Nesbitta i współpracowników "V. campi" był taksonem siostrzanym do kladu tworzonego przez archozaury, euparkerię i rodzinę Proterochampsidae. Taką pozycję filogenetyczną "V. campi" potwierdziła analiza kladystyczna przeprowadzona przez Nesbitta (2011); wynika z niej, że "Vancleavea" był taksonem siostrzanym do kladu obejmującego archozaury, fitozaury, euparkerię i Proterochampsidae. Według analizy Ezcurry, Lecuony i Martinellego (2010) "Vancleavea" był siostrzany do rodzaju "Doswellia", a oba te rodzaje tworzyły klad siostrzany do kladu Archosauria. Wreszcie według analizy Desojo, Ezcurry i Schultza (2011) "Vancleavea" był jednym z najbardziej bazalnych znanych przedstawicieli Archosauriformes; według tej analizy był on taksonem siostrzanym do kladu obejmującego wszystkich pozostałych przedstawicieli Archosauriformes poza najbardziej bazalnym rodzajem "Proterosuchus". Taka pozycja filogenetyczna, w połączeniu z wiekiem najmłodszych znanych skamieniałości "V. campi", oznacza, że gatunek ten jest najmłodszym znanym przedstawicielem Archosauriformes nie należącym do archozaurów (być może z wyjątkiem niektórych przedstawicieli fitozaurów, jeśli grupa ta nie należała do Archosauria).
Nie jest pewne, jaki tryb życia prowadził "V. campi". Small i Downs (2002) stwierdzili, że takie cechy budowy jego ciała, jak skierowane ku górze nozdrza, długi tułów z krótkimi kończynami i długi, wysoki, bocznie spłaszczony ogon sugerują, że był on zwierzęciem ziemnowodnym. Z kolei Hunt i współpracownicy (2002) oraz Hunt, Lucas i Spielmann (2005) uznali za bardziej prawdopodobne, że "V. campi" był zwierzęciem lądowym, ponieważ jego skamieniałości odkrywane są razem ze skamieniałościami czworonogów żyjących w środowisku lądowym; według tych autorów także fakt, że ciało "V. campi" było pokryte osteodermami czyni bardziej prawdopodobnym lądowy tryb życia. Nesbitt i współpracownicy (2009) zakwestionowali twierdzenie Smalla i Downsa o rzekomo skróconych kończynach "V. campi", lecz poza tym poparli hipotezę o ziemnowodnym trybie życia. Autorzy przytoczyli przykłady odkrywania zwierząt wodnych, w tym ryb, razem ze skamieniałościami "V. campi"; ich zdaniem skamieniałości "Vancleavea" odkrywane są na obszarach, na których w triasie znajdowały się równiny zalewowe. Według nich obecność osteodermów nie przesądza o trybie życia "V. campi", gdyż są one obecne zarówno u taksonów lądowych, jak i wodnych, takich jak żółwie, plakodonty, krokodyle, krokodylomorfy z kladu Thalattosuchia czy fitozaury.
Nazwa rodzajowa honoruje odkrywcę holotypu "V. campi", Philipa VanCleave’a. Epitet gatunkowy honoruje profesora Charlesa L. Campa.
Pozycja filogenetyczna "Vancleavea campi" według Parkera i Bartona (2008):
Pozycja filogenetyczna "Vancleavea campi" według Nesbitta i współpracowników (2009):

</doc>
<doc id="2095146" url="https://pl.wikipedia.org/wiki?curid=2095146" title="Vancleavea campi">
Vancleavea campi



</doc>
<doc id="2095148" url="https://pl.wikipedia.org/wiki?curid=2095148" title="Przydacznia niebieska">
Przydacznia niebieska

Przydacznia niebieska ("Tridacna maxima") – gatunek małża z rodziny przydaczniowatych (Tridacnidae) występujący w Oceanie Indyjskim i Pacyfiku od Morza Czerwonego i wschodnich wybrzeży Afryki po wyspy Pitcairn. Żyje na rafach koralowych, na głębokości 1–15 m.
Małż mierzy 35–40 cm. Jego ubarwienie zależy od gatunku żyjących na nim zooksanteli. Najczęściej spotykane są małże kolorów zielonego, niebieskiego, brązowego i czarnego, nieco rzadziej pomarańczowe i fioletowe. Występują także osobniki wielobarwne.
Żywi się fitoplanktonem i zooksantellami.
Osiągają dojrzałość płciową w wieku 2 lat (gdy mierzą 3,5 cm), wszystkie jako samce. Po osiągnięciu 4,5 cm stają się hermafrodytami.

</doc>
<doc id="2095149" url="https://pl.wikipedia.org/wiki?curid=2095149" title="Tridacna maxima">
Tridacna maxima



</doc>
<doc id="2095154" url="https://pl.wikipedia.org/wiki?curid=2095154" title="Serce palmy">
Serce palmy

Serce palmy, zwane w różnych krajach palmito, chonta lub swamp cabbage jest jarzyną pozyskiwaną z rdzenia młodego, rosnącego pnia określonych gatunków palm, takich jak: palma kokosowa ("Cocos nucifera"), euterpa jadalna ("Euterpe edulis") i warzywna ("E. oleracea"), palma brzoskwiniowa ("Bactris gasipaes") oraz różnych gatunków z rodzaju sabal ("Sabal"). Potrawa jest droga, ponieważ pozyskiwanie jej w warunkach naturalnych oznacza ścięcie, a więc śmierć drzewa. Serce palmy serwowane jest najczęściej w sałatkach.
Uprawa.
By uniknąć wycinania dziko rosnących palm, udomowiono i zaczęto masowo uprawiać palmę z gatunku "Bactris gasipaes", zwanego palmą brzoskwiniową. Palmy te rozrastają się tworząc liczne pnie - odrośla, nawet do czterdziestu wokół drzewa-matki, a więc wycięcie kilku z nich nie stwarza zagrożenia dla rośliny. Mimo to jednak – wobec dużego nakładu pracy fizycznej przy pozyskiwaniu – serca palmowe nadal traktowane są jako drogi przysmak.
Głównym eksporterem serc palmowych jest Kostaryka, a największym ich odbiorcą Stany Zjednoczone. Palmy brzoskwiniowe uprawia się także na Hawajach, ale ich dystrybucja w USA ogranicza się głównie do restauracji. 
Przez wiele lat największym eksporterem dziko rosnących serc palmowych była Brazylia, ale w latach dziewięćdziesiątych XX wieku znacznie pogorszyła się jakość produktu - głównie ze względu na niekontrolowaną, kłusowniczą wycinkę drzew najlepszego gatunku, euterpy jadalnej, która dziś uznawana jest za zagrożoną wyginięciem. To pozwoliło wejść na rynek Ekwadorowi, który produkuje serca palm na rynek europejski, gdzie największym ich odbiorcą jest Francja.
Obróbka.
Podczas pozyskiwania jadalnej części hodowlanej palmy usuwa się korę i zdrewniałą warstwę podkorową, a zostawia się jedynie biały rdzeń, wraz z białą warstwą ochronną, zawierającą nieco więcej włókna. W czasie dalszej obróbki usuwa się włókno zostawiając jedynie jadalny rdzeń, który – ze względu na delikatny smak – uważany jest za wyjątkowy przysmak.

</doc>
<doc id="2095158" url="https://pl.wikipedia.org/wiki?curid=2095158" title="Sascy ambasadorzy w Austrii">
Sascy ambasadorzy w Austrii



</doc>
<doc id="2095165" url="https://pl.wikipedia.org/wiki?curid=2095165" title="Sascy ambasadorzy">
Sascy ambasadorzy



</doc>
<doc id="2095166" url="https://pl.wikipedia.org/wiki?curid=2095166" title="Puszcza Korabiewska">
Puszcza Korabiewska

Puszcza Korabiewska – obszar leśny na terenie gminy Puszcza Mariańska w województwie mazowieckim, wchodzący w skład Bolimowskiego Parku Krajobrazowego. W obrębie Puszczy Korabiewskiej leży rezerwat przyrody Puszcza Mariańska.
W średniowieczu Puszcza Korabiewska tworzyła zwarty kompleks leśny wraz z pobliskimi puszczami – Bolimowską, Wiskicką i Jaktorowską, sięgający aż do Puszczy Kampinoskiej.

</doc>
<doc id="2095176" url="https://pl.wikipedia.org/wiki?curid=2095176" title="Twelfth Street Rag">
Twelfth Street Rag

Twelfth Street Rag (Ragtime Dwunastej Ulicy) – ragtime skomponowany w r. 1914 przez Euday L. Bowmana, Teksańczyka pracującego w Nowym Jorku. Utwór wykonywało wielu artystów, m.in. Louis Armstrong i Lester Young. Kompozytor sprzedał prawa do utworu firmie Jenkins Music Company za sto dolarów w r. 1948, długo po tym, jak utwór stał się wielkim przebojem.

</doc>
<doc id="2095177" url="https://pl.wikipedia.org/wiki?curid=2095177" title="12th Street Rag">
12th Street Rag



</doc>
<doc id="2095179" url="https://pl.wikipedia.org/wiki?curid=2095179" title="Gdzie strona tam żona">
Gdzie strona tam żona

Gdzie strona tam żona – szósty album zespołu Toples wydany w maju 2003 roku w firmie fonograficznej Green Star. Płyta zawiera 13 piosenek, w tym nową wersję piosenki "Nie mydło, nie granat". Autorem muzyki i słów do wszystkich utworów jest Marcin Siegieńczuk.
Aranżacje utworów.
Realizacja całości materiału: Tomasz Sidoruk

</doc>
<doc id="2095186" url="https://pl.wikipedia.org/wiki?curid=2095186" title="Rezerwat przyrody Jar grądowy Cielęta">
Rezerwat przyrody Jar grądowy Cielęta

Jar grądowy Cielęta – leśny rezerwat przyrody w województwie kujawsko-pomorskim. Powołany w 2003 roku w celu zachowania ze względów naukowych, przyrodniczych i krajobrazowych żyznych lasów liściastych z charakterystycznymi, rzadkimi i chronionymi gatunkami runa, porastającymi zbocza i dno jaru ze źródliskami.
Obszar rezerwatu podlega ochronie czynnej.
Lokalizacja.
Rezerwat przyrody „Jar grądowy Cielęta” położony jest w gminach Brodnica i Bartniczka w powiecie brodnickim, w pobliżu miejscowości Cielęta, na terenie Brodnickiego Parku Krajobrazowego. Rezerwat leży na obszarze Nadleśnictwa Brodnica.
Rezerwat obejmuje kompleks leśny porastający stromy i głęboki jar rozcinający krawędź wysoczyzny morenowej.

</doc>
<doc id="2095196" url="https://pl.wikipedia.org/wiki?curid=2095196" title="Warwick Castle">
Warwick Castle



</doc>
<doc id="2095197" url="https://pl.wikipedia.org/wiki?curid=2095197" title="Projektor filmowy">
Projektor filmowy

Projektor filmowy – aparat optyczny przeznaczony do rzutowania obrazów przenikających przez film na ekran projekcyjny, wyposażony (w odróżnieniu od rzutnika przeźroczy), w mechanizm ciągłego szybkiego przesuwu rzutowanego filmu w ten sposób, że rzutowane na ekranie obrazy zmieniają się na tyle szybko (na ogół nie mniej niż 16 obrazów na sekundę), że ludzkie oko odbiera je jako obraz ruchomy.
Historia.
Wynalezienie pierwszego projektora filmowego (kinematografu) przypisywane jest m.in. braciom Lumière (którzy opatentowali go w roku 1895), ale także niemieckiemu reżyserowi, m.in. Oskarowi Messterowi (w 1896 r.), a również (w 1894) Kazimierzowi Prószyńskiemu, który swoje urządzenie nazwał Pleografem.
Budowa oraz sposób działania.
Mechanizm przesuwu filmu w projektorze filmowym, w celu wywołania odpowiedniego efektu wynikającego z bezwładności ludzkiego oka, musi zapewniać stałe, regularne i bardzo szybkie przesuwanie filmu o odcinek długości jednego kadru i stabilne zatrzymanie go w polu widzenia obiektywu na tyle długo, by oko ludzkie patrzące na ekran zarejestrowało obraz. Wykorzystywany do tego celu jest m.in. tzw. mechanizm maltański, zamieniający ciągły ruch obrotowy w ruch przerywany.
Rodzaje projektorów.
Współczesne profesjonalne projektory filmowe jako źródło światła wykorzystują najczęściej ksenonowe lampy łukowe, a przesuw taśmy filmowej zapewniany jest przy pomocy silników elektrycznych, jednakowoż w przeszłości stosowano również mechanizmy napędzane ręcznie korbą (jak na fotografii obok). Źródłem światła w bardzo wczesnych projektorach były palniki Drummonda, jak również wczesne wersje lamp łukowych. Stosowano również (i do dziś stosuje się w projektorach do użytku domowego) specjalne żarówki projekcyjne dużej mocy (o dużej jasności).
Rodzaje filmów.
Projektory filmowe dostosowane być muszą pod względem mechanicznym i optycznym do standardów stosowanych w kinematografii filmów. Do celów amatorskich używane są najczęściej filmy standardu super 8 (rozwinięcie starszego standardu 8 mm), do celów półprofesjonalnych na ogół 16 mm, w kinematografii profesjonalnej 35 mm, super 35 i 70 mm. Stosowany niegdyś (od lat 20. XX wieku) standard filmów szerokości 9,5 mm z centralną perforacją wyszedł z użycia już w połowie XX stulecia i nie jest już stosowany.
Współczesne projektory wyposażone są także w czytnik zapisu sygnału fonii, znajdującego się na specjalnej ścieżce akustycznej obok obrazów na filmie.

</doc>
<doc id="2095198" url="https://pl.wikipedia.org/wiki?curid=2095198" title="Żydówka z pomarańczami">
Żydówka z pomarańczami

Żydówka z pomarańczami ("Pomarańczarka", "Przekupka z pomarańczami") − obraz olejny polskiego malarza Aleksandra Gierymskiego. Obraz został zrabowany podczas II wojny światowej przez okupanta niemieckiego i odzyskany w 2011.
Historia.
Dzieło powstało w latach 1880–1881 podczas pobytu artysty w Warszawie. W tym czasie Gierymski związał się z literatami i krytykami publikującymi na łamach pozytywistycznego czasopisma „Wędrowiec”, podjął współpracę ze Stanisławem Witkiewiczem i Antonim Sygietyńskim. Powstał wówczas cykl realistycznych scen rodzajowych, przedstawiających życie żydowskich mieszkańców Powiśla i innych ubogich dzielnic. Inne dzieła z tego cyklu poza "Żydówką z pomarańczami" to: "Żydówka z cytrynami", "Brama na Starym Mieście w Warszawie" oraz kilka wersji "Święta trąbek".
Obraz "Żydówka z pomarańczami" przed II wojną światową znajdował się w zbiorach Muzeum Narodowego w Warszawie. Zaginął po wybuchu powstania warszawskiego w niejasnych okolicznościach. Według informacji „Gazety Wyborczej” obraz pojawił się w Niemczech, w małym domu aukcyjnym Eva Aldag w mieście Buxtehude pod Hamburgiem i miał zostać wystawiony na aukcji 27 listopada 2010. Wskutek interwencji polskiego Ministerstwa Kultury i Muzeum Narodowego w Warszawie obraz, wyceniony na 4400 euro, został zdjęty z aukcji. Właścicielka domu aukcyjnego twierdziła, że nie była świadoma wartości dzieła oraz że nie wiedziała, iż zostało ono zrabowane przez Niemców z Muzeum Narodowego.
Dzięki staraniom Ministerstwa Kultury i Dziedzictwa Narodowego oraz finansowemu wsparciu Fundacji PZU, "Pomarańczarka" w 2011 została sprowadzona do Polski i przekazana Muzeum Narodowemu w Warszawie.
Opis obrazu.
Na obrazie przedstawiona została ta sama Żydówka-handlarka, którą artysta uwiecznił na obrazie "Żydówka z cytrynami" (istniał również, zaginiony w latach 1939–1945, szkic olejny na płótnie "Żydówka sprzedająca owoce" przedstawiający tę samą żydowską handlarkę).
Kobieta ma ubogie ubranie, na głowie czepiec, na ramionach przerzuconą chustę. Na rękach przewieszone dwa kosze z pomarańczami. W tle dachy warszawskich domów. Kobieta ma pełną powagi twarz. Uwypuklone policzki i zmarszczki potęgują efekt smutku i bezsilności. Swego rodzaju kontrastem są pomarańcze, których kolor jest odniesieniem do życia, do ciepła, do południowego klimatu. Malarz sygnował obraz w lewym dolnym rogu. Oprócz pierwszej litery imienia i nazwiska umieścił również nazwę miasta, w którym namalował obraz.

</doc>
<doc id="2095199" url="https://pl.wikipedia.org/wiki?curid=2095199" title="Osoblaha (stacja kolejowa)">
Osoblaha (stacja kolejowa)

Osoblaha (niem. "Hotzenplotz") – stacja kolei wąskotorowej w Osobłodze, w kraju morawsko-śląskim, w Czechach przy ulicy Nádražní 65. Znajduje się na wysokości 225 m n.p.m. i jest stacją końcową wąskotorowej linii kolejowej nr 298. Powstała wraz z otwarciem linii w 1898 roku. W obrębie stacji znajduje się także parowozownia oraz ładownia.

</doc>
<doc id="2095201" url="https://pl.wikipedia.org/wiki?curid=2095201" title="Sportivo del Norte Buenos Aires">
Sportivo del Norte Buenos Aires



</doc>
<doc id="2095211" url="https://pl.wikipedia.org/wiki?curid=2095211" title="Żydówka sprzedająca owoce">
Żydówka sprzedająca owoce

Żydówka sprzedająca owoce − niedokończony obraz olejny polskiego malarza Aleksandra Gierymskiego.
Dzieło powstało w 1880 podczas pobytu artysty w Warszawie. W tym czasie Gierymski związał się z literatami i krytykami publikującymi na łamach pozytywistycznego czasopisma „Wędrowiec”. W wyniku współpracy ze Stanisławem Witkiewiczem i Antonim Sygietyńskim powstał wówczas cykl dzieł przedstawiających życie żydowskich mieszkańców Powiśla i innych ubogich warszawskich dzielnic. Inne dzieła cyklu poza "Żydówką sprzedającą owoce" to: "Żydówka z pomarańczami", "Żydówka z cytrynami", "Brama na Starym Mieście w Warszawie" oraz kilka wersji "Święta trąbek". Szkic zaginął w czasie II wojny światowej podczas niemieckiej okupacji Polski.
Opis obrazu.
Przedstawiana na innych obrazach malarza żydowska handlarka cytrusów ("Żydówka z pomarańczami", "Żydówka z cytrynami") na tym szkicu ukazana została w całej postaci. Kosze z owocami leżą na ziemi. Kobieta zdaje się robić na drutach. W tle artysta namalował drzwi do jakiejś szopy czy składu. Malarz podpisał się w prawym górnym rogu swego niedokończonego dzieła.

</doc>
<doc id="2095214" url="https://pl.wikipedia.org/wiki?curid=2095214" title="Mordechaj Rokeasch">
Mordechaj Rokeasch

Mordechaj Rokeach (ur. w 1902, zm. 17 listopada 1949), zwany także Mordechajem z Biłgoraja, był potomkiem dynastii chasydzkiej z Bełza, jego bratem przyrodnim był Aharon z Bełzu, czwarty rabin Bełza. Był synem (z drugiego małżeństwa) trzeciego rabina Bełzu Yissachar Dov Rokeacha (I). Jego jedyny syn, Yissachar Dov Rokeach (II), był ostatnim i aktualnym rabinem Bełza.
Od 1927 do wybuchu II wojny światowej Mordechaj pełnił funkcję rabina Biłgoraja, i z tego to powodu był znany w okolicy. Po wybuchu wojny, wraz z bratem Aharonem, uciekł z okupowanej przez Niemców Europy. Udało im się dotrzeć do Izraela w lutym 1944 (jako jedynym żyjącym członkom swoich rodzin) i poświęcili się odbudowie chasydyzmu bełskiego zniszczonego przez Holokaust.
Życiorys.
Mordechaj był jednym z siedmiorga dzieci rabina Yissachara Dov Rokeacha, trzeciego rabina Bełza i jego drugiej żony Chai Dwory.
Rabin Yissachar Dov nadzorował edukację Mordechaja w zakresie studiowania Tory, ucząc go każdego wieczora przez 3 godziny. Reb Mottele, jak był wówczas nazywany, stał się znany z powodu swoich dogłębnych studiów religijnych, szerokiej wiedzy oraz zdolności oratorskich.
Ożenił się z Szewą, córką rabina Mosze Arona Rabinowicza z Kobrynia. Jego starsza córka zmarła w wieku 3 lat w 1931. Druga córka Rywka Miriam została zamordowana przez hitlerowców wraz z żoną w Kobryniu.
W 1920 r. przyjął propozycję objęcia stanowiska rabina Biłgoraja. Pomimo że jego ojciec zgodził się na to, Mordechaj przeniósł się do tego miasta dopiero po śmierci ojca w 1926 r. Jego starszy brat Aharon objął stanowisko rabina Bełzu.
W Biłgoraju Mordechaj służył jako duchowy przywódca i nauczyciel miejscowej społeczności żydowskiej. Utworzył także lokalny ośrodek studiów nad Torą.
Pomimo swojego rozgłosu Mordechaj był zawsze podporządkowany swojemu bratu Aharonowi, z którym konsultował wszystkie ważne kwestie.
Ucieczka z Europy.
Z chwilą wybuchu II wojny światowej Biłgoraj został zbombardowany, a wielu jego żydowskich mieszkańców uciekło (najprawdopodobniej wraz z Armią Czerwoną, która przez kilka dni stacjonowała w Biłgoraju a potem oddała go po wycofaniu się na mocy porozumienia Niemcom). Mordechaj wraz z rodziną i innymi uciekinierami udał się do Porycza, kilka kilometrów na północ od miejscowości Sokal (obecna Ukraina), a potem do rodzinnego domu żony w Berezanach (Ukraina). W tym czasie bełscy chasydzi w Izraelu, Anglii oraz USA zorganizowali przeniesienie rabina Bełzu do Sokala, a następnie do Przemyślan (Ukraina), gdzie przebywał przez niemal rok. Po agresji Niemiec na ZSRR (Operacji Barbarossa) 22 czerwca 1941, Sokal będący na linii frontu, został zdobyty przez Niemców już pierwszego dnia. Przemyślany zostały zdobyte 1 lipca. Rabin ukrył się i uniknął niemieckich patrolu, lecz nie mógł uciec bez swojego brata. Mordechaj wysłał swoją żonę i córkę do domu ojca w Kobryniu, podczas gdy żona Aharona i jego pięcioro dzieci pozostało w Przemyślanach pod opieką jednego z chasydów. Wszyscy zostali potem zamordowani przez hitlerowców.
Dzięki wysiłkom oraz pieniądzom od zagranicznych członków bełskiego ruchu chasydzkiego Mordechaj z bratem zostali przetransportowani razem z dwoma innymi chasydami do Wiśnicza, następnie do getta w Bochni, potem do getta krakowskiego, a następnie znów do Bochni unikając łapanek i deportacji.
Podczas ucieczki bracia wydostali się z okupowanej Polski na Węgry (dzięki agentowi wywiadu węgierskiego zaprzyjaźnionego z Żydami). Uciekinierzy wyposażeni w charakterystyczne odznaki oraz ze zgolonymi pejsami zostali wzięci za rosyjskich generałów i przetransportowani do Budapesztu celem udzielenia wyjaśnień.
Aharon i Mordechaj 8 miesięcy spędzili w Budapeszcie, a potem otrzymali od agencji żydowskiej certyfikaty uprawniające do wyjazdu do Izraela. Ich decyzja o opuszczeniu Europy została oprotestowana przez społeczność żydowską na Węgrzech, jako że chciała ona, by obydwaj służyli jako rabini. Po podtrzymaniu decyzji zostali pożegnani z honorami i udali się w podróż. W styczniu 1944 r. obydwaj wsiedli do pociągu Orient Express udając się do Stambułu. Po przekroczeniu promem cieśniny Bosfor stali się obiektem zainteresowania lokalnego wywiadu brytyjskiego jako "obcy" przybywający z terenów okupowanych przez Niemców. Potem zostali aresztowani przez policję syryjską i wraz z piętnastoma innymi uciekinierami przetrzymywani na posterunku policji. Dzięki pomocy izraelskiego rabina Chaima Herzoga zostali uwolnieni i przez Trypolis przedostali się do Izraela.
Mordechaj oraz jego brat ponownie się ożenili w Izraelu po wojnie. Mordechaj pojął za żonę Miriam, córkę rabiego Tzvi Hershela Glicka. Umarł 17 listopada 1949 r. na skutek choroby. Jego jedyny syn Yissachar Dov został wychowany przez brata Aharona.

</doc>
<doc id="2095215" url="https://pl.wikipedia.org/wiki?curid=2095215" title="I.N.R.I.">
I.N.R.I.



</doc>
<doc id="2095216" url="https://pl.wikipedia.org/wiki?curid=2095216" title="Maria Lichtenegger">
Maria Lichtenegger

Maria Lichtenegger (ur. 4 sierpnia 1906 w Sankt Marein (Austria), zm. 8 lipca 1923 tamże) – austriacka Służebnica Boża.
Maria była jedynym dzieckiem Williama i Alojzego Lichtenegger. Była bardzo gorliwym członkiem chóru kościelnego. Uczęszczała do szkoły podstawowej w swej rodzinnej miejscowości. Po szkole wiele pomagała w domu swoim rodzicom. Bardzo wcześnie złożyła ślub dziewictwa. W maju 1923 roku Maria Lichtenegger zachorowała na zapalenie opon mózgowych, a następnie na zapalenie płuc, doznała częściowej głuchoty. W 1956 roku rozpoczął się jej proces beatyfikacyjny.
Linki zewnętrzne.
Biographisch-Bibliographischen Kirchenlexikons (niem.)

</doc>
<doc id="2095217" url="https://pl.wikipedia.org/wiki?curid=2095217" title="Rozbójnik Rumcajs">
Rozbójnik Rumcajs

Rozbójnik Rumcajs () – czechosłowacki serial animowany dla dzieci, zrealizowany według cyklu powieści Václava Čtvrtka. Serial liczył 39 odcinków, jego kontynuacją był serial pt. "Cypisek – syn rozbójnika Rumcajsa" z 1972 roku.
Serial opowiada o perypetiach rozbójnika Rumcajsa z rzaholeckiego lasu i jego rodziny – żony Hanki i syna Cypiska. Głównym wątkiem serialu jest konflikt między rozbójnikiem a księciem panem, zamieszkującym w zamku w pobliskim mieście Jiczyn.
W czeskim oryginale żona rozbójnika Rumcajsa nosi imię Manka.
Wersja polska.
Wersja polska: Studio Opracowań Filmów w Łodzi
Wystąpili:
i inni

</doc>
<doc id="2095218" url="https://pl.wikipedia.org/wiki?curid=2095218" title="Wskaźnik EGT">
Wskaźnik EGT



</doc>
<doc id="2095220" url="https://pl.wikipedia.org/wiki?curid=2095220" title="Sobór Lokalny Rosyjskiego Kościoła Prawosławnego (1971)">
Sobór Lokalny Rosyjskiego Kościoła Prawosławnego (1971)

Sobór Lokalny Rosyjskiego Kościoła Prawosławnego w 1971 – Sobór Lokalny Rosyjskiego Kościoła Prawosławnego, który odbył się w Zagorsku wiosną 1971.
Został zwołany po śmierci patriarchy Moskwy Aleksego I, w celu wyboru nowego patriarchy.
Kilka tygodni przed soborem metropolita kijowski i całej Ukrainy Filaret (Denysenko) przewodniczył w ławrze Troicko-Siergijewskiej uroczystościom z okazji 25-lecia zniesienia unii brzeskiej i anulowania unii użhorodzkiej.
Ponadto sobór uznał po raz kolejny unię brzeską za nieważną, a podporządkowanie ukraińskiego Kościoła greckokatolickiego Patriarchatowi Moskiewskiemu za prawnie ważne. Na nowego patriarchę Moskwy synod wybrał 2 marca 1971 Pimena, który w swej mowie podkreślił radość z faktu likwidacji Kościoła greckokatolickiego i rozwoju prawosławia.
W soborze uczestniczył jako gość przedstawiciel Watykanu, kardynał Johannes Willebrands, który nie zaprotestował przeciw tym twierdzeniom.

</doc>
<doc id="2095223" url="https://pl.wikipedia.org/wiki?curid=2095223" title="EPR (lotnictwo)">
EPR (lotnictwo)

Stosunek ciśnień silnika (EPR) (ang. "Engine Pressure Ratio") − dla silnika odrzutowego jest to stosunek ciśnienia na wylocie silnika do ciśnienia na wlocie, zaś dla śmigła jest to prędkość obrotowa, kompensowana odpowiednio do aktualnych warunków otoczenia. 
W silniku Rolls-Royce RB211 użyto specjalnego wskaźnika EPR, nazwanego IEPR.

</doc>
<doc id="2095225" url="https://pl.wikipedia.org/wiki?curid=2095225" title="Zakrętomierz">
Zakrętomierz



</doc>
<doc id="2095230" url="https://pl.wikipedia.org/wiki?curid=2095230" title="The Second-Richest Duck">
The Second-Richest Duck



</doc>
<doc id="2095234" url="https://pl.wikipedia.org/wiki?curid=2095234" title="Rezerwat przyrody Mięcierzyn">
Rezerwat przyrody Mięcierzyn

Mięcierzyn – leśny rezerwat przyrody w województwie kujawsko-pomorskim. Zajmuje powierzchnię 53,24 ha. Powołany w celu zachowania ze względów naukowych, dydaktycznych i krajobrazowych fragmentu żyznej buczyny niżowej na terenach niewapiennych.
Obszar rezerwatu podlega ochronie ścisłej (43,52 ha) i czynnej (9,72 ha).
Lokalizacja.
Rezerwat przyrody „Mięcierzyn” położony jest w gminie Rogowo w powiecie żnińskim. Rezerwat leży na obszarze Nadleśnictwa Gołąbki.

</doc>
<doc id="2095235" url="https://pl.wikipedia.org/wiki?curid=2095235" title="Wioska potiomkinowska">
Wioska potiomkinowska

Wioska potiomkinowska, wieś potiomkinowska () – określenie pochodzące od nazwiska gubernatora Nowej Rosji, Grigorija Potiomkina, używane w odniesieniu do mistyfikacji, oszustwa, mającego na celu wywarcie dobrego wrażenia i ukrycie prawdziwej natury sytuacji.
Geneza.
Potiomkin w 1787 roku zorganizował dla cesarzowej Rosji Katarzyny II i jej dworu przejażdżkę w dół Dniepru w celu pokazania, jak wielki sukces książę odniósł podczas kolonizacji prowincji świeżo wydartej Turkom osmańskim. Aby wywrzeć na władczyni dobre wrażenie, Potiomkin miał rzekomo zmontować kilka przenośnych „wiosek” rozmieszczonych w ważniejszych punktach wzdłuż brzegu rzeki. Gdy cesarska łódź pojawiała się w polu widzenia, przebrani za wieśniaków ludzie Potiomkina zaczynali wznosić radosne okrzyki na cześć carycy i towarzyszących jej zagranicznych ambasadorów.
W opinii historyków dopiero ‪Astolphe de Custine‬ (pół wieku po wizycie carycy Katarzyny) w swoich kronikach rosyjskich nadał „wioskom ‪potiomkinowskim” status ‬rzeczywistego procederu, który ma miejsce w historii rosyjskiej od XII wieku. Przesadzone opowieści na temat skali tworzenia fasad w okresie panowania Katarzyny miałyby być antypotiomkinowską propagandą. Zdaniem rosyjskiego historyka Aleksandra Panchenki wioski ‪potiomkinowski‬e są w dużej części mitem. Panchenko pisze, że „Potiomkin rzeczywiście dekorował miasta i wsie, ale nie robił z tego żadnej tajemnicy”. Simon Sebag Montefiore za autora wyrażenia „wioski potiomkinowskie” uważa posła saskiego Georga von Helbiga, który był rozgoryczony tym, że nie zaproszono go na Krym; zwrot ten tym samym miałby powstać za sprawą osoby, która nie była świadkiem wydarzeń. W roku 1809 ukazała się biografia Potiomkina autorstwa Helbiga, w której powtarzał swoje wcześniejsze zarzuty wobec księcia.

</doc>
<doc id="2095236" url="https://pl.wikipedia.org/wiki?curid=2095236" title="Ofensywa Litwy Środkowej z listopada 1920 roku">
Ofensywa Litwy Środkowej z listopada 1920 roku

Ofensywa Litwy Środkowej z listopada 1920 roku − ofensywa wojsk Litwy Środkowej gen. Lucjana Żeligowskiego podjęta 17 listopada 1920 roku przeciwko wojskom Republiki Litewskiej, kontynuacja konfliktu polsko-litewskiego.
Ofensywa polska w październiku.
Po zajęciu Wilna przez „zbuntowane” oddziały polskie gen. Żeligowskiego Litwini nie zrezygnowali ze swoich pretensji do miasta. Przez kilka dni po zajęciu Wilna, w drugiej połowie października, również wojska Litwy Środkowej posuwały się na zachód i północ od Wilna, bez większego oporu odpychając Litwinów − dochodziło tylko do sporadycznych starć. Zajęte zostały wówczas Landwarów, Troki, Rykonty, Wielka Rzesza i Niemenczyn. Walki z Litwinami na północny wschód od Wilna w dniach 10-18 października miały ograniczony charakter.
Dopiero po sprowadzeniu posiłków z Suwalszczyzny Litwini 18 października przeszli do natarcia na Rykonty i Troki z zamiarem odzyskania Wilna siłami 3 Dywizji Piechoty, ale po całodziennych walkach zostali odrzuceni. Po nieudanej próbie odzyskania Wilna Litwini przyjęli postawę obronną i 20 października cofnęli się na całym froncie na wcześniejszą linię demarkacyjną.
20 października inicjatywę na froncie przejęły ponownie wojska Litwy Środkowej. Tego dnia 13 Pułk Ułanów wykonał zagon na tyły Litwinów z zamiarem zajęcia wsi Pikieliszki, w której broniły się dwa bataliony piechoty litewskiej. W czasie obchodzenia pozycji litewskich miejscowa ludność udzielała masowej pomocy polskim oddziałom, m.in. wskazała wsie (Jodele i Kiele), gdzie stacjonował sztab litewskiej 1 Dywizji Piechoty wraz z jej dowódcą gen. Stasysem Nastopką, który dowodził całością sił litewskich na froncie wileńskim. W wyniku sprawnego ataku polskiego zajęto Jodele oraz Kiele i wzięto do niewoli sztab wraz z gen. Nastopką. Zagon na Jodele zmusił stronę litewską do cofnięcia się o 20 kilometrów, na linię Kiernów−Muśniki−Szyrwinty−Giedrojcie. W ten sposób wojska Litwy Środkowej osiągnęły Jewie, Szyrwinty i Giedrojcie, zdobyły też Mejszagołę i Podbrzezie. Dzięki sukcesom wojska gen. Żeligowskiego zostały wsparte licznymi ochotnikami z Polski. Gen. Żeligowski zaproponował Litwie rozmowy pokojowe, te zostały jednak odrzucone.
Polskie przygotowania do listopadowej ofensywy.
W następnych dniach miały miejsce jedynie drobne podjazdy: polskie 20 października na Tataryszki, 25 października na Ponary, 29 października na Białolesie i 31 października na Sejbutany, a także litewskie, m.in. na Daubie. Zagon 13 Pułku Ułanów dotarł do Pozelwy, gdzie jego pododdziały zostały zaatakowane przez litewski 7 Pułk Piechoty i zmuszone do wycofania, w trakcie którego nastąpiło jeszcze starcie w okolicach wsi Lelekańce i Bojciszki. 26 października 1920 r. polska piechota zaatakowała i zdobyła Giedrojcie, jednak pod koniec października oddziały litewskiej 1 Dywizji rozpoczęły kontratak i po ciężkich walkach 1 listopada odzyskały miejscowość.
Po litewskim zwycięstwie pod Giedrojciami, ich ofensywa została zatrzymana decyzją Ligi Narodów, która poleciła wycofać wojska obu stron poza sześciokilometrowy pas neutralny linii rozejmowej.
W pierwszej połowie listopada sytuacja wojsk Litwy Środkowej pogarszała się. Szwankowało zaopatrzenie i nasiliły się dezercję (głównie wśród żołnierzy, których domy znalazły się po drugiej stronie frontu polsko-litewskiego i polsko-sowieckiego). W celu wyjścia z impasu zarówno wojskowego jak i politycznego, gen. Żeligowski podjął decyzję o przeprowadzeniu jeszcze jednej ofensywy, która miała poprawić sytuację Polski przed planowanymi rokowaniami pokojowym, w celu uzyskania przynajmniej zawieszenia broni na bazie ówczesnego przebiegu frontu, tj. z Wilnem po stronie Polski.
Planując operację nie wykluczano zajęcia Kowna (według części źródeł zdobycie miasta nawet zakładano), choć uzależniano to od osiągnięcia wcześniejszych założonych celów. Żeligowski snuł nawet plany podporządkowania Polsce całej Litwy, co popierała część oficerów, zwłaszcza kawalerii. Zamiary zdobycia Kowna i zajęcia całej Litwy są szczególnie uwypuklane w historiografii litewskiej, jednak realistycznym celem operacji zleconej przez gen. Żeligowskiego było opanowanie terenów do linii demarkacyjnej z czerwca 1920 r., a zagon w głąb terytorium przeciwnika miał głównie na celu zmuszenie przeciwnika do zmiękczenia stanowiska politycznego.
Przygotowywana ofensywa zakładała uderzenie siłami piechoty na pozycje litewskie na północnym odcinku frontu, utworzenie w nim wyłomu, przez który brygada kawalerii wedrze się na tyły wojsk litewskich z zamiarem działania na kierunku kowieńskim, przy czym dowódca brygady otrzymał pełną swobodę działań w zależności od rozwoju sytuacji, ale z założeniem, że zasadniczym zamiarem ma być zaatakowanie Kowna.
Ofensywa polska w listopadzie.
17 listopada piechota Litwy Środkowej podjęła natarcie na odcinku Szyrwinty – Giedrojcie – Dubinki, by osiągnąć linię demarkacyjną z czerwca 1920 r. W wyniku natarcia od Muśnik do Dubinek przerwano front, a Polacy opanowali Szyrwinty i Giedrojcie. Zacięte walki o Muśniki zakończyły się ich porażką. 18 listopada polskie polskie dowództwo zarządziło odpoczynek,
Zagon kawaleryjski w głąb Litwy.
Pierwszego dnia ofensywy jednostki polskiej kawalerii skoncentrowane koło wsi Wesołówka w sile ok. 700 ludzi z 13 Pułku Ułanów Wileńskich i Grodzieńskiego Pułku Ułanów, bez przeszkód przeszły na tyły Litwinów przez wyłom uczyniony w ich liniach przez piechotę. Jednakże Butkiewicz nie miał zamiaru wspierać płytkim zagonem działań piechoty, ale podjął daleki rajd w głąb Litwy. W ten sposób w działaniach wojsk Litwy Środkowej wystąpiła rozbieżność celów – piechota zmierzała do wyjścia na linie demarkacyjną, zaś kawaleria rozwijała działania rajdowe w przestrzeni operacyjnej.
Zagon minął Wielki Dwór i Widzeniszki, kierując się na Kurkle i Kowarsk (osiągnięty 18 listopada po rozbrojeniu posterunku milicji) nad Świętą, która została sforsowana w bród.
19 listopada zajęto wsie Łany i Użułany, a podjazdy wysłano do Townian. Do pierwszego starcia brygady jazdy z Litwinami doszło w okolicach Towian, gdzie Polaków zaatakowali litewscy bojownicy z nieregularnych oddziałów. Po stracie dwóch zabitych Polacy wycofali się z Towian, od tego czasu zagon był nieustannie szarpany przez podjazy litewskie.
20 listopada polska kawaleria kontynuowała zagon, zajmując Gruże, Wojewodziszki i Pogiry. Po minięciu Pogirów Polacy zostali 20 listopada zaatakowani przez samotny litewski samolot, który zrzucił na oddziały bomby (początkowo wzięto go za polski samolot zwiadowczy), w wyniku czego zginął jeden polski ułan. W wyniku ostrzału z ziemi samolot został uszkodzony i zmuszony do lądowania (o czym jednak polski oddział nie miał wiedzy).
Nocą z 20 na 21 listopada brygada dotarła nad Niewiażę, w rejonie Kiejdan, gdzie dokonała także szeregu aktów dywersji, paraliżując łączność Kowieńszczyzny ze Żmudzią poprzez zniszczenie sieci telegraficznej oraz linii kolejowej Szawle-Kiejdany, ale także stoczyła potyczki z litewskimi strzelcami w rejonie Remigoły, Rogówka i Truskowa. W ciągu 7 dni ułani przebyli ponad 350 km i zbliżyli się na odległość 50 km od Kowna, tracąc 7 zabitych i 6 rannych.
Odwrót zagończyków.
Z powodu koncentracji sił litewskich i podjęcia przez nie marszu na Kiejdany z trzech kierunków, płk Mścisław Butkiewicz zdecydował się na odwrót spod Kiejdan, gdyż brygady jazdy nie objęło zawieszenie broni i tym samym nie miała możliwości swobodnego powrotu na swoją stronę frontu, co pozwoliło Litwinom ściągnąć dodatkowe oddziały (4., 7. i część 9. Pułku Piechoty) w celu osaczenia i rozbicia tej jednostki.
Zarządzony odwrót do polskich linii omijał od północy Puszczę Łańską. Pod Rogowem doszło do potyczki z Litwinami, których rozpędziła szarża jazdy. Następnie stoczono walkę o stację Traszkuny, gdzie rozbito grupę szaulisów. Chcąc uniknąć dalszych starć, brygada skierowała się jeszcze bardziej na północ, na Androniszki, gdzie rozpuszczono jeńców. Nadal starano się unikać większych starć, dochodziło jedynie do potyczek z pododdziałami litewskiego ubezpieczenia.
Wieczorem 23 listopada zajęto Suginty, zdobywając tabory przeciwnika z 9 Pułku Piechoty i wzięto jeńców. Po tej potyczce brygada skierowała się w stronę Łabonar i we wsi Apulka doszło do zwycięskiego starcia z kompanią z litewskiego 9 Pułku Piechoty, która broniła przesmyku między jeziorami, przy czym Łabonary leżały już w pasie neutralnym. 24 listopada 1920 r. awangarda brygady napotkała nieopodal Łabonar posterunki 3 Dywizji Piechoty Legionów Wojska Polskiego. Łącznie polskie straty wyniosły w trakcie rajdu w głąb Litwy kowieńskiej 7 zabitych i 6 rannych.
Litewska kontrofensywa i negocjacje pokojowe.
19 listopada oddziały litewskie gen. Silvestrasa Žukauskasa przeszły do ofensywy w rejonie Szyrwintów i Giedrojciów. Litewskie wojska siłami batalionu zdobyły Maciejuny, gdzie znajdował się zupełnie zaskoczony atakiem sztab Grodzieńskiego Pułku Piechoty. Następnie Litwini zaatakowali z zaskoczenia Szyrwinty, odepchnęli jednostki polskiej piechoty pod Szyrwintami i zmusiły siły Litwy Środkowej do częściowego wycofania. Litwini zajęli Szyrwinty tylko na jeden dzień, gdyż już 20 listopada odeszli z miasta, zabierając zdobycze i jeńców.
Działania ofensywne Litwy Środkowej spotkały się z ostrą krytyką ze strony Ligi Narodów. Pod wpływem tych wydarzeń i w wyniku mediacji Komisji Kontrolnej Ligi Narodów doszło do negocjacji pokojowych, które doprowadziły do ustalenia zawieszenia broni od 21 listopada od godz. 9:00 i deklaracji wycofania wojsk poza 6-kilometrowy pas neutralny wzdłuż linii rozejmowej. Na spornych obszarach zgodnie z uchwałą Ligi Narodów planowano przeprowadzić plebiscyt.
Tuż przed wejściem w życie zawieszenia broni, nocą z 20 na 21 listopada wojsko litewskie podjęło jeszcze natarcie na Giedrojcie i Szyrwinty, a zakończone zajęciem tych miejscowości przez Litwinów walki zakończyły się dopiero 21 listopada w godzinach popołudniowych (Szyrwinty zdobyto o godz. 12:00, a Gierdojcie o godz. 16:00), a zatem po wejściu w życie zawieszenia broni. Litwini chcieli w ramach tej akcji kierować się na Wilno, zostali jednak powstrzymani przez Komisję Kontrolną Ligi Narodów. Ostatecznie walki polsko-litewskie zakończyły się, gdy polska kawaleria wróciła z rajdu na Kiejdany. W propagandzie litewskiej okresu dwudziestolecia międzywojennego te walki o Giedrojcie były mocno eksploatowane.
Zagon na Kiejdany nie przyniósł militarnych rezultatów, ponieważ piechota uwikłana w boje o Szyrwinty i Giedrojcie, nie była w stanie posunąć się naprzód, miał jednak prawdopodobnie wpływ na rozmowy rozejmowe, gdyż dowiódł, że kawaleria polska może wedrzeć się do centrum Litwy.
Rozpoczęły się wówczas w Kownie rozmowy, które doprowadziły do sporządzenia 27 listopada 1920 r. protokołu zawieszenia broni i podpisania 29 listopada protokołu rozejmowego, który miał wejść w życie 30 listopada. 3 grudnia Liga Narodów obsadziła szeroki na 3–12 km pas neutralny utworzony przez obie strony. Pas na odcinku Rudziszki–Orany obejmował linię kolejową Wilno–Grodno, co doprowadziło do jej paraliżu.

</doc>
<doc id="2095237" url="https://pl.wikipedia.org/wiki?curid=2095237" title="Bohušov (stacja kolejowa)">
Bohušov (stacja kolejowa)

Bohušov (niem. "Füllstein") – stacja kolei wąskotorowej w Bohušovie, w kraju morawsko-śląskim, w Czechach pod adresem Bohušov 118. Znajduje się na wysokości 235 m n.p.m. i leży na wąskotorowej linii kolejowej nr 298. Powstała wraz z otwarciem linii w 1898 roku. W obrębie stacji znajduje się także ładownia.

</doc>
<doc id="2095239" url="https://pl.wikipedia.org/wiki?curid=2095239" title="Ukraińskie Towarzystwo Lekarskie">
Ukraińskie Towarzystwo Lekarskie

Ukraińskie Towarzystwo Lekarskie – organizacja zrzeszająca ukraińskich lekarzy w Galicji, utworzona w 1910 we Lwowie.
Poprzedniczką Towarzystwa była komisja medyczna Towarzystwa Naukowego im. Szewczenki. Towarzystwo powstało z inicjatywy lekarzy Ołeksandra Kozakewycza, Jewhena Ozarkewycza, Sylwestra Drymałyka, Myrona Wachnianyna, Iwana Bereżnyckiego, Wołodymyra Kobrynskiego, Markijana Dołynskiego, Wołodymyra Huzara, Tyta Jewhena Buraczynskiego.
Członkowie Towarzystwa byli organizatorami wydziału medycznego Tajnego Uniwersytetu Ukraińskiego, Narodnoj Licznyci (1903—1944), Ukraińskiego Szpitala im. metropolity Andrzeja Szeptyckiego (uruchomiano w 1938), Poradni Materiw (1918—1939), Ukraińskiego Towarzystwa Higienicznego.
W 1925 Towarzystwo liczyło 205 członków, a w 1937 - 289 (w tym 268 z Galicji).
Pierwszym przewodniczącym Towarzystwa był Jewhen Ozarkewycz, następnymi m.in. Tyt Buraczynskyj, Maksym Muzyka, Iwan Kuroweć, Ołeksandr Podołynskyj, Marian Panczyszyn.
Towarzystwo zostało rozwiązane w jesieni 1939, agresji ZSRR na Polskę przez okupanta sowieckiego.

</doc>
<doc id="2095240" url="https://pl.wikipedia.org/wiki?curid=2095240" title="Mistrzostwa Świata w Biathlonie 2006">
Mistrzostwa Świata w Biathlonie 2006



</doc>
<doc id="2095242" url="https://pl.wikipedia.org/wiki?curid=2095242" title="Traktat w Kownie">
Traktat w Kownie

Traktat w Kownie − zawieszenie broni podpisane w wyniku rokowań polsko–litewskich z 27–29 listopada 1920 roku.
Ofensywa Litwy Środkowej na Kowno zakończyła się pod naciskiem międzynarodowym, także Polski, 27 listopada. Wojska gen. Żeligowskiego znajdowały się wówczas w odległości ok. 50 km od Kowna, jednak nie miały możliwości podjęcia ostatecznego szturmu na miasto.
Rozmowy były toczone pod nadzorem komisji Ligi Narodów.
W wyniku rozmów 29 listopada zawarto porozumienie przewidujące:
Porozumienie spisane w języku francuskim zarejestrowano 1 marca 1922 w sekretariacie Ligi Narodów zgodnie z wymogami art. 18 Traktatu Wersalskiego.
Liga Narodów podjęła także zawieszone prace mające doprowadzić do plebiscytu na Wileńszczyźnie, w tym celu w grudniu toczyły się rozmowy polsko-litewskie w Warszawie. 

</doc>
<doc id="2095243" url="https://pl.wikipedia.org/wiki?curid=2095243" title="Makabra (film)">
Makabra (film)

Makabra (wł. "Macabro") – włoski film grozy z 1980 roku.
Fabuła.
Jane jest młodą mężatką, matką dwójki dzieci, która regularnie spotyka się z kochankiem. Podczas jednej z jej schadzek, córka topi w wannie młodszego brata, po czym telefonicznie informuje matkę, ze brat utopił się przypadkiem. Podczas pośpiesznego powrotu do domu dochodzi do wypadku samochodowego, w którym ginie kochanek Jane. Zrozpaczona kobieta trafia do szpitala psychiatrycznego. Opuszcza go po roku i wprowadza do nowego domu, który wynajmuje jej znajomy – niewidomy mężczyzna Robert. Robert jest bardzo zafascynowany piękną lokatorką, nie wie jednak o pewnym makabrycznym sekrecie. Jej dziwne zachowanie daje mu jednak coraz więcej do myślenia, podobnie jak zachowanie odwiedzającej ją córki.

</doc>
<doc id="2095245" url="https://pl.wikipedia.org/wiki?curid=2095245" title="Makabra">
Makabra



</doc>
<doc id="2095247" url="https://pl.wikipedia.org/wiki?curid=2095247" title="Księga przemian">
Księga przemian



</doc>
<doc id="2095249" url="https://pl.wikipedia.org/wiki?curid=2095249" title="Ostrá Hora (przystanek kolejowy)">
Ostrá Hora (przystanek kolejowy)

Ostrá Hora – dawny przystanek kolei wąskotorowej w Ostrej Horze, w kraju morawsko-śląskim, w Czechach. Leżał na wąskotorowej linii kolejowej nr 298. Powstał w 1928 roku pod nazwą "Eichmühle" (później został nazwany "Dubský Mlýn", a w roku 1951 zmieniono nazwę na "Ostrá Hora"). W roku 1972 przystanek zlikwidowano.

</doc>
<doc id="2095250" url="https://pl.wikipedia.org/wiki?curid=2095250" title="Acid King">
Acid King

Acid King – zespół grający stoner metal pochodzący z San Francisco. Został założony w 1993 przez wokalistkę Lori S., perkusistę Joeya Osbourne’a i basistę Petera Lucasa. Od tego czasu zespół nagrał trzy albumy studyjne oraz trzy EP z różnymi basistami.

</doc>
<doc id="2095254" url="https://pl.wikipedia.org/wiki?curid=2095254" title="Koberno (przystanek kolejowy)">
Koberno (przystanek kolejowy)

Koberno (niem. "Kawarn") – przystanek kolei wąskotorowej w Kobernie, w kraju morawsko-śląskim, w Czechach. Znajduje się na wysokości 245 m n.p.m. i leży na wąskotorowej linii kolejowej nr 298. Powstał wraz z otwarciem linii w 1898 roku.

</doc>
<doc id="2095259" url="https://pl.wikipedia.org/wiki?curid=2095259" title="Plebiscyt na Wileńszczyźnie">
Plebiscyt na Wileńszczyźnie

Plebiscyt na Wileńszczyźnie – planowany plebiscyt na terytoriach spornych pomiędzy Polską i Litwą, który miał odbyć się na przełomie 1920 i 1921 roku, ale ostatecznie nie został przeprowadzony z powodu braku zgody Litwy.
Po tzw. buncie Żeligowskiego w październiku 1920 roku i zajęciu Wilna przez oddziały polskie, Litwini podjęli próbę odzyskania miasta drogą nacisku mocarstw na Polskę. W odpowiedzi na litewskie skargi oraz ofensywę Żeligowskiego na Kowno, Rada Ligi Narodów 25 października 1920 roku podjęła tę kwestię, a jej przewodniczący Paul Hymans zgłosił projekt uchwały, przewidującej przeprowadzenie przez Ligę Narodów plebiscytu. Projekt przyjęto.
Pomimo że Polska była pewna zwycięstwa na terenie ziemi wileńskiej, reakcja władz w Warszawie była chłodna, gdyż Polacy obawiali się, że plebiscyt może być precedensem i powodować podobne rozwiązanie w Galicji Wschodniej. Ostatecznie Polska wniosła o objęcie plebiscytem także okolic Kowna, a w ramach pozornych ustępstw także Grodna, Lidy i Oszmiany. Strona litewska także przyjęła propozycję chłodno i zgodziła się na nią pod warunkiem ograniczenia obszaru plebiscytowego do Puńska i Sejn, jednocześnie podtrzymując żądanie zwrotu Wilna.
Liga Narodów kontynuowała jednak działania i zwróciła się do obu stron o zaprzestanie walk. Rozejm zawarto w Kownie 29 listopada 1920 roku.
Rozmowy polsko-litewskie o warunkach plebiscytu rozpoczęły się w grudniu w Warszawie, jednak po kilku tygodniach zakończyły się fiaskiem, gdyż Litwini zablokowali przeprowadzenie plebiscytu, obawiając się, że wyniki głosowania, zarówno na Wileńszczyźnie, jak i w okolicach samego Kowna (polskojęzyczna Lauda), będą oznaczać dla nich kompromitację. Polska kategorycznie odrzucała natomiast możliwość wycofania wojsk ze spornego obszaru z obawy przed kolejnym atakiem bolszewików. Pomimo tego, że delegat polski w Lidze Narodów Ignacy Paderewski w imieniu polskiego rządu zgadzał się na plebiscyt, rozstrzygające było wycofanie zgody na jego przeprowadzenie przez Litwę.
Wobec braku możliwości porozumienia, 3 marca 1921 roku, Liga zrezygnowała z plebiscytu, jednocześnie proponując inną formę rozmów. Dwie tury negocjacji nie przyniosły porozumienia. Paul Hymans zaproponował wówczas 20 maja własną propozycję pokojową. Obejmowała ona utworzenie z Litwy dwóch kantonów narodowościowych ze stolicą w Wilnie i powiązanie tak powstałego państwa z Polską, co było w większości powieleniem polskiej idei federacyjnej. Wobec dalszego braku porozumienia, 3 września Hymans zaproponował autonomię Wileńszczyzny w ramach Litwy, co spotkało się z odmową ze strony polskiej.
Ostatecznie 21 września Liga Narodów zakończyła wszelkie próby zażegnania sporu, 3 lutego 1923 roku zdecydowała o podziale pomiędzy obie strony strefy pasa neutralnego, a 15 marca konferencja ambasadorów wykonując artykuł 87 Traktatu Wersalskiego zdecydowała o uznaniu polskich granic.

</doc>
<doc id="2095263" url="https://pl.wikipedia.org/wiki?curid=2095263" title="Slezské Rudoltice (stacja kolejowa)">
Slezské Rudoltice (stacja kolejowa)

Slezské Rudoltice (niem. "Rosswald") – stacja kolei wąskotorowej w Slezskych Rudolticach, w kraju morawsko-śląskim, w Czechach. Znajduje się na wysokości 285 m n.p.m. i leży na wąskotorowej linii kolejowej nr 298. Powstała wraz z otwarciem linii w 1898 roku. Naprzeciwko budynku stacji znajduje się studnia, będąca źródłem wody dla parowozów. W obrębie stacji dawniej znajdowała się też ładownia.

</doc>
<doc id="2095265" url="https://pl.wikipedia.org/wiki?curid=2095265" title="Stanisław Longawa">
Stanisław Longawa

Stanisław Tadeusz Longawa (ur. 27 kwietnia 1975 w Kłodzku) – polski polityk, samorządowiec, w latach 2009–2010 wicemarszałek dolnośląski, od 2010 do 2018 wójt gminy Kłodzko.
Życiorys.
Zamieszkały od urodzenia we wsi Szalejów Dolny w gminie Kłodzko. Absolwent I Liceum Ogólnokształcącego im. Bolesława Chrobrego w Kłodzku, ukończył następnie studia prawnicze na Wydziale Prawa i Administracji Uniwersytetu Jagiellońskiego w Krakowie. Od 2006 prowadzi gospodarstwo rolne, które przejął od rodziców. Zajmuje się produkcją rośliną i zwierzęcą (w tym hodowlą bydła).
W 2002 wstąpił do Polskiego Stronnictwa Ludowego, w 2008 został wiceprezesem zarządu wojewódzkiego PSL w województwie dolnośląskim. W latach 2002–2006 zajmował stanowisko wicewójta gminy Kłodzko. W wyborach samorządowych w 2006 uzyskał mandat radnego sejmiku dolnośląskiego. Do 2009 był wiceprzewodniczącym sejmiku III kadencji, zasiadał w Komisji Rolnictwa i Rozwoju Obszarów Wiejskich, Komisji Budżetu i Finansów oraz Komisji Współpracy Zagranicznej. W lipcu 2009 został członkiem zarządu województwa dolnośląskiego w randze wicemarszałka. 21 listopada 2010 w pierwszej turze wygrał wybory na urząd wójta gminy Kłodzko, pokonując Huberta Krecha stosunkiem głosów 64,67% do 35,33%. Zastąpił Ryszarda Niebieszczańskiego, wieloletniego wójta tej gminy. Został wybrany również na radnego województwa IV kadencji, jednak mandat złożył z uwagi na zakaz łączenia funkcji. W 2014 po raz drugi wybrany na wójta, ponownie zwyciężając swojego poprzednika na tym stanowisku; nie ubiegał się o reelekcję w 2018, bezskutecznie kandydując do sejmiku. W 2007, 2011, 2015 i 2019 kandydował z ramienia PSL do Sejmu.

</doc>
<doc id="2095266" url="https://pl.wikipedia.org/wiki?curid=2095266" title="Colombia (stacja metra)">
Colombia (stacja metra)

Colombia – stacja metra w Madrycie, na linii 8 i 9. Znajduje się w dzielnicy Chamartín, w Madrycie i zlokalizowana jest przed stacją Nuevos Ministerios, Pinar del Rey (linia 8) oraz Pío XII i Concha Espina (linia 9). Została otwarta 21 maja 2002.

</doc>
<doc id="2095268" url="https://pl.wikipedia.org/wiki?curid=2095268" title="Pinar del Rey">
Pinar del Rey

Pinar del Rey – stacja metra w Madrycie, na linii 8. Znajduje się w dzielnicy Hortaleza, w Madrycie i zlokalizowana jest pomiędzy stacjami Colombia i Mar de Cristal. Została otwarta 21 maja 2002.

</doc>
<doc id="2095270" url="https://pl.wikipedia.org/wiki?curid=2095270" title="Cherdes">
Cherdes

CHERDES (Chemical and Radiological Warfare Detection System) – sygnalizator skażeń chemicznych i promieniotwórczych produkowany przez polską firmę Pimco sp. z o.o.
System CHERDES I wyprodukowany w 2004 r. oraz system CHERDES II (rok 2008) to jeden z najszerzej sprawdzonych sygnalizatorów skażeń chemicznych i promieniotwórczych. Z powodzeniem wykorzystywany był między innymi podczas misji w Afganistanie i Iraku (ponad 400 systemów CHERDES I i II zostało zainstalowanych na wozach opancerzonych m.in. KTO Rosomak oraz czołgach).
W chwili obecnej firma Pimco sp. z o.o. zakończyła prace nad trzecim modelem sygnalizatora o nazwie CHERDES III. System został w dużym stopniu unowocześniony oraz zminiaturyzowany w stosunku do modelu CHERDES II. Zwiększono m.in. czułość urządzenia, zredukowano pobór mocy, wyeliminowano źródło promieniowania jonizującego.
Blok główny systemu składa się z trzech podstawowych modułów:
Główne zadania system CHERDES III to:
System CHERDES II zainstalowany został także na czołgach PT-91 w ramach kontraktu malezyjskiego.

</doc>
<doc id="2095271" url="https://pl.wikipedia.org/wiki?curid=2095271" title="Grinderman 2">
Grinderman 2

Grinderman 2 – drugi album zespołu Grinderman wydany 13 września 2010 roku nakładem Mute Records oraz 14 września 2010 przez ANTI-.
Lista utworów.
Dodatkowe utwory dostępne przez iTunes Store:
Wydania.
Album dostępny jest w czterech wydaniach:

</doc>
<doc id="2095272" url="https://pl.wikipedia.org/wiki?curid=2095272" title="Joanna Wronecka">
Joanna Wronecka

Joanna Wronecka (ur. 30 marca 1958 w Krotoszynie) – polska arabistka i dyplomatka. Ambasador Rzeczypospolitej Polskiej w Egipcie (1999–2003) i Maroku (2005–2010), ambasador Unii Europejskiej w Jordanii (2010–2015), podsekretarz stanu w Ministerstwie Spraw Zagranicznych (2015–2017), stała przedstawiciel RP przy ONZ (2017–2021).
Życiorys.
W 1981 ukończyła arabistykę na Uniwersytecie Warszawskim. W 1985 obroniła pracę doktorską z zakresu filozofii arabsko-muzułmańskiej. Pracowała w Instytucie Kultur Śródziemnomorskich i Orientalnych oraz w Zakładzie Krajów Pozaeuropejskich Polskiej Akademii Nauk.
W 1993 rozpoczęła pracę w Ministerstwie Spraw Zagranicznych. W 1996 została wicedyrektor Departamentu Systemu Narodów Zjednoczonych, w 1998 dyrektor Departamentu Afryki i Bliskiego Wschodu. W latach 1999–2003 była ambasador RP w Egipcie, następnie kierowała sekretariatem ministra spraw zagranicznych. W 2005 została ambasador RP w Maroku, akredytowaną w Mauretanii i Senegalu, odwołano ją w 2010.
Decyzją wysokiej przedstawiciel Unii do spraw zagranicznych i polityki bezpieczeństwa Catherine Ashton, ogłoszoną 15 września 2010, została powołana na stanowisko szefa delegatury Unii Europejskiej (ambasadora UE) w Jordanii.
27 listopada 2015 objęła stanowisko podsekretarza stanu w Ministerstwie Spraw Zagranicznych ds. współpracy rozwojowej oraz polityki afrykańskiej i bliskowschodniej. W listopadzie 2017 prezydent RP Andrzej Duda mianował ją na stanowisko stałego przedstawiciela RP przy Organizacji Narodów Zjednoczonych w Nowym Jorku. Odwołana z dniem 31 maja 2021.
Wiosną 2021 sekretarz generalny ONZ António Guterres powołał ją na stanowisko specjalnego koordynatora ONZ ds. Libanu.
Odznaczenia.
Odznaczona Krzyżem Kawalerskim Orderu Odrodzenia Polski (2010).

</doc>
<doc id="2095273" url="https://pl.wikipedia.org/wiki?curid=2095273" title="Jelcz-Berliet PR110U">
Jelcz-Berliet PR110U



</doc>
<doc id="2095274" url="https://pl.wikipedia.org/wiki?curid=2095274" title="Drogheda (stacja kolejowa)">
Drogheda (stacja kolejowa)

Drogheda MacBride (ang: "Drogheda MacBride railway station", irl: "Droichead Átha Mac Giolla Bhríde") – stacja kolejowa w Droghedzie, w hrabstwie Louth, w Irlandii.
Historia.
Stacja została otwarta w 1844 łącząc Droghedę z Dublinem . W 1855 roku otworzono wiadukt nad rzeką Boyne, co umożliwiło połączenie z Belfastem.
W latach 1850 - 1958 stacja leżała na trasie Navan - Oldbridge, która obecnie jest zamknięta. Ruch towarowy odbywa się jedynie w stronę Navan dla obsługi przedsiębiorstw Tara Mines oraz Platin Cement Works. Nazwę stacji w 1966 roku z Drogheda zmieniono na Drogheda MacBride na cześć jednego z liderów powstania wielkanocnego Johna MacBride.

</doc>
<doc id="2095275" url="https://pl.wikipedia.org/wiki?curid=2095275" title="Lutycja">
Lutycja



</doc>
<doc id="2095277" url="https://pl.wikipedia.org/wiki?curid=2095277" title="Koalicyjka">
Koalicyjka

Koalicyjka − rodzaj paska noszonego na skos w poprzek piersi i troczonego do pasa głównego. Koalicyjkę (najczęściej wykonaną ze skóry) nosi się przewieszoną przez ramię, pod naramiennikiem lub między naramiennikiem a kołnierzem munduru. Pas z koalicyjką spełnia dwie zasadnicze funkcje: podtrzymuje ciężar przytroczonej u pasa broni białej lub pistoletu, a także zapobiega obracaniu się pasa wraz z bronią wokół ciała. Dzięki temu ułatwia dobywanie broni za pomocą jednej ręki. 
W krajach anglosaskich pas z koalicyjką nazywany jest imieniem generała Samuela Browne'a, który miał być wynalazcą takiego sposobu noszenia broni w drugiej połowie XIX wieku. W tamtych czasach broń białą kawaleria nosiła najczęściej przytroczoną u pasa za pomocą żabek. Trudność polegała na tym, że podczas jazdy broń miała tendencję do obracania się wokół jeźdźca wraz z całym pasem, a co za tym idzie, wyciągnięcie jej z pochwy prawą ręką wymagało przytrzymania pochwy w miejscu lewą ręką.
W tych warunkach rotmistrz Samuel Browne, służąc w armii angielskiej podczas powstania sipajów w Indiach, stracił lewą dłoń. By móc nadal służyć w armii, wymyślił koalicyjkę, która w ciągu kilku lat rozpowszechniła się wśród wojsk walczących w Indiach na tyle, że w 1900 roku podczas wojny burskiej została przyjęta do oficjalnego munduru oficerskiego armii brytyjskiej. 
W kolejnych latach koalicyjki spopularyzowane zostały w wielu armiach świata. Po zakończeniu I wojny światowej koalicyjka znalazła się również na wyposażeniu Wojska Polskiego, gdzie początkowo nazywano ją powszechnie "poprzeczką". 

</doc>
<doc id="2095278" url="https://pl.wikipedia.org/wiki?curid=2095278" title="Kazachstan na Letnich Igrzyskach Olimpijskich Młodzieży 2010">
Kazachstan na Letnich Igrzyskach Olimpijskich Młodzieży 2010

Kazachstan na Letnich Igrzyskach Olimpijskich Młodzieży 2010 w Singapurze reprezentowało 47 sportowców w 17 dyscyplinach.
Skład kadry.
Lekkoatletyka.
Chłopcy:
Dziewczęta:
Piłka ręczna.
Drużyna dziewcząt:

</doc>
<doc id="2095280" url="https://pl.wikipedia.org/wiki?curid=2095280" title="Puchar CECAFA">
Puchar CECAFA

Puchar CECAFA (ang. "CECAFA Cup") – najstarszy turniej piłkarski w Afryce. Rozgrywki organizowane są przez FIFA i Radę Afryki Wschodniej i Środkowej, a biorą w nich udział drużyny narodowe Afryki Środkowej oraz Afryki Wschodniej (Kenia, Uganda, Tanzania, Sudan, Etiopia, Erytrea, Zanzibar, Somalia, Rwanda, Burundi oraz Dżibuti). W latach 2005-06 turniej był sponsorowany przez etiopsko-saudyjskiego biznesmena - Szejka Mohammed Al Amoudiego i nazywany był Al Amoudi Senior Challenge Cup.
Jest to następca Pucharu Gossage (37 edycji w latach 1926-66) oraz Pucharu Afryki Wschodniej i Środkowej (7 edycji w latach 1965-71).
Puchar Gossage.
Puchar Gossage był rozgrywany pomiędzy Kenią, Ugandą, Tanganiką i Zanzibarem. Tanganika dołączyła w roku 1945, natomiast Zanzibar w 1949. Rozgrywki były sponsorowane przez producenta mydła Gossage.
Puchar CECAFA.
Poprzedni zwycięzcy.
1 Nie rozgrywano meczu o 3. miejsce.
2 Trofeum przyznano drużynie Sudanu, gdyż Zambia występowała gościnnie.
Starty poszczególnych drużyn w turnieju.
1973–2021

</doc>
<doc id="2095281" url="https://pl.wikipedia.org/wiki?curid=2095281" title="Ricardo Soares Florêncio">
Ricardo Soares Florêncio



</doc>
<doc id="2095282" url="https://pl.wikipedia.org/wiki?curid=2095282" title="Port lotniczy Baotou">
Port lotniczy Baotou

Port lotniczy Baotou (IATA: BAV, ICAO: ZBOW) – port lotniczy położony 22,5 km od Baotou, w regionie autonomicznym Mongolia Wewnętrzna, w Chińskiej Republice Ludowej.

</doc>
<doc id="2095283" url="https://pl.wikipedia.org/wiki?curid=2095283" title="Wąż tygrysi">
Wąż tygrysi

Wąż tygrysi ("Notechis scutatus") – gatunek jadowitego węża z rodziny zdradnicowatych (Elapidae). Długość jego ciała dochodzi do 1,5 m. Ma ono żółtooliwkową barwę i jest przedzielone poprzecznie brązowymi, szarymi lub prawie czarnymi pasami. Jego spód jest żółty. Pasy nie zawsze są widoczne, często występują wyraźnie u młodych osobników i zanikają w procesie starzenia. Głowa jest spłaszczona i szersza od reszty ciała, jej górną część okrywają tarczki. Gatunek ten, jak i całą rodzinę, cechuje uzębienie typu "proteroglypha" (przodozębne) – umieszczone nieruchomo w przedniej części szczęki zęby posiadają podłużne zagłębienia, którymi podczas ukąszenia jest przekazywany jad.
Gatunek ten spotykany jest powszechnie w południowo-zachodniej i południowo-wschodniej Australii oraz na Tasmanii i pobliskich wyspach. Występuje na terenach bagnistych, podmokłych oraz w pobliżu cieków wodnych.
Jad.
W 1991 roku odkryto, że jad tego węża ma działanie antybakteryjne, co sugeruje możliwość wykorzystania go w leczeniu chorób bakteryjnych. Dla jadu tego odkryto specyficzną antytoksynę ("CSL Tiger Snake Antivenom"), która jest wykorzystywana także do leczenia ukąszeń kilku innych australijskich gatunków. Trwają badania nad możliwościami leczenia zwierząt hodowlanych i domowych ukąszonych przez tego węża. Analizowane są także funkcje i skład białek oraz peptydów wchodzących w skład jadu "Notechis scutatus".
Ekologia.
Pożywienie.
W skład diety tego węża wchodzą płazy bezogonowe, małe ssaki (np. myszy), pisklęta mew oraz jaszczurki. Nawyki żywieniowe różnią się w zależności od środowiska występowania. Przedstawiciele gatunku zamieszkujący stały ląd Australii polują głównie na płazy bezogonowe, podczas gdy osobniki z przybrzeżnych wysp żywią się jaszczurkami z rodziny scynkowatych, myszami oraz (w przypadku dorosłych) pisklętami mew czerwonodziobych.
Sam wąż tygrysi stanowi pokarm m.in. dla węża "Cryptophis nigrescens" oraz niektórych drapieżnych ptaków, takich jak błotniaki, srokacze, ibisy, krogulce i kukabury. W niektórych rejonach Australii zaobserwowano także znaczący odsetek węży oślepionych połowicznie (6,7% populacji) lub w całości (7%) przez broniące swych gniazd mewy. Trwają badania nad wpływem utraty wzroku u tego gatunku na zdobywanie jedzenia.
Rozmnażanie.
Węża tygrysiego charakteryzuje żyworodność lecytotroficzna (jajożyworodność). Samica rodzi ok. 20–30 młodych. Do rozmnażania dochodzi co roku, prawdopodobnie ze względu na krótką ciążę (14 tygodni). Okres godowy przypada na cieplejsze miesiące roku, do kopulacji może dojść wiosną lub jesienią.
Status, zagrożenie i ochrona.
Wąż tygrysi został sklasyfikowany w Czerwonej księdze gatunków zagrożonych jako gatunek najmniejszej troski (LC, ) ze względu na liczne występowanie na stosunkowo dużym obszarze oraz brak znaczących czynników zagrażających całemu gatunkowi. Zaobserwowano natomiast spadek jego liczebności na obszarze Gór Flindersa. Tamtejsza populacja jest poważnie zagrożona przez degradację środowiska, zanieczyszczenie wód, a także introdukcję konkurencyjnego pstrąga (oba gatunki odżywiają się bowiem żabami).
Wąż tygrysi stanowi zagrożenie dla człowieka, choć nie jest agresywny. Mimo ochrony prawnej węże tygrysie wciąż są celowo zabijane przez ludzi przy bezpośrednim spotkaniu oraz na drogach. Ponadto jest on gatunkiem często usuwanym przez wykwalifikowanych łapaczy węży z prywatnych posesji, co może negatywnie wpływać na przenoszone osobniki.

</doc>
<doc id="2095285" url="https://pl.wikipedia.org/wiki?curid=2095285" title="Shen Congwen">
Shen Congwen

Shen Congwen (ur. 28 grudnia 1902 w Tuojiang w prowincji Hunan, zm. 10 maja 1988 w Pekinie) – chiński pisarz (nowelista), pochodzący z grupy etnicznej Miao. Jego prawdziwe imię brzmiało Shen Yuehuan (沈岳焕).
W wieku 15 lat opuścił dom i przyłączył się wkrótce do lokalnego oddziału walczącego z militarystami w regionie rzeki Yuan Jiang. W ciągu kilku lat spędzonych w armii obserwował liczne potyczki zbrojne i życie wiejskie ludności Miao, które później stały się głównym tematem jego dzieł. Jego debiut pisarski miał miejsce w 1922 roku.
W 1923 roku przybył do Pekinu, gdzie rozpoczął studia na Uniwersytecie Pekińskim. Związał się tam ze środowiskiem literackim skupionym wokół Ruchu 4 Maja, podejmując współpracę z lewicowymi pisarzami takimi jak Ding Ling i Hu Yepin. W 1928 roku wyjechał do Szanghaju, gdzie pracował jako nauczyciel. 
Po powstaniu Chińskiej Republiki Ludowej w 1949 roku został poddany ostrej krytyce i zmuszony do przerwania kariery pisarskiej. Jego utwory określono jako "reakcyjne", głównie z powodu zawartych w nich wątków erotycznych. Objęty zakazem pisania poświęcił się studiom nad klasyczną chińską sztuką. W 1955 roku otrzymał pracę w Muzeum Pałacowym w Zakazanym Mieście, o którym w dwa lata później napisał książkę. Po rozpoczęciu rewolucji kulturalnej został w 1967 roku zesłany na wieś, gdzie pracował sprzątając toalety. Paradoksalnie z powodu sympatii lewicowych Shena jego twórczość była wówczas zakazana również na Tajwanie.
Zrehabilitowany w 1978 roku, podjął pracę w Instytucie Badań Historycznych Chińskiej Akademii Nauk Społecznych. W uznaniu jego zasług dla chińskiej literatury otrzymał od rządu w 1980 roku prywatną rezydencję. W latach 80. nastąpił wzrost zainteresowania jego zakazaną dotąd twórczością, kilka utworów sfilmowano.
Shen pisał fikcyjne nowele, osadzone w realiach idealizowanego życia wiejskiego jego rodzinnych stron. Do najbardziej znanych utworów należą: "Fengzi" (1932), "Biancheng" (1934), "Changhe" (1943).

</doc>
<doc id="2095291" url="https://pl.wikipedia.org/wiki?curid=2095291" title="Stanisław Sierakowski (opat)">
Stanisław Sierakowski (opat)

Stanisław Sierakowski OSB, "Stanisław Sierakowski z Bogusławic herbu Ogończyk" (ur. w Bogusławicach, zm. 30 maja 1662 na Świętym Krzyżu) – sekretarz króla Polski Władysława IV, od 1636 opat komendatoryjny klasztoru benedyktynów na Świętym Krzyżu. Studiował w Krakowie i Padwie.
Syn Marcina Sierakowskiego kasztelana inowrocławskiego, starosty przedeckiego i Anny Zielińskiej kasztelanki gdańskiej z domu Kostrzanka.
Dbał o rozwój opactwa i ośrodka pielgrzymek do Relikwii Krzyża Świętego. Nawiązał związki z klasztorem na Monte Cassino. W 1643 roku rozpoczął restaurację i przebudowę w stylu wczesnobarokowym kościoła i klasztoru na Świętym Krzyżu. Zajmował się też fundacją nowych opactw benedyktynów w Wielkim Księstwie Litewskim. Posiadał własny księgozbiór, dbał o jego powiększanie oraz o powiększanie biblioteki klasztornej.

</doc>
<doc id="2095292" url="https://pl.wikipedia.org/wiki?curid=2095292" title="Linia kolejowa Parma – Brescia">
Linia kolejowa Parma – Brescia

Linia kolejowa Parma-Brescia – państwowa włoska linia kolejowa łącząca Parmę z Brescią, przechodząca przez dolinę Padu.
Jest to linia niezelektryfikowana, jednotorowa. Eksploatowana jest przez Rete Ferroviaria Italiana, które kwalifikują ją jako linię uzupełniającą.

</doc>
<doc id="2095297" url="https://pl.wikipedia.org/wiki?curid=2095297" title="Embraer Tucano">
Embraer Tucano



</doc>
<doc id="2095298" url="https://pl.wikipedia.org/wiki?curid=2095298" title="Bravo Airlines">
Bravo Airlines

Bravo Airlines – hiszpańska linia lotnicza z siedzibą w Madrycie. Obsługuje połączenia długiego zasięgu na trasach Europa-Afryka.

</doc>
<doc id="2095299" url="https://pl.wikipedia.org/wiki?curid=2095299" title="Okręt balonowy">
Okręt balonowy

Okręt balonowy (balonowiec) – okręt wojenny wyposażony w balony wypuszczane z jego pokładu na uwięzi. Pierwsze koncepcje użycia tego typu okrętów pochodzą już z początku XIX wieku, a pierwsze praktyczne próby bojowego użycia balonów z pokładu okrętu miały miejsce w 1849.
Balonowce używane były jeszcze w początkowym okresie I wojny światowej, jednak z powodu szybkiego postępu techniki wojskowej zostały szybko wyparte z użycia przez tendry wodnosamolotów i lotniskowce.
Pierwsze próby.
Pierwszą osobą, która zasugerowała użycie balonu na uwięzi z pokładu okrętu, był w 1803 angielski kontradmirał Henry Knowles. W 1818 Charles Rogier zaprojektował okręt wyposażony w balony swobodne uzbrojone w bomby lotnicze, a w 1846 w czasie amerykańsko-meksykańskiej powstał plan użycia balonów na uwięzi do zbombardowania portu Veracruz.
Pierwsze praktyczne użycie balonów z pokładu okrętu miało miejsce 12 lipca 1849 w czasie blokady Wenecji. Z pokładu austriackiego parowca „Vulcano” wypuszczono w kierunku Wenecji kilkanaście małych balonów na gorące powietrze z podwieszonymi ładunkami wybuchowymi, ale z powodu niekorzystnych wiatrów próba ta zakończyła się fiaskiem, co praktycznie zakończyło na zawsze użycie balonów swobodnych do celów wojskowych.
Pierwszego lotu załogowego w balonie na uwięzi z pokładu statku dokonał 3 sierpnia 1861 w czasie amerykańskiej wojny secesyjnej aeronauta John LaMountain, którego balon wzbił się z pokładu należącego do unionistów transportowca „Fanny”. Już w tym samym miesiącu Korpus Balonowy Armii Unii zakupił starą barkę węglową i przebudował ją na pierwszy na świecie balonowiec nazwany . Okręt ten został wycofany ze służby już rok później, ale jego balon służył do kierowania ogniem na kanonierce „Mayflower” do końca 1863.
Szybko rozwijająca się wówczas technika wojskowa zwiększyła w latach 90. XIX wieku zainteresowanie balonami obserwacyjnymi na uwięzi. Wiązało się to szczególnie z coraz lepszymi osiągami artylerii okrętowej, której skuteczny zasięg znacznie przewyższał pole widzenia obserwatorów znajdujących się na najwyższych nawet masztach okrętów. Eksperymenty z pokładu francuskiego pancernika „Formidable” pokazały, że obserwator znajdujący się w balonie ma pole widzenia nawet o 40 km większe od osoby znajdującej się na pokładzie okrętu.
Prowadzono także intensywne prace nad doskonaleniem balonów. Zwykłe sferyczne balony były bardzo niestabilne nawet przy stosunkowo niewielkich wiatrach, ich gwałtowne ruchy powodowały często chorobę lokomocyjną osób znajdujących się na ich pokładach. W Niemczech, w latach 1893-1899, August von Parseval i Hans Bartsch von Sigsfeld opracowali tzw. "Drachenballon" (balon-latawiec) – podłużny balon z powierzchniami nośnymi działającymi jako stabilizatory lotu, z wyglądu podobny do sterowców, ale bez żadnego napędu własnego. Balony takie zachowywały stabilność przy wiatrach dochodzących do 65 km/h. W późniejszym czasie balony te używane były także jako bezzałogowe balony zaporowe.
W 1898 francuski okręt „Foudre” (oryginalnie wodowany jako tender torpedowców – "croiseur porte-torpilleurs") został czasowo przebudowany na okręt balonowy i jako taki brał udział w manewrach w latach 1898–1901 (w późniejszym czasie został przebudowany na tender wodnosamolotów – "transport d'hydravions").
W 1904 w Szwecji zbudowano pierwszy okręt zaprojektowany od początku jako balonowiec, była to pozbawiona własnego napędu barka Ballondepotfartyg Nr. 1 o wyporności 220 ton, okręt ten brał udział w manewrach floty jeszcze do 1929.
Wojna japońsko-rosyjska.
Balony na uwięzi były używane przez obie strony wojny japońsko-rosyjskiej, ale tylko Rosjanie używali ich z pokładów okrętów. We Władywostoku kapitan Fiodor Postnikow zaadaptował cztery transportowce oraz krążownik pancerny „Rossija” na balonowce, a w bazie w Lipawie nad Morzem Bałtyckim stary niemiecki liniowiec „Lahn” został przebudowany na okręt balonowy nazwany „Ruś”. Okręt ten miał nawet wziąć udział w bitwie pod Cuszimą i wyruszył w drogę wraz z resztą floty, ale fatalny stan kadłuba zmusił go do powrotu do Lipawy.
Wojna włosko-turecka.
Marynarka włoska używała balonów na uwięzi z pokładów okrętów już od 1907, a pierwszy włoski balonowiec powstał w 1911 i brał udział w wojnie włosko-tureckiej. Przebudowana na okręt balonowy brygantyna „Cavalmarino” była używana do kierowania ogniem pancernika „Re Umberto” i krążownika pancernego „Carlo Alberto”.
Pierwsza wojna światowa.
Na początku I wojny światowej balonowce posiadały floty Wielkiej Brytanii, Francji, Niemiec, Włoch, Rosji i Szwecji. Używane w początkowym okresie do celów obserwacyjnych i kierowania ogniem, zostały jeszcze przed końcem wojny wycofane ze służby lub przebudowane na bazy wodnosamolotów. W czasie operacji morskich w Cieśninie Dardanelskiej flota angielska operowała trzema balonowcami , i .

</doc>
<doc id="2095301" url="https://pl.wikipedia.org/wiki?curid=2095301" title="Balonowiec">
Balonowiec



</doc>
<doc id="2095302" url="https://pl.wikipedia.org/wiki?curid=2095302" title="Embraer 110 Bandeirante">
Embraer 110 Bandeirante



</doc>
<doc id="2095304" url="https://pl.wikipedia.org/wiki?curid=2095304" title="Amychus">
Amychus

Amychus − rodzaj nowozelandzkiego chrząszcza z rodziny sprężykowatych. 
Morfologia.
Ciało chrząszcza, nie licząc głowy, osiąga długość 12,7-24,2 mm, przy czym jest 2,6–2,8 dłuższe, niż szersze.
Grzbietowa powierzchnia jego szerokiego, silnie wklęsłego lub przynajmniej spłaszczonego, wydłużonego ciała przypomina korę, jest matowa, barwy pomarańczowobrązowej do ciemnobrązowej, z ciemniejszymi łatami. Mogą pokrywać ją brodawkowate twory. Porastają ją też pomarańczowe lub złote włoski, ich gęstość jest zróżnicowana.
Głowę określa się jako owalną, spłaszczoną. Na czole widnieje niewielkie trójkątne wgłębienie. Oczy nie osiągają dużych rozmiarów. Krótkie czułki składają się z 11 segmentów, przy czym od 4 pojawia się częściowe ząbkowanie.
"Prothorax" o łukowatych lub lekko sinusoidalnych bokach ciała ma większą szerokość, niż długość. Na "pronotum" zauważa się położone pośrodkowo podłużne zagłębienie. Przedtułów z przodu zaokrąglony. Tylne skrzydła są dość krótkie. Samica dysponuje grubym i wydłużonym pokładełkiem, mierzącym około 0,5–0,6 długości brzucha. Duża i położona u przodu jest też wagina. Występują 2 "spermathecae".
Kończyny wydają się solidnie zbudowane. Na goleni znajdują się 2 ostrogi.
Występowanie.
Jest to endemit Nowej Zelandii.
Siedlisko i behawior.
Chrząszcz wiedzie nocny tryb życia. Osobniki spotykano na pniach drzew (przy czym sądzi się, że preferują pnie sękate, z dziuplami, obfitujące w schronienia), a także pod kłodami drewna i kamieniami, w niskiej roślinności. Owady te łapano też za pomocą pułapek.
Rozmnażanie.
Występuje stadium larwalne i poczwarka.
Larwa, pomarańczowożółta z brązowym deseniem na grzbiecie i bladożółta na brzusznej stronie ciała, dorasta maksymalnie wymiarów 27,5 mm na 4,5 mm. Jej żuwaczki są czarne.

</doc>
<doc id="2095306" url="https://pl.wikipedia.org/wiki?curid=2095306" title="Embraer Bandeirante">
Embraer Bandeirante



</doc>
<doc id="2095307" url="https://pl.wikipedia.org/wiki?curid=2095307" title="Markus Keller">
Markus Keller

Markus Keller (ur. 6 grudnia 1982 w Bottighofen) – szwajcarski snowboardzista, mistrz świata.
Kariera.
Po raz pierwszy na arenie międzynarodowej wystąpił w 2001 roku, startując na mistrzostwach świata juniorów w Nassfeld, gdzie zdobył brązowy medal w halfpipe'ie. Na rozgrywanych rok później mistrzostwach świata juniorów w Rovaniemi był szósty w tej konkurencji, a w snowcrossie zajął 46. miejsce.
W zawodach Pucharu Świata zadebiutował 9 stycznia 2002 roku w Arosie, zajmując trzynaste miejsce w halfpipe’ie. Tym samym już w swoim debiucie wywalczył pierwsze pucharowe punkty. Na podium zawodów tego cyklu po raz pierwszy stanął 23 stycznia w Kreischbergu, kończąc rywalizację w tej konkurencji na trzeciej pozycji. W zawodach tych wyprzedzili go jedynie dwaj rodacy: Risto Mattila z Finlandii i Niemiec Xaver Hoffmann. W kolejnych startach jeszcze jeden raz stanął na podium zawodów PŚ: 14 marca 2009 roku w La Molina był najlepszy w halfpipe’ie. Najlepsze wyniki osiągnął w sezonie 2008/2009, kiedy to zajął 78. miejsce w klasyfikacji generalnej.
Jego największym sukcesem jest złoty medal w halfpipe’ie wywalczony na mistrzostwach świata w Kreischbergu w 2003 roku. Pokonał tam Szweda Stefana Karlssona i Stevena Fishera z USA. Był też między innymi szósty podczas mistrzostw świata w Whistler w 2005 roku. W 2006 roku wystartował na igrzyskach olimpijskich w Turynie, gdzie zajął siódme miejsce w swej koronnej konkurencji. Brał też udział w igrzyskach w Vancouver cztery lata później, kończąc rywalizację na 29. pozycji.
W 2011 roku zakończył karierę.

</doc>
<doc id="2095310" url="https://pl.wikipedia.org/wiki?curid=2095310" title="Oddział partyzancki „Pirata”">
Oddział partyzancki „Pirata”

Oddział partyzancki „Pirata” – polski oddział partyzancki, działający wiosną 1945 w okolicy Birczy, Huty Brzuskiej, Krasiczyna na Pogórzu Przemyskim.
Historia.
Oddział został utworzony na bazie placówki Armii Krajowej Krasiczyn (Placówka nr 4, obejmowała również Krzywczę i Reczpol), liczył około 70 osób, przeznaczony do walki z Ukraińską Powstańczą Armią, brał również udział w akcjach przeciw ukraińskiej ludności cywilnej. Dowodził nim dezerter z LWP porucznik Ryszard Kraszek (Ilwiński) „Pirat”. Oddział został rozwiązany w lipcu 1945.
Przynależność organizacyjna oddziału nie została wyjaśniona, najczęściej bywa utożsamiany z Narodową Organizacją Wojskową, podaje się również Ruch Oporu Armii Krajowej lub Narodowe Siły Zbrojne.

</doc>
<doc id="2095312" url="https://pl.wikipedia.org/wiki?curid=2095312" title="Amalín (przystanek kolejowy)">
Amalín (przystanek kolejowy)

Amalín (niem. "Amalienfeld") – przystanek kolei wąskotorowej w Amalínie, w kraju morawsko-śląskim, w Czechach. Znajduje się na wysokości 295 m n.p.m. i leży na wąskotorowej linii kolejowej nr 298. Powstał w 1928 roku. Na przystanku znajduje się drewniana wiata dla oczekujących na pociąg.

</doc>
<doc id="2095313" url="https://pl.wikipedia.org/wiki?curid=2095313" title="Piotr Arbués">
Piotr Arbués

Piotr Arbués, Piotr z Arbués, hiszp. "Pedro Arbués de Épila" (ur. między 1440 a 1442 w Épili koło Saragossy, zm. 17 września 1485 w Saragossie) – święty Kościoła katolickiego, męczennik, hiszpański inkwizytor. Członek zakonu kleryckiego kanoników regularnych św. Augustyna, profesor, który po powołaniu na stanowisko inkwizytora padł ofiarą zamachu.
Życiorys.
Pochodził z wielodzietnej szlacheckiej rodziny Antonio Arbuésa y Jimenez de Villanueva i Sanchy Ruiz de Sodava. Początkowo studiował na uniwersytecie w Huesca, dalszą naukę kontynuował w Saragossie i tam uzyskał stopień doktora i mistrza literatury. Po studiach odbytych w Bolonii (1469–1473) uzyskał doktorat obojga praw. 30 września 1474 wybrany został kanonikiem regularnym przy kościele metropolitalnym La Seo w Saragossie i po złożeniu ślubów (9 lutego 1476 roku) podjął pracę dydaktyczną jako profesor szkoły katedralnej w Saragossie. Będąc już kapłanem, zasłynął jako kaznodzieja; mawiano też, że miał dar proroctwa. 4 maja 1484 król Ferdynand II Katolicki na wniosek Wielkiego Inkwizytora Hiszpanii Tomása de Torquemady mianował go wraz z Gasparem Juglarem inkwizytorem trybunału inkwizycyjnego w Saragossie, obejmującego swą jurysdykcją całą Aragonię właściwą. Jednym z celów inkwizycji było wykrywanie i karanie fałszywych nawróceń wśród chrześcijan pochodzenia żydowskiego (tzw. "judeoconversos" lub marrani). Piotr niechętnie podjął się nowego zadania.
Mianowanie nowych inkwizytorów na terenie Aragonii napotkało znaczny opór miejscowych elit. Część z nich należała do środowiska konwertytów i obawiała się represji, tym bardziej że działające od 1481 w Andaluzji trybunały inkwizycyjne surowo obchodziły się z ich pobratymcami i to bez względu na ich pozycję społeczną. Protestowało także wielu "starych chrześcijan", którzy uważali wprowadzenie nowych trybunałów inkwizycyjnych za naruszenie lokalnych praw (fueros). Za niezgodne z "fueros" uważano zwłaszcza takie elementy procedury inkwizycji, jak utajnianie imion świadków oraz konfiskowanie majątku skazanych. Mimo poparcia dla inkwizycji ze strony króla, opozycja ta zdołała faktycznie zablokować działalność nowego trybunału. W ciągu całego okresu sprawowania urzędu inkwizytora Piotr wydał jedynie trzy wyroki, wszystkie ogłoszone na auto-da-fé w dniu 3 czerwca 1484: dwóch marranów stracono, a na jedną kobietę wydał wyrok pośmiertny. Pomimo faktycznego zablokowania działalności trybunału, w środowisku aragońskich marranów pojawił się pogląd, że tylko zamordowanie inkwizytora Piotra może rozwiązać problem i usunąć zagrożenie, a pomysł ten poparło także kilku prominentnych "starych chrześcijan". Według późniejszych przekazów, grupa mająca dokonać mordu była motywowana przez rabina z Saragossy następującymi słowami: Niewykluczone, że pierwszym celem spiskowców był współpracownik Piotra, inkwizytor Gaspar Juglar. Jego nieoczekiwana śmierć w styczniu 1485 nasunęła podejrzenie, że został otruty przez marranów, jednak śledztwo niczego nie wykazało. Pewne jest natomiast, że w kwietniu lub maju 1485 podjęto pierwszą, nieudaną próbę zamachu na Piotra, jednak zamachowcy, którzy wkradli się do jego mieszkania, zostali spłoszeni. Po tym wydarzeniu Piotr zaczął nosić pod szatą kolczugę, a na głowie żelazny kołpak, poza tym jednak nie podjął dodatkowych środków ostrożności i nie zgodził się na przydzielenie mu ochrony.
Według H. Frosa jego obecność w mieście w tym czasie (1484) była wynikiem stawienia się na wezwanie dla uczestnictwa w egzekucji jednego z marranów. Pozostałe źródła nie wspominają tej okoliczności, zaś W. Monter twierdzi, że od czerwca 1484 aż do zabójstwa Piotra inkwizycja w Saragossie nie podejmowała żadnych działań przeciw marranom. Z opublikowanej listy "autos da fe" w Saragossie w latach 1484 do 1502 wynika, że od 3 czerwca 1484 do 20 grudnia 1485 inkwizycja nie ogłosiła w tym mieście żadnych wyroków. Spiskowcy, wśród których byli Juan de Esperandeo, Mateo Rama, Tristan de Leonis, Bernard Leofant i Antoni Gran, pod wodzą Juana de la Abadia dopadli go w końcu w nocy z 15 na 16 września 1485(istnieją też opracowania datujące zamach o dobę wcześniej, tj. z 14 na 15 września), gdy modlił się samotnie przed ołtarzem głównym katedry w Saragossie, gdzie przybył, by odmówić zwyczajowe modlitwy przewidziane regułą kanoników. Do katedry weszło ośmiu zamachowców, którzy zaatakowali go nożami. Zmarł dwa dni później wskutek odniesionych obrażeń między godziną pierwszą a drugą w nocy z 16 na 17 września.
Przeprowadzone następnie śledztwo wykazało, że w spisek przeciw niemu było zaangażowanych wiele wpływowych osobistości, głównie z grona konwertytów, co spowodowało zmianę nastrojów wśród "starych chrześcijan" i podsyciło niechęć wobec Żydów. Aragońskie kortezy zgodziły się na zawieszenie fueros i całkowicie zrezygnowały z dalszej opozycji wobec inkwizycji. W latach 1486–1488 kilkudziesięciu marranów podejrzewanych o udział w spisku na życie Piotra Arbués zostało ukaranych (w tym wielu straconych) w publicznych "autos da fe".
Dzień obchodów.
Jego wspomnienie obchodzone jest w dzienną rocznicę śmierci.
Relikwie i sanktuaria.
Zamordowanego inkwizytora niemal od razu zaczęto czcić jako świętego i powiadano, że jego krew czyni cuda.
Piotr Arbués pochowany został w miejscu, w którym go zamordowano na terenie katedry San Salvador (La Seo) w Saragossie.
Proces beatyfikacyjny i kanonizacyjny.
Za akceptacją papieża Aleksandra VII od 17 kwietnia 1664 dopuszczono do lokalnego kultu męczennika w Saragossie. Postać zamordowanego inkwizytora do martyrologiów trafiła w 1748 roku, a Pius IX potwierdził świętość Piotra z Arbués, kanonizując go 29 czerwca 1867 roku. Kanonizacja ta wzbudzała duże kontrowersje ze względu na pełnienie przez niego funkcji inkwizytora w okresie wzmożonych represji przeciwko żydowskim konwertytom. Spotkała się ona z protestami nie tylko środowisk żydowskich, ale także wielu chrześcijan.

</doc>
<doc id="2095316" url="https://pl.wikipedia.org/wiki?curid=2095316" title="Herb powiatu wałbrzyskiego">
Herb powiatu wałbrzyskiego

Herb powiatu wałbrzyskiego – przedstawia połowę złotego stylizowanego dębu (z korzeniami, pięcioma liśćmi i dwoma żołędziami) na zielonym tle (po lewej – według nomenklatury heraldycznej – stronie tarczy herbowej) i połowę czarnego orła z głową skierowaną w prawą stronę, na złotym tle (nawiązującego do herbu Śląska i współczesnego herbu Dolnego Śląska).
Herb, zgodnie ze statutem powiatu, ustanowiony został uchwałą Rady Powiatu XVI/8/2000 z dnia 31 stycznia 2000 roku.

</doc>
<doc id="2095317" url="https://pl.wikipedia.org/wiki?curid=2095317" title="Pedro Arbués">
Pedro Arbués



</doc>
<doc id="2095318" url="https://pl.wikipedia.org/wiki?curid=2095318" title="Stefan Karlsson">
Stefan Karlsson

Stefan Björn Ingvar Karlsson (ur. 26 marca 1981 w Falun) – szwedzki snowboardzista, wicemistrz świata.
Kariera.
W zawodach Pucharu Świata zadebiutował 16 stycznia 1998 roku w Innichen, zajmując 47. miejsce w halfpipe'ie. Pierwsze pucharowe punkty wywalczył dzień później w tej samej miejscowości, zajmując 24. miejsce. Na podium zawodów tego cyklu po raz pierwszy stanął 18 listopada 2000 roku w Tignes, kończąc rywalizację w halfpipe’ie na trzeciej pozycji. W zawodach tych wyprzedzili go jedynie Gian Simmen ze Szwajcarii i Japończyk Kentaro Miyawaki. W kolejnych startach jeszcze dwukrotnie stawał na podium zawodów PŚ: 10 lutego 2001 roku w Berchtesgaden i 1 marca 2001 roku w Park City ponownie zajmował trzecie miejsce w tej konkurencji. Najlepsze wyniki osiągnął w sezonie 2000/2001, kiedy to zajął 21. miejsce w klasyfikacji generalnej, a w klasyfikacji halfpipe’a był drugi.
Jego największym sukcesem jest srebrny medal w halfpipe’ie wywalczony na mistrzostwach świata w Kreischbergu w 2003 roku. W zawodach tych rozdzielił Szwajcara Markusa Kellera i Stevena Fishera z USA. W 2002 roku wystartował na igrzyskach olimpijskich w Salt Lake City, gdzie zajął 24. miejsce. Brał też udział w igrzyskach w Turynie cztery lata później, gdzie rywalizację ukończył na 40. pozycji. Był też między innymi czwarty podczas mistrzostw świata juniorów w Seiser Alm w 1999 roku.
W 2006 roku zakończył karierę.

</doc>
<doc id="2095319" url="https://pl.wikipedia.org/wiki?curid=2095319" title="Flaga powiatu wałbrzyskiego">
Flaga powiatu wałbrzyskiego



</doc>
<doc id="2095322" url="https://pl.wikipedia.org/wiki?curid=2095322" title="Horní Povelice (przystanek kolejowy)">
Horní Povelice (przystanek kolejowy)

Horní Povelice (niem. "Oberpaulowitz") – przystanek kolei wąskotorowej w Horních Povelicach, w kraju morawsko-śląskim, w Czechach. Znajduje się na wysokości 295 m n.p.m. i leży na wąskotorowej linii kolejowej nr 298. Powstał wraz z otwarciem linii w 1898 roku. Do 2008 roku przystanek posiadał najkrótszy tor manewrowy w całej czeskiej sieci kolejowej, pozwalający na odstawienie zaledwie jednego wagonu. Dziś jest on zasypany, tworząc peron przystanku.

</doc>
<doc id="2095323" url="https://pl.wikipedia.org/wiki?curid=2095323" title="Steven Fisher">
Steven Fisher

Steven Fisher (ur. 21 września 1982 w Olathe) – amerykański snowboardzista, brązowy medalista mistrzostw świata.
Kariera.
Po raz pierwszy na arenie międzynarodowej pokazał się 19 grudnia 1998 roku w Mount Bachelor, gdzie podczas zawodów Pucharu Kontynentalnego zajął 38. miejsce w halfpipe'ie. W 2002 roku wystartował na mistrzostwach świata juniorów w Rovaniemi, gdzie zdobył złoty medal w tej samej konkurencji. Był to jego jedyny start na imprezie tego cyklu.
W zawodach Pucharu Świata zadebiutował 19 lutego 2000 roku w Sapporo, zajmując 17. miejsce w halfpipe’ie. Tym samym już w swoim debiucie wywalczył pierwsze pucharowe punkty. Na podium zawodów tego cyklu po raz pierwszy stanął cztery dni później w tej samej miejscowości, wygrywając rywalizację w halfpipe’ie. W zawodach tych wyprzedził Anttiego Auttiego z Finlandii i Niemca Vinzenza Lüpsa. W kolejnych startach jeszcze trzykrotnie stawał na podium zawodów PŚ: 28 października 2004 roku w Jōetsu i 10 marca 2007 roku w Lake Placid był najlepszy, a 14 marca 2009 roku w La Molina był trzeci. Najlepsze wyniki osiągnął w sezonie 2003/2004, kiedy to zajął dziewiąte miejsce w klasyfikacji halfpipe’a.
Jego największym sukcesem jest brązowy medal w halfpipe’ie wywalczony na mistrzostwach świata w Kreischbergu w 2003 roku. Wyprzedzili go jedynie Markusa Kellera ze Szwajcarii i Szweda Stefana Karlssona. Był też między innymi siódmy w tej konkurencji podczas mistrzostw świata w Arosie cztery lata później. Nie startował na igrzyskach olimpijskich.
W 2010 roku zakończył karierę.

</doc>
<doc id="2095324" url="https://pl.wikipedia.org/wiki?curid=2095324" title="Eurocopter AS350 Écureuil">
Eurocopter AS350 Écureuil



</doc>
<doc id="2095325" url="https://pl.wikipedia.org/wiki?curid=2095325" title="Yoshiharu Ashikaga">
Yoshiharu Ashikaga

 – 29. siogun w dziejach Japonii, 12. siogun siogunatu Ashikaga.
Sprawował władzę w latach 1522–1546 (okres Muromachi). Syn 11. sioguna, Yoshizumiego Ashikagi.
Kontakt z Zachodem.
W 1542 Yoshiharu, po raz pierwszy w dziejach kraju, nawiązuje kontakty z zachodnią Europą. Od tego roku na ziemie japońskie zaczęły przybywać portugalskie statki płynące z Chin.
Ery "bakufu" Yoshiharu.
Lata rządów siogunów dzielone są na ery zwane "nengō".

</doc>
<doc id="2095327" url="https://pl.wikipedia.org/wiki?curid=2095327" title="Eurocopter AS355 Écureuil 2">
Eurocopter AS355 Écureuil 2



</doc>
<doc id="2095328" url="https://pl.wikipedia.org/wiki?curid=2095328" title="Eurocopter Écureuil 2">
Eurocopter Écureuil 2



</doc>
<doc id="2095329" url="https://pl.wikipedia.org/wiki?curid=2095329" title="Eurocopter AS355">
Eurocopter AS355



</doc>
<doc id="2095330" url="https://pl.wikipedia.org/wiki?curid=2095330" title="Seminole (Teksas)">
Seminole (Teksas)

Seminole – miasto w Stanach Zjednoczonych, w stanie Teksas, w hrabstwie Gaines. W 2010 roku liczyło 6 430 mieszkańców. W Seminole urodzili się znani muzycy country - Larry Gatlin oraz Tanya Tucker.

</doc>
<doc id="2095331" url="https://pl.wikipedia.org/wiki?curid=2095331" title="Eurocopter AS350">
Eurocopter AS350



</doc>
<doc id="2095334" url="https://pl.wikipedia.org/wiki?curid=2095334" title="Kożejezierski Monaster Objawienia Pańskiego">
Kożejezierski Monaster Objawienia Pańskiego

Kożejezierski Monaster Objawienia Pańskiego, skrótowo: Monaster Kożejezierski – prawosławny męski klasztor nad Kożozierem, na Półwyspie Łopskim.
Historia.
XVI–XIX w..
Twórcami klasztoru byli mnisi Nifont (z monasteru św. Aleksandra Oszewieńskiego) i Serapion, którzy osiedlili się na Półwyspie Łopskim w połowie XVI wieku. Po śmierci Nifonta Serapion uzyskał nadania ziemskie dla klasztoru od wielkiego księcia moskiewskiego Fiodora, skupił również wokół siebie grupę naśladowców, do której należał m.in. późniejszy święty mnich Abraham Kożejezierski. Mnisi wznieśli również cerkwie Objawienia Pańskiego oraz św. Mikołaja. Jednym z przełożonych monasteru był późniejszy patriarcha moskiewski Nikon. Okres kierowania monasterem przez Nikona był czasem jego rozkwitu (do tej pory wspólnota zaliczała się do biedniejszych klasztorów rosyjskich). Dzięki zabiegom przełożonego wspólnota otrzymała nadania ziemskie oraz prawo połowu ryb w części biegu Onegi, ponadto do grona jej dobroczyńców dołączyła część bogatych i wpływowych bojarów rosyjskich. Nikon wielokrotnie udawał się do Moskwy w celu pozyskiwania środków dla monasteru, nawiązując znajomości, które miały znaczący wpływ na jego dalszą karierę duchowną
Cenobityczny klasztor działał do 1764, przy czym od 1758 był już tylko filią Monasteru Wałaam. Jego ponowne otwarcie miało miejsce w 1853. W 1885 nad grobem świętego mnicha Serapiona, jednego z twórców monasteru, wzniesiono kaplicę św. Jana Chrzciciela. Wśród szczególnie czczonych w klasztorze relikwii znajdował się krzyż z cząstkami Krzyża Pańskiego oraz ikona Matki Bożej „Krzew Gorejący”.
Zniszczenie monasteru w czasie rosyjskiej wojny domowej.
W marcu 1914 przełożonym wspólnoty został ihumen Oleg (Zawilin), którego powołanie do tej funkcji zostało źle przyjęte przez mnichów. Mieli oni zastrzeżenia co do młodego wieku ihumena, który, jako 34-latek, był najmłodszym mieszkańcem monasteru. Negatywny stosunek mnichów (16 osób) do przełożonego nie zmienił się nawet po podniesieniu go do godności archimandryty w 1917. 26 kwietnia tego samego roku hierodiakon Zosima, w porozumieniu z władzą świecką, przeprowadził w klasztorze zebranie, w czasie którego mnisi wybrali spośród siebie pięcioosobowy komitet z hieromnichem Arseniuszem na czele, ogłaszając równocześnie pozbawienie archimandryty Olega funkcji przełożonego. Ten ostatni w dniu następnym zgodził się ustąpić, zwrócił się jednak do władz eparchii archangielskiej i chołmogorskiej o zbadanie sytuacji w klasztorze. Zadanie to powierzono dziekanowi monasterów eparchii, archimandrycie Beniaminowi, podczas gdy dziekan trzeciego dekanatu powiatu oneskiego ks. Aleksandr Popow miał zbadać działalność archimandryty Olega w klasztorze. Po trzytygodniowym śledztwie podjęta została decyzja o przeniesieniu tego ostatniego do Monasteru Krasnogorskiego i rozproszeniu dotychczasowej męskiej wspólnoty zamieszkującej Monaster Kożejezierski. W budynkach klasztornych miały zamieszkać mniszki. Zamiar ten uniemożliwiał czasowo fakt zakwaterowania w monasterze żołnierzy rosyjskich. W tym samym okresie władze eparchii otrzymały list od mieszkańców wsi Kriwoj Pojas, należącej do parafii obsługiwanej przez hieromnichów klasztoru, w którym jako główny winowajca zajść w monasterze został wskazany hierodiakon Zosima.
28 czerwca 1917 mnisi Monasteru Kożejezierskiego zwrócili się z kolei do konsystorza eparchii z prośbą o nielikwidowanie go. W tonie odmiennym od wcześniejszych wystąpień prosili również o skierowanie do monasteru nowego przełożonego – archimandryty Zosimy, przebywającego w Monasterze Krasnogorskim. Zosima został wówczas skierowany do klasztoru, z którego nadszedł list, jednak jedynie w charakterze pełniącego obowiązki przełożonego, nie zaś na stałe. Konsystorz eparchii po kilku miesiącach zdał sobie jednak sprawę, iż faktyczny zarząd monasterem pozostawał w rękach komitetu mnichów, który ukonstytuował się w momencie zdjęcia z urzędu archimandryty Olega, co pozostawało w sprzeczności ze statutem monasterów rosyjskich.
Tymczasem 1 marca 1918 grupa ok. 20 młodych mężczyzn, głównie żołnierzy, zaatakowała klasztor w celach rabunkowych. Dzięki interwencji milicji oraz spokojnemu zachowaniu mnichów do jego zniszczenia ostatecznie nie doszło. Mnisi zwrócili się do władz świeckich z prośbą o ogrodzenie monasteru w celu uniknięcia podobnych zajść w przyszłości. W tym samym miesiącu nowy dziekan monasterów eparchii, archimandryta Grzegorz, przeprowadził ponowną wizytację w klasztorze, stwierdzając jego dobry stan materialny przy dalszych problemach z dyscypliną i życiem duchowym mnichów, którzy zaprzestali nawet codziennego uczestnictwa w Świętej Liturgii. Mimo tego 19 lipca 1918 Święty Synod mianował przełożonym klasztoru hieromnicha Arseniusza, dotąd przewodniczącego komitetu mnichów.
W 1918 monaster wszedł również w konflikt z miejscową ludnością, która powołując się na dekret o ziemi zaczęła, bez porozumienia z mnichami, przejmować ziemie należące dotąd do klasztoru. Napady na tereny klasztoru powtarzały się nawet po zażegnaniu pierwszych sporów. Konflikt zakończył się dopiero po interwencji wojska, które zatrzymało 4 chłopów z Kriwego Pojasu. Tymczasem inni mieszkańcy wsi porozumieli się z komitetem bolszewików w mieście Pudoż, uzyskując od nich zgodę na przejęcie siłą majątku ruchomego klasztoru. Po wiecu przeprowadzonym we wsi z udziałem komisarza Nikołaja Sinicyna, chłopi z bronią w nocy z 29 na 30 września 1918 wdarli się do monasteru. Bezpośrednio po wtargnięciu, na jego terenie zabili przełożonego, hieromnicha Arseniusza i hierodiakona Pantelejmona. Trzeci z zaatakowanych mnichów, hieromnich Aron został postrzelony, lecz zdołał zbiec, gdyż napastnicy uznali go za martwego i porzucili. Pozostałych mnichów i posłuszników uwięziono, zaś wyposażenie monasteru i znajdujące się w nim zapasy żywności zostały rozkradzione. Po zakończonej grabieży napastnicy rozstrzelali również Iwana Ancyfierowa (pragnącego w klasztorze przeczekać zimę), posłusznika Michaiła Czeriepanowa, mnicha Eliasza oraz hierodiakona Joannicjusza. Zabita została również Marfa Zajcewa, która pracowała w domu gościnnym przy monasterze. Pozostałym mieszkańcom monasteru napastnicy pozwolili wrócić do klasztoru.
W nocy z 1 na 2 października 1918 chłopi z Kriwego Pojasu ponownie napadli na klasztor. Tym razem ich celem był skarbiec klasztoru, z którego wynieśli 12 tys. rubli oraz inne cenne przedmioty. Pozostawili jedynie naczynia liturgiczne. Mnisi zostali w czasie napaści uwięzieni w celach. Po odejściu napastników większość z nich uciekła z monasteru; na miejscu pozostał jedynie hieromnich Herman, pięciu innych zakonników oraz żona zamordowanego Iwana Ancyfierowa z dziećmi. Uciekający mnisi dotarli do wsi Sirowodskaja, gdzie rozdzielili się. Hieromnich Jonasz dotarł do Kożska, gdzie opowiedział proboszczowi miejscowej parafii o wydarzeniach w monasterze. Relację z wydarzeń przesłał biskupowi archangielskiemu również mnich Walenty, który 17 października dotarł do Monasteru Pertomińskiego.
Okres 1920–1999.
Na miejscu zniszczonego klasztoru powstała wieś przeznaczona dla zesłańców, której nadano nazwę Kożposiołok. Istniała ona do 1954. Zabudowania monasterskie zostały niemal całkowicie zniszczone. Rozmowy w sprawie ich zwrotu Rosyjskiemu Kościołowi Prawosławnemu rozpoczęły się na początku lat 90. XX wieku. W 1998 na jego terenie zamieszkało dwóch mnichów i jeden posłusznik Pustelni Optyńskiej. Ostatecznie tylko ten ostatni pozostał w zrujnowanym klasztorze, składając wieczyste śluby zakonne z imieniem Micheasz. W 1999 monaster został oficjalnie reaktywowany, trwa jego odbudowa.
Monaster dzisiaj.
Z powodu braku chętnych do prowadzenia życia monastycznego w tak odludnym miejscu, ojciec Micheasz postanowił opuścić monaster, nie uzyskał jednak na to błogosławieństwa starców. Bywając w różnych żeńskich monasterach i widząc ich dobre funkcjonowanie, przełożony postanowił utworzyć na tym miejscu wspólnotę żeńską. W 2009 uzyskał na ten cel błogosławieństwo biskupa archangielskiego i chołmogorskiego Tichona, wkrótce pojawiły się pierwsze siostry. Był to moment przełomowy w historii monasteru. Od tej pory przywrócono pełny dobowy cykl nabożeństw (wcześniej było to niemożliwe z powodu braku wiernych), siostry zajęły się śpiewem na chórze, wyszywają odzież mniszą, opiekują się budynkiem mieszkalnym. Ustawiono pamiątkowy krzyż w miejscu, gdzie żył i trudził się św. Nikodem.
Obecnie (2012) w monasterze przebywa ojciec Micheasz i trzy siostry.

</doc>
<doc id="2095337" url="https://pl.wikipedia.org/wiki?curid=2095337" title="Post (Teksas)">
Post (Teksas)

Post – miasto w Stanach Zjednoczonych, w stanie Teksas, w hrabstwie Garza. W 2000 roku liczyło 3 708 mieszkańców.

</doc>
<doc id="2095338" url="https://pl.wikipedia.org/wiki?curid=2095338" title="Dívčí Hrad (przystanek kolejowy)">
Dívčí Hrad (przystanek kolejowy)

Dívčí Hrad (niem. "Maidelberg") – przystanek kolei wąskotorowej w Dívčím Hradzie, w kraju morawsko-śląskim, w Czechach. Znajduje się na wysokości 295 m n.p.m. i leży na wąskotorowej linii kolejowej nr 298. Powstał wraz z otwarciem linii w 1898 roku. Na przystanku znajduje się drewniana wiata dla oczekujących na pociąg.

</doc>
<doc id="2095339" url="https://pl.wikipedia.org/wiki?curid=2095339" title="Eurocopter EC665">
Eurocopter EC665



</doc>
<doc id="2095342" url="https://pl.wikipedia.org/wiki?curid=2095342" title="Fredericksburg (Teksas)">
Fredericksburg (Teksas)

Fredericksburg – miasto w Stanach Zjednoczonych, w stanie Teksas, w hrabstwie Gillespie. W 2000 roku liczyło 8 911 mieszkańców.

</doc>
<doc id="2095343" url="https://pl.wikipedia.org/wiki?curid=2095343" title="Gazeta Wojewódzka">
Gazeta Wojewódzka

Gazeta Wojewódzka - tygodnik lokalny ukazujący się od 1996 na terenie powiatów: karkonoskiego, kamiennogórskiego, lwóweckiego, lubańskiego, bolesławieckiego i zgorzeleckiego, poruszający problemy społeczno-kulturalne mieszkańców regionu.

</doc>
<doc id="2095344" url="https://pl.wikipedia.org/wiki?curid=2095344" title="Iron Curtain">
Iron Curtain

Iron Curtain – album studyjny polskiej grupy muzycznej SBB. Wydawnictwo ukazało się 26 stycznia 2009 roku nakładem wytwórni muzycznej Metal Mind Productions. W ramach promocji do utworu „Camelele” został zrealizowany teledysk, który przygotowali Piotr Godzina oraz Dariusz Świtała. Płyta dotarła do 17. miejsca listy OLiS w Polsce.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="2095345" url="https://pl.wikipedia.org/wiki?curid=2095345" title="Eurocopter EC 635">
Eurocopter EC 635



</doc>
<doc id="2095346" url="https://pl.wikipedia.org/wiki?curid=2095346" title="Przekrój zbiorów">
Przekrój zbiorów



</doc>
<doc id="2095349" url="https://pl.wikipedia.org/wiki?curid=2095349" title="Garden City (Teksas)">
Garden City (Teksas)

Garden City – jednostka osadnicza w Stanach Zjednoczonych, w stanie Teksas, w hrabstwie Glasscock. W 2000 liczyło 293 mieszkańców.

</doc>
<doc id="2095350" url="https://pl.wikipedia.org/wiki?curid=2095350" title="Liptaň (stacja kolejowa)">
Liptaň (stacja kolejowa)

Liptaň (niem. "Liebenthal", od 30. XII. 1943 "Großliebental") – stacja kolei wąskotorowej w Liptaňu, w kraju morawsko-śląskim, w Czechach pod adresem Liptaň 242. Znajduje się na wysokości 440 m n.p.m. i leży na wąskotorowej linii kolejowej nr 298. Powstała wraz z otwarciem linii w 1898 roku.

</doc>
<doc id="2095351" url="https://pl.wikipedia.org/wiki?curid=2095351" title="Goliad (Teksas)">
Goliad (Teksas)

Goliad – miasto w Stanach Zjednoczonych, w stanie Teksas, w hrabstwie Goliad. W 2000 roku liczyło 1 975 mieszkańców.

</doc>
<doc id="2095353" url="https://pl.wikipedia.org/wiki?curid=2095353" title="Gonzales (Teksas)">
Gonzales (Teksas)

Gonzales – miasto w Stanach Zjednoczonych, w stanie Teksas, w hrabstwie Gonzales. W 2000 roku liczyło 7 202 mieszkańców.

</doc>
<doc id="2095354" url="https://pl.wikipedia.org/wiki?curid=2095354" title="Pampa (Teksas)">
Pampa (Teksas)

Pampa – miasto w Stanach Zjednoczonych, w stanie Teksas, w hrabstwie Gray. Według spisu w 2020 roku liczy 16,9 tys. mieszkańców. 
8 czerwca 1995 roku w przemysłową część miasta uderzyło tornado o sile F4, niszcząc lub uszkadzając 200 domów i 50 firm, oraz powodując straty o wartości 30 milionów dolarów.

</doc>
<doc id="2095359" url="https://pl.wikipedia.org/wiki?curid=2095359" title="Alborosie">
Alborosie

Alborosie, właśc. Alberto D'Ascola (ur. 4 lipca 1977 w Marsali) – włoski muzyk reggae.
Jest multi-instrumentalistą – gra na pianinie, basie, gitarze oraz perkusji. Swoją muzyczną karierę zaczął w 1993 roku z zespołem reggae o nazwie Reggae National Tickets z miasta Bergamo. W 2001 roku przeniósł się na Jamajkę i rozpoczął karierę solową. Rozpoczął tam pracę jako inżynier dźwięku oraz producent, współpracował także ze znanymi artystami ze sceny reggae, takimi jak Gentleman czy Ky-Mani Marley. Jego pierwszy solowy album zatytułowany był "Soul Pirate". Latem 2009 roku wydał swój drugi album pt. "Escape from Babylon". W 2008 roku zagrał na festiwalu Uppsala Reggae Festival. Jego najbardziej znane utwory to „Rastafari Anthem”, „Kingston Town”, „Call Up Jah”, „Burnin and Lootin” (nagrany wraz z Ky-Mani Marleyem).

</doc>
<doc id="2095360" url="https://pl.wikipedia.org/wiki?curid=2095360" title="Třemešná ve Slezsku">
Třemešná ve Slezsku

Třemešná ve Slezsku (niem. "Röwersdorf") – stacja kolejowa w Třemešnej, w kraju morawsko-śląskim, w Czechach na adresie Třemešná 298. Znajduje się na wysokości 395 m n.p.m. i leży na linii kolejowej nr 292. Jest również stacją początkową wąskotorowej linii nr 298. Tory linii normalnotorowej znajdują się po zachodniej stronie stacji, a linii wąskotorowej po wschodniej.

</doc>
<doc id="2095364" url="https://pl.wikipedia.org/wiki?curid=2095364" title="Rezerwat przyrody Jar Brynicy (województwo kujawsko-pomorskie)">
Rezerwat przyrody Jar Brynicy (województwo kujawsko-pomorskie)

Jar Brynicy – krajobrazowy rezerwat przyrody w województwie kujawsko-pomorskim, uznany rozporządzeniem Wojewody Kujawsko-Pomorskiego z dnia 2 października 2001 r. Powierzchnia rezerwatu wynosi 28,29 ha (akt powołujący podawał 28,27 ha). Utworzony dla ochrony naturalnego lasu grądowego i interesującego geomorfologicznie fragmentu doliny Brynicy. Sąsiaduje z położonym po drugiej stronie Brynicy (w województwie warmińsko-mazurskim) rezerwatem o tej samej nazwie utworzonym w 1955 roku, stąd niektóre źródła dla odróżnienia nazywają go „Jar Brynicy II”.
Obszar rezerwatu podlega ochronie ścisłej.
Położenie.
Rezerwat „Jar Brynicy” położony jest w gminie Górzno w powiecie brodnickim, na terenie Górznieńsko-Lidzbarskiego Parku Krajobrazowego. Rezerwat leży na terenach Nadleśnictwa Brodnica.
Charakterystyka.
Głównym przedmiotem ochrony jest przełom rzeki Brynicy długi na około 3 km, głęboko wcięty w wysoczyznę morenową. Zbocza jaru są bardzo strome i osiągają wysokość do 20 m. Rzeka na tym odcinku jest bardzo kręta i charakteryzuje się dużym spadkiem. Przyległą wysoczyznę porastają grądy z drzewostanem grabowo-dębowo-sosnowym – drzewa osiągają tu wiek ponad 200 lat.
W rezerwacie występują różne gatunki drzew, m.in. lipa drobnolistna, klon zwyczajny, wiąz, a także różne gatunki krzewów. Bogate jest również wczesnowiosenne runo. Występuje tu wiele rzadkich gatunków zwierząt – szczególnie bogata jest awifauna, reprezentowana m.in. przez bociana czarnego, zimorodka czy pluszcza.

</doc>
<doc id="2095372" url="https://pl.wikipedia.org/wiki?curid=2095372" title="Risto Mattila">
Risto Mattila

Risto Mattila (ur. 4 lutego 1981 w Kannus) – fiński snowboardzista, mistrz świata.
Kariera.
Po raz pierwszy na arenie międzynarodowej pokazał się 27 listopada 1999 roku w Ruka, gdzie podczas zawodów FIS Race zajął 25. miejsce w half-pipie. W 2000 roku wystartował na mistrzostwach świata juniorów w Berchtesgaden, gdzie był czternasty w tej konkurencji. Na rozgrywanych rok później mistrzostwach świata juniorów w Nassfeld był siódmy.
W zawodach Pucharu Świata zadebiutował 16 marca 2001 roku w Ruka, zajmując dziesiąte miejsce w halfpipie. Tym samym już w swoim debiucie wywalczył pierwsze pucharowe punkty. Na podium zawodów tego cyklu po raz pierwszy stanął 19 listopada 2001 roku w Tignes, kończąc rywalizację w tej konkurencji na trzeciej pozycji. W zawodach tych wyprzedzili go jedynie jego rodak, Markku Koski i Íker Fernández z Hiszpanii. Łącznie 20 razy stawał na podium zawodów PŚ, odnosząc przy tym dziewięć zwycięstw: 4 w halfpipie i pięć w big air. Najlepsze wyniki osiągnął w sezonie 2005/2006, kiedy to zajął 36. miejsce w klasyfikacji generalnej. Ponadto w sezonie 2003/2004 triumfował w klasyfikacji halfpipe’a.
Jego największym sukcesem jest złoty medal w Big air wywalczony na mistrzostwach świata w Kreischbergu w 2003 roku. Pokonał tam Simona Axa ze Szwecji i kolejnego Fina, Anttiego Auttigo. Był też między innymi piąty w tej konkurencji podczas mistrzostw świata w Whistler w 2005 roku i mistrzostw świata w Arosie dwa lata później. W 2002 roku wystartował na igrzyskach olimpijskich w Salt Lake City, gdzie był szesnasty w halfpipie. Brał też udział w igrzyskach w Turynie, gdzie rywalizację w tej konkurencji ukończył na dziesiątej pozycji.
W 2012 roku zakończył karierę.

</doc>
<doc id="2095374" url="https://pl.wikipedia.org/wiki?curid=2095374" title="Przedział liczbowy">
Przedział liczbowy



</doc>
<doc id="2095377" url="https://pl.wikipedia.org/wiki?curid=2095377" title="Marchlewski">
Marchlewski



</doc>
<doc id="2095378" url="https://pl.wikipedia.org/wiki?curid=2095378" title="Mary Carew">
Mary Carew

Mary Louise Carew (ur. 8 września 1913 w Medford, zm. 12 lipca 2002 w Framingham) – amerykańska lekkoatletka specjalizująca się w biegach sprinterskich, złota medalistka letnich igrzysk olimpijskich w Los Angeles (1932) w sztafecie 4 x 100 metrów.

</doc>
<doc id="2095381" url="https://pl.wikipedia.org/wiki?curid=2095381" title="Eurocopter AS332 Super Puma">
Eurocopter AS332 Super Puma



</doc>
<doc id="2095383" url="https://pl.wikipedia.org/wiki?curid=2095383" title="Aérospatiale Super Puma">
Aérospatiale Super Puma



</doc>
<doc id="2095384" url="https://pl.wikipedia.org/wiki?curid=2095384" title="Eurocopter EC225 Super Puma">
Eurocopter EC225 Super Puma



</doc>
<doc id="2095385" url="https://pl.wikipedia.org/wiki?curid=2095385" title="Simon Ax">
Simon Ax

Simon Ax (ur. 12 stycznia 1983) – szwedzki snowboardzista, wicemistrz świata.
Kariera.
Po raz pierwszy na arenie międzynarodowej pokazał się w 2001 roku, startując na mistrzostwach świata juniorów w Nassfeld, gdzie był szesnasty w halfpipe'ie. Jeszcze dwukrotnie startował na imprezach tego cyklu, najlepszy wynik osiągając podczas mistrzostw świata juniorów w Prato Nevoso w 2003 roku, zajmując dwunaste miejsce.
W zawodach Pucharu Świata zadebiutował 22 marca 2002 roku w Tandådalen, zajmując jedenaste miejsce w halfpipe’ie. Tym samym już w swoim debiucie wywalczył pierwsze pucharowe punkty. Na podium zawodów tego cyklu po raz pierwszy stanął 19 grudnia 2003 roku w Stoneham, kończąc rywalizację w big air na drugiej pozycji. W zawodach tych rozdzielił dwóch Finów: Jaakko Ruhę i Miikkę Hasta. W kolejnych startach jeszcze cztery razy stawał na podium zawodów PŚ, odnosząc przy tym dwa zwycięstwa: 21 stycznia 2004 roku w Monachium i 7 marca 2004 roku w Mount Bachelor wygrywał w big air. Najlepsze wyniki osiągnął w sezonie 2003/2004, kiedy triumfował w klasyfikacji big air.
Jego największym sukcesem jest srebrny medal w big air wywalczony na mistrzostwach świata w Kreischbergu w 2003 roku. Uplasował się tam między dwoma reprezentantami Finlandii: Risto Mattilą i Anttim Auttim. Był też między innymi dziesiąty w tej konkurencji podczas mistrzostw świata w Whistler dwa lata później. Nie startował na igrzyskach olimpijskich.
W 2006 roku zakończył karierę.

</doc>
<doc id="2095386" url="https://pl.wikipedia.org/wiki?curid=2095386" title="Gimnastyka na Letnich Igrzyskach Olimpijskich 1964">
Gimnastyka na Letnich Igrzyskach Olimpijskich 1964

Wyniki zawodów gimnastycznych, które odbyły się podczas Letnich Igrzysk Olimpijskich 1964 w Tokio.

</doc>
<doc id="2095387" url="https://pl.wikipedia.org/wiki?curid=2095387" title="Evelyn Furtsch">
Evelyn Furtsch

Evelyn Pearl Furtsch (ur. 17 kwietnia 1914 w San Diego, zm. 5 marca 2015 w Santa Ana) – amerykańska lekkoatletka specjalizująca się w biegach sprinterskich, złota medalistka letnich igrzysk olimpijskich w Los Angeles (1932) w sztafecie 4 x 100 metrów.

</doc>
<doc id="2095388" url="https://pl.wikipedia.org/wiki?curid=2095388" title="Aérospatiale AS 332 Super Puma">
Aérospatiale AS 332 Super Puma



</doc>
<doc id="2095394" url="https://pl.wikipedia.org/wiki?curid=2095394" title="Aérospatiale SA 330 Puma">
Aérospatiale SA 330 Puma



</doc>
<doc id="2095395" url="https://pl.wikipedia.org/wiki?curid=2095395" title="Eurocopter AS332">
Eurocopter AS332



</doc>
<doc id="2095396" url="https://pl.wikipedia.org/wiki?curid=2095396" title="Eurocopter EC225">
Eurocopter EC225



</doc>
<doc id="2095399" url="https://pl.wikipedia.org/wiki?curid=2095399" title="Harriet Bland">
Harriet Bland

Harriet Claiborne Bland (ur. 13 lutego 1915 w Saint Louis, zm. 6 listopada 1991 w Fort Worth) – amerykańska lekkoatletka specjalizująca się w biegach sprinterskich, złota medalistka letnich igrzysk olimpijskich w Berlinie (1936) w sztafecie 4 × 100 metrów.

</doc>
<doc id="2095403" url="https://pl.wikipedia.org/wiki?curid=2095403" title="Eurocopter EC725 Super Cougar">
Eurocopter EC725 Super Cougar



</doc>
<doc id="2095404" url="https://pl.wikipedia.org/wiki?curid=2095404" title="Eurocopter Super Cougar">
Eurocopter Super Cougar



</doc>
<doc id="2095405" url="https://pl.wikipedia.org/wiki?curid=2095405" title="Wielka Rzesza">
Wielka Rzesza

Wielka Rzesza (lit. "Didžioji Riešė") − wieś na Litwie, zamieszkana przez 1050 ludzi (2002). Położona przy drodze Wilno-Malaty, 12 km na północ od Wilna. Administracyjnie znajduje się w rejonie wileńskim jako siedziba gminy Rzesza. 
Parafia.
Wieś jest siedzibą parafii św. Stanisława Biskupa. Obecny kościół wzniesiono w latach 1938-39. Nabożeństwa sprawowane są w języku polskim i litewskim. 

</doc>
<doc id="2095407" url="https://pl.wikipedia.org/wiki?curid=2095407" title="Stanisławów">
Stanisławów



</doc>
<doc id="2095409" url="https://pl.wikipedia.org/wiki?curid=2095409" title="Sorin Paraschiv">
Sorin Paraschiv

Sorin Ioan Paraschiv (ur. 17 czerwca 1981 w Alexandrii, Rumunia) – rumuński piłkarz, grający na pozycji defensywnego pomocnika, reprezentant Rumunii.
Kariera piłkarska.
Kariera klubowa.
Wychowanek klubu FC Steaua Bukareszt, w barwach którego w 1999 rozpoczął karierę piłkarską. 4 lipca 2007 roku podpisał kontrakt z włoskim Rimini Calcio FC, w którym występował przez dwa lata. 30 czerwca 2009 powrócił do Rumunii, gdzie został piłkarzem Unirea Urziceni. We wrześniu 2010 roku przeszedł do ukraińskiego zespołu Wołyń Łuck, w składzie którego 10 września 2010 debiutował w Premier-lidze w meczu przeciwko PFK Sewastopol (1:0). Latem 2011 przeniósł się do klubu Concordia Chiajna.
Kariera reprezentacyjna.
W 2004 debiutował w reprezentacji Rumunii w meczu towarzyskim z Andorą (5:1). Łącznie rozegrał 4 mecze.

</doc>
<doc id="2095410" url="https://pl.wikipedia.org/wiki?curid=2095410" title="Zbigniew Kiciński">
Zbigniew Kiciński

Zbigniew Kiciński (ur. 10 lipca 1953 w Toruniu, zm. 12 sierpnia 2011 w Gdyni) – polski dowódca wojskowy, oficer sztabowy, komandor dyplomowany, inżynier nawigator, zastępca dowódcy 3 Flotylli Okrętów (1999-2002), szef Zarządu Dowodzenia i Łączności Marynarki Wojennej (2002-2004).
Wykształcenie.
Zbigniew Jan Kiciński urodził się 10 lipca 1953 w Toruniu. Był synem Bolesława, również oficera wojska, oraz Haliny, z zawodu księgowej. Miał brata oraz siostrę. W drugiej połowie lat 50. przeprowadził się z rodziną do Gdyni, gdzie ukończył Szkołę Podstawową nr 18 oraz II Liceum Ogólnokształcące im. Adama Mickiewicza.
Po zdaniu egzaminu dojrzałości w 1972 został przyjęty na Wydział Dowódczy Wyższej Szkoły Marynarki Wojennej im. Bohaterów Westerplatte. Studia ukończył z wyróżnieniem w 1976 na podstawie pracy inżynierskiej z zakresu uzbrojenia torpedowego. Formalnie na etacie uczelni pozostawał do 1977, odbywając w tym czasie asystenturę okrętową na jednostkach pływających w 3 Flotylli Okrętów. Do Wyższej Szkoły Marynarki Wojennej powrócił po czterech latach, będąc dowódcą okrętu, w związku ze skierowaniem na Wyższy Kurs Doskonalenia Oficerów (1981–1982).
W 1983 został oddelegowany do Związku Radzieckiego na studia II stopnia. Był słuchaczem grupy dowódczo-sztabowej w Akademii Marynarki Wojennej im. marsz. Związku Radzieckiego A.A. Greczki w Leningradzie. Studia ukończył w 1985, uzyskując tytuł oficera dyplomowanego.
Przemiany ustrojowe w Polsce po 1989 umożliwiły nawiązanie relacji z uczelniami wojskowymi państw NATO. W tym okresie zapadła decyzja o wysłaniu kmdr. por. Zbigniewa Kicińskiego na studia podyplomowe do Wielkiej Brytanii, gdzie ukończył Royal Naval Staff College w Greenwich (1994). Wcześniej, w ramach przygotowań do wyjazdu, odbył roczny kurs językowy przy Akademii Obrony Narodowej w Rembertowie.
Był również absolwentem studiów podyplomowych z zakresu zarządzania na Politechnice Gdańskiej. Posługiwał się biegle językiem rosyjskim i angielskim.
Przebieg służby.
W związku z ukończeniem Wyższej Szkoły Marynarki Wojennej z wyróżnieniem ppor. Zbigniew Kiciński mógł wybrać pierwszy przydział służbowy. Zgodnie z tematyką pracy inżynierskiej zdecydował się na kutry torpedowe. Pierwsze stanowisko – zastępcy dowódcy okrętu – objął na ORP „Bitny” (proj. 664) w 2 Dywizjonie Kutrów Rakietowo-Torpedowych (3 Flotylla Okrętów w Gdyni). W 1979 jeszcze jako podporucznik został dowódcą okrętu na bliźniaczym kutrze ORP „Sprawny” w 1 Dywizjonie Kutrów-Rakietowo-Torpedowych. Dowodzona przez niego jednostka uzyskała w 1980 miano Najlepszego Okrętu Marynarki Wojennej w grupie okrętów bojowych. Podczas dowodzenia „Sprawnym” w 1982 por. Zbigniew Kiciński otrzymał w drodze wyróżnienia przyspieszony awans na stopień kapitana marynarki.
Po powrocie ze studiów w Akademii Marynarki Wojennej ZSRR w 1985 wyznaczano go na szefa sztabu – zastępcę dowódcy 1 Dywizjonu Kutrów Rakietowo-Torpedowych. Od 1988 pełnił obowiązki dowódcy tego dywizjonu, w skład którego wchodziło wówczas 7 kutrów rakietowych projektu 205. Na początku 1990 przejął po kmdr. ppor. Michale Michalskim dowództwo nad 2 Dywizjonem Kutrów Rakietowo-Torpedowych (4 małe okręty rakietowe projektu 1241RE). W 1992 dowodzona przez kmdr. por. Zbigniewa Kicińskiego jednostka została przemianowana na 2 Dywizjon Okrętów Rakietowych. Rok później został szefem Wydziału Operacyjnego – zastępcą szefa Sztabu 3 Flotylli Okrętów. W dniu Święta Wojska Polskiego 15 sierpnia 1995 otrzymał awans na stopień komandora.
W 1996 rozpoczął służbę w Sztabie Marynarki Wojennej w Gdyni. Początkowo, w ramach 12-miesięcznej praktyki sztabowej, objął stanowisko szefa Wydziału Analiz Ekonomiczno-Wojskowych w Oddziale Operacyjnym. Przed końcem praktyki został zatwierdzony na tym stanowisku. Od 1998 do 1999 był szefem Wydziału Planowania Oddziału Operacyjnego. W tym okresie z ramienia Dowództwie Marynarki Wojennej nadzorował i współtworzył dokumentację związaną z procesem włączenia Polski w struktury NATO w 1999. Z tego powodu wielokrotnie uczestniczył w odprawach w Sztabie Generalnym Wojska Polskiego w Warszawie.
Za udział w stworzeniu pierwszego polskiego Kwestionariusza Planowania Obronnego DPQ (ang. "Defence Planning Questionnaire") został 13 października 1997 wyróżniony przez dr. Andrzeja Karkoszkę, wiceministra obrony narodowej i zastępcę głównego negocjatora członkostwa Polski w NATO. Wcześniej, postanowieniem Prezydenta Rzeczypospolitej Polskiej z 7 lipca 1997, otrzymał Złoty Krzyż Zasługi.
1 marca 1999 powrócił do 3 Flotylli Okrętów na stanowisko szefa sztabu – I zastępcy dowódcy. Po utworzeniu na początku 2002 odrębnego etatu zastępcy dowódcy, pozostał szefem sztabu. Do końca jego służby jako szefa Sztabu 3 Flotylli Okrętów stanowisko zastępcy dowódcy nie zostało obsadzone, w związku z czym nadal sprawował tę funkcję. Dwukrotnie przez okres kilku miesięcy pełnił obowiązki dowódcy flotylli pod nieobecność kontradm. Macieja Węglewskiego.
W marcu 2000 udał się do Naval Station Norfolk w Stanach Zjednoczonych, gdzie dowódca Marynarki Wojennej adm. Ryszard Łukasik powierzył mu przewodniczenie komisji odbioru od US Navy fregaty rakietowej USS „Clark” (FFG-11) typu Oliver Hazard Perry, późniejszego ORP "Generał Kazimierz Pułaski" (formalnie akt przekazania podpisał przybyły na uroczystość podniesienia bandery szef Logistyki MW kontradm. Zbigniew Popek). Był to pierwszy okręt przekazany przez państwo NATO, który został wcielony do polskiej Marynatki Wojennej.
1 lipca 2002 kmdr Zbigniew Kiciński objął swoje ostatnie stanowisko w karierze – szefa Zarządu Dowodzenia i Łączności G-6 w Sztabie Marynarki Wojennej. W dniu 31 stycznia 2004 zakończył zawodową służbę wojskową po niespełna 28 latach, z czego ponad 22 latach w jednostkach liniowych. Został pożegnany przez dowódcę MW adm. floty Romana Krzyżelewskiego, szefa Sztabu MW kontradm. Henryka Sołkiewicza oraz szefa Generalnego Zarządu Dowodzenia i Łączności P-6 SGWP gen. dyw. Wojciecha Kubiaka.
Życie prywatne.
Jego ojciec Bolesław (1924-1985) służył w Oficerskiej Szkole Artylerii, a następnie w Szefostwie Wojsk Chemicznych Marynarki Wojennej, gdzie zakończył służbę w stopniu komandora porucznika. Brat Wiesław (ur. 1952) był oficerem wojska w stopniu komandora, profesorem Akademii Marynarki Wojennej i Uniwersytetu Mikołaja Kopernika. Zbigniew Kiciński miał również siostrę Hannę (1958-2008), wieloletniego pracownika Centrum Techniki Morskiej.
Był żonaty z Małgorzatą z domu Margules (1956-2000), magister rehabilitacji i nauczycielką wychowania fizycznego. W 1985 urodził im się syn Jakub.
W lipcu 2010 zdiagnozowano u niego zaawansowanego glejaka wielopostaciowego. Przeszedł dwie operacje neurochirurgiczne w Gdańskim Uniwersytecie Medycznym. Zmarł w wyniku rozwoju choroby nowotworowej 12 sierpnia 2011 w Hospicjum św. Wawrzyńca w Gdyni.
Został pochowany 17 sierpnia 2011 na Cmentarzu Marynarki Wojennej w Gdyni, w asyście Kompanii i Orkiestry Reprezentacyjnej Marynarki Wojennej. W pogrzebie uczestniczyli m.in. byli dowódcy Marynarki Wojennej, admirałowie Ryszard Łukasik i Roman Krzyżelewski.

</doc>
<doc id="2095411" url="https://pl.wikipedia.org/wiki?curid=2095411" title="Aérospatiale Dauphin">
Aérospatiale Dauphin



</doc>
<doc id="2095413" url="https://pl.wikipedia.org/wiki?curid=2095413" title="Eurocopter EC155">
Eurocopter EC155



</doc>
<doc id="2095415" url="https://pl.wikipedia.org/wiki?curid=2095415" title="Eurocopter EC155 Dauphin">
Eurocopter EC155 Dauphin



</doc>
<doc id="2095416" url="https://pl.wikipedia.org/wiki?curid=2095416" title="Eurocopter AS365">
Eurocopter AS365



</doc>
<doc id="2095417" url="https://pl.wikipedia.org/wiki?curid=2095417" title="Eurocopter AS365 Dauphin">
Eurocopter AS365 Dauphin



</doc>
<doc id="2095418" url="https://pl.wikipedia.org/wiki?curid=2095418" title="Cessna A-37">
Cessna A-37



</doc>
<doc id="2095419" url="https://pl.wikipedia.org/wiki?curid=2095419" title="Ambasadorowie Unii Europejskiej">
Ambasadorowie Unii Europejskiej

Ambasadorowie Unii Europejskiej – zagraniczni przedstawiciele Komisji Europejskiej w krajach i przy organizacjach międzynarodowych. Poniższe zestawienia zawierają obecnych ambasadorów Unii Europejskiej.

</doc>
<doc id="2095423" url="https://pl.wikipedia.org/wiki?curid=2095423" title="Bell UH-1 Huey">
Bell UH-1 Huey



</doc>
<doc id="2095425" url="https://pl.wikipedia.org/wiki?curid=2095425" title="Mae Faggs">
Mae Faggs

Aeriwentha "Mae" Faggs (ur. 10 kwietnia 1932 w Mays Landing, w stanie New Jersey, zm. 27 stycznia 2000 w Woodlawn, w stanie Ohio) – amerykańska lekkoatletka specjalizująca się w biegach sprinterskich, trzykrotna uczestniczka letnich igrzysk olimpijskich (Londyn 1948, Helsinki 1952, Melbourne 1956), dwukrotna medalistka olimpijska w sztafecie 4 x 100 metrów (1952 – złota, 1956 – brązowa). 

</doc>
<doc id="2095428" url="https://pl.wikipedia.org/wiki?curid=2095428" title="Josh McEachran">
Josh McEachran

Joshua Mark McEachran (ur. 1 marca 1993 w Oksfordzie) – angielski piłkarz grający na pozycji pomocnika w angielskim klubie Brentford.
Kariera klubowa.
Chelsea.
Początkowo występował w Garden City F.C., w 2001 roku trafił do Chelsea. W pierwszym zespole zadebiutował 15 września 2010 w meczu Ligi Mistrzów z MŠK Žilina, zmieniając w 79 minucie Josiego Benajuna. Tym samym stał się pierwszym piłkarzem urodzonym po wprowadzeniu Champions League (25 listopada 1992), występującym w tych rozgrywkach. McEachran zaliczył swój debiut na Stamford Bridge w Carling Cup przeciwko Newcastle United 22 września. 3 dni później po raz pierwszy wystąpił w Premier League, wchodząc na murawę w 81 minucie za Brazylijczyka Ramiresa w przegranym 0:1 spotkaniu z Manchesterem City. W sezonie 2010/2011 rozegrał łącznie 17 meczów, ponadto otrzymał nagrodę dla najlepszego młodego gracza Chelsea. 15 lipca 2011 roku przedłużył swój kontrakt z londyńskim zespołem o pięć lat.
Wypożyczenia.
W styczniu 2012 został wypożyczony do Swansea City. W walijskiej drużynie rozegrał cztery spotkania w lidze i jedno w pucharze Anglii. 20 sierpnia 2012 roku został ponownie wypożyczony, tym razem do Middlesbrough. Dzień później zadebiutował w barwach Boro. Od tego momentu stał się podstawowym zawodnikiem w jedenastce drużyny Tony’ego Mowbraya. McEachran otrzymał nagrodę dla najlepszego młodego zawodnika sezonu 2012/13 ekipy Middlesbrough. 20 września 2013 trafił na wypożyczenie do Watford, prowadzonego przez Gianfranco Zolę, do 2 stycznia 2014 roku. 24 września zadebiutował wystąpił w barwach Watford, w przegranym 2:3 spotkaniu Capital One Cup z Norwich City. McEachran zaliczył swój pierwszy występ w lidze od pierwszej minuty w wygranym 2:1 wyjazdowym meczu z Huddersfield Town 5 października, gdzie Anglik otrzymał bardzo dobre noty za swój występ. Na początku 2014 roku został wypożyczony do Wigan Athletic.
18 sierpnia 2014 został wypożyczony do Vitesse.
Brentford.
10 lipca 2015 roku przeniósł się do Brentford.
Kariera reprezentacyjna.
W barwach narodowych po raz pierwszy wystąpił 11 października 2007 roku w meczu reprezentacji do lat 16 z Irlandią Północną. W 2010 wraz z kadrą U-17 został mistrzem Europy – w turnieju, który odbył się w Liechtensteinie, był podstawowym zawodnikiem (strzelił również jednego gola – zdobył bramkę w grupowym meczu z Czechami). 16 listopada 2010 zadebiutował w reprezentacji U-21 w spotkaniu z Niemcami. 25 marca 2013 roku McEachran zdobył swoją pierwszą bramkę dla reprezentacji Anglii do lat 21, w wygranym 4:0 meczu przeciwko Austrii.
Jego rodzice są Szkotami, dzięki czemu może występować w reprezentacji Szkocji.

</doc>
<doc id="2095429" url="https://pl.wikipedia.org/wiki?curid=2095429" title="Orest Maciuk">
Orest Maciuk

Orest Nestor Jarosławowycz Maciuk, ukr. О́рест-Не́стор Яросла́вович Мацю́к (ur. 24 czerwca 1932 w Truskawcu — zm. 17 lipca 1999 we Lwowie) – ukraiński historyk, archiwista, znawca filigranów. 
Profesor Uniwersytetu Lwowskiego. Odnalazł dokumenty, potwierdzające tezę, świadczącą o prawdziwości napisu na grobie Iwana Fedorowicza o tym, że ten nie był pierwszym drukarzem ruskim, a tylko "drukarnie zaniedbałe odnowił".

</doc>
<doc id="2095432" url="https://pl.wikipedia.org/wiki?curid=2095432" title="Horace Hood">
Horace Hood

Horace Lambert Alexander Hood (ur. 2 października 1870 w Londynie, zm. 31 maja 1916 na Morzu Północnym) – brytyjski admirał, dowódca eskadry podczas I wojny światowej, zginął w eksplozji swojego okrętu, HMS „Invincible”, podczas bitwy jutlandzkiej.
Życiorys.
Urodził się w rodzinie o długich tradycjach służby w Royal Navy, wśród jego przodków był między innymi admirał Samuel Hood, znany jako nauczyciel Nelsona. W 1882 roku, mając 12 lat, Horace Hood został kadetem na okręcie szkolnym HMS „Britannia”, stacjonującym w Dartmouth. Służbę na morzu rozpoczął w trzy lata później, mając opinię najlepszego ucznia swojego rocznika. W 1889 roku służył na HMS „Calliope”, jedynym spośród siedmiu okrętów wojennych trzech państw, stacjonujących w Apia na Samoa, który przetrwał uderzenie cyklonu 15 marca tegoż roku. W 1903 roku otrzymał promocję na stopień komandora ("Captain").
W 1910 roku Horace Hood został komendantem Royal Naval College w Osborne House na wyspie Wight. Pozostał na tym stanowisku do 1913 roku, kiedy w maju awansował do stopnia kontradmirała ("Rear Admiral"), a w czerwcu został sekretarzem Pierwszego Lorda Admiralicji, Winstona Churchilla, do spraw marynarki. Po wybuchu I wojny światowej, jako kontradmirał, dowodził eskadrą trzech monitorów typu "Humber", ostrzeliwujących nacierające wojska niemieckie podczas walk w Belgii w październiku 1914 roku.
W maju 1915 roku Hood objął dowództwo 3. Eskadry Krążowników Liniowych, składającej się z HMS „Invincible” (okręt flagowy), HMS „Inflexible” i HMS „Indomitable”. 31 maja 1916 roku dowodząc swoją jednostką wziął udział w bitwie jutlandzkiej. W pojedynku ogniowym z niemieckimi krążownikami liniowymi jego okręt flagowy otrzymał kilka bezpośrednich trafień. Przynajmniej jedno z nich spowodowało eksplozję ładunków w komorach amunicyjnych na śródokręciu i w konsekwencji natychmiastowe zatonięcie jednostki. Spośród liczącej 1032 osoby załogi uratowało się jedynie sześć osób, nie było wśród nich admirała Hooda. Za swą postawę podczas bitwy został on pośmiertnie mianowany komandorem Orderu Łaźni. Wdowa po nim została matką chrzestną wodowanego w 1918 roku krążownika liniowego HMS „Hood”, nazwanego dla uczczenia admirała Samuela Hooda.
Horace Hood został w 1917 roku upamiętniony w nazwie szczytu Mount Hood (2873 m n.p.m.) w paśmie Canadian Rockies.

</doc>
<doc id="2095434" url="https://pl.wikipedia.org/wiki?curid=2095434" title="Stanisław Grad (infułat)">
Stanisław Grad (infułat)



</doc>
<doc id="2095435" url="https://pl.wikipedia.org/wiki?curid=2095435" title="Plan 9 z kosmosu">
Plan 9 z kosmosu



</doc>
<doc id="2095437" url="https://pl.wikipedia.org/wiki?curid=2095437" title="Rejestr Ryzyka">
Rejestr Ryzyka

Rejestr Ryzyka – w metodyce zarządzania projektami PRINCE2 dokument, który zawiera wszystkie informacje o zagrożeniach, ich analizie, przeciwdziałaniach i statusie. Znany także pod nazwą "Dziennik Ryzyk".
Mimo że Rejestr Ryzyka jest uaktualniany praktycznie w każdym momencie trwania projektu, posiada on swój osobny proces w metodyce PRINCE2 ZE4 – Uaktualnienie Rejestru Ryzyka. Celem tego podprocesu jest przegląd zapisów w Rejestrze Ryzyka, ponowna ich analiza i wyciągnięcie wniosków, czy dane zdarzenie wzrosło, zmalało, czy pozostaje na takim samym poziomie, mimo podjętych działań. Ważne jest, aby uruchamiać ten podproces szczególnie przy kończeniu danego etapu zarządczego. Ponieważ planowanie następnego etapu zarządczego może mieć wpływ na już istniejące zdarzenia w Rejestrze Ryzyka, należy bardzo dokładnie rozważyć wpływ na ryzyko pod kątem tego planowania.
Kierownik projektu ma obowiązek rejestracji następujących danych w Rejestrze Ryzyka, opisujących ryzyko:
Rejestr Ryzyk powinien być przeglądany i modyfikowany przez kierownika projektu. Kierownik projektu ma obowiązek cyklicznego przeglądu i raportowania stanu ryzyk do komitetu sterującego w ramach raportu o ważnych wydarzeniach.

</doc>
<doc id="2095440" url="https://pl.wikipedia.org/wiki?curid=2095440" title="Atak pomidorów zabójców">
Atak pomidorów zabójców

Atak pomidorów zabójców (ang. "Attack of the Killer Tomatoes!") – amerykański film komediowy z 1978 roku, wyreżyserowany przez Johna De Bello. Scenariusz napisali Stephen Peace, Costa Dillon oraz John De Bello.
Film opowiada o perypetiach krwiożerczych pomidorów, które niszczą wszystko, co stanie im na drodze.
Istnieją również kontynuacje tego filmu:
Film otrzymał negatywne recenzje; serwis Rotten Tomatoes przyznał mu wynik 27%.

</doc>
<doc id="2095444" url="https://pl.wikipedia.org/wiki?curid=2095444" title="Auguste Boué de Lapeyrère">
Auguste Boué de Lapeyrère

Auguste Manuel Hubert Gaston Maria Boué de Lapeyrère (ur. 18 stycznia 1852 w Castéra-Lectourois, zm. 17 lutego 1924 w Pau) − francuski admirał i minister marynarki, dowódca floty na Morzu Śródziemnym w okresie poprzedzającym I wojnę światową i w pierwszych latach jej trwania.
Życiorys.
Auguste Boué de Lapeyrère (w literaturze anglojęzycznej używana jest również forma imienia Augustin) pochodził z rodziny o tradycjach wojskowych, jego wujem i wychowawcą po śmierci ojca był wiceadmirał Augustin Dupouy. W 1869 roku wstąpił do École Navale. Podczas wojny chińsko-francuskiej w latach 1883–1885 był członkiem sztabu admirała Amédée Courbeta. W 1896 roku awansował do stopnia komandora, w 1902 roku kontradmirała, służąc jako dowódca floty francuskiej na Oceania Atlantyckim.
W latach 1909–1911 był ministrem marynarki w dwóch rządach Aristida Brianda. Stał się znany jako zagorzały zwolennik reform w Marine nationale i promotor budowy pierwszych francuskich drednotów: typu "Courbet". W sierpniu 1911 roku objął, w stopniu wiceadmirała, funkcję dowódcy francuskiej Floty Śródziemnomorskiej, stacjonującej w Tulonie, najsilniejszego związku operacyjnego Marine Nationale. Na mocy porozumienia z Wielką Brytanią miał w razie konfliktu zbrojnego objąć dowodzenie całością sił morskich ententy na obszarze śródziemnomorskim.
Po wybuchu I wojny światowej działania wiceadmirała Boué de Lapeyrère, wbrew wcześniejszym planom, skoncentrowały się na zapewnieniu osłony konwojom, przewożącym francuskie oddziały z Afryki Północnej do metropolii. W ten sposób, nie koordynując swych działań z dowódcą brytyjskiej Floty Śródziemnomorskiej, umożliwił swobodną ucieczkę niemieckim krążownikom „Goeben” i „Breslau”, które przedostały się do Konstantynopola w pierwszych dniach sierpnia 1914 roku.
Krytykowany za swą opieszałość w początkowym okresie wojny, Auguste Boué de Lapeyrère również w dalszych działaniach nie przyczynił się do zmiany układu sił na Morzu Śródziemnym. Jego główny przeciwnik, marynarka austro-węgierska, nie dała się sprowokować do podjęcia walnej bitwy poza obszarem Adriatyku, nękając flotę sprzymierzonych wypadami okrętów podwodnych. 27 kwietnia 1915 roku SM U-5 zatopił francuski krążownik pancerny „Léon Gambetta” wraz z 684 z liczącej 821 osób załogi. Po włączeniu się Włoch do wojny po stronie ententy oraz zerwaniu przez Brytyjczyków układu o wspólnym dowodzeniu pozycja francuskiego admirała wyraźnie podupadła. Krytykowany za złą sytuację we flocie i brak zdecydowanych działań, w październiku 1915 roku podał się do dymisji. Oficjalnie został zwolniony ze stanowiska w 1916 roku i osiadł w Pau. Jego działania, w szczególności podczas pościgu za eskadrą niemiecką, były przedmiotem kilku postępowań wyjaśniających, jednak nigdy nie sformułowano przeciwko niemu oficjalnych zarzutów, a w 1921 roku został odznaczony Krzyżem Wielkim Legii Honorowej.
Auguste Boué de Lapeyrère zmarł w Pau 17 lutego 1924 roku, do końca broniąc słuszności swego postępowania podczas wojny. W 1931 roku jego prochy przeniesiono do kościoła Inwalidów w Paryżu.

</doc>
<doc id="2095445" url="https://pl.wikipedia.org/wiki?curid=2095445" title="Barbara Jones (lekkoatletka)">
Barbara Jones (lekkoatletka)

Barbara Pearl Jones (ur. 26 marca 1937 w Chicago) – amerykańska lekkoatletka specjalizująca się w biegach sprinterskich, dwukrotna złota medalistka letnich igrzysk olimpijskich (Helsinki 1952, Rzym 1960) w sztafecie 4 x 100 metrów.
Jest najmłodszą lekkoatletyczną złotą medalistką olimpijską, w 1952 w Helsinkach zwyciężyła w biegu sztafetowym w wieku 15 lat i 123 dni.

</doc>
<doc id="2095447" url="https://pl.wikipedia.org/wiki?curid=2095447" title="Julian Gruner">
Julian Gruner

Julian Gruner (ur. 13 października 1898 w Wisztyńcu, zm. w 1940 w Charkowie) – polski lekkoatleta specjalizujący się w skoku wzwyż i rzucie oszczepem, doktor nauk medycznych, wykładowca, porucznik rezerwy służby zdrowia Wojska Polskiego, ofiara zbrodni katyńskiej.
Życiorys.
Urodził się jako syn Lucjana i Stefanii z domu Nowickiej.
W 1924 wywalczył w Warszawie dwa srebrne medale (w skoku wzwyż z wynikiem 1,70 oraz w rzucie oszczepem z rezultatem 51,69) podczas Letnich Mistrzostw Świata Studentów. Od 1922 do 1926 dwa razy startował w meczach międzypaństwowych. W czasie swojej sportowej kariery zdobył dziesięć medali Mistrzostw Polski seniorów – trzy złote (skok wzwyż – 1922; rzut oszczepem – 1925 i 1926), pięć srebrnych (skok wzwyż – 1923 i 1924; rzut oszczepem – 1922, 1923 oraz 1927), a także dwa brązowe (skok wzwyż – 1925; rzut oszczepem – 1924). 15 lipca 1922 wynikiem 1,76 ustanowił rekord Polski w skoku wzwyż. Gruner brał udział, 12 lipca 1925 w Paryżu, w zawodach lekkoatletycznych będących meczem pomiędzy dwoma klubami: francuskim Stade Francais Paris i szwajcarskim Cercle des Sports Lausanne. Po zakończeniu rywalizacji oszczepników tych drużyn rozegrany odbył się pojedynek, w którym główne role grali Polak oraz Francuz Emanuel Degland. Rywale tych dwóch oszczepników uzyskiwali słabe wyniki, a po pierwszej serii rzutów prowadził Francuz z wynikiem 52,00. W drugiej próbie Polak uzyskał rekordową odległość – 57,56 – a kolejne jego próby to rezultaty w granicach 55 metra. Rezultat Grunera był nowym rekordem Polski, pierwszym rekordem uzyskanym poza granicami kraju, a sam zawodnik został pierwszym Polakiem, który wygrał międzynarodowy mityng lekkoatletyczny.
Podczas studiów należał do Polskiej Korporacji Akademickiej „Patria”, w której pełnił funkcję Wiceprezesa w 1922. 14 września 1925 uzyskał dyplom na Wydziale Lekarskim Uniwersytetu Warszawskiego. W latach 1925–1931 pracował jako chirurg w szpitalu świętego Rocha w Warszawie oraz był wykładowcą wychowania fizycznego na uniwersytecie. Od 1931 do 1939 pracował w kaliskiej Kasie Chorych. Był także ordynatorem oddziału dziecięcego w Szpitalu im. Przemysława II. Na Uniwersytecie Warszawskim był wykładowca wychowania fizycznego. Był kawalerem Zakonu Maltańskiego.
W Wojsku Polskim służył od 1919 w szeregach 10 pułku Ułanów Litewskich, następnie odkomenderowany do Szefostwa Sanitarnego 4 Armii. Został awansowany do stopnia podporucznika ze starszeństwem z dniem 1 czerwca 1919. Uczestniczył w wojnie polsko-bolszewickiej. Otrzymał Krzyż Walecznych. W 1921 przeniesiony do rezerwy. Był od tego czasu przydzielony do kadry zapasowej Szpitala Okręgowego nr 7 w Poznaniu. W 1934 mianowany podporucznikiem rezerwy służby zdrowia.
Po wybuchu II wojny światowej podczas kampanii wrześniowej był przydzielony do 2 batalionu sanitarnego. Został ranny. Po agresji ZSRR na Polskę z 17 września 1939 został aresztowany przez sowietów 19 września 1939 w Stanisławowie. Został osadzony w obozie w Starobielsku. Wiosną 1940 został zamordowany przez funkcjonariuszy NKWD w Charkowie i pogrzebany w Piatichatkach. Od 17 czerwca 2000 spoczywa na Cmentarzu Ofiar Totalitaryzmu w Charkowie.
Upamiętnienie.
5 października 2007 Minister Obrony Narodowej awansował go pośmiertnie do stopnia porucznika. Awans został ogłoszony 9 listopada 2007 w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.
W ramach akcji „Katyń... pamiętamy” / „Katyń... Ocalić od zapomnienia” w stolicy Szwajcarii, Bernie został zasadzony Dąb Pamięci honorujący Juliana Grunera.

</doc>
<doc id="2095449" url="https://pl.wikipedia.org/wiki?curid=2095449" title="Lagarfljót (rzeka)">
Lagarfljót (rzeka)

Lagarfljót (isl. "spokojna rzeka") – rzeka na Islandii, we wschodniej części wyspy, o długości 140 km. Szósta rzeka Islandii pod względem długości, a ósma pod względem powierzchni dorzecza.
Rzeka bierze swój początek z lodowca Vatnajökull. W górnym biegu nosi nazwę Jökulsá í Fljótsdal (isl. „rzeka lodowcowa w dolinie Fljótsdalur"). W środkowym biegu uchodzi do rozciągającego się w dolinie Fljótsdalur na długości 38 km jeziora Lagarfljót. W jego wodach, podobnie jak w Loch Ness, ma pływać potwór zwany Lagarfljótsormurinn. Na północnym krańcu jeziora znajduje się miasto Egilsstaðir, największy ośrodek miejski Regionu Wschodniego. Po drugiej stronie jeziora położona jest mniejsza miejscowość Fellabær. Oba brzegi łączy mierzący 300 m most . Rzeka płynie dalej na północ i wpada do Oceanu Arktycznego do zatoki Héraðsflói, kilka kilometrów na wschód od ujścia rzeki Jökulsá á Dal. Kilkanaście kilometrów przed ujściem znajduje się wodospad Lagarfoss.

</doc>
<doc id="2095450" url="https://pl.wikipedia.org/wiki?curid=2095450" title="Czermnica (dopływ Metuji)">
Czermnica (dopływ Metuji)

Czermnica czes. "Čermenský potok", niem. "Tscherbeneyer Bach" – potok górski w północno-wschodnich Czechach i południowo-zachodniej Polsce w Sudetach Środkowych, w Górach Stołowych, w woj. dolnośląskim.
Górski potok, lewy dopływ Metuji należący do dorzecza Łaby i zlewiska Morza Północnego. Źródła położone są w Górach Stołowych na obszarze Parku Narodowego Gór Stołowych na wysokości 851 m n.p.m. na rozległej płaszczowinie stoliwa Skalniaka poniżej północnego zbocza Ptasiej Góry na terenie torfowiska "Długie Mokradło", na północny wschód od miejscowości Kudowa-Zdrój.
Potok w górnym biegu wypływając z torfowiska "Długie Mokradło" płynie niewielką dolinką położoną na płaszczowinie stoliwa Skalniaka w kierunku północno-zachodnim, następnie w okolicy Błędnych Skał przecina "Puszczańską Drogę" i ostro skręca na południowy zachód, gdzie wąską doliną o dość stromych zboczach spływa w kierunku miejscowości Czermna. Osiągając wschodnie podnóże wzniesienia "Pstrążna", potok opuszcza obszar Parku Narodowego Gór Stołowych i skręca na zachód. Po kilkuset metrach dopływa do lokalnej drogi Pstrążna – Czermna, którą kilkakrotnie przecina i wzdłuż której, opływając południowe zbocze wzniesienia Duża Dufałka wpływa do miejscowości Czermna, gdzie po trzystu metrach razem z drogą skręca na południe, kierując się w stronę wąskiego przesmyku między Świnim Grzbietem po południowo-wschodniej stronie a zboczem wzniesienia Bluszczowa po południowo-zachodniej stronie. Potok opuszczając przesmyk skręca na południowy zachód i wpływa na niezalesiony obszar Obniżenia Kudowy. Potok opuszczając Czermną kieruje się na zachód w kierunku granicy polsko-czeskiej i wpływa do czeskiej miejscowości Malá Čermná. W czeskiej miejscowości Malá Čermná potok płynie na zachód i ponownie przekracza granicę wpływając na teren Polski. Po przepłynięciu ok. 1200m po raz trzeci przekracza granicę i kieruje się w kierunku Hronova do ujścia, gdzie na południowych obrzeżach miasta wpada do Metuji na poziomie ok. 350 m n.p.m. Otoczenie potoku w większości stanowią lasy rzadziej łąki. Średnia szerokość potoku wynosi 2,5 m a maksymalna głębokość 0,4 m. Koryto potoku kamienisto żwirowe z małymi progami kamiennymi. W środkowej części potoku występują niewielkie kamieniste bystrza.
Zasadniczy kierunek biegu potoku jest południowo-zachodni. Jest to potok górski zbierający wody z południowo-zachodnich zboczy Gór Stołowych. W większości swojego biegu potok jest nieuregulowany, o wartkim prądzie wody, w okresach wzmożonych opadów i wiosennych roztopów stwarza zagrożenie powodziowe. Kilkakrotnie występował z brzegów podmywając przyległe pobocza drogi.
Na terenie Czech wpływa do Brlenki.

</doc>
<doc id="2095455" url="https://pl.wikipedia.org/wiki?curid=2095455" title="Alina Alló">
Alina Alló

Alina Alló (ur. 30 maja 1982) – argentyńska lekkoatletka, tyczkarka.
Osiągnięcia.
Medalistka mistrzostw Argentyny.

</doc>
<doc id="2095461" url="https://pl.wikipedia.org/wiki?curid=2095461" title="Kim Hwang-sik">
Kim Hwang-sik

Kim Hwang-sik (kor. 김황식, ur. 9 sierpnia 1948) – południowokoreański sędzia i polityk, przewodniczący Zarządu Audytu i Inspekcji od 2008 do 2010. Premier Korei Południowej od 1 października 2010 do 26 lutego 2013.
Życiorys.
Kim Hwang-sik urodził się w 1948 w powiecie Jangseong w prowincji Chŏlla Południowa. Ukończył prawo na Uniwersytecie Narodowym w Seulu.
W 1972 zdał państwowy egzamin sędziowski. Od 1974 do 1989 pracował jako sędzia w Okręgowym Sądzie Cywilnym, Okręgowym Sądzie Karnym oraz Sądzie Wyższym w Seulu. W latach 1989–1996 był sędzią w Okręgowym Sądzie w Jeonju, Okręgowym Sądzie Rodzinnym oraz Okręgowym Sądzie Karnym w Seulu. Od 1996 do 2004 był sędzią w Sądzie Wyższym w Kwangju, Sądzie Wyższym w Seulu oraz Krajowym Sądzie Administracyjnym.
W latach 2004–2005 pełnił funkcję przewodniczącego składu sędziowskiego w Sądzie Okręgowym w Kwangju. W latach 2005–2008 zajmował stanowisko sędziego Sądu Najwyższego. 8 września 2008 objął urząd przewodniczącego Zarządu Audytu i Inspekcji Republiki Korei, konstytucyjnej agencji najwyższego nadzoru nad działaniami urzędów publicznych. Jednocześnie został członkiem Rady Zarządzającej Azjatyckiej Organizacji Instytucji Najwyższej Kontroli (ASOSAI) oraz Międzynarodowej Organizacji Instytucji Najwyższej Kontroli (INTOSAI), a także przewodniczącym Programu Odpowiedzialności Publicznej INTOSAI i ONZ.
16 września 2010 prezydent Lee Myung-bak desygnował go na stanowisko premiera Korei Południowej po tym, jak do dymisji podał się premier Chung Un-chan, a desygnowany wcześniej Kim Tae-ho zrezygnował z nominacji w obliczu oskarżeń o korupcję.
29 i 30 września 2010 w parlamencie odbyła się debata przed zatwierdzeniem go na urząd premiera. Opozycyjna Partia Demokratyczna oskarżyła go o sfałszowanie dokumentów lekarskich w celu uniknięcia służby wojskowej, podejrzanie przesadne wzbogacenie się w czasie kierowania Zarządem Audytu i Kontroli oraz wpływanie na przyznanie funduszy publicznych szkole kierowanej przez jego siostrę. Premier elekt zaprzeczył stawianym mu zarzutom. 1 października 2010 299-osobowy parlament zatwierdził go na stanowisku szefa rządu. Uzyskał 169 głosów poparcia i 71 głosów przeciwnych, przy 4 głosach wstrzymujących się.
Urząd zajmował do 26 lutego 2013, kiedy nowym premierem został Jung Hong-won, mianowany na stanowisko przez nowo wybraną prezydent Park Geun-hye.

</doc>
<doc id="2095463" url="https://pl.wikipedia.org/wiki?curid=2095463" title="Ołeksa Nowakiwski">
Ołeksa Nowakiwski

Ołeksa Charłampijowycz Nowakiwski, ukr. Олекса Харлампійович Новаківський pol. Aleksander (Aleksy) Nowakowski, Ołeksa Nowakiwśkyj (ur. 14 marca 1872 w Obodówce, zm. 29 sierpnia 1935 we Lwowie) – ukraiński pedagog i malarz, jeden z przedstawicieli krakowskiego postimpresjonizmu.
Życiorys.
Ukończył Akademię Sztuk Pięknych w Krakowie, był uczniem Jana Matejki i Leona Wyczółkowskiego.
Popularność zdobył dzięki krakowskiej wystawie swoich obrazów z 1911. W 1913 przeprowadził się do Lwowa. Tu z kolei sławę przyniosła mu wystawa obrazów z 1921. W latach 1924–1925 był dziekanem wydziału sztuk pięknych Tajnego Uniwersytetu Ukraińskiego.
Pochowany na Cmentarzu Łyczakowskim.
Upamiętnienie.
W 1972 we Lwowie utworzono Muzeum Ołeksy Nowakiwskiego.

</doc>
<doc id="2095465" url="https://pl.wikipedia.org/wiki?curid=2095465" title="Uciąg">
Uciąg

Uciąg w okrętownictwie – siła będąca wypadkową między siłą naporu śruby (napędu) a siłą oporu.

</doc>
<doc id="2095467" url="https://pl.wikipedia.org/wiki?curid=2095467" title="Héraðsflói">
Héraðsflói

Héraðsflói – duża islandzka zatoka we wschodniej części wyspy.
Zatokę zasilają dwie rzeki: Lagarfljót oraz Jökulsá á Dal. Nad zatoką nie leży żadna większa miejscowość.

</doc>
<doc id="2095469" url="https://pl.wikipedia.org/wiki?curid=2095469" title="Janet Moreau">
Janet Moreau

Janet Theresa Moreau (ur. 26 października 1927 w Pawtucket, zm. 30 czerwca 2021 w Barrington) – amerykańska lekkoatletka specjalizująca się w biegach sprinterskich, złota medalistka letnich igrzysk olimpijskich w Helsinkach (1952) w sztafecie 4 x 100 metrów. Sukcesy osiągała również w skoku w dal z miejsca.

</doc>
<doc id="2095472" url="https://pl.wikipedia.org/wiki?curid=2095472" title="Fellabær">
Fellabær

Fellabær – miejscowość we wschodniej Islandii, położona na wschodnim brzegu jeziora Lagarfljót. Po drugiej stronie jeziora znajduje się miasto Egilsstaðir, z którym jest połączona przez most na drodze krajowej nr 1. Fellabær wchodzi w skład gminy Múlaþing (do 2020 roku w gminie Fljótsdalshérað), w regionie Austurland. Na początku 2021 roku zamieszkiwało ją 400 osób.

</doc>
<doc id="2095474" url="https://pl.wikipedia.org/wiki?curid=2095474" title="Marcussen &amp; Søn">
Marcussen &amp; Søn

Marcussen &amp; Søn (znany pod skróconą nazwą Marcussen, wcześniej jako Marcussen &amp; Reuter) – duński zakład zajmujący się budową tradycyjnych, klasycznych organów dla dużych kościołów i sal koncertowych (organy 3 – 5-manuałowe, mające od 25 do 100 głosów oraz organów dla mniejszych kościołów (organy 1 – 2-manuałowe). Dokonuje też restauracji organów zabytkowych. Wszystkie potrzebne części zakład wytwarza we własnych warsztatach.
Do chwili obecnej zakład Marcussen &amp; Søn zbudował ok. 1125 instrumentów).
Oprócz wytwarzania instrumentów dla rodzimych odbiorców zakład buduje także organy dla klientów m.in. w Niemczech, Szwecji, Finlandii, Holandii, Wielkiej Brytanii, Japonii i USA.
Historia.
Zakład organmistrzowski Marcussen &amp; Søn został założony w 1806 w Vester Sottrup przez Jürgena Marcussena (1781-1860). Od 1830 ma siedzibę w miasteczku Aabenraa na południu Danii. W 1826 do spółki przystąpił Andreas Reuter (1798-1847) jako współwłaściciel, wskutek czego przyjęła ona nazwę Marcussen og Reuter.
Andreas Reuter zmarł w 1847. W 1848 do zakładu przyłączył się syn założyciela, Jürgen Andreas Marcussen (1816-1900) i od tamtej chwili zakład nosi obecną nazwę. 
W początkowym okresie działalności zakład budował organy dla odbiorców m.in. w Danii, Niemczech i Szwecji. W 1902 firmę przejął wnuk córki jej założyciela, Johannes L. Zachariassen. Przez pierwsze 100 lat działalności Marcussen &amp; Søn pozostawał pod wpływem barokowej tradycji budowy organów, później natomiast otworzył się na nowinki techniczne (pneumatyka, elektryczność).
W latach 30. XX w. zakład, pod wpływem prądów płynących z Niemiec, zwrócił się ku klasycznej, północnoeuropejskiej tradycji brzmieniowej organów, niezawodnym wiatrownicom klapowo-zasuwowym i prostym trakturom mechanicznym.
Znaczącą rolę w rozwoju zakładu odegrał Sybrand Zachariassen (1900-1960). W wieku 21 lat objął on kierownictwo zakładu i w ciągu kilku dziesięcioleci doprowadził do uzyskania przez zakład pozycji liczącego się wytwórcy mechanicznych organów na świecie. Marcussen &amp; Søn zdobył nowych odbiorców m.in. w USA i Japonii.
Obok działalności wytwórczej zakład zajmuje się również restauracją organów zabytkowych.
W 1994/95 Marcussen &amp; Søn stał się spółką rodzinną. Dołączyła do niego Claudia Zachariassen – od 2002 dyrektor firmy. 

</doc>
<doc id="2095475" url="https://pl.wikipedia.org/wiki?curid=2095475" title="Catherine Hardy">
Catherine Hardy

Catherine „Cathy” Hardy-Lavender (ur. 8 lutego 1930 w Carrollton, w stanie Georgia, zm. 8 września 2017) – amerykańska lekkoatletka specjalizująca się w biegach sprinterskich, złota medalistka letnich igrzysk olimpijskich w Helsinkach (1952) w sztafecie 4 x 100 metrów (rekord świata – 45,9).

</doc>
<doc id="2095478" url="https://pl.wikipedia.org/wiki?curid=2095478" title="Akher Gharam">
Akher Gharam

Akher Gharam – debiutancki album libańskiej piosenkarki Amal Hijazi wydany w 2001 roku przez wytwórnię Dilara Master Production. Album stał się jedną z najlepiej sprzedających się płyt, wydanych przez arabskojęzycznego wykonawcę.

</doc>
<doc id="2095481" url="https://pl.wikipedia.org/wiki?curid=2095481" title="Martha Hudson">
Martha Hudson

Martha B. Hudson (ur. 21 marca 1939 w Eastman w stanie Georgia) – amerykańska lekkoatletka specjalizująca się w biegach sprinterskich, złota medalistka letnich igrzysk olimpijskich w Rzymie (1960) w sztafecie 4 x 100 metrów.

</doc>
<doc id="2095485" url="https://pl.wikipedia.org/wiki?curid=2095485" title="Lucinda Williams (lekkoatletka)">
Lucinda Williams (lekkoatletka)

Lucinda Williams (ur. 10 sierpnia 1937 w Savannah, w stanie Georgia) – amerykańska lekkoatletka specjalizująca się w biegach sprinterskich, dwukrotna uczestniczka letnich igrzysk olimpijskich (Melbourne 1956, Rzym 1960), złota medalistka olimpijska z Rzymu (1960) w sztafecie 4 x 100 metrów.

</doc>
<doc id="2095489" url="https://pl.wikipedia.org/wiki?curid=2095489" title="Generał-gubernatorstwo warszawskie">
Generał-gubernatorstwo warszawskie



</doc>
<doc id="2095494" url="https://pl.wikipedia.org/wiki?curid=2095494" title="Równanie parametryczne">
Równanie parametryczne

Równanie parametryczne – równanie, które określa daną wielkość jako funkcję jednej lub kilku zmiennych nazywanych parametrami. Np. w kinematyce często jako parametr przyjmuje się czas formula_1 – za jego pomocą opisuje się współrzędne wektora położenia ciała, prędkości, pędu, momentu pędu itp., które w ogólności zależą od czasu.
Równania parametryczne stosuje się też powszechnie do definicji krzywych lub powierzchni: za pomocą równań parametrycznych określa się współrzędne punktów krzywej lub powierzchni. Przy tym krzywa parametryczna jest funkcją jednego niezależnego parametru. Gdy są dwa parametry, to mamy do czynienia z powierzchnią parametryczną.
Przykłady dwuwymiarowe.
Parabola.
Weźmy dla przykładu najprostsze równanie dla paraboli,
które może zostać sparametryzowane poprzez użycie dowolnego parametru formula_1 w następujący sposób:
Okrąg.
Poprzedni przykład stanowi trywialny szczególny przypadek, dlatego rozważmy teraz okrąg o promieniu formula_6
gdzie formula_9
Przykłady trójwymiarowe.
Helisa.
Równania parametryczne są wygodne do opisywania krzywych w przestrzeniach o większych wymiarach. Weźmy dla przykładu równania:
gdzie formula_13 formula_14
które opisują trójwymiarową krzywą, mówiąc konkretniej helisę, o promieniu formula_15 która wznosi się o formula_16 co okrążenie. Takie wyrażenia jak powyżej są często zapisywane jako
Powierzchnie parametryczne.
Torus, którego odległość od środka torusa oznaczona jest jako R i którego promień wynosi r, może być sparametryzowany równaniami zależnymi od dwóch parametrów formula_18
gdzie formula_22formula_23
Zastosowanie.
Opisany wyżej sposób wyrażania krzywych jest praktyczny, dlatego iż równania te można różniczkować lub całkować względem parametru.
Np. prędkość jest pochodną wektora położenia ciała względem czasu:
natomiast przyspieszenie jest drugą pochodną wektora położenia ciała względem czasu:
Konwersja równań parametrycznych do pojedynczego równania.
Konwersja zbioru równań parametrycznych do pojedynczego równania polega na wyeliminowaniu zmiennej formula_1 z równań formula_27 Jeśli jedno z tych równań może być rozwiązane dla formula_28 wtedy wyrażenie otrzymane może zostać podstawione do innego równania po to, aby otrzymać równanie, w którym występować będą tylko zmienne formula_29 oraz formula_30 Jeśli formula_31 i formula_32 są funkcjami wymiernymi, wtedy techniki teorii równań, takie jak rugownik, mogą zostać zastosowane do wyeliminowania zmiennej formula_33 Istnieją również szczególne przypadki, w których nie istnieje pojedyncze równanie, które by występowało w zamkniętej formie.
Dla przykładu weźmy okrąg o promieniu formula_34
Może on być łatwo wyrażony za pomocą zmiennych formula_29 oraz formula_40 korzystając z jedynki trygonometrycznej:
co ostatecznie jest łatwo identyfikowane z typem krzywej stożkowej, czyli w tym przypadku z okręgiem.

</doc>
<doc id="2095496" url="https://pl.wikipedia.org/wiki?curid=2095496" title="Generał-gubernatorstwo kijowskie">
Generał-gubernatorstwo kijowskie

Generał-gubernatorstwo kijowskie (inaczej Kraj Południowo-Zachodni) – generał-gubernatorstwo Imperium Rosyjskiego, obejmujące teren dawnej Ukrainy Prawobrzeżnej, istniejące od 22 stycznia 1832 do 1915.
Siedziba władz generał-gubernatorstwa znajdowała się w Kijowie, w jego skład wchodziły trzy gubernie:
W latach 1881–1889 do generał-gubernatorstwa kijowskiego należały również gubernie czernihowska i połtawska, a w 1912 dołączono gubernię chełmską (formalnie w 1915).

</doc>
<doc id="2095499" url="https://pl.wikipedia.org/wiki?curid=2095499" title="Lotka (lotnictwo)">
Lotka (lotnictwo)



</doc>
<doc id="2095509" url="https://pl.wikipedia.org/wiki?curid=2095509" title="Manuel Pérez (ur. 1980)">
Manuel Pérez (ur. 1980)

Manuel Pérez Flores (ur. 22 stycznia 1980 w Guadalajarze) – meksykański piłkarz występujący najczęściej na pozycji defensywnego pomocnika, obecnie zawodnik Veracruz.
Kariera klubowa.
Pérez pochodzi z miasta Guadalajara i jest wychowankiem akademii juniorskiej tamtejszego zespołu piłkarskiego Club Atlas. W meksykańskiej Primera División zadebiutował za kadencji szkoleniowca Efraína Floresa – 10 listopada 2001 w przegranym 1:5 spotkaniu z Celayą. Fazę Verano sezonu 2002/2003 spędził na wypożyczeniu w drugoligowej filii Atlasu – Atlético Cihuatlán. Miejsce w wyjściowej jedenastce ekipy wywalczył sobie po przyjściu do klubu trenera Sergio Bueno, w fazie Clausura rozgrywek 2003/2004. 6 marca 2005, w przegranej 2:3 konfrontacji z Pumas UNAM, strzelił swojego pierwszego gola w najwyższej klasie rozgrywkowej. Już do końca swojego pobytu w Atlasie Pérez był podstawowym graczem drużyny, jednak nie osiągnął z nią większych sukcesów zarówno na arenie krajowej, jak i międzynarodowej.
Latem 2007 Pérez przeszedł do drużyny CF Monterrey. Tam, mimo regularnej gry, nie zawsze pojawiał się na ligowych boiskach w wyjściowej jedenastce i po upływie sezonu został wypożyczony do beniaminka pierwszej ligi – Indios de Ciudad Juárez. W fazie Clausura rozgrywek 2008/2009 doszedł z Indios aż do półfinału fazy play–off. Cały rok 2010 spędził na wypożyczeniu w ekipie Deportivo Toluca, z którą zdobył pierwszy w swojej karierze tytuł mistrza kraju w sezonie Bicentenario 2010. Bliski powtórzenia tego osiągnięcia był także rok później, już w barwach Monarcas Morelia, jednak w dwumeczu finałowym rozgrywek Clausura jego drużyna uległa Pumas UNAM. Zarówno w Toluce, jak i w Morelii Pérez pełnił funkcję rezerwowego, nie potrafiąc wywalczyć sobie miejsca w pierwszym składzie tych zespołów.
Wiosną 2012 Pérez został piłkarzem meksykańskiego drugoligowca Tiburones Rojos de Veracruz.
Kariera reprezentacyjna.
W seniorskiej reprezentacji Meksyku Pérez zadebiutował za kadencji selekcjonera Hugo Sáncheza – 28 lutego 2007 w wygranym 3:1 meczu towarzyskim z Wenezuelą. Był to zarazem jego jedyny występ w kadrze narodowej.

</doc>
<doc id="2095510" url="https://pl.wikipedia.org/wiki?curid=2095510" title="Manuel Pérez (piłkarz)">
Manuel Pérez (piłkarz)



</doc>
<doc id="2095511" url="https://pl.wikipedia.org/wiki?curid=2095511" title="Dzierżoniów Dworzec Mały">
Dzierżoniów Dworzec Mały

Dzierżoniów Dworzec Mały – nieczynna stacja kolejowa w Dzierżoniówie; w województwie dolnośląskim, w Polsce. Znajdował się na niej 1 peron.

</doc>
<doc id="2095516" url="https://pl.wikipedia.org/wiki?curid=2095516" title="Abetz">
Abetz

Abetz:

</doc>
<doc id="2095517" url="https://pl.wikipedia.org/wiki?curid=2095517" title="Julian Celewicz">
Julian Celewicz



</doc>
<doc id="2095520" url="https://pl.wikipedia.org/wiki?curid=2095520" title="Guðbergur Bergsson">
Guðbergur Bergsson

Guðbergur Bergsson (ur. 16 października 1932 w Grindavíku), islandzki pisarz. Ukończył studia na Uniwersytecie Islandzkim na kierunku pedagogika, a następnie na Uniwersytecie Barcelońskim na kierunku literatura i historia sztuki. Nigdy nie pracował jako nauczyciel, jednak zajmował się tłumaczeniem literatury hiszpańskojęzycznej. Jest najbardziej znanym tłumaczem tejże w Islandii.
Dwukrotny laureat Islandzkiej Nagrody Literackiej. W 2004 zdobył Nagrodę Nordycką Akademii Szwedzkiej.
Guðbergur pisał głównie powieści łączące elementy realizmu, surrealizmu i absurdu oraz opowiadania.

</doc>
<doc id="2095521" url="https://pl.wikipedia.org/wiki?curid=2095521" title="Biogerontologia">
Biogerontologia

Biogerontologia (od. "bios" „życie“, "geron" „starzenie“, "logos" „nauka“) – jest stosunkowo młodą gałęzią nauki i zajmuje się badaniami nad przyczynami starzenia biologicznego oraz konsekwencjami starzenia się organizmów.
Biogerontologia jest niedawno utworzonym, ale stosunkowo szybko rozwijającym się działem biologii, zwłaszcza w najnowszych badaniach nad leczeniem ludzi, którym zajmuje się geriatria. W odróżnieniu od geriatrii, biogerontologia zajmuje się powodami starzenia się organizmów i stara się wypracować możliwe strategie zapobieżenia temu. 
Biologiczne starzenie się organizmów obejmuje na ogół nieodwracalne procesy, które prowadzą nieuchronnie do śmierci organizmu, jego organów lub poszczególnych komórek. Przyjmuje się, że jest to główną przyczyną śmierci organizmu, ponadto zjawiska starzenia odgrywają negatywna role w katabolicznym podziale komórek. Obecnie dyskutowane jest ponad 300 różnych przyczyn odpowiedzialnych za starzenie się organizmów.

</doc>
<doc id="2095533" url="https://pl.wikipedia.org/wiki?curid=2095533" title="Port lotniczy San Vito de Java">
Port lotniczy San Vito de Java

Port lotniczy San Vito de Java (ang. San Vito de Java Airport, IATA: TOO, ICAO: MRSV) – port lotniczy zlokalizowany w kostarykańskim mieście San Vito de Java.

</doc>
<doc id="2095534" url="https://pl.wikipedia.org/wiki?curid=2095534" title="Spilśnianie (rękodzieło)">
Spilśnianie (rękodzieło)

Spilśnianie (filcowanie) – rękodzieło polegające na formowaniu wełny za pomocą specjalnej igły do filcowania (filcowanie na sucho) lub ciepłej wody i mydła (filcowanie na mokro). 
Wykorzystywane jest do tworzenia odzieży, torebek, biżuterii, lalek, elementów dekoracji etc.

</doc>
<doc id="2095535" url="https://pl.wikipedia.org/wiki?curid=2095535" title="Invictus Games (przedsiębiorstwo)">
Invictus Games (przedsiębiorstwo)

Invictus Games - węgierski producent gier komputerowych, powstały w 1992 roku. Założycielami firmy są Tamás Kozák i Ákos Diviánszky. Invictus Games specjalizuje się w produkowaniu gier wyścigowych. Ich gry wydają między innymi: Codemasters, Activision, 1C, Gamepot i Joyzone.

</doc>
<doc id="2095537" url="https://pl.wikipedia.org/wiki?curid=2095537" title="Charles Pahud de Mortanges">
Charles Pahud de Mortanges

Charles Ferdinand Pahud de Mortanges (ur. 13 maja 1896 w Hadze, zm. 7 kwietnia 1971 tamże) – holenderski jeździec sportowy. Wielokrotny złoty medalista olimpijski.
Życiorys.
Sukcesy odnosił we Wszechstronnym Konkursie Konia Wierzchowego. Brał udział w czterech igrzyskach (IO 24, IO 28, IO 32, IO 36), na trzech zdobywał medale. Dwukrotnie triumfował w drużynie (1924 i 1928), także dwukrotnie zwyciężał w konkursie indywidualnym (1928 i 1932). W 1932 dodatkowo sięgnął po srebro w drużynie. Na igrzyskach startował na koniach Johnny Walker i Marcroix.
Pahud de Mortanges wstąpił do armii w trakcie I wojny światowej. Brał też udział w II wojnie światowej, w 1942 dostał się do niewoli. Zbiegł, przez Gibraltar przedostał się do Wielkiej Brytanii, gdzie wstąpił do Królewskiej Niderlandzkiej Zmotoryzowanej Brygady Piechoty. Brał udział w Lądowaniu w Normandii.

</doc>
<doc id="2095539" url="https://pl.wikipedia.org/wiki?curid=2095539" title="Port lotniczy Quepos Managua">
Port lotniczy Quepos Managua

Port lotniczy Quepos Managua (ang. Quepos Managua Airport, IATA: XQP, ICAO: MRQP) – port lotniczy zlokalizowany w kostarykańskim mieście Quepos.

</doc>
<doc id="2095542" url="https://pl.wikipedia.org/wiki?curid=2095542" title="Rosyjscy ambasadorzy w Austrii">
Rosyjscy ambasadorzy w Austrii



</doc>
<doc id="2095544" url="https://pl.wikipedia.org/wiki?curid=2095544" title="Maurice Buret">
Maurice Buret

Maurice Buret (ur. 21 maja 1909, zm. 23 sierpnia 2003) – francuski jeździec sportowy. Złoty medalista olimpijski z Londynu.
Startował w konkurencji ujeżdżenia. Igrzyska w 1948 były jego jedyną olimpiadą. W konkursie indywidualnym zajął 15 miejsce, triumfował - po dyskwalifikacji Szwedów - w drużynie. Partnerowali mu André Jousseaume i Jean Saint-Fort Paillard.

</doc>
<doc id="2095545" url="https://pl.wikipedia.org/wiki?curid=2095545" title="Łoktusza">
Łoktusza

Łoktusza, (także naramiennik, gwarowo: "łoktuszka", "oktuska") – stara nazwa płachty, rańtucha, szala, którym kobiety w niektórych regionach Polski okrywały ramiona, plecy, a także łokcie – stąd wzięła się nazwa łoktuszy. Dawne łoktusze były to duże chusty z białego grubego płótna. 
Łoktusza stanowi najstarszy i istotny element stroju mieszczan żywieckich. Wzmianki o łoktuszy pojawiały się aktach sądowych i testamentach mieszczan żywieckich począwszy od 1622 r. Materiałem do wyrobu łoktuszy stanowił tiul. Tkaninę na rynki polskie sprowadzano z Francji, Burano pod Wenecją i z Brukseli. Po 1815 r. zaopatrywano się w surową tkaninę w Krakowie. Najwyżej cenione były tiule o drobnych oczkach, gdyż wyhaftowany na nich wzór był przejrzysty i delikatny. Taki gatunek tiulu nazywany był „angielską mgiełką”. Do wyrobu haftów o motywach floralnych używano białych, bawełnianych nici. Łoktusze pojawiają się na XIX-wiecznym malarstwie cechowym i ludowym, jako nakrycie głowy i ramion Matki Boskiej. 
Mikołaj z Wilkowiecka pisze:
&lt;poem&gt;
"Pójdźcież za mną, miłe dusze,"
"Zawinąwszy się w łoktusze."
&lt;/poem&gt;
Łoktuszą nazywano także płachtę uwiązaną na szyi i podtrzymywaną lewą ręką, z której siewca wysiewał ziarno.

</doc>
<doc id="2095546" url="https://pl.wikipedia.org/wiki?curid=2095546" title="Crocodilus">
Crocodilus



</doc>
<doc id="2095550" url="https://pl.wikipedia.org/wiki?curid=2095550" title="Port lotniczy Juigalpa">
Port lotniczy Juigalpa

Port lotniczy Juigalpa (ang. Juigalpa Airport, ICAO: MNJU) – port lotniczy zlokalizowany w Juigalpie, w Nikaragui.

</doc>
<doc id="2095551" url="https://pl.wikipedia.org/wiki?curid=2095551" title="Instancja (MMORPG)">
Instancja (MMORPG)

Instancja – kopia lokacji w grach MMORPG, wygenerowana specjalnie na potrzeby danego gracza lub grupy graczy. Lokacja taka nie jest bezpośrednio połączona z głównym światem gry.
Powody stosowania.
Głównym powodem stosowania systemu instancji jest fakt, że szczególnie interesujące (np. ze względu na możliwość pozyskania cennych przedmiotów) miejsca w świecie gry MMORPG przyciągają dużą liczbę graczy. Umieszczenie takiej lokacji w głównym świecie gry powoduje powstanie dużej konkurencji, co może doprowadzić do różnych niepożądanych zjawisk, jak np. zajęcie takiego miejsca przez jedną grupę graczy, czy też kradzież przedmiotów z pokonanych przeciwników. Instancje pozwalają w dużej mierze wyeliminować te problemy - każdy gracz/grupa graczy ma dostęp do osobnej, dostępnej tylko dla niej kopii takiej lokacji.
Charakterystyka.
W instancjach często spotkać można przeciwników silniejszych, niż w otwartym świecie. Również wartość przedmiotów, które można tam zdobyć, jest wyższa. W niektórych grach stosowany jest system skalowania poziomu trudności - siła potworów dopasowywana jest do liczby graczy wchodzących do instancji i/lub ich poziomu doświadczenia. W instancjach często można też spotkać wyjątkowo silnych bossów.
Kwestie techniczne.
Stosowanie instancji powoduje rozproszenie graczy przebywających na serwerze zamiast skupienia ich w jednym miejscu, co ma korzystny wpływ na obciążenie łącz. Wynika to z faktu, że pomiędzy instancją a światem 'zewnętrznym' konieczna jest wymiana jedynie mocno ograniczonej ilości informacji. Także wymagania sprzętowe aplikacji klienckiej są w tym przypadku mniejsze, ze względu na mocno ograniczoną liczbę obiektów w otoczeniu gracza, które muszą zostać wyrenderowane. Pozwala to także twórcom na lepszą optymalizację - eliminowana jest sytuacja, kiedy na ekranie widocznych jest naraz kilkuset graczy, co umożliwia bardziej szczegółowe odwzorowanie otoczenia bez obaw o spadki wydajności.

</doc>
<doc id="2095553" url="https://pl.wikipedia.org/wiki?curid=2095553" title="Port lotniczy Los Brasiles">
Port lotniczy Los Brasiles

Port lotniczy Los Brasiles (ang. Los Brasiles Airport, ICAO: MNBR) – port lotniczy zlokalizowany w Los Brasiles, w Nikaragui.

</doc>
<doc id="2095554" url="https://pl.wikipedia.org/wiki?curid=2095554" title="Cláudio Danni">
Cláudio Danni

Cláudio Danni, właśc. Cláudio João Danni (ur. 22 lutego 1942 w Canoas) – piłkarz brazylijski, występujący na pozycji obrońcy.
Kariera klubowa.
Karierę piłkarską Cláudio Danni rozpoczął w SC Internacional w 1959 roku. Z Internacionalem zdobył mistrzostwo stanu Rio Grande do Sul - Campeonato Gaúcho w 1961 roku. W latach 1963–1966 występował w SC Corinthians Paulista. W latach 1966–1967 występował w Cruzeiro EC. Z Cruzeiro dwukrotnie zdobył mistrzostwo stanu Minas Gerais - Campeonato Mineiro w 1966 i 1967 oraz Taça Brasil w 1966 roku. W 1967 roku miał krótki epizod kolumbijskiej Américe Cali. Ostatnim klubem w karierze Cláudio Danniego było Cruzeiro Porto Alegre, w którym zakończył karierę w 1970 roku.
Kariera reprezentacyjna.
W reprezentacji Brazylii Cláudio Danni zadebiutował 27 marca 1963 w zremisowanym 2-2 towarzyskim meczu z reprezentacją Ekwadoru podczas Copa América 1963, na której Brazylia zajęła czwarte miejsce. Cláudio Danni na turnieju wystąpił w dwóch meczach z Ekwadorem i Boliwią. Ostatni raz w reprezentacji Cláudio Danni wystąpił 24 kwietnia 1963 w przegranym 2-4 towarzyskim meczu z reprezentacją Belgii. Ogółem w reprezentacji wystąpił 5 razy.

</doc>
<doc id="2095555" url="https://pl.wikipedia.org/wiki?curid=2095555" title="Jacob Riis">
Jacob Riis

Jacob August Riis (ur. 1849 w Ribe, zm. 1914) – duński dziennikarz i fotograf, działający w USA. Autor zdjęć o tematyce społecznej, dokumentujących przede wszystkim życie w nowojorskich slumsach. Pionier fotoreportażu.
Życiorys.
W 1870 Riis wyemigrował do USA. Od 1878 pracował jako reporter w "New York Tribune". Jego biuro mieściło się w gęsto zaludnionej biedotą dzielnicy Lower East Side, co pozwoliło mu na zapoznanie się z ich problemami. Z braku umiejętności rysowania, za środek mający pomóc w zapoznaniu reszty społeczeństwa z dramatyczną sytuacją nowojorskich slumsów wybrał fotografię. Początkowo współpracował z fotografami, ale ostatecznie zdecydował samodzielnie wykonywać zdjęcia. W 1888 – już jako dziennikarz "New York Sun" – zakupił zestaw składający się z aparatu w drewnianej obudowie, statywu i innych niezbędnych urządzeń. Posługiwał się również lampą błyskową. 
Riis jako fotograf był amatorem; sam zresztą nigdy się nie uważał za fotografa. Swoimi zdjęciami chciał uświadomić, w jak upokarzających warunkach mieszkali ubodzy (głównie imigranci) i zmienić obojętną postawę, jaką wobec nich przejawiano. W tym celu fotografował ludzi gnieżdżących się w skrajnych warunkach, bezdomne dzieci, włóczęgów, zrujnowane domostwa. Domagał się pomocy dla nich oraz reformy opieki zdrowotnej i prawa pracy. Swoje postulaty po raz pierwszy zaprezentował w artykule "How the Other Half Lives" w czasopiśmie "Scribner's" (Boże Narodzenie 1889), który jednak nie był ilustrowany jego zdjęciami, ale grafikami wykonanymi na ich podstawie (w wyniku czego zdjęcia traciły na sile przekazu i pozbawiane były wielu detali). Konieczność zamiany fotografii na grafikę powodowana była technicznymi trudnościami, jakie napotykało jeszcze wówczas reprodukowanie fotografii w prasie. W 1890 Riis wydał swoją najbardziej znaną i wpływową książkę – "How the Other Half Lives". Zilustrowana była czterdziestoma planszami, z których co prawda siedemnaście było półtonowymi reprodukcjami fotografii, ale słabej jakości. Oprócz "How the Other Half Lives" opublikował także 14 innych pozycji, m.in. "The Battle With the Slum" (1902).
Fotografią Riis zajmował się do ok. 1898. W 1901 zrezygnował z pracy reportera; poświęcił się wykładaniu oraz działalności społecznej. 
Po śmierci w 1914 Riis popadł w zapomnienie, a negatywy jego zdjęć spoczywały na strychu jego domu na Long Island aż do 1945, gdy tuż przed wyburzeniem budynku ocalił je Alexander Alland. Uratowany zbiór zawierał 412 szklanych negatywów Riisa, z których ok. 250 wykonał on sam. Obecnie znajdują się one w zbiorach Museum of the City of New York (MCNY). W 1948 w MCNY zorganizowana został wystawa zdjęć, które wykonano z ocalonych negatywów – okazały się one być zupełnie inne od znanych do wcześniej słabej jakości odbitek.

</doc>
<doc id="2095558" url="https://pl.wikipedia.org/wiki?curid=2095558" title="Rosyjscy ambasadorzy w Polsce">
Rosyjscy ambasadorzy w Polsce



</doc>
<doc id="2095559" url="https://pl.wikipedia.org/wiki?curid=2095559" title="Victory (album DJ Khaleda)">
Victory (album DJ Khaleda)

Victory to czwarty album studyjny DJ-a DJ Khaled. Album ten został wydany 2 marca 2010 roku. Jak sam twierdzi nazwę "Victory" nadał aby odnieść zwycięstwo i inspirować słuchaczy swoją muzyką. Na płycie wystąpili między innymi tacy artyści jak T-Pain, Schife, Red Rum, John Legend, Bun B, Birdman, Soulja Boy, Diddy, Busta Rhymes czy Pitbull. W notowaniu "Billboard 200" zajął 14 pozycję.

</doc>
<doc id="2095562" url="https://pl.wikipedia.org/wiki?curid=2095562" title="Węgliniec Dworzec Mały">
Węgliniec Dworzec Mały

Węgliniec Dworzec Mały – zlikwidowana stacja kolejowa w Węglińcu; w województwie dolnośląskim, w Polsce. Otwarta w 1913, zamknięta w 1966, zlikwidowana w 1974 roku. Obecnie w budynku dworca mieści się sklep odzieżowy.

</doc>
<doc id="2095563" url="https://pl.wikipedia.org/wiki?curid=2095563" title="Jan Chlebowicz">
Jan Chlebowicz



</doc>
<doc id="2095567" url="https://pl.wikipedia.org/wiki?curid=2095567" title="Addison Montgomery">
Addison Montgomery

Addison Adrienne Forbes Montgomery (wcześniej Addison Adrienne Forbers Montgomery Shepherd) – fikcyjna postać seriali Chirurdzy oraz Prywatna praktyka stacji ABC, odgrywana przez Kate Walsh, stworzona przez Shondę Rhimes.
Opis postaci.
Addison ma bardzo bogatych rodziców, a jej brat, Archer, jest światowej sławy neurologiem. Jest jedną z najlepszych ginekolog i neonatolog w kraju. Swojego przyszłego męża, Dereka Shepherda, poznała w szkole medycznej. Swoją rezydenturę odbyła pod okiem Richarda Webbera. Mieszkała z mężem razem w Nowym Jorku, lecz gdy zdradziła go z jego najlepszym przyjacielem, Markiem Sloanem, Derek odszedł od niej i wyjechał do Seattle. Addie mieszkała z Markiem i była z nim w ciąży, którą usunęła. Potem pojechała do Seattle, aby ratować swoje małżeństwo z Derekiem. Skończyło się to niepowodzeniem i rozwodem, po 11 latach małżeństwa. W kolejnym sezonie flirtuje z Alexem, lecz i ten flirt kończy się rozstaniem. Po tych zdarzeniach decyduje się na Zapłodnienie pozaustrojowe i jedzie do Los Angeles, do przyjaciółki – Naomi Bennett. Próba zajścia w ciążę kończy się niepowodzeniem, ale Addison zostaje w LA i podejmuje tam pracę.
Po wyjeździe z Seattle Addison nie pojawia się już w "Chirurgach", a staje się główną bohaterką "Prywatnej Praktyki". W SGH pojawia się okazjonalnie.
Addison jest protestantką.

</doc>
<doc id="2095569" url="https://pl.wikipedia.org/wiki?curid=2095569" title="Żory Baranowice">
Żory Baranowice

Żory Baranowice – kolejowy przystanek osobowy w Żorach, w dzielnicy Baranowice; w województwie śląskim.

</doc>
<doc id="2095570" url="https://pl.wikipedia.org/wiki?curid=2095570" title="Elektroolfaktografia">
Elektroolfaktografia

Elektroolfaktografia (EOG) – metoda badań narządu węchu polegająca na rejestracji bioelektrycznej czynności neuronów drogi węchowej – od nabłonka węchowego do mózgu – w czasie percepcji zapachu.
Obiekt badań.
Błona komórkowa neuronów zawiera wyspecjalizowane białka, w tym receptory cząsteczek odorantów oraz kanały jonowe. Bramkowane potencjałem kanały jonowe są odpowiedzialne za powstawanie i przesyłanie impulsu elektrycznego, czyli sygnału o utworzeniu kompleksu receptor-odorant. Przez otwarte kanały dyfundują – zgodnie z gradientem stężeń – takie jony jak sód (Na+), potas (K+), chlor (Cl-) oraz wapń (Ca2+). Powoduje to zmiany elektrycznego potencjału błony. Jeżeli zostaje osiągnięty potencjał progowy, powstaje potencjału czynnościowy (iglicowy). 
Informacja o pobudzeniu wielu rodzajów komórek węchowych nabłonka jest przekazywana bezpośrednio do odpowiednich kłębuszków opuszki węchowej, a stąd – do wyższych pięter analizatora węchowego. Elektroolfaktografia umożliwia określanie aktywności neuronów na każdym z tych poziomów analizy informacji chemicznej.
Badania potencjałów błony pojedynczych neuronów.
Najwcześniejsze pomiary elektrycznej aktywności pojedynczych neuronów (John Zachary Young 1937) dotyczyły olbrzymich aksonów kałamarnicy. 
Ich wymiary pozwalały na umieszczenie elektrod wewnątrz komórki. Wielokrotnie publikowano również wyniki badań potencjałów wywoływanych przez odoranty w komórkach receptorowych owadów z „węchowymi antenami grzebieniastymi”. Od połowy XX wieku są publikowane wyniki badań węchu ćmy jedwabnika morwowego, która jest podobnie wrażliwa jak psy na zapach bombikolu. Badania tych owadów trwają do dzisiaj. Zapisy zmian potencjałów są nazywane elektroantenogramami (EAG). 
Elektroantennogramy były rejestrowane (po odcięciu anten) przy użyciu szklanej elektrody Ag-AgCl z kluczem elektrolitycznym. Równocześnie zapisywano chromatogram powietrza opływającego antenę (zapis GC-EAG).
Badania potencjałów "sumowanych".
Łatwiejsze i częściej stosowane metody badań elektroolfaktograficznych polegają na rejestrowaniu różnicy potencjałów między elektrodą umieszczoną na powierzchni nabłonka węchowego i elektrodą odniesienia. 
Elektrody umieszcza się w określonych miejscach nabłonka węchowego zwierząt doświadczalnych (najczęściej szczurów) lub człowieka. Precyzyjny wybór miejsca ich ulokowania ma bardzo duże znaczenie. W czasie otolaryngologicznych badań diagnostycznych stosowano do niedawna wyłącznie metody inwazyjne (w znieczuleniu ogólnym). Obecnie, dzięki udoskonaleniom sprzętu, np. miniaturyzacji sond i endoskopów, badania mogą być prowadzone bez znieczulenia. Stwierdzono również, że podobne zapisy EOG można otrzymać umieszczając elektrody pomiarowe na zewnątrz – u nasady nosa (elektroolfaktografia nieinwazyjna). 
Uniknięcie narkozy umożliwia kontakt z pacjentem w czasie badania – gromadzenie informacji o subiektywnych wrażeniach węchowych odbieranych w czasie zapisu EOG.
Badania OERP (wywołane przez odoranty potencjały EEG).
W czasie badań elektroencefalograficznych są rejestrowane zmiany, jakim ulega zapis EEG mózgu pacjenta w czasie wąchania prezentowanych próbek (zapis OERP, od "Olfactory Event-Related Potentials"). W celu zarejestrowania potencjałów wywołanych przez bodźce zapachowe elektrody umieszcza się na skórze głowy w okolicy ciemieniowej i wyspy. Bodźce muszą być powtarzane wielokrotnie, co powoduje że nagrywanie OERPs jest długotrwałe. Rejestrowany jest tzw. efekt Bergera, czyli zahamowania rytmu alfa. Wyniki nie zawsze są jednoznaczne. Zdarza się, że zmiany w EEG nie występują, gdy pacjent odczuwa tylko słaby zapach.

</doc>
<doc id="2095571" url="https://pl.wikipedia.org/wiki?curid=2095571" title="Mickey Factz">
Mickey Factz

Mickey Factz, a właściwie Mickey Williams Jr. (ur. 13 lipca 1985 w Nowym Jorku) to amerykański raper oraz wykonawca muzyki hip-hop czy elektronicznej. Uczęszczał do "Adlai E. Stevenson High School", do tej samej szkoły co pionier muzyki electro Afrika Bambaataa. Współpracował z takimi artystami jak Drake, Travis McCoy czy 9th Wonder. Obecnie pracuje nad wydaniem swojego debiutanckiego albumu "The Achievement".

</doc>
<doc id="2095573" url="https://pl.wikipedia.org/wiki?curid=2095573" title="Tänd ett ljus">
Tänd ett ljus

„Tänd ett ljus” – singel szwedzkiego zespołu Triad, wydany 23 grudnia 1987 roku. Singel osiągnął pierwsze miejsce na szwedzkiej liście Top 60 Singles i był notowany łącznie przez dziewięć tygodni. Do utworu powstał teledysk.

</doc>
<doc id="2095575" url="https://pl.wikipedia.org/wiki?curid=2095575" title="Valdemar Carabina">
Valdemar Carabina

Valdemar Carabina, właśc. Valdemar dos Santos Figueira (ur. 28 stycznia 1932 w São Paulo - zm. 21 sierpnia 2010 w Salvadorze) − piłkarz brazylijski, występujący na pozycji środkowego obrońcy.
Kariera klubowa.
Karierę piłkarską Valdemar Carabina rozpoczął w Ypirandze São Paulo w 1952 roku. W latach 1965–1969 grał w SE Palmeiras. Z Palmeiras trzykrotnie zdobył mistrzostwo stanu São Paulo - Campeonato Paulista w 1959, 1963, 1966, Taça Brasil 1960 oraz Torneio Rio - São Paulo w 1965 roku. W barwach "Verdão" Valdemar wystąpił 584 razy i strzelił 9 bramek.
Kariera reprezentacyjna.
W reprezentacji Brazylii Valdemar Carabina zadebiutował 29 czerwca 1961 w wygranym 3-2 towarzyskim meczu z reprezentacją Paragwaju. Był to jedyny jego występ w reprezentacji. Drugi i ostatni raz w reprezentacji wystąpił 7 września 1965 w wygranym 3-0 towarzyskim meczu z reprezentacją Urugwaju.

</doc>
<doc id="2095577" url="https://pl.wikipedia.org/wiki?curid=2095577" title="Łaziska Kopanina">
Łaziska Kopanina

Łaziska Kopanina – nieczynny kolejowy przystanek osobowy w Łaziskach Górnych, w województwie śląskim, w Polsce.

</doc>
<doc id="2095578" url="https://pl.wikipedia.org/wiki?curid=2095578" title="Ursula Fingerlos">
Ursula Fingerlos

Ursula Fingerlos (ur. 17 listopada 1976 w Mauterndorfie) – austriacka snowboardzistka, wicemistrzyni świata.
Kariera.
Pierwszy raz na arenie międzynarodowej pojawiła się 5 marca 1995 roku w Mühlbach, zajmując drugie miejsce w gigancie. W zawodach Pucharu Świata zadebiutowała 21 listopada 1995 roku w Zell am See, gdzie zajęła jedenaste miejsce w tej konkurencji. Tym samym już w swoim debiucie wywalczyła pierwsze pucharowe punkty. Pierwszy raz na podium zawodów tego cyklu stanęła 4 lutego 1996 roku w Bad Hindelang, wygrywając rywalizację w gigancie. W zawodach tych wyprzedziła Niemkę Heidi Renoth i swą rodaczkę, Birgit Herbert. Łącznie 23 razy stawała na podium zawodów PŚ, odnosząc przy tym jedenaście zwycięstw: 6 w snowcrossie, 3 w gigancie i 2 w gigancie równoległym (PGS). Najlepsze wyniki osiągnęła w sezonach 1997/1998 i 1998/1999, kiedy to zajmowała trzecie miejsce w klasyfikacji generalnej, a triumfowała w klasyfikacji snowcrossu. Trzecie miejsce w klasyfikacji generalnej zajęła też w sezonie 2002/2003, a w sezonie 1995/1996 była trzecia w klasyfikacji giganta.
Jej największym sukcesem jest srebrny medal w snowcrossie wywalczony na mistrzostwach świata w Kreischbergu w 2003 roku. Rozdzieliła tam na podium dwie Francuzki: Karine Ruby i Victorię Wicky. Była też między innymi czwarta podczas mistrzostw świata w Lienzu w 1996 roku, gdzie walkę o podium przegrała z Sondrą van Ert z USA. Brała też udział w igrzyskach olimpijskich w Nagano w 1998 roku, kończąc rywalizację w gigancie na piątej pozycji.
W 2004 roku zakończyła karierę.

</doc>
<doc id="2095581" url="https://pl.wikipedia.org/wiki?curid=2095581" title="Tänd Ett Ljus">
Tänd Ett Ljus



</doc>
<doc id="2095582" url="https://pl.wikipedia.org/wiki?curid=2095582" title="Preston Burke">
Preston Burke

Preston Xavier Burke – fikcyjny bohater serialu Chirurdzy, stacji ABC, grany przez Isaiah Washingtona, a stworzony przez Shondę Rhimes.
Opis postaci.
Preston Burke to kardiotorakochirurg, który skończył prestiżowy Johns Hopkins Medical School. W czasie studiów poznał Ericę Hahn, z którą rywalizował. Richard Webber ściągnął go do SGH i uważał go za faworyta do fotela szefa chirurgii po tym, jak wyszedł na jaw romans Dereka z Meredith. Burke nawiązał romans z Cristiną, która po krótkim czasie zaszła z nim w ciążę, jednak poroniła. Jednym z jego pacjentów był Denny Duquette, narzeczony Izzie. W trakcie jego leczenia, Preston został postrzelony, czego efektem była operacja. Na skutek operacji Burke miał drżenie rąk, co ukrywał przed wszystkimi, wspólnie z Cristiną. Gdy Cristina, w końcu, ujawniła sekret, Derek zoperował ponownie jego rękę i Burke wrócił do pełnej sprawności, a także oświadczył się Cristinie. W dniu ślubu, Burke zostawił Cristinę, ponieważ nie chciał jej zmuszać do robienia czegoś, czego nie chce. Od czwartego sezonu nie pokazał się już ani razu. Była jedynie mała wzmianka, w 4. sezonie, że Preston zdobył nagrodę Harpera Avery'ego.
Preston Burke pojawia się w sezonie 10, w odcinku 22, proponuje Cristinie swoje stanowisko szefa prywatnej praktyki w Szwajcarii, Cristina przyjmuje jego propozycję.

</doc>
<doc id="2095585" url="https://pl.wikipedia.org/wiki?curid=2095585" title="Łaziska Średnie (stacja kolejowa)">
Łaziska Średnie (stacja kolejowa)

Łaziska Średnie – stacja kolejowa w Łaziskach Górnych, w dzielnicy Łaziska Średnie, w województwie śląskim, w Polsce.

</doc>
<doc id="2095587" url="https://pl.wikipedia.org/wiki?curid=2095587" title="Victoria Wicky">
Victoria Wicky

Victoria Wicky (ur. 1982) – francuska snowboardzistka, brązowa medalistka mistrzostw świata.
Kariera.
Pierwszy raz na arenie międzynarodowej pojawiła się 22 stycznia 2000 roku w Font-Romeu, gdzie w zawodach FIS Race zajęła jedenaste miejsce w snowcrossie. W 2002 roku wystartowała na mistrzostwach świata juniorów w Rovaniemi, zajmując czwarte miejsce w tej konkurencji.
W zawodach Pucharu Świata zadebiutowała 17 listopada 2000 roku w Tignes, gdzie zajęła dziewiąte miejsce w snowcrossie. Tym samym już w swoim debiucie wywalczyła pierwsze pucharowe punkty. Nigdy nie stanęła na podium zawodów tego cyklu, najlepsze wyniki osiągnęła 6 września 2001 roku w Valle Nevado i 30 stycznia 2002 roku w Bad Gastein była piąta. Najlepsze wyniki osiągnęła w sezonie 2001/2002, kiedy to zajęła dziewiąte miejsce w klasyfikacji snowcrossu.
Jej największym sukcesem jest brązowy medal w snowcrossie wywalczony na mistrzostwach świata w Kreischbergu w 2003 roku. W zawodach tych wyprzedziły ją jedynie jej rodaczka, Karine Ruby i Austriaczka Ursula Fingerlos. Była też dziesiąta podczas rozgrywanych dwa lata wcześniej mistrzostw świata w Madonna di Campiglio. Nie startowała na igrzyskach olimpijskich.
W 2006 r. zakończyła karierę.
Osiągnięcia.
Puchar Świata.
Miejsca na podium.
Wicky nigdy nie stawała na podium zawodów PŚ.

</doc>
<doc id="2095592" url="https://pl.wikipedia.org/wiki?curid=2095592" title="Ismenos">
Ismenos



</doc>
<doc id="2095594" url="https://pl.wikipedia.org/wiki?curid=2095594" title="Śpiewająca Polska">
Śpiewająca Polska



</doc>
<doc id="2095595" url="https://pl.wikipedia.org/wiki?curid=2095595" title="Narodowe Centrum Kultury">
Narodowe Centrum Kultury

Narodowe Centrum Kultury – państwowa instytucja kultury, której statutowym zadaniem jest podejmowanie działań na rzecz rozwoju kultury w Polsce. NCK realizuje szerokie spektrum działań z zakresu dziedzictwa narodowego, edukacji historycznej i patriotycznej, kreowania zainteresowania kulturą oraz podnoszenia kwalifikacji pracowników kultury. W ramach swojej działalności NCK prowadzi własne programy długofalowe oraz projekty jednorazowe, a także projekty partnerskie z innymi podmiotami sektora kultury. Instytucja zarządza również programami Ministra Kultury, Dziedzictwa Narodowego i Sportu.
W obecnym kształcie instytucja istnieje od 2006 roku, działając na podstawie zarządzenia nr 8 Ministra Kultury i Dziedzictwa Narodowego z dnia 14 marca 2006 r. „W sprawie nadania statutu państwowej instytucji kultury Narodowemu Centrum Kultury”.
Historia Narodowego Centrum Kultury.
Historia NCK sięga roku 1950, kiedy przy ówczesnym Departamencie Amatorskiego Ruchu Artystycznego Ministerstwa Kultury i Sztuki została powołana Centralna Poradnia Świetlicowa i Wzorcownia Artystyczna. Zmiana kierunku działalności powstałej w latach 50. instytucji zaowocowała jej przemianowaniem na Ośrodek Instrukcyjno-Metodyczny Pracy Kulturalno-Oświatowej. W latach sześćdziesiątych, już jako samodzielna jednostka, oderwana od Ministerstwa Kultury i Sztuki, ośrodek funkcjonował jako Centralna Poradnia Ruchu Artystycznego, rozszerzając zakres swojej działalności o sekcję oświatową.
W 2002 roku nastąpiło połączenie Centrum Animacji Kultury, Instytutu Dziedzictwa Narodowego oraz Krajowego Ośrodka Dokumentacji Regionalnych Towarzystw Kulturalnych. W ten sposób powstało Narodowe Centrum Kultury. Nowa instytucja przejęła część zadań CAK, IDN i KODRTK rozszerzając jednocześnie zakres swojego działania o nowe projekty i programy.
Od maja 2005 r. do marca 2006 r. część działań Centrum realizowana była w ramach Instytutu im. Adama Mickiewicza – instytucji powstałej w wyniku połączenia przez Ministra Kultury dwu pierwotnie samodzielnych jednostek: Instytutu Adama Mickiewicza oraz Narodowego Centrum Kultury. W pierwotnym kształcie NCK zostało utworzone w maju 2002 r. z połączenia Centrum Animacji Kultury, Instytutu Dziedzictwa Narodowego i Ośrodka Dokumentacji Regionalnych Towarzystw Kulturalnych.
NCK należy do ENCATC (European Network of Cultural Administration Training Centers). Misją ENCATC jest stymulowanie i zachęcanie do rozwoju kultury szczególnie w zakresie zarządzania, polityki edukacji kulturalnej i określania jej strategii w obliczu wielkich zmian zachodzących w dziedzinach kultury, sztuki i mediów.
Misja.
Zgodnie z zapisami rozdziału II §4 statutu misją Narodowego Centrum Kultury jest:
Wypełniając misję Narodowe Centrum Kultury wyznacza sobie dwa równorzędne cele strategiczne:
Odbiorcy działań.
Działalność NCK skierowana jest do zróżnicowanych grup odbiorców:
Publikacje.
Narodowe Centrum Kultury w swojej działalności wydawniczej zajmuje się profesjonalizacją sektora kultury, badaniami w zakresie kultury, promocją dziedzictwa narodowego i sztuki, a także edukacją kulturalną. W ofercie wydawniczej NCK znajdują się zarówno publikacje papierowe jak i elektroniczne.
Serie wydawnicze NCK:
Publikacje NCK są dostępne w księgarniach stacjonarnych przy ul. Płockiej 13 i ul. Krakowskie Przedmieście 15/17 w Warszawie oraz e-księgarni NCK.
Galeria Kordegarda.
Galeria Kordegarda to prowadzona przez Narodowe Centrum Kultury przestrzeń służąca prezentacji prac artystycznych oraz prowadzeniu działalności edukacyjnej wpisanej w kontekst życia społecznego.
Program wystawienniczy galerii Kordegarda obejmuje:
Kordegarda współpracuje również z licznymi partnerami, którzy prezentują wystawy gościnne. Wystawom towarzyszą liczne spotkania, koncerty, warsztaty. Kordegarda prowadzi również stałą działalność interdyscyplinarną, która obejmuje różne formy sztuk.
Projekty internetowe.
Pracuj w kulturze.
Projekt Pracuj w kulturze powstał w odpowiedzi na potrzebę wyodrębnienia specyficznego obszaru na rynku zatrudnienia, jakim jest praca w sektorze kultury. Projekt ten jest miejscem łączącym profesjonalistów branży kulturalnej.
Audycje Kulturalne.
Audycje Kulturalne są kontynuacją i rozwinięciem projektu eNCeK Radio, zainaugurowanego w październiku 2014 roku. Organizatorem medium pozostaje Narodowe Centrum Kultury, a jego redaktorem naczelnym – Marek Horodniczy. Audycje Kulturalne zapraszają inne rozgłośnie radiowe do emitowania swoich materiałów – jest to darmowe (po zaakceptowaniu warunków licencji).
Programy.
Narodowe Centrum Kultury realizuje liczne projekty jednorazowe oraz programy długofalowe, m.in.:
Konwersja Cyfrowa Domów Kultury.
16 kwietnia 2021 r. Narodowe Centrum Kultury uruchomiło nabór do konkursu grantowego w ramach projektu pn. "Konwersja cyfrowa domów kultury." Celem projektu, wspierającego lokalne instytucje kultury, którego budżet przekracza 31 mln zł, jest wyposażenie domów, centrów i ośrodków kultury w kompetencje i umiejętności w zakresie wykorzystywania narzędzi cyfrowych oraz zakup sprzętu i infrastruktury informatycznej niezbędnych do prowadzenia online i/lub w formie cyfrowej działań edukacyjnych i animacyjnych dla lokalnych społeczności.
"Konwersja cyfrowa domów kultury" to projekt o charakterze systemowym, finansowany ze środków Unii Europejskiej w ramach Programu Operacyjnego Polska Cyfrowa. Projekt na charakter konkursowy i składa się z dwóch komponentów:
EUFONIE – Międzynarodowy Festiwal Muzyki Europy Środkowo-Wschodniej.
Ideą Festiwalu jest przedstawienie dorobku kulturowego Europy Środkowo-Wschodniej. Program Festiwalu jest wielowątkowy, zróżnicowany tematycznie i formalnie – od klasyki po muzykę współczesną i młodych kompozytorów, od dzieł symfonicznych po ambitną muzykę popularną, folk i eksperymentalną elektronikę.
Pierwsza edycja Festiwalu odbyła się w dn. 23 listopada – 1 grudnia 2018 w Warszawie. Festiwal przyciągnął ponad 7000 słuchaczy. Sale koncertowe, w których miały miejsce wydarzenia festiwalowe to:Teatr Wielki – Opera Narodowa, Filharmonia Narodowa w Warszawie, Teatr Polski im. Arnolda Szyfmana, Teatr WARSawy, Muzeum Kolekcji im. Jana Pawła II. Podczas Festiwalu zorganizowano również dwudniową Międzynarodową Konferencję Muzykologiczną na Wydziale Muzykologii Uniwersytetu Warszawskiego w Pałacu Tyszkiewiczów-Potockich. Przez dziewięć dni w pięciu salach odbyło się 11 koncertów. I Międzynarodowy Festiwal Muzyki Europy Środkowo-Wschodniej EUFONIE zorganizowano w ramach obchodów stulecia odzyskania przez Polskę niepodległości.
Druga edycja festiwalu odbyła się w dniach 15 – 23 listopada 2019 w Warszawie. Koncerty odbył się w Filharmonii Narodowej, Klubie Hybrydy, bazylice Najświętszego Serca Jezusowego, Zamku Królewskim w Warszawie, Muzeum Kolekcji im. Jana Pawła II, Teatrze Palladium i bazylice archikatedralnej św. Jana Chrzciciela. Podczas festiwalu mogliśmy usłyszeć m.in.: Davida Krakauera, chór Collegium Musicale, AUKSO – Orkiestrę Kameralną Miasta Tychy,  Jana Frycza, Adama Struga z zespołem Monodia Polska, Leticię Moreno, Francesco Tristano, I, CULTURE Orchestra i wielu innych artystów.
Trzecia edycja festiwalu, planowana na listopad 2020 r., została odwołana ze względu na pandemię i przełożona na 2021 r.
Ojczysty – dodaj do ulubionych.
Kampania społeczno-edukacyjna „Ojczysty – dodaj do ulubionych” ma przypominać o roli i miejscu języka ojczystego w życiu Polaków; ma przyczynić się do podnoszenia świadomości językowej, do ugruntowania poczucia, że polszczyzna jest tworzona przez każdego użytkownika i że to każdy z nas jest za nią odpowiedzialny. Język jest wartością samą w sobie, jest wspólnym dobrem, dlatego wszyscy powinniśmy o niego dbać.
Kampania „Ojczysty – dodaj do ulubionych” została zainaugurowana 20 lutego 2012, podczas konferencji prasowej w warszawskiej Galerii „Kordegarda”, w przeddzień Międzynarodowego Dnia Języka Ojczystego.
Kultura – Interwencje.
Celem strategicznym programu Kultura – Interwencje jest tworzenie warunków dla wzmacniania tożsamości i uczestnictwa w kulturze na poziomie regionalnym, lokalnym i krajowym poprzez finansowe wsparcie realizacji projektów upowszechniających dorobek kultury i zwiększających obecność kultury w życiu społecznym.
Koncepcja programu jest oparta na założeniu, że uczestnictwo w kulturze sprzyja podnoszeniu kompetencji społeczeństwa, tworzeniu warunków do rozwijania aktywności twórczej i przygotowaniu obywateli do aktywnego udziału w różnych formach życia społecznego.
O wsparcie w ramach programu Kultura – Interwencje ubiegać mogą się zarówno samorządowe instytucje kultury (z wyłączeniem instytucji współprowadzonych przez Ministra oraz jednostki samorządu terytorialnego), jak i organizacje pozarządowe.
Rozwój infrastruktury kultury – Infrastruktura Domów Kultury.
Celem priorytetu jest zapewnienie optymalnych warunków dla działalności domów i ośrodków kultury oraz centrów kultury i sztuki w zakresie edukacji kulturalnej i animacji kultury poprzez modernizację i rozbudowę ich infrastruktury.
Zwracamy uwagę, iż w naborze 2014 obowiązują nowe zasady sporządzania preliminarzy.
Dom Kultury Plus.
Program Dom Kultury+ realizowany jest zgodnie z założeniami Paktu dla Kultury. Organizatorem programu jest Narodowe Centrum Kultury.
Celem działań podejmowanych w ramach programu jest poszerzenie dostępu do kultury, stworzenie warunków sprzyjających rozwojowi współpracy, komunikacji, pobudzenie aktywności obywatelskiej w przestrzeni kultury, wykreowanie warunków sprzyjających nowoczesnej edukacji kulturalnej i artystycznej.
Zgodnie z założeniami modelowy dom kultury powinien:
Kadra Kultury.
Program Kadra Kultury stwarza możliwości podnoszenia kompetencji kadry zarządzającej oraz przygotowania specjalistów pod kierunkiem polskich i zagranicznych ekspertów tak, aby nowocześnie zarządzane placówki, stały się centrami lokalnej aktywności twórczej otwartymi na potrzeby coraz bardziej wymagających odbiorców.
Cele programu:
Elementy programu:
Program powstał w oparciu o standardy wypracowane podczas realizacji funkcjonującego w latach 2003-2009 programu Polskie regiony w europejskiej przestrzeni kulturowej, w ramach którego przeszkolono blisko 4000 pracowników sektora kultury. Narodowe Centrum Kultury jako pierwsza instytucja w Polsce została objęta patronatem Ministerstwa Rozwoju Regionalnego w zakresie szkoleń dotyczących instrumentów strukturalnych UE.
Wschód Kultury.
Wschód Kultury to nowa forma współpracy kulturalnej miast Polski Wschodniej z krajami Partnerstwa Wschodniego. Po raz pierwszy na taką skalę trzy miasta – Białystok, Lublin, Rzeszów odkrywają nowe możliwości współdziałania środowisk na rzecz obiegu kultury ponad granicami, wymiany artystycznej i kulturalnej, mobilności artystów i dzieł. Projekt powstał dzięki zaangażowaniu środowisk twórczych i samorządów wschodniej Polski, Ministerstwa Kultury, Dziedzictwa Narodowego i Sportu oraz Narodowego Centrum Kultury.
Kultura Współczesna.
Kwartalnik „Kultura Współczesna. Teorie. Interpretacje. Praktyka” wydawany jest nieprzerwanie od 1993 roku – najpierw przez Instytut Kultury, a od 2003 roku przez Narodowe Centrum Kultury. W 2005 roku pismo stało się forum Polskiego Towarzystwa Kulturoznawczego.
Poświęcone jest najbardziej aktualnym zagadnieniom z obszaru kultury i nauk o kulturze. Pismo zachowując status kwartalnika naukowego o wyraźnym kulturoznawczym rodowodzie, wpisującego się w najbardziej aktualne debaty poświęcone kulturze, naukom o kulturze, jak również zjawiskom około kulturowym, jest otwarte na inne środowiska kulturo- i opiniotwórcze w kraju i za granicą, pragnie być forum wymiany myśli i dyskusji wykraczających poza Akademię.
Na mapie polskich czasopism naukowych poświęconych kulturze „Kultura Współczesna” sytuuje się między „Przeglądem Kulturoznawczym” a „Kulturą Popularną”.
Polsko-Ukraińska Wymiana Młodzieży.
Program Narodowego Centrum Kultury współfinansujący projekty obejmujące pobyt grup młodzieży ukraińskiej w Polsce lub pobyt na Ukrainie młodzieży polskiej. Na przykład stypendium „Gaude Polonia”, na warunkach którego uczestnicy przebywają w Polsce przez sześć miesięcy i otrzymują miesięczne stypendium.
Celem wymiany jest przyczynienie się do zmiany nastawienia wobec siebie obu społeczeństw poprzez wytworzenie wspólnoty historycznej oraz wspólnoty współczesnych celów i zadań, jakie stoją przed Polską i Ukrainą.
Program projektu zakłada konieczność poruszenia na spotkaniach polsko-ukraińskich zagadnień z zakresu historia lokalnej, kultury danego regionu oraz języka polskiego i ukraińskiego.
Projekt adresowany jest do szkół, samorządowych instytucji kultury i organizacji pozarządowych.
Kultura Dostępna.
Kultura Dostępna” to systemowe rozwiązanie, które ma służyć niwelowaniu barier kompetencyjnych, finansowych, szczególnie dla grup narażonych na wykluczenie – to program wdrażany przez Ministerstwo Kultury, Dziedzictwa Narodowego i Sportu od 2015 r. Jego realizacja ma na celu intensyfikowanie i poszerzanie wachlarza inicjatyw ograniczających przeszkody w dostępie do kultury oraz uświadamiających potrzebę uczestnictwa w niej.
Zebrane w kompletny katalog działania całego resortu, podległych mu instytucji oraz samorządowych instytucji kultury skupiają w jednym miejscu inicjatywy kierowane do różnych grup społecznych. Wszystkie działania programowe zakładają współpracę ponadinstytucjonalną i międzysektorową, przy jednoczesnym tworzeniu ogólnopolskiej sieci partnerów działających na rzecz udostępniania dóbr kultury oraz informacji o tanich i darmowych wydarzeniach kulturalnych.
W ramach programu NCK realizuje dwa projekty:
Archi-przygody.
Program zakresu edukacji architektonicznej stworzony dla dzieci w wieku przedszkolnym i wczesnoszkolnym. Stanowi propozycję przeprowadzenia zajęć o tematyce przybliżającej rozumienie pojęcia "architektura", a także wprowadzającej w kulturę życia.
Główne założenia programu skupiają się wokół: 
Cele jakie stawia przed sobą nasz program to rozwijanie u dzieci wrażliwości estetycznej, promowanie świadomości społecznej, rozbudzanie ciekawości poznawczej dzieci, propagowanie twórczego myślenia, nabywanie kompetencji językowych i komunikacyjnych poprzez poszerzanie słownictwa w zakresie dotyczącym architektury.
Bardzo Młoda Kultura.
Celem wieloletniego programu realizowanego w ramach Paktu dla Kultury przez Narodowe Centrum Kultury jest budowanie systemowych rozwiązań wzmacniających stymulowanie kreatywności i edukacji kulturowej przez 16 podmiotów wyłonionych w drodze konkursu – po jednym z każdego województwa. Do ich zadań należy:
Każdy z wnioskodawców będzie mógł ubiegać się o dotację w wysokości od 300 do 900 tysięcy złotych na trzyletni okres realizacji programu, a także wsparcie organizacyjne i merytoryczne od powołanego przez NCK zespołu zajmującego się obsługą programu. W ramach programu odbywają się doroczne spotkania wszystkich beneficjentów, w trakcie których dzielą się doświadczeniami i poszukują wspólnie rozwiązań.
Nagrody.
W 2021 r. Narodowe Centrum Kultury zostało uhonorowane przez ministrów kultury Czech, Słowacji, Węgier i Polski Nagrodą Wyszehradzką za organizację Międzynarodowego Festiwalu Muzyki Europy Środkowo-Wschodniej Eufonie. NCK jest też laureatem Złotego BohaterONa 2021 za popularyzowanie historii XX wieku oraz trzecią marką w Polsce pod względem jakości przekazów medialnych i najsilniejszą marką - liderem sektora kultury w medialnym rankingu Top Marka 2021, który od 2008 r. stanowi źródło wiedzy na temat rynku i efektywności działań z zakresu public relations.
Program Stypendialny Mi­ni­stra Kul­tu­ry "Gaude Polonia".
Program stypendialny Ministra Kultury, Dziedzictwa Narodowego i Sportu prowadzony przez Narodowe Centrum Kultury przeznaczony dla młodych twórców kultury oraz tłumaczy literatury polskiej z krajów Europy Środkowowschodniej, w pierwszej kolejności z Białorusi i Ukrainy.
Zadaniem programu jest zbudowanie płaszczyzny zrozumienia i dobrych kontaktów na gruncie współpracy kulturalnej pomiędzy Polską a jej bliskimi sąsiadami. Gaude Polonia ma także przybliżyć współczesną kulturę polską oraz doskonalić warsztat twórczy pod opieką uznanych polskich twórców.
Pobyt w Pol­sce ma umoż­li­wić sty­pen­dy­stom po­zna­nie współ­cze­snej kul­tu­ry pol­skiej oraz do­sko­na­le­nie warsz­ta­tu twór­cze­go pod opie­ką uzna­nych twór­ców oraz in­sty­tu­cji w naj­więk­szych i naj­waż­niej­szych ośrod­kach kul­tu­ry pol­skiej.
O pół­rocz­ne sty­pen­dium w Pol­sce mogą ubie­gać się twór­cy re­pre­zen­tu­ją­cy na­stę­pu­ją­ce dzie­dzi­ny:
Program Stypendialny "Młoda Polska".
Program Ministra Kultury, Dziedzictwa Narodowego i Sportu przeznaczony jest dla młodych polskich artystów (do 35 roku życia), któ­rzy mają w swoim do­rob­ku wy­bit­ne osią­gnię­cia w dzie­dzi­nie sztu­ki, którą upra­wia­ją (mu­zy­ka, film, fo­to­gra­fia, sztu­ki wi­zu­al­ne, teatr, ta­niec, li­te­ra­tu­ra, kry­ty­ka ar­ty­stycz­na).
Stypendia mogą być przeznaczone na realizację konkretnych projektów artystycznych, studia za granicą oraz zakup instrumentów.
Sty­pen­dia w Pro­gra­mie "Młoda Pol­ska" przy­zna­wa­ne są w dro­dze kon­kur­su. Zgod­nie z wa­run­ka­mi for­mal­ny­mi Pro­gra­mu mak­sy­mal­na kwota sty­pen­dium wy­no­si 50 000 zł brut­to. Pro­gram jest re­ali­zo­wa­ny od 2004 r.; co­rocz­nie wspie­ra ok. 70 mło­dych ar­ty­stów.
Kampanie społeczne.
Narodowe Centrum Kultury organizuje również liczne kampanie społeczne, m.in.:

</doc>
<doc id="2095596" url="https://pl.wikipedia.org/wiki?curid=2095596" title="Badiraguato">
Badiraguato

Badiraguato – miasto w północno-wschodniej części meksykańskiego stanu Sinaloa, położone w odległości około 150 kilometrów od wybrzeża Pacyfiku nad Zatoką Kalifornijską, na północ od stolicy stanu Culiacán Rosales. Badiraguato leży w dolinie rzeki o tej samej nazwie, meandrującej u podnóża Sierra Madre Occidental. Miasteczko w 2005 roku liczyło 3562 mieszkańców.
Cieszy się złą sławą handlarzy narkotyków. Jest miejscem urodzenia baronów narkotykowych – Rafaela Caro Quintero i Joaquín Guzmán Loera. Nazywane jest czasem "Meksykańska Sycylią". W przeszłości (głównie w latach 40. i 50.) odkrywano olbrzymie, ukryte w górach, plantacje makowe.
Gmina Badiraguato.
Miasto jest siedzibą władz gminy Badiraguato, jednej z 18 gmin w stanie Sinaloa. Granice gminy są jednocześnie granicami ze stanami Chihuahua i Durango. Według spisu z 2005 roku ludność gminy liczyła 32 295 mieszkańców. Gminę utworzono w 1915 roku decyzją gubernatora stanu Sinaloa.
Ludność gminy jest zatrudniona według ważności w następujących gałęziach: rolnictwie, hodowli, przemyśle i usługach turystycznych. Najczęściej uprawia się, sorgo, orzeszki ziemne, soję, krokosz i ciecierzycę a przemysł to głównie drewno-papierniczy oraz rękodzielnictwo. Na terenie gminy wydobywa się również prymitywnymi metodami srebro, miedź i ołów.

</doc>
<doc id="2095601" url="https://pl.wikipedia.org/wiki?curid=2095601" title="Sara Fischer">
Sara Fischer

Sara Ingrid Fischer (ur. 19 września 1979 w Malung) – szwedzka snowboardzistka, brązowa medalistka mistrzostw świata.
Kariera.
Pierwszy raz na arenie międzynarodowej pojawiła się w 1997 roku, startując na mistrzostwach świata juniorów w Chamrousse, gdzie była siódma w gigancie i halfpipe'ie. Na mistrzostwach świata juniorów w Chamrousse w 1998 roku zdobyła brązowe medale w obu tych konkurencjach. Ponadto podczas rozgrywanych rok później mistrzostw świata juniorów w Seiser Alm była trzecia w gigancie równoległym (PGS).
W zawodach Pucharu Świata zadebiutowała 8 marca 1997 roku w Bardonecchii, gdzie zajęła 41. miejsce w gigancie. Pierwsze pucharowe punkty wywalczyła dzień później w tej samej miejscowości, zajmując tym razem 20. miejsce w slalomie równoległym. Pierwszy raz na podium zawodów tego cyklu stanęła 14 marca 1998 roku w Tandådalen, kończąc rywalizację w snowcrossie na trzeciej pozycji. W zawodach tych wyprzedziły ją tylko dwie Austriaczki: Manuela Riegler i Ursula Fingerlos. Łącznie 16 razy stawała na podium zawodów PŚ, odnosząc przy tym pięć zwycięstw: 18 marca 2000 roku w Livigno była najlepsza w gigancie, a 1 marca 2002 roku w Sapporo, 6 grudnia 2002 roku w Tandådalen, 20 grudnia 2002 roku w Stoneham i 28 lutego 2003 roku w Sapporo triumfowała w gigancie równoległym. Najlepsze wyniki osiągnęła w sezonie 1999/2000, kiedy to zajęła 11. miejsce w klasyfikacji generalnej oraz piąte w klasyfikacjach PGS i PAR.
Jej największym sukcesem jest brązowy medal w slalomie równoległym zdobyty na mistrzostwach świata w Kreischbergu w 2003 roku. Uległa tam jedynie dwóm Francuzkom: Isabelle Blanc i Karine Ruby. Była też między innymi szósta w obu konkurencjach równoległych podczas mistrzostw świata w Whistler w 2005 roku. W 2002 roku wystartowała na igrzyskach olimpijskich w Salt Lake City, gdzie była osiemnasta w PGS. Brała też udział w igrzyskach w Turynie cztery lata później, gdzie w tej samej konkurencji rywalizację ukończyła na 30. pozycji.
W 2006 r. zakończyła karierę.

</doc>
<doc id="2095603" url="https://pl.wikipedia.org/wiki?curid=2095603" title="Stawy przy Kampusie UAM Morasko">
Stawy przy Kampusie UAM Morasko

 
Stawy przy Kampusie UAM Morasko – zespół dwóch bezimiennych stawów położonych w północnej części Poznania, na terenie Umultowa przy Kampusie Morasko Uniwersytetu im. Adama Mickiewicza w rejonie ulic Hub Moraskich i Umultowskiej. W pobliżu znajduje się osiedle Różany Potok. 
Stawy zasilane są przez trzy cieki wodne; Potok Umultowski od strony północnej oraz dwa bezimienne dopływy od strony północno-zachodniej i południowo-zachodniej, które wpadają do stawu północnego. Stawy połączone są ze sobą przepustem pod ulicą Huby Moraskie. W południowo-wschodniej części stawu południowego zlokalizowany jest przepust wodny pod ulicą Umultowską, ciek wodny – Potok Umultowski; wypływający ze stawu południowego wpada do Różanego Potoku.
Staw północny od północno-zachodniej strony otoczony jest przez bagna oraz lasy olszowe i od wschodu lasami sosnowymi, które oddzielają oba stawy od osiedla Różany Potok. Brzegi stawu północnego porastają szuwary trzcinowe, natomiast południowego porośnięte są niewielką roślinnością przybrzeżną. Okoliczne murawy składają się w większości ze sztucznie wprowadzonych: kostrzewy czerwonej, koniczyny białej i życicy trwałej. Staw południowy (w kształcie łzy lub kropli) utworzono sztucznie w 1995 poprzez pogłębienie istniejącego na tym miejscu trzcinowiska. Ma on około 1 hektara powierzchni wraz z szuwarami (lustro wody zajmuje około 0,5 hektara). Tylko staw południowy należy do UAM.
Od końca lat 80, XX wieku zaobserwowano występowanie bobra europejskiego w stawach. W latach 2004-2006 przeprowadzono badania, które wykazały, że obszar zajmowany przez bobry rozciągał się od północnych krańców stawu północnego, przez staw południowy i kończył się na Różanym Potoku przy ulicy Dzięgielowej. Wśród ptactwa wodnego występują krzyżówki, łyski i łabędzie nieme. W okolicznych lasach żyją sarny i dziki. 
W roku 2008 dr Andrzej Nowosad i dr Przemysław Sujak zaobserwowali w stawie żółwie czerwonolice, które w Polsce są gatunkiem inwazyjnym.
Pomiędzy oboma stawami przebiega szlak turystyczny do Rezerwatu Meteorytów.

</doc>
<doc id="2095604" url="https://pl.wikipedia.org/wiki?curid=2095604" title="Słupiec Dolny">
Słupiec Dolny

Słupiec Dolny – dawna stacja kolejowa w Nowej Rudzie, w dzielnicy Słupiec; w województwie dolnośląskim, w Polsce.

</doc>
<doc id="2095605" url="https://pl.wikipedia.org/wiki?curid=2095605" title="Rosyjscy ambasadorzy w Wielkiej Brytanii">
Rosyjscy ambasadorzy w Wielkiej Brytanii



</doc>
<doc id="2095607" url="https://pl.wikipedia.org/wiki?curid=2095607" title="Meje (Split)">
Meje (Split)

Meje – dzielnica Splitu, drugiego co do wielkości miasta Chorwacji. Zlokalizowana jest w południowo-zachodniej części miasta, ma 4 196 mieszkańców i 1,50 km2 powierzchni.
Dużą część dzielnicy zajmują tereny zielone.
Obszar dzielnicy Meje ograniczają:
Od północy dzielnica Meje sąsiadujące z dzielnicą Varoš.

</doc>
<doc id="2095608" url="https://pl.wikipedia.org/wiki?curid=2095608" title="Teddy Altman">
Teddy Altman

Theodora Altman (znana jako Teddy) – fikcyjna postać serialu Chirurdzy, stacji ABC, odgrywana przez Kim Raver, a stworzona przez Shondę Rhimes.
Opis postaci.
Dr Altman jest kardiochirurgiem i dołącza do ekipy Seattle Grace Hospital w szóstym sezonie. Wcześniej wstąpiła do armii, pod wpływem śmierci swojej najlepszej przyjaciółki, w wyniku ataku na World Trade Center. Była w Bagdadzie, gdzie poznała majora Owena Hunta, który ściągnął ją potem do SGH (Hunt chciał by Altman była nauczycielką Cristiny). Wszyscy żołnierze podejrzewali ich, że są parą. Później okazało się, że Teddy jest wciąż zakochana w Owenie, jednak nie będzie go adorować, aby zachować przyjaźń. Atlman okazuje się znakomitą nauczycielką i Cristina jest nią zachwycona. Jest nawet gotowa zrezygnować ze związku z Owenem, aby tylko Teddy została. Dr Altman jest w bardzo dobrych kontaktach przyjacielskich z Arizoną Robbins, a także umawia się na randki z Markiem Sloanem.
W siódmym sezonie Teddy umawia się z Andrew Perkinsem. Bardzo rozpacza, kiedy dowiaduje się, że ma on wyjechać. W późniejszym czasie zaczyna leczyć śmiertelnie chorego pacjenta – Henry'ego Burtona (choruje na zespół von Hippla-Lindaua), który nie ma ubezpieczenia i nie może poddać się leczeniu. Teddy postanawia wyjść za niego za mąż. Z tego powodu musi podejmować decyzje o jego życiu lub śmierci. Henry, będąc pod wpływem leków, mówi jej, że chciałby się z nią umawiać na randki. Wkrótce potem Cristina, wbrew sprzeciwom Teddy, wykonuje operację na Callie Torres – Altman mówi Yang, że nie może jej już dalej uczyć. Niedługo potem do miasta przyjeżdża Andrew Perkins i proponuje jej, aby wyjechała z nim do Niemiec, na stałe. W finale siódmego sezonu Henry wyznaje jej, że ją kocha, i że nie chce, by wyjeżdżała. Teddy jest wówczas postawiona pod ścianą, bo nie może się zdecydować czy wyjechać z Andrew. Ostatecznie mówi mężowi, że chyba się w nim zakochuje i zostaje w SGH.
W ósmym sezonie, jej mąż nadal leczy się w SGH i postanawia iść do szkoły medycznej. W 9. odcinku, po poważnej operacji, Henry umiera.
W 23. odcinku 8 sezonu Hunt dowiaduje się, że Teddy dostała ofertę pracy w szpitalu wojskowym. Altman nie chce zostawić SGH, bo wie, że Yang najprawdopodobniej wyjedzie, a kilku lekarzy zadeklarowało już również chęć opuszczenia szpitala (Grey, Sheperd, Karev, Avery). Kobieta chce być lojalna wobec Owena oraz pomóc mu przejść przez rozstanie z Yang. Hunt chce, żeby mogła dalej się rozwijać więc zwalnia Teddy, a ta podejmuje pracę w United States Army Medical Command.

</doc>
<doc id="2095612" url="https://pl.wikipedia.org/wiki?curid=2095612" title="Angielska Kompania Wschodnioindyjska">
Angielska Kompania Wschodnioindyjska



</doc>
<doc id="2095613" url="https://pl.wikipedia.org/wiki?curid=2095613" title="Renault Sport">
Renault Sport

Renault Sport, Renault Sport Technologies, Renaultsport, RST – oddział francuskiej firmy Renault. Jest oddziałem przeznaczonym do sportów motorowych.
Mistrzostwa.
Renault Sport organizuje wiele krajowych i międzynarodowych mistrzostw.
Renault w sportach motorowych.
Renault bierze również udział w innych seriach wyścigowych, ale nie jako Renault Sport.

</doc>
<doc id="2095615" url="https://pl.wikipedia.org/wiki?curid=2095615" title="Renault Sport Technologies">
Renault Sport Technologies



</doc>
<doc id="2095616" url="https://pl.wikipedia.org/wiki?curid=2095616" title="Renaultsport">
Renaultsport



</doc>
<doc id="2095619" url="https://pl.wikipedia.org/wiki?curid=2095619" title="Nicola Pederzolli">
Nicola Pederzolli

Nicola Pederzolli (ur. 11 marca 1974 w Innsbrucku) – austriacka snowboardzistka, wicemistrzyni świata.
Kariera.
W zawodach Pucharu Świata zadebiutowała 16 lutego 1997 roku w Kanbayashi, gdzie zajęła drugie miejsce w halfpipe'ie. Tym samym już w swoim debiucie nie tylko zdobyła pierwsze pucharowe punkty, ale od razu stanęła na podium. W zawodach tych rozdzieliła Stine Brun Kjeldås z Norwegii i Tricię Byrnes z USA. Łącznie 11 razy stawała na podium zawodów PŚ, odnosząc przy tym pięć zwycięstw: 19 listopada 2001 roku w Tignes, 7 grudnia 2001 roku w Whistler, 25 stycznia 2002 roku w Kreischbergu, 13 marca 2002 roku w Ruka i 8 marca 2003 roku w Serre Chevalier triumfowała w halfpipe’ie. Najlepsze wyniki osiągnęła w sezonie 2001/2002, kiedy w klasyfikacji halfpipe’a zdobyła Małą Kryształową Kulę.
Jej największym sukcesem jest srebrny medal w halfpipe’ie zdobyty na mistrzostwach świata w Kreischbergu w 2003 roku. Uplasowała się tam między Francuzką Doriane Vidal i Fabienne Reuteler ze Szwajcarii. Był to jej jedyny start na imprezie tego cyklu. W 1998 roku wystartowała na igrzyskach olimpijskich w Nagano, zajmując dziewiąte miejsce w halfpipe’ie. Brała też udział w igrzyskach w Salt Lake City cztery lata później, gdzie w tej samej konkurencji rywalizację ukończyła na siódmej pozycji.
W 2004 r. zakończyła karierę.

</doc>
<doc id="2095621" url="https://pl.wikipedia.org/wiki?curid=2095621" title="Góra Śląska Dworzec Mały">
Góra Śląska Dworzec Mały

Góra Śląska Dworzec Mały – nieczynna stacja kolejowa w Górze, w powiecie górowskim, w województwie dolnośląskim, w Polsce.

</doc>
<doc id="2095622" url="https://pl.wikipedia.org/wiki?curid=2095622" title="Dōtaku">
Dōtaku

 – bogato zdobione dzwony wiszące, wykonane z brązu, wytwarzane w erze Yayoi w Japonii, znajdowane w wielu wykopaliskach archeologicznych. Ich pierwotna nazwa nie jest znana. Obecna nazwa funkcjonuje od okresu Meiji. Ze względu na swój kształt, w okresie Edo nazywane były . Dōtaku zakopywane były w ziemi na wzgórzach dominujących nad okolicą, co wskazuje na ich funkcje rytualne lub magiczne. Znajdowane są najczęściej na terenach centralnych Honsiu ("Honshū") oraz w północno-wschodniej części Sikoku ("Shikoku").
Wykopaliska archeologiczne.
Dōtaku były wytwarzane i wykorzystywane w celach rytualnych przez około 400 lat począwszy od II wieku p.n.e. Do tej pory na terenie Japonii znaleziono około 500 dzwonów. Ilość znalezionych dzwonów na określonych obszarach przedstawia się następująco:
Wygląd.
Wielkość dzwonów waha się w granicach od 12 cm do ponad 1 metra. Dzwony z I wieku miały już 60 cm i z biegiem czasu wytwarzano coraz większe, aż w II wieku ich wielkość przekroczyła 1 m, osiągając 134 cm. Największy, znaleziony dōtaku mierzy 144 cm i waży 45 kg (znaleziony w 1881 roku).
Dōtaku wytwarzane w regionie Kinki zawsze mają wzory na powierzchni. Najczęściej spotykany jest wzór nazywany , w którym krzyżują się pasy pionowe i poziome. Wcześniejszym wzorem wykorzystywanym do zdobienia dzwonów był . Miejsca, w których krzyżują się pasy pionowe i poziome mają zazwyczaj kształt rombu, z wyjątkiem dzwonów znalezionych w prefekturze Osaka, gdzie mają kształt okrągły.
Dzwony pochodzące z około drugiej połowy II wieku p.n.e. mierzyły ponad 40 cm i były zdobione wzorem płynącej wody. Wzór ten zanikł około I wieku p.n.e., gdy został zastąpiony prymitywnymi wzorami przedstawiającymi budynki, łodzie, sprzęty i obyczaje z okresu Yayoi.

</doc>
<doc id="2095625" url="https://pl.wikipedia.org/wiki?curid=2095625" title="Polish Archaeology in the Mediterranean (PAM)">
Polish Archaeology in the Mediterranean (PAM)



</doc>
<doc id="2095626" url="https://pl.wikipedia.org/wiki?curid=2095626" title="Raina Mohylanka">
Raina Mohylanka

Raina (Regina) "lub" Kniażna Mohylanka () (ur. 1588 w Suczawicy, zm. 18 stycznia 1619 w Wiśniowcu) – najstarsza z czterech córek hospodara mołdawskiego Jeremiego Mohyły, siostra stryjeczna Piotra.
Około 1603 poślubiła Michała Wiśniowieckiego, któremu powiła synów Jeremiego, Aleksandra Romana i Jerzego Krzysztofa oraz córkę Annę.
Wyznawczyni prawosławia i przeciwniczka unii brzeskiej. W „państwie magnackim” swojego męża na lewobrzeżnej Ukrainie ufundowała trzy klasztory prawosławne. Razem z mężem założyli monaster Trójcy Świętej w Ładanie i monaster Opieki Matki Bożej w Hustyni (odpowiednio w 1612 i 1615). Po śmierci małżonka Raina Wiśniowiecka otworzyła jeszcze jedną wspólnotę – Mgarski Monaster Przemienienia Pańskiego w okolicach Łubni.

</doc>
<doc id="2095627" url="https://pl.wikipedia.org/wiki?curid=2095627" title="ORP Górnik">
ORP Górnik

ORP Górnik – polski mały okręt rakietowy. Posiadał numer taktyczny 434. Był pierwszym okrętem typu "Tarantul-I" w Polskiej Marynarce Wojennej.
Okręt został zaprojektowany w ZSRR w CMKB "Ałmaz" i zbudowany w Rybińskiej Stoczni Rzecznej. Jest to okręt projektu 1241RE 'Mołnia', w kodzie NATO: 'Tarantul-I'. Jest to eksportowa wersja projektu, a Polska była pierwszym odbiorcą tej wersji. Przybył do Gdyni 5 grudnia 1983, a polską banderę podniesiono 28 grudnia 1983 r. Matką chrzestną była Marianna Jóźwiak – wdowa po górniku kopalni „Wieczorek”. Głównym zadaniem jednostki była ochrona wybrzeża od strony morza.
Okręt został wycofany ze służby 31 maja 2005 roku, po czym w 2009 roku przekazany Agencji Mienia Wojskowego. Po nieudanych próbach sprzedaży za granicę (według nieoficjalnych informacji, do Wietnamu), w 2011 roku został złomowany.
Przebieg służby.
Przez niemal 22 lata przebył drogę 42 680 mil morskich. Wchodził m.in. do portów w Świnoujściu, Szczecinie, Bałtyjsku i Kilonii. Jednostka ta brała udział w najważniejszych ćwiczeniach Marynarki Wojennej, m.in. BARAKUDA, PIRANIA, BALTOPS, MURENA, PASSEX. W 1994 roku okręt uczestniczył w konkursie o miano „Najlepszego Okrętu Marynarki Wojennej”. 
Dowódcy okrętu.
Lista dowódców:

</doc>
<doc id="2095628" url="https://pl.wikipedia.org/wiki?curid=2095628" title="Fabienne Reuteler">
Fabienne Reuteler

Fabienne Reuteler (ur. 2 września 1979 w Uster) – szwajcarska snowboardzistka, brązowa medalistka igrzysk olimpijskich i mistrzostw świata.
Kariera.
Pierwszy raz na arenie międzynarodowej pojawiła się w 1999 roku, startując na mistrzostwach świata juniorów w Seiser Alm, zdobywając złoty medal w halfpipe'ie. Był to jej jedyny start na imprezie tego cyklu.
W zawodach Pucharu Świata zadebiutowała 18 listopada 2000 roku w Tignes, gdzie zajęła czwarte miejsce w halfpipe’ie. Tym samym już w swoim debiucie wywalczyła pierwsze pucharowe punkty. Pierwszy raz na podium zawodów tego cyklu stanęła 16 marca 2001 roku w Ruka, wygrywając rywalizację w tej samej konkurencji. W zawodach tych wyprzedziła Kjersti Buaas z Norwegii i Annę Hellman ze Szwecji. Jeszcze trzy razy stawała na podium zawodów PŚ: 9 stycznia 2002 roku w Arosie wygrała, 1 grudnia 2002 roku w Laax była trzecia, a 5 grudnia 2003 roku w Tandådalen zajęła drugie miejsce w halfpipe’ie. Najlepsze wyniki osiągnęła w sezonie 2000/2001, kiedy to zajęła 41. miejsce w klasyfikacji generalnej, a w klasyfikacji halfpipe’a była dziewiąta.
W 2002 roku wystartowała na igrzyskach olimpijskich w Salt Lake City, zdobywając brązowy medal w swej koronnej konkurencji. Lepsze okazały się tam jedynie Kelly Clark z USA i Francuzka Doriane Vidal. Wynik ten powtórzyła na rozgrywanych rok później mistrzostwach świata w Kreischbergu, tym razem plasując się za Vidal i Austriaczką Nicolą Pederzolli. Była też czwarta podczas mistrzostw świata w Madonna di Campiglio w 2001 roku, gdzie walkę o podium przegrała z Sari Grönholm z Finlandii.
W 2004 r. zakończyła karierę.

</doc>
<doc id="2095629" url="https://pl.wikipedia.org/wiki?curid=2095629" title="Varoš (Split)">
Varoš (Split)

Varoš – dzielnica Splitu, drugiego co do wielkości miasta Chorwacji. Zlokalizowana jest w zachodniej części miasta, ma 5 697 mieszkańców i 2,22 km2 powierzchni; jedna z najstarszych części miasta.
W granicach administracyjnych dzielnicy znajdują się rozległe tereny zielone.
Obszar dzielnicy Varoš ograniczają:
Dzielnice sąsiadujące z dzielnicą Varoš:

</doc>
<doc id="2095630" url="https://pl.wikipedia.org/wiki?curid=2095630" title="Transponder (lotnictwo)">
Transponder (lotnictwo)



</doc>
<doc id="2095631" url="https://pl.wikipedia.org/wiki?curid=2095631" title="Breiðafjörður">
Breiðafjörður

Breiðafjörður – płytka islandzka zatoka w zachodniej części wyspy, mająca 50 km szerokości i 125 km długości. 
Breiðafjörður wciśnięte jest pomiędzy dwa półwyspy: Snæfellsnes i Barðastönd. 
Poziom wody jest o 1 m niższy niż w sąsiednim fiordzie Hvammsfjörður, ponieważ wejście do fiordu blokowane jest przez prawie 2 700 wysepek, uniemożliwiając wpływanie wody. Większymi wyspami na wodach zatoki są: 
Wokół zatoki są położone miejscowości: Hellissandur, Ólafsvík, Grundarfjörður, Stykkishólmur, Króksfjarðarnes, Reykhólar, Brjánslækur.
Przy północnym brzegu zatoki znajduje się rezerwat przyrody Vatnsfjörður. Na brzegach zatoki swoje kolonie lęgowe mają mewy trójpalczaste, fulmar zwyczajny, maskonury, kormorany, nurzyki i orły.

</doc>
<doc id="2095637" url="https://pl.wikipedia.org/wiki?curid=2095637" title="Špinut">
Špinut

Špinut – dzielnica Splitu, drugiego co do wielkości miasta Chorwacji. Zlokalizowana jest w północno-zachodniej części miasta, ma 8 788 mieszkańców i 1,21 km2 powierzchni.
Znajduje się tu stadion Poljud, na którym rozgrywa swoje mecze Hajduk Split.
Na terenie dzielnicy znajdują się kilka przystani jachtowych ("sportska lučica"): Spinut, Split, Marjan, Mornar, Poljud.
Obszar dzielnicy Špinut ograniczają:
Dzielnice sąsiadujące z dzielnicą Špinut:

</doc>
<doc id="2095640" url="https://pl.wikipedia.org/wiki?curid=2095640" title="Tand ett ljus">
Tand ett ljus



</doc>
<doc id="2095644" url="https://pl.wikipedia.org/wiki?curid=2095644" title="Arizona Robbins">
Arizona Robbins

Arizona Robbins – fikcyjna postać serialu Chirurdzy, stacji ABC, odgrywana przez Jessicę Capshaw, a stworzona przez Shondę Rhimes.
Opis postaci.
Dr Robbins jest pediatrą. Ukończyła Johns Hopkins School of Medicine w Baltimore. W związku ze śmiercią doktora Jordana Kenleya (w 5. sezonie), podczas reanimacji pacjenta, Richard Webber mianował Arizonę nową szefową oddziału pediatrii. Z początku nielubiana, głównie przez Mirandę Bailey, z czasem, zdobywa zaufanie innych asystentów, a nawet skutecznie namawia Mirandę na specjalizację z pediatrii. Arizona jest bardzo bezpośrednia, wesoła i czasem nawet dziecinna (jeździ w szpitalu na rolkach), lecz to wszystko sprawia, że ma znakomite podejście do dzieci.
Robbins jest lesbijką i pozostaje w związku z dr Callie Torres. Kiedy były mąż Callie, George O’Malley, chce wstąpić do armii, Arizona i Owen są jedynymi, którzy popierają jego decyzję. Callie jest za to wściekła na Arizonę. Dr Robbins tłumaczy jej wówczas, że jej brat, Timothy, był żołnierzem i zginął w Iraku, z powodu braku pomocy medycznej. Imię Arizona nadał jej ojciec na cześć statku USS Arizona, który zatonął w trakcie ataku na Pearl Harbor, na którym służył jej dziadek. Kiedy Callie oświadcza Arizonie, że chce mieć dzieci, ta zdecydowanie odmawia. Skutkuje to rozstaniem pary, lecz w finale 6. sezonu panie ponownie się schodzą.
W siódmym sezonie Arizona dostaje nagrodę Cartera Maddisona, dzięki której ma pojechać do Afryki. Callie chce wyjechać z nią, jednak na lotnisku, Arizona zrywa z dziewczyną i wyjeżdża sama. Po kilku tygodniach wraca, ale Torres nie chcę z nią nawet rozmawiać. Callie pozwala jej zostać pod warunkiem, że Arizona przyjmie wiadomość o dziecku, którego ojcem jest Sloan. Wkrótce potem Callie i Arizona mają poważny wypadek samochodowy (w momencie, gdy Robbins oświadcza się Torres), Callie zostaje poważnie ranna (życie jej i dziecka jest zagrożone). Po wielu operacjach udaje się uratować je obie, a Callie przyjmuje oświadczyny Arizony. Po narodzeniu się Sofii Robbin Sloan Torres, Callie i Arizona biorą ślub, którego udziela Miranda Bailey.
W ósmym sezonie uczy Alexa Kareva, usiłując skłonić go do pozostania w SGH. Kiedy dowiaduje się, że Karev wybrał jednak program chirurgii dziecięcej w Johns Hopkins Hospital w Baltimore, jest na niego wściekła. W finale sezonu Robbins bierze udział w katastrofie lotniczej, w wyniku której giną Lexie Grey i Mark Sloan, a sama Arizona traci nogę.
W sezonie dziewiątym serialu Arizona nie może pogodzić się ze swoim kalectwem. Przez kilka miesięcy nie potrafi nawet uprzejmie porozumiewać się z ludźmi, w tym z Callie. Miranda podstępem ściąga ją do szpitala, aby Arizona przypomniała sobie, jak cudowne jest dla lekarza pomaganie chorym. Kobieta zgadza się zacząć używać protezy, zaczyna myśleć o powrocie do pracy. Relacje między nią a Callie stają się dużo lepsze, jednak Arizona wciąż czuje się nieatrakcyjna i ma opory przed uprawianiem seksu z partnerką. Pod koniec sezonu zdradza Callie ze dr Lauren Boswell, która przyjechała do Grey Sloan Memorial Hospital by zoperować twarz małego pacjenta. Przyznaje się do zdrady i razem z Callie decydują się na separację.
W sezonie dziesiątym Arizona spotyka się ze stażystką. Romans jest krótkotrwały i Callie postanawia wybaczyć Robbins i pozwala jej wrócić do domu. Arizona przyznaje się do romansu, a gdy w szpitalu pojawia się anonimowe zgłoszenie dotyczące nieprawidłowych związków między przełożonymi i pracownikami myśli, że chodzi o nią. Okazuje się, że stażystka, z którą miała romans, zarzuca Callie odsunięcie od operacji z zazdrości. Między Arizoną i Torres wszystko jednak zaczyna się układać. Kupują nowy dom i planują kolejne dziecko. Okazuje się jednak, że Callie nie jest w stanie urodzić dziecka przez zrosty, jakie powstały w jej macicy po wypadku samochodowym. Arizona proponuje, że to ona zajdzie w ciążę, jednak Callie nie chce tak bardzo obciążać ich związku, który wciąż jest dość kruchy. Zaczynają rozważać zatrudnienie surogatki.
W sezonie 11. Arizona dostaje propozycje uczenia się od lekarki prenatalnej. Wiązałoby się to z powrotem do szkoły i poświęceniem temu dużej ilości czasu. Jest to dla niej ważniejsze niż posiadanie kolejnego dziecka, co było zaskoczeniem dla Callie. Kobiety rozpoczynają terapię małżeńską. Terapeutka sugeruje chwilową separację, z czym Arizona się zgadza. Ostatecznie kobiety rozwodzą się. Robbins dowiaduje się, że dr Nicole Herman, od której się uczy niedługo umrze i chce przed śmiercią przekazać jej swoją wiedzę z chirurgii prenatalnej i uczynić ją swoją następczynią. Arizona kradnie jej dokumentację medyczną i przekazuje Amelii Shepherd. Amelia decyduje się usunąć guza; operacja kończy się sukcesem, jednak lekarka traci wzrok.
Pod koniec 12. sezonu Callie postanawia wyjechać do Nowego Jorku ze swoją dziewczyną, Penny Blake i chce zabrać ze sobą Sofię. Arizona wścieka się na Callie, że podjęła decyzję bez porozumienia się z nią. Nie chce być oddzielona od córki, więc pod wpływem impulsu zatrudnia prawniczkę, aby ta pomogła jej zdobyć pełne prawa do opieki nad Sofią. Po ciężkiej batalii w sądzie Arizona wygrywa sprawę. Dochodzi jednak do wniosku, że miały szansę dobrze to rozwiązać i nie wykorzystały jej. Dzieli się opieką nad córką, ponieważ uważa, że Sofia zasługuje na to, żeby mieć dwie szczęśliwe mamy.
W 13. sezonie spotyka się z lekarką Elizą Minnick, ale ta po tym jak zostaje zwolniona ze szpitala, pod koniec sezonu, wyjeżdża bez słowa.
W 14. sezonie jest w związku z ginekolog Cariną DeLucą, siostrą Andrew, która prowadzi w Grey-Sloan Memorial badanie na temat kobiecych orgazmów. W tym czasie do Seattle wraca Sofia, ponieważ bardzo tęskniła za Arizoną. Ostatecznie rozstaje się z Cariną i wyjeżdża do Nowego Jorku, aby tam otworzyć z Nicole klinikę "Robbins-Herman Center".

</doc>
<doc id="2095651" url="https://pl.wikipedia.org/wiki?curid=2095651" title="Lovret">
Lovret

Lovret – dzielnica Splitu, drugiego co do wielkości miasta Chorwacji. Zlokalizowana jest w północnej części miasta, ma 9 290 mieszkańców i 1,62 km2 powierzchni.
Znajduje się tu nowoczesna, wielofunkcyjna hala sportowa Spaladium Arena.
Północną część dzielnicy zajmuje stocznia (Brodogradilište Split).
Obszar dzielnicy Lovret ograniczają:
Dzielnice sąsiadujące z Lovret:

</doc>
<doc id="2095654" url="https://pl.wikipedia.org/wiki?curid=2095654" title="Jean-Louis Bourlanges">
Jean-Louis Bourlanges

Jean-Louis Bourlanges (ur. 13 lipca 1946 w Neuilly-sur-Seine) – francuski polityk i nauczyciel akademicki, w latach 1989–2007 eurodeputowany III, IV, V i VI kadencji, poseł do Zgromadzenia Narodowego.
Życiorys.
Absolwent Instytutu Nauk Politycznych w Paryżu (1969), studiował literaturę współczesną. W 1975 ukończył "École nationale d’administration". Pracował jako nauczyciel akademicki, a także biegły rewident w Trybunale Obrachunkowym. Był radnym Dieppe (1983–1989) i rady regionalnej Górnej Normandii (1986–1998). Zatrudniony również jako wykładowca paryskiego Instytutu Nauk Politycznych.
Zaangażował się w działalność Unii na rzecz Demokracji Francuskiej (UDF). W 1989 uzyskał po raz pierwszy mandat posła do Parlamentu Europejskiego. Skutecznie ubiegał się o reelekcję w 1994, 1999 i 2004. W PE przez pierwsze trzy kadencje zasiadał w grupie chadeckiej, w ostatniej kadencji należał do frakcji liberalnej. Był m.in. przewodniczącym Komisji ds. Kontroli Budżetu (1993–1994) oraz Komisji Wolności Obywatelskich, Sprawiedliwości i Spraw Wewnętrznych (2004–2005).
W kampanii wyborczej w 2007 popierał przewodniczącego UDF François Bayrou. Przed drugą turą wyborów wsparł Nicolasa Sarkozy’ego. W tym samym roku został powołany w skład doradczego komitetu ds. modernizacji. Po rozwiązaniu UDF nie zdecydował się na przystąpienie do któregokolwiek z ugrupowań. Jeszcze w 2007 złożył mandat europosła. W 2008 powołany w skład Trybunału Obrachunkowego. W 2010 stanął na czele think tanku związanego z Sojuszem Centrowym.
W 2017 z ramienia Ruchu Demokratycznego został wybrany do Zgromadzenia Narodowego XV kadencji (reelekcja w 2022).

</doc>
<doc id="2095659" url="https://pl.wikipedia.org/wiki?curid=2095659" title="HMS Inflexible">
HMS Inflexible

Pięć okrętów Royal Navy nosiło nazwę HMS Inflexible:

</doc>
<doc id="2095660" url="https://pl.wikipedia.org/wiki?curid=2095660" title="Pakistan na Letnich Igrzyskach Olimpijskich Młodzieży 2010">
Pakistan na Letnich Igrzyskach Olimpijskich Młodzieży 2010

Pakistan na Letnich Igrzyskach Olimpijskich Młodzieży 2010 w Singapurze reprezentowało 19 sportowców w 4 dyscyplinach.
Skład kadry.
Hokej na trawie.
Drużyna chłopców: srebrny medal

</doc>
<doc id="2095663" url="https://pl.wikipedia.org/wiki?curid=2095663" title="Manitoba Lotteries Women’s Curling Classic">
Manitoba Lotteries Women’s Curling Classic

Manitoba Lotteries Women's Curling Classic (wcześniej znany jako Casinos of Winnipeg Classic) – kobiecy turniej curlingowy, rozgrywany od 2004, zaliczany do cyklu Wielkiego Szlema. Odbywa się corocznie w październiku, na lodowisku Fort Rouge Curling Club w Winnipeg. Pula nagród od 2009 wynosi 60 tys. dolarów kanadyjskich. Dotychczas żadnej z drużyn nie udało się wygrać turnieju dwukrotnie.

</doc>
<doc id="2095664" url="https://pl.wikipedia.org/wiki?curid=2095664" title="James Tupper">
James Tupper

James Howard Tupper, lepiej znany jako James Tupper (ur. 4 sierpnia 1966 w Dartmouth w hrabstwie Warren w stanie Nowy Jork) – kanadyjski aktor telewizyjny i filmowy.
Po ukończeniu szkoły średniej mieszkał na plantacji kawy w Afryce Wschodniej i studiował suahili. Studiował aktorstwo w Concordia University w Montrealu, a później na uniwersytecie Rutgers w New Jersey, gdzie uzyskał tytuł magistra. Zagrał w kilku sztukach w teatrach off-Broadwayu. Popularność zdobył rolą Jacka Slattery’ego w serialu ABC "Uwaga, faceci!" ("Men in Trees", 2006-2008).
Od stycznia 2007 do stycznia 2018 był w nieformalnym związku z aktorką Anne Heche. Mieli syna Atlasa (ur. 7 marca 2009).

</doc>
<doc id="2095667" url="https://pl.wikipedia.org/wiki?curid=2095667" title="Mieczysław Karaś">
Mieczysław Karaś

Mieczysław Karaś (ur. 10 lutego 1924 w Przędzelu, zm. 10 sierpnia 1977 w Krakowie) – polski językoznawca, profesor Uniwersytetu Jagiellońskiego, w latach 1972–1977 rektor UJ, działacz komunistyczny. Od 1959 kierownik Pracowni Atlasu i Słownika Gwar Polskich Polskiej Akademii Nauk oraz przewodniczący Komisji Językoznawstwa PAN.
Życiorys.
Najstarszy z czworga dzieci Józefa Karasia, kowala, oraz Anieli z domu Byra. W okresie II wojny światowej działał w konspiracji najpierw w Związku Walki Zbrojnej, później w Armii Krajowej. Od 1941 uczęszczał na tajne komplety, maturę zdał w Nisku w 1944. W latach 1945–1950 studiował polonistykę na UJ, w 1957 został powołany na stanowisko docenta w Katedrze Języka Polskiego UJ, w 1966 został profesorem nadzwyczajnym, w 1971 zaś — profesorem zwyczajnym. W latach 1966–1972 pełnił funkcję prorektora UJ równocześnie będąc od 1968 kierownikiem Katedry Języka Polskiego, a od 1971 dyrektorem Instytutu Filologii Polskiej UJ. Autor ponad 300 prac z zakresu językoznawstwa, onomastyki i języka polskiego. W 1972 przyznano mu nagrodę państwową I stopnia.
Od 1953 do śmierci należał do Polskiej Zjednoczonej Partii Robotniczej. Od 1953 do 1956 pełnił funkcję I sekretarza OOP, a od 1958 do 1965 I sekretarza POP na Uniwersytecie Jagiellońskim. Od 1962 do 1965 wchodził w skład egzekutywy, a od 1965 do 1967 w skład plenum Komitetu Miejskiego PZPR w Krakowie. Od 1968 do 1972 zasiadał w Centralnej Komisji Rewizyjnej, a od 1968 do śmierci pełnił funkcję zastępcy członka Komitetu Centralnego PZPR. Był delegatem na IV, V, VI, VII Zjazd PZPR.
30 maja 1977 dokonał odsłonięcia tablicy upamiętniającej Grzegorza z Sanoka w jego rodzinnym mieście na budynku tamtejszego Zajazdu. Zmarł nagle, pochowany został 13 sierpnia 1977 w Alei Zasłużonych na Cmentarzu Rakowickim w Krakowie.
Pośmiertnie odznaczony medalem Merentibus.

</doc>
<doc id="2095668" url="https://pl.wikipedia.org/wiki?curid=2095668" title="Grad (Split)">
Grad (Split)

Grad – dzielnica Splitu, drugiego co do wielkości miasta Chorwacji. Obejmuje najstarszą część miasta, ma 7 571 mieszkańców i 0,42 km2 powierzchni.
Znajduje się tu większość zabytków Splitu.
Obszar dzielnicy Grad ograniczają:
Dzielnice sąsiadujące z dzielnicą Grad:

</doc>
<doc id="2095669" url="https://pl.wikipedia.org/wiki?curid=2095669" title="Mistrzostwa Europy Małych Państw w piłce siatkowej mężczyzn 2011">
Mistrzostwa Europy Małych Państw w piłce siatkowej mężczyzn 2011



</doc>
<doc id="2095672" url="https://pl.wikipedia.org/wiki?curid=2095672" title="Albert Victor Tonkin">
Albert Victor Tonkin

Albert Victor Tonkin (ur. 16 grudnia 1886 w Avenel, zm. 17 lutego 1969) – as lotnictwa australijskiego Royal Australian Air Force z 6 potwierdzonymi zwycięstwami w I wojnie światowej. 
Albert Victor Tonkin zaciągnął się do "No. 10 Machine Gun Company", kompanii karabinów maszynowych, 5 stycznia 1916 roku. 19 września 1917 roku został przyjęty do dywizjonu No. 1 Squadron RAAF i został skierowany na przeszkolenie do bazy w Egipcie. Do jednostki dołączył 10 stycznia 1918 roku. Latał na samolocie Royal Aircraft Factory B.E.2 i walczył w Afryce Północnej z Niemcami i Turkami. Pierwsze zwycięstwo powietrzne odniósł 7 maja 1918 roku. Było to potrójne zwycięstwo odniesione razem z innymi pilotami jednostki Carrickiem Paulem i Ernestem Mustardem. Ostatnie zwycięstwo odniósł z obserwatorem McCannem 22 lipca 1918 roku. Oprócz 6 potwierdzonych zwycięstw powietrznych 16 lipca 1918 roku odniósł prawdopodobnie potrójne zwycięstwo w okolicach Birah-Nablus nad samolotami Albatros D.V. 19 września 1918 roku jego samolot został zestrzelony. Razem z obserwatorem dostali się na krótko do niewoli.
Po zakończeniu wojny w 1919 roku powrócił do Australii. Zmarł w 1969 roku.

</doc>
<doc id="2095674" url="https://pl.wikipedia.org/wiki?curid=2095674" title="MIFA - Mitteldeutsche Fahrradwerke AG">
MIFA - Mitteldeutsche Fahrradwerke AG



</doc>
<doc id="2095677" url="https://pl.wikipedia.org/wiki?curid=2095677" title="Bernard Poignant">
Bernard Poignant

Bernard Poignant (ur. 19 września 1945 w Vannes) – francuski polityk, samorządowiec, deputowany krajowy, poseł do Parlamentu Europejskiego V i VI kadencji, kawaler Legii Honorowej.
Życiorys.
W 1970 uzyskał uprawnienia wykładowcy uniwersyteckiego w zakresie historii. Zaangażował się w działalność Partii Socjalistycznej. Na przełomie lat 80. i 90. zasiadał w Zgromadzeniu Narodowym. Był także radnym regionalnym w Bretanii (1986–1988), radnym departamentu Finistère (1988–1989), następnie do 2001 merem i później do 2008 radnym miejscowości Quimper. Pełnił funkcję przewodniczącego Krajowej Federacji Wybranych Przedstawicieli Socjalistów i Republikanów.
W 1999 uzyskał mandat posła do Parlamentu Europejskiego, w 2004 z powodzeniem ubiegał się o reelekcję. Był członkiem grupy Partii Europejskich Socjalistów, pracował m.in. w Komisji Rozwoju Regionalnego oraz Komisji Rybołówstwa. W PE zasiadał do 2009.
W 2008 ponownie został merem Quimper na sześcioletnią kadencję, nie uzyskując reelekcji w 2014.

</doc>
<doc id="2095678" url="https://pl.wikipedia.org/wiki?curid=2095678" title="Giryzopam">
Giryzopam

Giryzopam, girizopam () – organiczny związek chemiczny, pochodna 2,3-benzodiazepiny. Budową chemiczną i profilem działania farmakologicznego zbliżony jest do tofizopamu. 
Związek wywiera wyraźne działanie przeciwlękowe. W przeciwieństwie do większości benzodiazepin nie wywiera działania przeciwdrgawkowego, miorelaksacyjnego, uspokajającego ani nasennego. Zsyntetyzowany (oznaczany jako GYKI 51189 EGIS 5810), podobnie jak tofizopam w laboratoriach firmy "Egis Pharmaceuticals". Nie został wprowadzony do lecznictwa.

</doc>
<doc id="2095682" url="https://pl.wikipedia.org/wiki?curid=2095682" title="Prowana">
Prowana

Prowana (Provana) – polski herb szlachecki z nobilitacji.
Opis herbu.
Opis zgodnie z klasycznymi metodami blazonowania:
"W polu czerwonym orzeł srebrny, z orężem złotym, noszący na piersi tarczę dzieloną w krzyż, w której w polach I i IV, czerwonych, kolumna srebrna z koroną złotą, w polach II i III, srebrnych, winna latorośl zielona. Klejnot kolumna srebrna z koroną złotą. Labry czerwone, podbite srebrem."
Najwcześniejsze wzmianki.
Nadany 1 stycznia 1557 Trojanowi i Prosperowi Prowanom. Herb powstał przez umieszczenie herbu rodowego na piersiach Orła Białego. Na nagrobku Prospera w Krakowie umieszczono oryginalny herb rodowy − bez Orła.
Herbowni.
Prawnicki, Prowana, Prowani.

</doc>
<doc id="2095683" url="https://pl.wikipedia.org/wiki?curid=2095683" title="Richthofen (ujednoznacznienie)">
Richthofen (ujednoznacznienie)



</doc>
<doc id="2095685" url="https://pl.wikipedia.org/wiki?curid=2095685" title="Maerklin">
Maerklin



</doc>
<doc id="2095687" url="https://pl.wikipedia.org/wiki?curid=2095687" title="Adeline Hazan">
Adeline Hazan

Adeline Hazan (ur. 21 stycznia 1956 w Paryżu) – francuska prawniczka, polityk i samorządowiec, sędzia, posłanka do Parlamentu Europejskiego V i VI kadencji.
Życiorys.
Ukończyła studia prawnicze w "École nationale de la magistrature". Kształciła się w zakresie kryminologii, w 1980 uzyskała nominację sędziowską. Orzekała jako sędzia ds. nieletnich w kolejnych instancjach. W drugiej połowie lat 80. pełniła funkcję przewodniczącej stowarzyszenia sędziowskiego. Była doradcą Martine Aubry, zajmującej stanowisko ministra ds. zatrudnienia i solidarności, radną regionu Szampania-Ardeny (1998–2001) i od 2001 radną Reims.
W 1999 z ramienia Partii Socjalistycznej uzyskała mandat posłanki do Parlamentu Europejskiego, w 2004 z powodzeniem ubiegała się o reelekcję. Była członkinią grupy Partii Europejskich Socjalistów, pracowała m.in. w Komisji Wolności Obywatelskich, Sprawiedliwości i Spraw Wewnętrznych.
W 2008 odeszła z PE w związku z objęciem wyborem na mera Reims, funkcję tę pełniła do 2014. W tym samym roku objęła urząd generalnego kontrolera do spraw warunków w jednostkach penitencjarnych (CGLPL).

</doc>
<doc id="2095688" url="https://pl.wikipedia.org/wiki?curid=2095688" title="Przemęcki">
Przemęcki

Przemęcki - polski herb szlachecki znany z jedynego wizerunku pieczętnego.
Opis herbu.
W polu pas między trzema różami (2 i 1).
Najwcześniejsze wzmianki.
Pieczęć Jerzego Przemęckiego z 1570 roku.
Herbowni.
Przemęcki, Przemięcki.

</doc>
<doc id="2095689" url="https://pl.wikipedia.org/wiki?curid=2095689" title="Starostwo (przystanek kolejowy)">
Starostwo (przystanek kolejowy)

Starostwo – dawny wąskotorowy przystanek osobowy w Piotrkowie Trybunalskim, w województwie łódzkim, w Polsce.

</doc>
<doc id="2095691" url="https://pl.wikipedia.org/wiki?curid=2095691" title="Rotax E6">
Rotax E6

Rotax E6 – typ tramwaju produkowanego w latach 1979–1990 przez Bombardier–Rotax (wcześniej Lohner) dla przedsiębiorstwa komunikacyjnego w Wiedniu.
Historia.
Przedsiębiorstwo w Wiedniu zakupiło wagony E6 do obsługi linii U6, która w 1989 została włączona do sieci wiedeńskiego metra. Tramwaje tego typu kursowały z doczepami c6, w zestawieniu E6+c6+T+c6+E6.
W 2008 MPK Kraków zakupiło 25 składów E6+c6 i wykorzystało do budowy tramwajów EU8N (dwa dalsze zakupiono na części). 
Używane wagony E6 z wiedeńskiego metra trafiły również do Utrechtu.
Konstrukcja.
Rotax E6 to dwukierunkowy, dwuczłonowy wagon silnikowy, który jednorazowo może przewieźć 103 pasażerów, w tym 31 na miejscach siedzących. Opiera się na trzech wózkach, z których dwa skrajne posiadają po jednym silniku typu WD 785 V o mocy 190 kW (750 V – 190 kW, 280 A, 1560 obr./min; 600 V – 150 kW, 280 A, 1120 obr./min). Jego prędkość maksymalna wynosi 65 km/h. Jest wyposażony w sterowanie wielokrotne i może być łączony w składy z przyczepami typu c6.

</doc>
<doc id="2095692" url="https://pl.wikipedia.org/wiki?curid=2095692" title="Puszcza Wiskicka">
Puszcza Wiskicka

Puszcza Wiskicka - kompleks leśny na zachód od Żyrardowa, na terenie gminy Wiskitki i częściowo w granicach administracyjnych miasta Żyrardów w województwie mazowieckim.
Zachodnia część puszczy leży w obszarze Bolimowskiego Parku Krajobrazowego. 

</doc>
<doc id="2095693" url="https://pl.wikipedia.org/wiki?curid=2095693" title="Bugaj Piotrkowski">
Bugaj Piotrkowski

Bugaj Piotrkowski – dawny wąskotorowy przystanek osobowy w Piotrkowie Trybunalskim, w województwie łódzkim, w Polsce.

</doc>
<doc id="2095694" url="https://pl.wikipedia.org/wiki?curid=2095694" title="Neryzopam">
Neryzopam

Neryzopam, nerisopam (farm. "nerisopamum") – organiczny związek chemiczny, pochodna 2,3-benzodiazepiny. 
Spośród wielu benzodiazepin wyróżnia się silnym działaniem przeciwlękowym oraz słabym działaniem neuroleptycznym. W zasadzie pozbawiony jest innych właściwości typowych dla większości benzodiazepin, między innymi nie ma działania uspokajającego, nasennego, miorelakacyjnego i przeciwdrgawkowego. Neryzopam nie został wprowadzony do lecznictwa a badań klinicznych zaprzestano.

</doc>
<doc id="2095696" url="https://pl.wikipedia.org/wiki?curid=2095696" title="Doepfer Musikelektronik GmbH">
Doepfer Musikelektronik GmbH



</doc>
<doc id="2095697" url="https://pl.wikipedia.org/wiki?curid=2095697" title="Cetnar (herb szlachecki)">
Cetnar (herb szlachecki)

Cetnar (Przerowa odmienna) − polski herb szlachecki z indygenatu, odmiana herbu Przerowa.
Opis herbu.
Opis stworzony zgodnie z regułami współczesnego blazonowania:
"W polu czerwonym chorągiew złota ze złamanym drzewcem. Klejnot nieznany."
Najwcześniejsze wzmianki.
Indygenat Balcerowi Cetnarowi ze Śląska z 1598 roku.
Herbowni.
Jedna rodzina herbownych:
Cetnar.

</doc>
<doc id="2095699" url="https://pl.wikipedia.org/wiki?curid=2095699" title="SGP E1">
SGP E1



</doc>
<doc id="2095701" url="https://pl.wikipedia.org/wiki?curid=2095701" title="André Laignel">
André Laignel

André Laignel (ur. 4 grudnia 1942 w Paryżu) – francuski polityk, prawnik, samorządowiec, deputowany krajowy, poseł do Parlamentu Europejskiego.
Życiorys.
Uzyskał licencjat z zakresu nauk prawnych, następnie dyplomy DES z prawa publicznego i nauk politycznych, a także stopień doktora prawa. Pracował jako wykładowca akademicki. Zaangażował się w działalność Partii Socjalistycznej, był skarbnikiem PS oraz sekretarzem krajowym tej partii ds. planowania. W 1977 objął urząd mera Issoudun, wybierany na kolejne kadencje (w tym w 2020).
Od 1976 do 2004 był radnym departamentu Indre, od 1979 do 1985 przewodniczącym rady. W latach 1981–1988 zasiadał w Zgromadzeniu Narodowym. Na przełomie lat 80. i 90. pełnił funkcję sekretarza stanu w różnych resortach.
W od 1994 do 1999, później formalnie przez kilka dni na przełomie marca i kwietnia 2001, a także w latach 2004–2009 sprawował mandat posła do Parlamentu Europejskiego. Był członkiem grupy socjalistycznej, pracował m.in. w Komisji Budżetowej oraz Komisji ds. Rolnictwa i Rozwoju Wsi (IV kadencja), a także w Komisji Kultury i Edukacji (VI kadencja).
Powoływany na sekretarza generalnego oraz pierwszego przewodniczącego zrzeszającej francuskich burmistrzów organizacji "Association des maires de France".

</doc>
<doc id="2095703" url="https://pl.wikipedia.org/wiki?curid=2095703" title="Piotrków Trybunalski Towarowy">
Piotrków Trybunalski Towarowy

Piotrków Trybunalski Towarowy – towarowa stacja kolejowa w Piotrkowie Trybunalskim, w województwie łódzkim, w Polsce.

</doc>
<doc id="2095705" url="https://pl.wikipedia.org/wiki?curid=2095705" title="Dziennik Praw (Księstwo Warszawskie)">
Dziennik Praw (Księstwo Warszawskie)

Dziennik Praw – dziennik urzędowy Księstwa Warszawskiego ustanowiony art. 87 Konstytucji Księstwa (DzP KW Nr 1, ss. I–XLVII).
Szczegóły wydawania dziennika znalazły się w dekrecie królewskim z 7 marca 1809 r. określającym zasady wnoszenia projektów praw do sejmu, ich sankcjonowania oraz publikowania. Dekret królewski z 11 października 1809 r. zezwolił na wydawanie odrębnego Dziennika Praw zawierającego nominacje urzędnicze. Obowiązek publikowania daty ogłoszenia aktu prawodawczego i aktu wykonawczego władzy administracyjnej wprowadził dekret z 19 czerwca 1810 r. Kolejne uszczegółowienie zasad nastąpiło w dekrecie z 8 listopada 1812 r.
Dziennik wydawany był pod nadzorem ministra sprawiedliwości w formie nieperiodycznych numerowanych zeszytów, ale bez daty i miejsca wydania. Akty prawne zamieszczano jako wyciągi z protokołu Sekretariatu Stanu, zgodnie z datą wpisu do niego. Zeszyty zbierano w tomy, ale kierowano się objętością, a nie rokiem kalendarzowym. Dziennik drukowano na papierze wodnym. Objętość zeszytu liczona była arkuszami i ćwiartkami. Jeden tom nie mógł liczyć więcej niż 30 arkuszy, tj. ok. 480 stron. Nie mógł też kosztować więcej niż 4 zł i 20 gr. Akty dopiero po opublikowaniu w Dzienniku mogły być drukowane w gazetach oraz rozsyłane do sądów i urzędów administracyjnych. Za ogłoszenie prawa w danej miejscowości uważano moment jego wywieszenia na wschodnich drzwiach Pałacu Rządowego w Warszawie oraz na wschodnich drzwiach siedzib sądów i prefektów.
Prawo określało także obowiązkową prenumeratę Dziennika. Obowiązek nabywania dotyczył sędziów, asesorów sądowych, podsędków, pisarzy sądowych, prokuratorów królewskich, komorników, urzędników stanu cywilnego, urzędników królewskich, burmistrzów i wójtów, biskupów, kurii, parafii, zakonów i klasztorów różnych wyznań, generałów, wyższych oficerów i urzędników administracji wojskowej. Mieli obowiązek przekazać posiadane egzemplarze swoim następcom. Spisy prenumeratorów były sprawdzane i aktualizowane. Pierwszy zeszyt Dziennika Praw ukazał się w grudniu 1807 r., a ostatni pod koniec stycznia 1813 r. Przez cały okres Księstwa Warszawskiego wydano 49 numerów Dziennika zebranych w cztery tomy, numer 49 stanowił początek tomu piątego.

</doc>
<doc id="2095709" url="https://pl.wikipedia.org/wiki?curid=2095709" title="Wieluń Niedzielisko">
Wieluń Niedzielisko

Wieluń Niedzielisko – nieczynna wąskotorowa stacja kolejowa w Wieluniu, w województwie łódzkim, w Polsce.

</doc>
<doc id="2095711" url="https://pl.wikipedia.org/wiki?curid=2095711" title="Demian Maia">
Demian Maia

Demian Maia Baptista (ur. 6 listopada 1977) − brazylijski grappler i zawodnik mieszanych sztuk walki. Kilkukrotny mistrz świata w brazylijskim jiu-jitsu oraz mistrz świata w submission fightingu.
Życiorys i przeszłość sportowa.
Urodzony w São Paulo, w Brazylii, Maia trenował Judo jako dziecko. Zaczął w wieku czterech lat i trenował do szóstego roku życia. Kiedy stał się nastolatkiem, rozpoczął również naukę Kung Fu i Karate. W wieku dziewiętnastu lat, Maia został wprowadzony do Brazylijskiego Jiu-Jitsu przez swojego kuzyna. Po czterech latach i siedmiu miesiącach Demian otrzymał swój czarny pas. Demian Maia ukończył studia i uzyskał dyplom z dziennikarstwa. becnie posiada czarny pas piątego stopnia w brazylijskim Jiu-Jitsu i wygrał kilka dużych turniejów w barwach Team Brasa. Maia wcześniej przypisywał trzygodzinną prywatną lekcję, którą odbył z Ricksonem Gracie jako jeden z momentów, który miał największy wpływ na jego podejście do Jiu-Jitsu i całkowicie je zmienił.
Zwyciężył w kategorii wagowej 77-87 kg na Mistrzostwach Świata ADCC Submission Wrestling 2007, pokonując Yushina Okamiego, Rafaela Lovato i Tarsisa Humphresa, a w finale odprawiając Flavio Almeidę. Wygrał również Super Challenge 2007 w wadze do 83 kg, pokonując Vitelmo Kubisa Bandeirę przez tylne nagie duszenie i Gustavo Machado przez decyzję sędziów, a następnie pokonał Fabio Negao przez duszenie gilotynowe w finale. Po zdobyciu mistrzostwa ADCC w 2007 roku, Maia wydał serię instruktażowych płyt DVD zatytułowanych The Science of Jiu-Jitsu I &amp; II we współpracy z firmą World Martial Arts.
Grapplerska sprawność Mai jest tak wysoko ceniona wśród zawodników MMA, że notowany zawodnik wagi ciężkiej i czarny pas BJJ Frank Mir zatrudnił go jako swojego głównego trenera jiu-jitsu przed walką o tytuł UFC 100 z Brockiem Lesnarem. Mir kredytuje Maia z wniesieniem umiejętności Mir w jiu-jitsu na inny poziom, mówiąc "Myślałem, że jestem w tym faktycznie dobry, dopóki nie zacząłem się z nim toczyć."
Maia ma na swoim koncie również porażki z czołowymi zawodnikami wagi średniej UFC i wielokrotnym mistrzem Mundialu Ronaldo "Jacaré" Souzą, a także z byłym pretendentem do tytułu mistrzowskiego w wadze ciężkiej UFC Mistrz Mundialu Gabriel Gonzaga dwukrotnie w konkurencji grappling.
Kariera MMA.
W zawodowym MMA zadebiutował w 2001 roku, jednak regularnie startuje w tej dyscyplinie dopiero od 2006 roku. Zwycięstwa w 6 walkach z rzędu zaowocowały podpisaniem w 2007 roku kontraktu z Ultimate Fighting Championship, największą organizacją MMA na świecie.
Pierwszą walkę stoczył podczas UFC 77, poddając rywala przez duszenie. W ten sam sposób wygrał 4 kolejne walki, co sprawiło, że był wymieniany wśród potencjalnych pretendentów do mistrzostwa UFC w wadze średniej (84 kg).
W sierpniu 2009 roku doznał jednak pierwszej porażki w karierze, gdy podczas UFC 102 został znokautowany w 21 sekund przez Nate'a Marquardta pojedynczym prawym prostym.
Mimo porażki z Marquardtem pół roku później władze organizacji wyznaczyły Maię do walki o tytuł z mistrzem Andersonem Silvą. Do pojedynku doszło 10 kwietnia 2010 roku w Abu Zabi (UFC 112). Wbrew oczekiwaniom Maia nie był w stanie wykorzystać swojego największego atutu, czyli technik parterowych. Silva zdominował dwie pierwsze rundy w stójce, a następnie unikał angażowania się w walkę w trzech kolejnych, ostatecznie wygrywając przez jednogłośną decyzję sędziów.
Na gali UFC 136 która odbyła się 9 listopada 2011 roku pokonał przez decyzję sędziowską Jorge'a Santiago.
7 lipca 2012 roku na UFC 148 pokonał przez techniczny nokaut Koreańczyka Dong Hyun Kima poprzez rzut na ziemię co skutkowało złamaniem żeber przez Koreańczyka. Był to również debiut Brazylijczyka w kategorii półśredniej (-77 kg).
Po przegranej z Rorym MacDonaldem w lutym 2014 (UFC 170), zanotował serię sześciu zwycięstw z rzędu, pokonując w tym czasie takich zawodników jak Gunnar Nelson, Matt Brown czy były mistrz WEC Carlos Condit, stając się równocześnie jednym z głównych pretendentów do walki o pas.
29 lipca 2017 na UFC 214 przegrał jednogłośnie na punkty z Tyronem Woodleyem w pojedynku o mistrzostwo UFC wagi półśredniej.
Maia zmierzył się z Colbym Covingtonem 28 października 2017 roku na gali UFC Fight Night 119. Walkę przegrał przez jednogłośną decyzję.
Demian został zestawiony jako zastępstwo za kontuzję (wypełniając zastępstwo za Santiago Ponzinibbio) i zmierzył się z Kamaru Usmanem 19 maja 2018 roku na gali UFC Fight Night 129. Walkę przegrał przez jednogłośną decyzję.
Demian zmierzył się z Lymanem Goodem 2 lutego 2019 roku na gali UFC Fight Night 144. Wygrał walkę przez poddanie w stójce w pierwszej rundzie, stając się pierwszą osobą, która skończyła Gooda w jego karierze MMA.
Maia zmierzył się z Anthonym Rocco Martinem 29 czerwca 2019 roku na gali UFC on ESPN: Ngannou vs. dos Santos. Walkę wygrał przez większościową decyzję.
Maia zmierzył się z Benem Askrenem 26 października 2019 roku na gali UFC on ESPN+ 20. Wygrał sprawę przez poddanie w trzeciej rundzie. Walka ta przyniosła mu bonus za walkę wieczoru.
Demian zmierzył się z Gilbertem Burnsem 14 marca 2020 roku na gali UFC Fight Night 170. Walkę przegrał przez techniczny nokaut w pierwszej rundzie.
Maia zmierzył się z Belalem Muhammadem 12 czerwca 2021 roku na UFC 263. Przegrał walkę przez jednogłośną decyzję.
Styl walki.
Styl walki Maia jest zbudowany wokół jego wyjątkowych umiejętności, gdzie był w stanie zdominować swoich przeciwników. Maia wielokrotnie był nazywany najlepszym parterowcem w UFC. Używa podwójnych i pojedynczych podciągnięć, jak również potknięć, aby przejść do pozycji dominującej aby poddać rywala. W parterze Maia preferuje tylne dosiady, gdzie szuka duszenia zza pleców. W dolnej pozycji Demian używa niemal wyłącznie pojedynczych nóg do zamiatania i był w stanie wielokrotnie zamachnąć Gunnara Nelsona swoją pojedynczą nogą. Jest też na tyle pewny w swoim uderzeniu, że potrafi zbliżyć się na dystans i inicjować obalenia. Do tej pory Maia nigdy nie został poddany w walce MMA.
Życie prywatne.
Matka Mai jest z pochodzenia Rosjanką. Demian ma żonę Renatę, która pracuje dla brazylijskiego magazynu. Maia wymienił UFC Hall of Famer Royce Gracie jako swoją inspirację do rozpoczęcia kariery w MMA, ale jako swojego głównego bohatera wymienia brata Royce'a – Ricksona Gracie. Posługuje się językiem portugalskim, hiszpańskim i angielskim.
W 2020 roku Maia otworzył nową akademię w São Paulo, w której znajduje się również muzeum jiu-jitsu.

</doc>
<doc id="2095713" url="https://pl.wikipedia.org/wiki?curid=2095713" title="Fediomos">
Fediomos



</doc>
<doc id="2095715" url="https://pl.wikipedia.org/wiki?curid=2095715" title="Flavor Flav">
Flavor Flav

Flavor Flav, właściwie William Jonathan Drayton Jr. (ur. 16 marca 1959 r.) – amerykański raper i prezenter telewizyjny. Znany również ze spopularyzowania postaci hypemana i z zawołań "Yeah boy!" i "Flavor Flav" podczas występów.
Współpracuje ze stacją muzyczną VH1, wystąpił w jej kilku reality show, "The Surreal Life", "Strange Love" i "Flavor of Love".

</doc>
<doc id="2095717" url="https://pl.wikipedia.org/wiki?curid=2095717" title="Wieden (Wiedeń)">
Wieden (Wiedeń)

Wieden () – czwarta dzielnica Wiednia leżąca wewnątrz tzw. wiedeńskiego „Gürtel”, czyli dosłownie „pasa” ulic ciągnących się wokół miasta, wybudowanych w miejscu dawnych murów miejskich.
Dzielnica ta powstała w roku 1850 po połączeniu małych miasteczek wokół miasta, w roku 1861 została podzielona i utraciła część terenów na rzecz nowo powstałej piątej dzielnicy Margareten. Wieden jest typową dzielnicą miejską gęsto zabudowaną z niewielkim obszarem terenów zielonych.
Historia.
Po raz pierwszy wzmianka o Wieden pojawiła się w roku 1137, jest to zatem jedno z najstarszych miasteczek, które zostały przyłączone do Wiednia. Główna ulica miasteczka-Wiedner Hauptstrasse-jest prawdopodobnie jeszcze starsza. Za panowania Karola VI Habsburga na wschód od Hauptstrasse wybudowano, a później rozbudowano cesarską letnią rezydencję zwaną „"Nowa Favorita"”. Jego córka, Maria Teresa, zrezygnowała z „Novej Favority” i odsprzedała budynek jezuitom, którzy przekształcili rezydencję w prywatną instytucję wychowawczą – dziś znaną jako bardzo poważane gimnazjum "Theresianum".
W 1737 postawiono na terenach czwartej dzielnicy kościół św. Karola Boromeusza (niem. Karlskirche), który jest jedną z najważniejszych budowli sakralnych Austrii.
Atrakcje turystyczne czwartej dzielnicy.
W czwartej dzielnicy znajduje się również siedziba austriackiego publicznego radia i telewizji powstała w 1967 roku – ORF.

</doc>
<doc id="2095724" url="https://pl.wikipedia.org/wiki?curid=2095724" title="Machairasaurus">
Machairasaurus

Machairasaurus – rodzaj teropoda z rodziny owiraptorów (Oviraptoridae) żyjącego w późnej kredzie na terenach współczesnej Azji. Został opisany w 2010 roku przez Nicholasa Longricha i współpracowników w oparciu o niemal kompletne, połączone stawowo przedramię i nadgarstek oraz fragmenty lewego nadgarstka i paliczki stóp (IVPP V15979). Do "Machairasaurus" wstępnie przypisano również IVPP V15980 – niekompletny szkielet obejmujący paliczki, kości śródręcza, kręgi, żebra i szewrony. Okazy te pochodzą z datowanych na kampan osadów formacji Bajan Mandahu w Mongolii Wewnętrznej. Longrich i współpracownicy wyróżnili jedną autapomorfię tego taksonu: paliczki paznokciowe palców kończyn przednich wydłużone i przypominające ostrze przy spojrzeniu z boku. Porównanie z innymi owiraptorami sugeruje, że "Machairasaurus" wykazywał kombinację cech zaawansowanych i prymitywnych dla tego kladu. Według analizy filogenetycznej przeprowadzonej przez autorów na drzewie rodowym Ingeniinae "Machairasaurus" zajmuje pozycję pośrednią pomiędzy formami bazalnymi, takimi jak "Khaan" i "Conchoraptor", a zaawansowanymi, jak „"Ingenia"” i "Heyuannia".
"Machairasaurus" był niewielkim owiraptorem – osiągał prawdopodobnie około 1,5 m długości, w przybliżeniu tyle samo, co inni przedstawiciele kladu Ingeniinae. Blisko spokrewnione z nimi Oviraptorinae osiągały przeważnie znacznie większe rozmiary. Morfologia dłoni "Machairasaurus" i innych przedstawicieli Ingeniinae sugeruje, że ich dłonie nie służyły do chwytania zdobyczy. Prawdopodobnie owiraptorozaury były zwierzętami głównie roślinożernymi.
Nazwa rodzajowa "Machairasaurus" pochodzi od greckich słów "machaira" („szabla”) oraz "sauros" („jaszczur”), zaś gatunkowa gatunku typowego, "leptonychus" – od "leptos" („smukły”) i "onychos" („szpon”). Oprócz szczątków tego gatunku w formacji Bajan Mandahu odnaleziono również skamieniałości żółwi, łuskonośnych, ssaków i dinozaurów, spośród których najliczniejsze były protoceratopsy. W późnej kredzie na terenach tych znajdowała się prawdopodobnie gorąca pustynia, przypominająca współczesne pustynie australijskie lub pustynię Sonora.

</doc>
<doc id="2095725" url="https://pl.wikipedia.org/wiki?curid=2095725" title="Machairasaurus leptonychus">
Machairasaurus leptonychus



</doc>
<doc id="2095726" url="https://pl.wikipedia.org/wiki?curid=2095726" title="Kapelan wojskowy">
Kapelan wojskowy



</doc>
<doc id="2095727" url="https://pl.wikipedia.org/wiki?curid=2095727" title="ThyssenKrupp AG">
ThyssenKrupp AG



</doc>
<doc id="2095728" url="https://pl.wikipedia.org/wiki?curid=2095728" title="Niedźwiedź Janusz i inne zwierzęta">
Niedźwiedź Janusz i inne zwierzęta

Niedźwiedź Janusz i inne zwierzęta to trzeci studyjny album zespołu Zacier, wydany 16 września 2010 roku nakładem S.P. Records. Płyta nagrana została w Studio Bezdechy, w kwietniu i maju 2010 roku. Wydawnictwo zawiera 17 utworów utrzymanych w konwencji balladowej. Album promowany jest teledyskiem do utworu Niedźwiedź Janusz. Premiera płyty odbyła się 16 września 2010 r. w sklepie S.P. Records na ulicy Marszałkowskiej 8 w Warszawie – poza podpisywaniem płyty zespół zagrał kilka utworów z tego i poprzednich albumów.

</doc>
<doc id="2095729" url="https://pl.wikipedia.org/wiki?curid=2095729" title="BBS Kraftfahrzeugtechnik AG">
BBS Kraftfahrzeugtechnik AG



</doc>
<doc id="2095733" url="https://pl.wikipedia.org/wiki?curid=2095733" title="Alfred Nossig">
Alfred Nossig

Alfred Nossig (ur. 18 kwietnia 1864 we Lwowie, zm. 22 lutego 1943 w Warszawie) – polski rzeźbiarz, dramatopisarz, librecista, działacz polityczny żydowskiego pochodzenia.
Życiorys.
Urodził się we Lwowie w rodzinie żydowskiej. Był synem Fryderyki (zm. 1899). Jego siostrą była Felicja Nossig, żona Izydora Próchnika i matka Adama Próchnika.
W młodości propagował ideę asymilacji Żydów, czego wyrazem było wydawanie polskojęzycznego dziennika „Ojczyzna”. Wkrótce zmienił poglądy i stał się syjonistą. Jako pierwszy w Polsce w 1887 opublikował opracowanie dotyczące tego nurtu ideowego pod tytułem "Próba rozwiązania kwestii żydowskiej". Pod koniec XIX wieku był korespondentem paryskim „Gazety Lwowskiej”. Uczestniczył w I Kongresie Syjonistycznym w Bazylei, gdzie popadł w konflikt z Theodorem Herzlem. Przez długi czas mieszkał i pracował w Berlinie.
Działał na wielu polach – stworzył Żydowską Organizację Kolonizacyjną (AIKO), tworzył opracowania statystyczne dotyczące ludności żydowskiej, rzeźbił ("Juda Machabeusz", "Król Salomon"), napisał libretto do "Manru" Ignacego Paderewskiego oraz dramaty "Wygnanie Żydów" i "Król Syjonu".
W getcie warszawskim, do którego został przesiedlony, podejmował nieskuteczne próby nawiązania współpracy z Niemcami i uzyskania ich zgody oraz pomocy dla emigracji Żydów z Europy. Po walkach, które miały miejsce w getcie w styczniu 1943, przesłał do władz niemieckich informacje dotyczące ruchu oporu w getcie oraz istnienia i rozmieszczenia na terenie dzielnicy żydowskiej bunkrów. Na wieść o tym Żydowska Organizacja Bojowa wydała na niego wyrok śmierci, który został wykonany 22 lutego 1943 w jego warszawskim mieszkaniu przy ulicy Muranowskiej 42.
Został pochowany na cmentarzu żydowskim przy ulicy Okopowej w Warszawie. Nie wiadomo, gdzie znajduje się jego grób, zachował się jedynie fragment tabliczki z jego nagrobka (w kwaterze 67, rząd 7).

</doc>
<doc id="2095734" url="https://pl.wikipedia.org/wiki?curid=2095734" title="Apocalypse 91… The Enemy Strikes Black">
Apocalypse 91… The Enemy Strikes Black



</doc>
<doc id="2095735" url="https://pl.wikipedia.org/wiki?curid=2095735" title="Biskupi Islandii">
Biskupi Islandii

Luterańskie biskupstwo Islandii powstało w 1801 r. z połączenia dwóch diecezji: skálholckiej (południowa część wyspy) i hólarskiej (północna część). Diecezja jest jedyną diecezją Ewangelicko-Luterańskiego Kościoła Islandii. Biskupom Islandii podlegają dwaj biskupi pomocniczy ("vígslubiskup"), rezydujący w dawnych stolicach diecezjalnych: Skálholcie i Hólarze. 
Lista biskupów Islandii:

</doc>
<doc id="2095736" url="https://pl.wikipedia.org/wiki?curid=2095736" title="Lista biskupów Skálholtu">
Lista biskupów Skálholtu

Biskupi rzymskokatoliccy.
Katoliccy biskupi Skálholtu (religijnej stolicy Islandii), zwierzchnicy diecezji skálholckiej, obejmującej południową część kraju:
Reformacja – Skálholt stał się siedzibą biskupów luterańskich.
Biskupi luterańscy.
W 1801 roku połączono diecezje Hólaru i Skálholtu w jedną diecezję obejmującą cały kraj. Diecezja skálholcka stanowi obecnie część diecezji Reykjaviku. Tytuł biskupa Skálholtu noszą biskupi pomocniczy ("vígslubiskup") diecezji Reykjaviku (jedynej diecezji Ewangelicko-Luterańskiego Kościoła Islandii).
Tytularni biskupi rzymskokatoliccy.
W 1968 papież Paweł VI ustanowił stolicę tytularną nawiązującą do średniowiecznego biskupstwa Skálholtu. Tytularni biskupi "Schalholtensis (seu Scalholtensis)": 

</doc>
<doc id="2095739" url="https://pl.wikipedia.org/wiki?curid=2095739" title="Krater Siljan">
Krater Siljan



</doc>
<doc id="2095740" url="https://pl.wikipedia.org/wiki?curid=2095740" title="Cetus">
Cetus



</doc>
<doc id="2095741" url="https://pl.wikipedia.org/wiki?curid=2095741" title="Doutaku">
Doutaku



</doc>
<doc id="2095744" url="https://pl.wikipedia.org/wiki?curid=2095744" title="Before Today">
Before Today

Before Today – pierwszy album Ariela Pinka wydany przez niezależną brytyjską wytwórnię 4AD. Charakteryzuje się połączeniem brzmień kojarzonych z muzyką alternatywną oraz nieskomplikowanymi strukturami kojarzonymi z muzyką pop.

</doc>
<doc id="2095749" url="https://pl.wikipedia.org/wiki?curid=2095749" title="Adrian Neaga">
Adrian Neaga

Adrian Constantin Neaga (ur. 4 czerwca 1979 w Piteşti, Rumunia) – rumuński piłkarz, grający na pozycji napastnika, reprezentant Rumunii.
Kariera piłkarska.
Kariera klubowa.
Wychowanek klubu FC Argeş Piteşti, w barwach którego w 1997 rozpoczął karierę piłkarską. W sezonie 1998–1999 był wypożyczony do miejscowej drużyny Dacia Piteşti. W 2001 przeszedł do Steauy Bukareszt, gdzie pod koniec sezonu był zamieszany w skandal narkotykowy. Jego wynik na test dopingowy okazał się pozytywnym, ale piłkarz nie był zawieszony, tak jak prezes Steauy Gigi Becali wyłożył za niego wtedy największą ilość pieniędzy - 1 mln USD i nie chciał stracić swojej inwestycji. W 2003 został wypożyczony do saudyjskiego klubu An-Nassr, ale po 20 dniach powrócił do Rumunii przez incydent po meczu z Al-Khaleej Club. W lutym 2005 za 1,5 mln USD był kupiony do koreańskiego Chunnam Dragons. Po 18 miesiącach chciał wrócić do Steauy, ale władze rumuńskiego klubu nie zaakceptowali zaproszoną sumę w rozmiarze 1,5 mln USD i piłkarz był zmuszony przejść do Seongnam Ilhwa Chunma. W czerwcu 2007 roku powrócił do Steauy za 800 tys. USD. W styczniu 2009 podpisał kontrakt z azerskim Neftçi PFK. W lipcu 2010 po wygaśnięciu kontraktu powrócił do Rumunii, gdzie został piłkarzem Unirea Urziceni. We wrześniu 2010 roku jako wolny agent przeszedł do ukraińskiego zespołu Wołyń Łuck, w składzie którego 10 września 2010 debiutował w Premier-lidze w meczu przeciwko PFK Sewastopol (1:0). Latem 2011 powrócił do Rumunii, gdzie został piłkarzem Dacii Mioveni.
Kariera reprezentacyjna.
W 2000 debiutował w reprezentacji Rumunii w meczu towarzyskim z Algierią. Łącznie rozegrał 6 meczów.

</doc>
<doc id="2095750" url="https://pl.wikipedia.org/wiki?curid=2095750" title="Maria Mohylanka">
Maria Mohylanka

Maria Amalia Mohylanka (czasem "Marianna Mohylanka", ur. 1591, zm. 1638) – córka Jeremiego Mohyły, hospodara mołdawskiego, żona kolejno wojewody bracławskiego Stefana Potockiego, wojewody sandomierskiego Mikołaja Firleja, posiadaczka starostwa kazimierskiego w latach 1636-1638.
Życiorys.
Do cerkwi św. Mikołaja w Buczaczu przywiozła ikonę Bogurodzicy, znajdującą się dziś na wschodniej ścianie ołtarza. Była także hojną protektorką Skitu Maniawskiego. Dominikankom w Kamieńcu Podolskim oddała na klasztor swoją rezydencję w tym mieście. Rozbudowała zamek w Buczaczu. Jej kosztem została zbudowana murowana cerkiew pw. Św. Trójcy w Buczaczu.
W czasie wyprawy swojego męża do Mołdawii zakończonej Bitwą pod Sasowym Rogiem, u Anny de domo Potockiej, żony Stanisława Golskiego, w Podhajcach zdeponowała skarb, który potem był przedmiotem długich sporów i procesów sądowych, a także zajazdu w roku 1618.
Po śmierci pierwszego męża Stefana Potockiego wyszła za mąż za Mikołaja Firleja, wojewodę sandomierskiego. Następnie – za ks. Wiśniowieckiego.
Z małżeństwa ze Stefanem Potockim miała dwie córki, Katarzynę (1619-1642) oraz Annę. Katarzyna wyszła za mąż za Janusza Radziwiłła w 1638 roku. Anna wychodziła za mąż trzykrotnie. Za Dominika Kazanowskiego, potem za Bogusława Słuszkę, a następnie za Mikołaja Stanisławskiego. Miała ze Stefanem Potockim synów: Piotra, Pawła, Jana.
Jej siostry również zostały wydane za polskich magnatów: Raina za Michała Wiśniowieckiego (była matką Jeremiego Wiśniowieckiego), słynna z urody Katarzyna natomiast została wydana za księcia Samuela Koreckiego, Anna za Jana Sędziwója Czarnkowskiego.

</doc>
<doc id="2095751" url="https://pl.wikipedia.org/wiki?curid=2095751" title="Broszka">
Broszka



</doc>
<doc id="2095752" url="https://pl.wikipedia.org/wiki?curid=2095752" title="Bertold z Kalabrii">
Bertold z Kalabrii



</doc>
<doc id="2095753" url="https://pl.wikipedia.org/wiki?curid=2095753" title="Kościół Islandii">
Kościół Islandii

Kościół Islandii (isl.: Þjóðkirkjan), Ewangelicko-Luterański Kościół Islandii, Narodowy Kościół Islandii) – luterańska wspólnota religijna obejmująca większość mieszkańców Islandii, jednocześnie kościół narodowy i kościół państwowy Islandii. Na czele Kościoła stoi biskup Islandii, który rezyduje w Reykjavíku. Obecnie jest nim Agnes M. Sigurðardóttir.
Historia.
Era przedchrześcijańska.
Chrześcijaństwo było obecne od początku ludzkiego osadnictwa w Islandii, co jest faktem wyjątkowym na skalę Europy. Pierwszymi ludźmi, którzy przybyli na wyspę byli celtyccy pustelnicy, szukający miejsca, gdzie będą mogli oddawać cześć Chrystusowi. Później zostali wyparci przez osadników nordyckich. Niektórzy z nich byli chrześcijanami, jednak większość pozostawała poganami, czczącymi starych bogów nordyckich. Kiedy w 930 roku została powołana do życia islandzka republika, oparta została na religii pogańskiej. W II połowie X wieku misjonarze z kontynentalnej części Europy zaczęli szerzyć wśród ludności katolicyzm.
Przyjęcie chrześcijaństwa.
Ari Þorgilsson, w jego historycznym opracowaniu "Íslendingabók" pisze, że naród był głęboko podzielony między wyznawców różnych religii, którzy nie tolerowali się nawzajem. Podczas zgromadzenia ustawodawczego Althing w Þingvellir w 1000 roku kraj znalazł się na skraju wojny domowej. Przywódcy obu grup zdawali sobie sprawę z niebezpieczeństwa i znaleźli rozwiązanie sporu. Wybrali osobę powszechnie szanowaną za swoją mądrość, pogańskiego kapłana i wodza Þorgeira z Ljósavatn, aby zdecydował, którą drogę powinni obrać mieszkańcy. Þorgeir udał się do swojego domu, gdzie medytował. Następnego dnia ponownie zwołał zgromadzenie, aby ogłosić swoją decyzję. Powiedział: „"Niech to będzie podstawą naszego prawa, że każdy w tym kraju musi być chrześcijaninem i wierzyć w jednego Boga, Ojca, Syna i Ducha Świętego"”. Postanowił również, że pogańskie zwyczaje, takie jak składanie ofiar, wystawianie niemowląt na zimno, czy spożywanie koniny będą tolerowane, o ile będą praktykowane prywatnie. Decyzja została przyjęta przez społeczeństwo, a wielu ludzi zostało później ochrzczonych.
Podczas przyjmowania chrześcijaństwa przez mieszkańców Islandii, wśród ludności pracowali biskupi i księża misjonarze z terenów Niemiec, Anglii i Europy Wschodniej. Pierwszy islandzki biskup, Ísleifur, został konsekrowany w Bremie w 1056 roku. Mianował swoją siedzibą Skálholt. Miejscowość pozostała centrum chrześcijańskiej nauki i duchowości na terenie kraju aż do XVIII wieku. Pomimo wielu zawirowań historycznych, w kościele na Islandii zachowana jest ciągłość. Przez pierwsze pięć wieków był to Kościół rzymskokatolicki. Na początku 1056 roku był częścią prowincji z siedzibą w Bremie, następnie arcybiskupstwa w Lund, a w 1153 roku Islandia weszła pod zwierzchnictwo prowincji Nidaros. Kraj został podzielony na dwie diecezje: Skálholt, utworzoną w 1056 roku i Holar w 1106 roku. Stan ten trwał do 1801 roku, kiedy całe terytorium Islandii weszło pod zwierzchnictwo biskupa z siedzibą w Reykjavíku.
Święci i księgi.
Trzech islandzkich duchownych było czczonych jako święci, chociaż żaden z nich nie został oficjalnie kanonizowany. Najbardziej znanym z nich jest Torlak (1133-1193). Kształcił się w Lincoln w Anglii, oraz w Paryżu. Wracając do Islandii Þorlákur został opatem klasztoru Kanoników Regularnych Þykkvibær, szybko zyskując opinię świętego. Jako biskup Skálholt starał się wymusić na Rzymie dekrety dotyczące własności majątku kościelnego i moralności duchowieństwa. W islandzkim kalendarzu liturgicznym znaleźć można dwa dni poświęcone Torlakowi, 20 lipca i 23 grudnia. Pozostali dwaj święci to biskupi Jan Ögmundsson (1106-1121) i Guðmundur Arason (1203-1237).
W XII i XIII wieku miał miejsce wielki rozwój piśmiennictwa islandzkiego, zarówno religijnego, jak i sag. Większość z nich została napisana przez osoby duchowne. Część Biblii została przetłumaczona na język islandzki w XIII wieku.
Reformacja.
Reformacja została zapoczątkowana w Islandii w 1540 roku przez władze Królestwa Danii. Klasztory zostały zamknięte, a ich majątek skonfiskowany został na rzecz króla, który stał się głową kościoła. Ciemną plamą jej przebiegu pozostaje egzekucja ostatniego katolickiego biskupa Holaru, Jóna Arasona oraz jego dwóch synów. Większość rzymskokatolickich kapłanów nadal pracowała w swoich parafiach, jednak w obrządku luterańskim. Reformacja wywołała ożywienie działalności literackiej w kraju. Publikacja islandzkiego tłumaczenia Nowego Testamentu w 1540 roku oraz całej Biblii w 1568 stała się kamieniem milowym w historii tego języka i jego ochronie. Dzieło „Pieśni o Męce Pańskiej”, czyli 50 medytacji na krzyżu napisane przez XVII-wiecznego poetę i polityka Hallgrímura Péturssona stało się najważniejszą szkołą modlitwy i mądrości dla wielu pokoleń. Tak samo można powiedzieć o „Postylli” Jóna Vídalina, biskupa Skálholtu. Jego wymowne i charyzmatyczne kazania były czytane w każdym domu. Islandzkie Towarzystwo Biblijne zostało założone w 1815 roku. Jego powstanie było owocem wizyty szkockiego duchownego, Ebenezera Hendersona, który podróżował po kraju, rozpowszechniając Biblię i Nowy Testament. Wiek XIX był czasem narodowego przebudzenia w Islandii i działań w kierunku niezależności politycznej. Wielu duchownych odegrało bardzo ważną rolę w tym ruchu.
Czasy nowożytne.
Konstytucja Islandii z 1874 roku zagwarantowała wolność religijną, jednak określa również, że „Kościół Ewangelicko-Luterański jest kościołem narodowym oraz jest chroniony i wspierany przez państwo”. Na przełomie XIX i XX wieku został zreformowany kościelny proces ustawodawczy, powołano rady parafialne, a zbór uzyskał prawo do wyboru swoich księży. W 1912 roku ukazało się tłumaczenie Biblii, zweryfikowane w 1981, natomiast najnowszy przekład pochodzi z 2007 roku. Na początku XX wieku nastąpiła liberalizacja stanowiska kościoła, co przysporzyło wiele sporów teologicznych. Do tego czasu ludność Islandii była przeważnie wiejska, składali się na nią rolnicy i rybacy, którzy prowadzili tradycyjny tryb życia. Kościół był jego częścią, modlitwy i uczęszczanie na nabożeństwa było praktykowane w każdym domu. Współczesne problemy społeczne nie ominęły również kościoła, a społeczeństwo staje się coraz bardziej zsekularyzowane.
Statystyki.
Około 61% społeczeństwa kraju należy do Kościoła Islandii, a odsetek chrześcijan wynosi 72%. Dziewięć na dziesięć dzieci zostaje ochrzczonych w ciągu pierwszego roku życia, 90% młodzieży zostało konfirmowane, a 85% ślubów i 99% pogrzebów odbywa się w kościele. Znacznie mniejszy odsetek wiernych bierze udział w cotygodniowych nabożeństwach, ale te odbywające się w święta przyciągają nierzadko tłumy. Badania statystyczne pokazują, że jedynie 10% dorosłych członków Kościoła uczestniczy w obrzędach religijnych przynajmniej raz w miesiącu. Większość dzieci uczonych jest wieczornej modlitwy w swoich domach. W szkołach podstawowych nauczane są historie biblijne. Krajowe radio transmituje nabożeństwa w każdą niedzielę rano, a także modlitwy dwa razy dziennie. Według badań 51% Islandczyków jest religijnych.

</doc>
<doc id="2095755" url="https://pl.wikipedia.org/wiki?curid=2095755" title="Binary Search Tree">
Binary Search Tree



</doc>
<doc id="2095757" url="https://pl.wikipedia.org/wiki?curid=2095757" title="Elaterinae">
Elaterinae

Elaterinae − podrodzina owadów z rzędu chrząszczy, z rodziny sprężykowatych. Obejmuje ona 6 plemion.

</doc>
<doc id="2095766" url="https://pl.wikipedia.org/wiki?curid=2095766" title="Ampedini">
Ampedini

Ampedini − plemię owadów z rzędu chrząszczy, z rodziny sprężykowatych. 
Sprężyki te mają nadustek położony na tym samym poziomie co czoło i wyżej niż warga górna. Ich panewki biodrowe są na tylnej krawędzi szeroko ku tyłowi otwarte. Wyrostek przedpiersia jest między przednimi biodrami płaski.
Podział Johnsona z 2002 roku wyróżnia w nim 4 podplemiona:
W pracy Boucharda i innych z 2011 roku zrezygnowano z podziału na podplemiona, a należące tu wcześniej podplemiona wyniesiono do rangi osobnych plemion.

</doc>
<doc id="2095774" url="https://pl.wikipedia.org/wiki?curid=2095774" title="Szwedzcy ambasadorzy w Niemczech">
Szwedzcy ambasadorzy w Niemczech



</doc>
<doc id="2095788" url="https://pl.wikipedia.org/wiki?curid=2095788" title="Szwedzcy ambasadorzy w USA">
Szwedzcy ambasadorzy w USA



</doc>
<doc id="2095792" url="https://pl.wikipedia.org/wiki?curid=2095792" title="Josef Lenzel">
Josef Lenzel

Josef Lenzel (ur. 21 kwietnia 1890 we Wrocławiu, zm. 3 lipca 1942 w KL Dachau) – niemiecki ksiądz rzymskokatolicki, przeciwnik narodowego socjalizmu. Bronił praw i godności maltretowanych polskich robotników przymusowych, za co został zamęczony w niemieckim obozie koncentracyjnym.
Życiorys.
W 1911 rozpoczął studia teologiczne w Uniwersytecie Wrocławskim. 3 czerwca 1915 przyjął święcenia kapłańskie w katedrze wrocławskiej. Zaraz po wyświęceniu został wikarym w Wołowie, a od 1916 był wikarym w Berlinie-Pankow. W 1929 został rektorem, a w 1930 tytularnym proboszczem parafii św. Marii Magdalena w Berlinie-Niederschönhausen. 
Podczas II wojny światowej w swojej parafii był duszpasterzem polskich robotników przymusowych, jednak charakter pomocy i troska, jaką im okazywał kapłan, zwróciła uwagę miejscowych władz nazistowskich. 7 stycznia 1942 podczas przygotowań do nabożeństwa dla Polaków został aresztowany przez Gestapo i wysłany do niemieckiego obozu koncentracyjnego KL Dachau. Tam 3 lipca 1942 na skutek okrutnego traktowania i wyczerpania organizmu zmarł.

</doc>
<doc id="2095806" url="https://pl.wikipedia.org/wiki?curid=2095806" title="Elka">
Elka



</doc>
<doc id="2095810" url="https://pl.wikipedia.org/wiki?curid=2095810" title="Dzień Sybiraka">
Dzień Sybiraka



</doc>
<doc id="2095814" url="https://pl.wikipedia.org/wiki?curid=2095814" title="Marlena Hajduk">
Marlena Hajduk

Marlena Hajduk (ur. 21 listopada 1989 w Zabrzu) – polska piłkarka, grająca na pozycji obrońcy. Obecnie występuje w GKS-ie Katowice.
Grę w piłkę rozpoczynała na podwórku, później trenowała z chłopcami w Walce Zabrze. Od 2003 zaczęła grać w KKS-ie Zabrze. Latem 2008 przeszła do Gola Częstochowa, a rok później do RTP Unii Racibórz, z którą w sezonach 2009/10 oraz 2010/11 świętowała zdobycie mistrzostwa Polski oraz Pucharu Polski. Wraz z rozpoczęciem sezonu 2011/12 przeszła do Górnika Łęczna w barwach którego zdobyła trzy brązowe oraz trzy srebrne medale Mistrzostw Polski, a także dwukrotnie dotarła do półfinału i trzykrotnie do finału Pucharu Polski. Od sezonu 2017/18 Marlena reprezentuje barwy I-ligowego GKS-u Katowice.
Sukcesy klubowe.
Mistrzostwo Polski (2009/10, 2010/11)
Wicemistrzostwo Polski (2013/14, 2015/16, 2016/17)
Brązowy medal Mistrzostw Polski (2011/12, 2012/13, 2014/15)
Puchar Polski (2009/10, 2010/11)
Finał Pucharu Polski Kobiet (2014/15, 2015/16, 2016/17)
Półfinał Pucharu Polski Kobiet (2011/12, 2013/14)

</doc>
<doc id="2095815" url="https://pl.wikipedia.org/wiki?curid=2095815" title="Cessna 172SP">
Cessna 172SP



</doc>
