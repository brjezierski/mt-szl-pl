<doc id="2095818" url="https://pl.wikipedia.org/wiki?curid=2095818" title="Jan Łoś">
Jan Łoś

Jan Nepomucen Bonifacy Łoś (ur. 14 maja 1860 w Kielcach, zm. 10 listopada 1928 w Krakowie) – polski językoznawca, slawista, profesor i rektor Uniwersytetu Jagiellońskiego, twórca gramatyki historycznej języka polskiego, autor fundamentalnej "Gramatyki polskiej" (1922–1927) i monografii "Wiersze polskie w ich dziejowym rozwoju" (1920).
Życiorys.
Urodził się 14 maja 1860 w Kielcach, w rodzinie Ludwika (1823–1861), rachmistrza powiatu kieleckiego, i Marii Magdaleny z Grzegorzewskich. Początkowo nauki pobierał w domu rodzinnym. W 1881 ukończył gimnazjum klasyczne w Piotrkowie i otrzymał świadectwo dojrzałości z wyróżnieniem. Następnie na Wydziale Historyczno-Filologicznym Uniwersytetu w Petersburgu studiował gramatykę porównawczą języków indoeuropejskich, językoznawstwo ogólne i słowiańskie. Studia ukończył w 1885, uzyskując stopień kandydata nauk. Później przez dwa lata studiował w Paryżu, we Freiburgu oraz w Lipsku i Berlinie. W Petersburgu został zatrudniony w wydawanym przez Erazma Piltza tygodniku „Kraj”. W 1901 na uniwersytecie w Petersburgu uzyskał stopień magistra filologii słowiańskiej. W grudniu 1902 objął na Uniwersytecie Jagiellońskim stanowisko profesora nadzwyczajnego w katedrze filologii słowiańskiej. Od 2 maja 1920 był profesorem zwyczajnym języka polskiego i kierował utworzoną w tym roku katedrą języka polskiego. W latach 1923–1924 piastował funkcję rektora Uniwersytetu Jagiellońskiego.
Działał także w Akademii Umiejętności, która powierzyła mu pieczę nad opracowywanym w Krakowie od końca XIX w. "Słownikiem staropolskim". W maju 1907 wybrano go na członka korespondenta Akademii Umiejętności, a od maja 1917 – na członka czynnego, był też sekretarzem Wydziału Filologicznego tej instytucji i redaktorem „Sprawozdań z Czynności i Posiedzeń PAU”. Należał do grona założycieli Towarzystwa Miłośników Języka Polskiego, które powstało w maju 1920 i był opiekunem jego organu, czasopisma „Język Polski”. W 1921 został członkiem czynnym Towarzystwa Naukowego we Lwowie. Był członkiem towarzystw naukowych wszystkich krajów słowiańskich, m.in. od 1925 członkiem honorowym Towarzystwa Filologicznego w Londynie, od 1927 członkiem korespondentem Akademii Nauk ZSRR.
Od 1890 był mężem Emilii z Plocerów (1870–1935), z którą miał synów: Ludwika (ur. 1891), Władysława (1892–1948), Stanisława (1900–1919) i córkę Janinę (zm. 1973)
Zmarł w Krakowie. Spoczywa w rodzinnym grobowcu na Cmentarzu Rakowickim w Krakowie (kwatera Pas 27).

</doc>
<doc id="2095828" url="https://pl.wikipedia.org/wiki?curid=2095828" title="Filcowanie">
Filcowanie



</doc>
<doc id="2095829" url="https://pl.wikipedia.org/wiki?curid=2095829" title="Puchar Europy w narciarstwie alpejskim kobiet 2010/2011">
Puchar Europy w narciarstwie alpejskim kobiet 2010/2011

Puchar Europy w narciarstwie alpejskim kobiet w sezonie 2010/2011 była to 40 edycja tego cyklu. Pierwsze zawody odbyły się w norweskim Kvitfjell 3 grudnia 2010 roku, a ostatnie 17 marca 2011 roku w hiszpańskim Formigal.

</doc>
<doc id="2095831" url="https://pl.wikipedia.org/wiki?curid=2095831" title="Malezja na Letnich Igrzyskach Olimpijskich Młodzieży 2010">
Malezja na Letnich Igrzyskach Olimpijskich Młodzieży 2010

Malezję na Letnich Igrzyskach Olimpijskich Młodzieży 2010 w Singapurze reprezentowało 13 sportowców w 6 dyscyplinach.

</doc>
<doc id="2095832" url="https://pl.wikipedia.org/wiki?curid=2095832" title="Erich von Drygalski">
Erich von Drygalski



</doc>
<doc id="2095834" url="https://pl.wikipedia.org/wiki?curid=2095834" title="Tadżykistan na Letnich Igrzyskach Olimpijskich Młodzieży 2010">
Tadżykistan na Letnich Igrzyskach Olimpijskich Młodzieży 2010

Tadżykistan na Letnich Igrzyskach Olimpijskich Młodzieży 2010 w Singapurze reprezentowało 6 sportowców w 5 dyscyplinach.

</doc>
<doc id="2095835" url="https://pl.wikipedia.org/wiki?curid=2095835" title="Harry Potter i Kamień Filozoficzny (soundtrack)">
Harry Potter i Kamień Filozoficzny (soundtrack)



</doc>
<doc id="2095841" url="https://pl.wikipedia.org/wiki?curid=2095841" title="Aubrey David Nicholas Jasper de Grey">
Aubrey David Nicholas Jasper de Grey



</doc>
<doc id="2095845" url="https://pl.wikipedia.org/wiki?curid=2095845" title="Dzieje ludu izraelskiego pod sterem naczelników z rodziny Asmonejskiej">
Dzieje ludu izraelskiego pod sterem naczelników z rodziny Asmonejskiej

"Dzieje ludu izraelskiego pod sterem naczelników z rodziny Asmonejskiej" − powieść historyczno-religijna wydana w 1860 r. we Lwowie przez Domicyana Soche-Mieczkowskiego. 
Autor umieścił akcję w czasach Machabeuszów. Pod ich sterem i przewodnictwem naród izrelski staczał zwycięskie walki przeciw tyranowi Antyochowi Epifanesowi, królowi syryjskiemu. Przeprowadza ją dokładnie i wyprowadza z niej mnogie oraz obfite dla społecznego dobra nauki, jak również kreśli w niej losy narodu żydowskiego, robiąc paralele z losami narodu polskiego. 

</doc>
<doc id="2095849" url="https://pl.wikipedia.org/wiki?curid=2095849" title="Artem Sztańko">
Artem Sztańko

Artem Anatolijowycz Sztańko, ukr. Артем Анатолійович Штанько (ur. 6 września 1980) – ukraiński piłkarz, grający na pozycji bramkarza.
Kariera piłkarska.
Kariera klubowa.
Karierę piłkarską rozpoczął w składzie klubu Olimpija FK AES Jużnoukraińsk, skąd następnego roku przeszedł do MFK Mikołajów, a 24 kwietnia 1999 debiutował w Wyższej Lidze w meczu z Metałurhiem Donieck (0:0). Na początku 2004 przeniósł się do Illicziwca Mariupol, ale przez 4 lata bronił barw tylko drugiej drużyny. Na początku 2008 został piłkarzem Obołoni Kijów, z którą awansował do Premier-lihi. Latem 2010 został zaproszony przez byłego trenera Obołoni Jurija Maksymowa do Krywbasa Krzywy Róg. W lipcu 2013 przeszedł do Łucz-Eniergii Władywostok.
Kariera reprezentacyjna.
Występował w studenckiej reprezentacji Ukrainy.

</doc>
<doc id="2095850" url="https://pl.wikipedia.org/wiki?curid=2095850" title="Tales From the Lotus Pod">
Tales From the Lotus Pod

Tales From The Lotus Pod – pierwszy album amerykańskiej grupy Dark Lotus, wydany 17 lipca 2001 roku.
Jedyny album Lotusa na którym udzielił się raper Marz, (po wydaniu płyty został usunięty z grupy).
Produkcją początkowo zajął się Mike E. Clark który wyprodukował 4 tracki, po jego rezygnacji album dokończył Fritz The Cat.
13 listopada 2002 roku płyta została wydana ponownie w zmienionej wersji, wersy Marza skasowano i zastąpiono je nowymi, nagranymy przez ABK-a. Aktualnie tylko ta wersja jest dostępna w oficjalnej sprzedaży, przez co sporo ludzi "poluje" na pierwsze wydanie płyty.
Album dotarł na szóste miejsce "Najbardziej Niezależnych Albumów" Billboardu
Lista utworów.
Oficjalnie na płycie nie znajduje się żadna tracklista, jednak powszechnie stosuje się tą która można znaleźć min. na Amazon.com.

</doc>
<doc id="2095853" url="https://pl.wikipedia.org/wiki?curid=2095853" title="Przestępstwo skutkowe">
Przestępstwo skutkowe



</doc>
<doc id="2095855" url="https://pl.wikipedia.org/wiki?curid=2095855" title="Rzesza (Litwa)">
Rzesza (Litwa)

Rzesza − wieś na Litwie, zamieszkana przez 689 ludzi (2001). Położona 4 km na północny zachód od Wielkiej Rzeszy. Administracyjnie znajduje się w rejonie wileńskim, w gminie Awiżenie.

</doc>
<doc id="2095856" url="https://pl.wikipedia.org/wiki?curid=2095856" title="Monaster św. Jana Teologa w Surze">
Monaster św. Jana Teologa w Surze

Monaster św. Jana Teologa – prawosławny żeński klasztor we wsi Sura w obwodzie archangielskim, podlegający eparchii archangielskiej.
Inicjatorem powstania monasteru był ks. Iwan Siergiejew, znany jako Jan Kronsztadzki, urodzony w Surze. Pragnął on, aby mniszki żyjące w jego rodzinnej wsi dawały wszystkim jej mieszkańców przykład głębokiej wiary, życia wypełnionego modlitwą i pracą. Jan Kronsztadzki sam pobłogosławił miejsce, które wybrał na budowę klasztoru; miało to miejsce 14 czerwca 1899. W ciągu roku zakończona została budowa drewnianej monasterskiej cerkwi św. Jana Teologa. Jeszcze przed jej poświęceniem w Surze pojawiła się grupa 2 mniszek i 33 posłusznic, które miały tworzyć wspólnotę, formalnie otwartą ukazem Świątobliwego Synodu Rządzącego, potwierdzonym przez cara Mikołaja II 30 października 1899.
Wśród 35 pierwszych mieszkanek monasteru większość była pochodzenia chłopskiego, dwie były mieszczankami, dwie córkami kapłanów prawosławnych, zaś jedna wywodziła się z rodziny szlacheckiej. Dwie najmłodsze posłusznice miały po 13 lat. Przełożona wspólnoty, mniszka Barbara, oraz większość posłusznic przybyły do Sury z monasteru Narodzenia św. Jana Chrzciciela w Leuszynie, którym kierowała uczennica duchowa Jana Kronsztadzkiego, ihumenia Taisa. Zakonnice pomagały przy budowie klasztoru i urządzaniu przy nim ogrodów. Latem 1900 gotowy był już drewniany budynek z celami mniszek. Cerkiew klasztorną poświęcono 20 czerwca 1900, w czasie przyjazdu Jana Kronsztadzkiego do rodzinnej wsi. Duchowny współtworzył również szczegółową regułę monasteru, w której szczególne miejsce wyznaczono czytaniu Modlitwy Jezusowej. Kapłan odwiedzał wspólnotę co roku aż do swojej śmierci w 1908, ciesząc się nadzwyczajnym szacunkiem mniszek.
Monaster w Surze został zlikwidowany po rewolucji październikowej, w latach 20. XX wieku. W 1994, z błogosławieństwa biskupa archangielskiego i chołmogorskiego Pantelejmona została zorganizowana żeńska wspólnota, która postawiła sobie za cel reaktywację klasztoru i kontynuację jego tradycji. Z powodu początkowego fiaska starań eparchii o zwrot gruntu i budynków zlikwidowanego klasztoru, w 1996 nowy biskup archangielski i chołmogorski Tichon przekształcił wspólnotę w zupełnie nowy monaster św. Jana Teologa w Jerszowce.
Kolejną próbę odrodzenia monasteru podjęły mniszki przybyłe z Kazachstanu i Mołdawii w 1998. Według danych z oficjalnej strony eparchii obecnie w reaktywowanej wspólnocie przebywa 8 mniszek. W 2012 wspólnota otrzymała status pełnoprawnego monasteru, a jej przełożoną została ihumenia Mitrofania (Mikołko). Dwa lata później Rosyjski Kościół Prawosławny i władze obwodu archangielskiego zdecydowały o podjęciu współpracy na rzecz całkowitej odbudowy monasteru w związku z planowanymi na 2015 uroczystościami 25. rocznicy kanonizacji Jana Kronsztadzkiego.

</doc>
<doc id="2095857" url="https://pl.wikipedia.org/wiki?curid=2095857" title="Charles Anderson (jeździec)">
Charles Anderson (jeździec)

Charles Anderson (ur. 24 października 1914, zm. 27 marca 1993) – amerykański jeździec sportowy. Złoty medalista olimpijski z Londynu.
Startował we Wszechstronnym Konkursie Konia Wierzchowego. Igrzyska w 1948 były jego jedyną olimpiadą. W konkursie indywidualnym zajął czwarte miejsce, triumfował w drużynie. Partnerowali mu Frank Henry i Earl Foster Thomson.
Był zawodowym wojskowym. W 1938 ukończył West Point, brał udział w II wojnie światowej.

</doc>
<doc id="2095862" url="https://pl.wikipedia.org/wiki?curid=2095862" title="Pskowczyk">
Pskowczyk

Pskowczyk – polski herb szlachecki, według Ostrowskiego odmiana herbu Kownia, z nobilitacji.
Opis herbu.
W słup. W polu czerwonym połuorzeł srebrny o orężu złotym, w takiejż koronie;
w polu czerwonym trzy kopie w gwiazdę złote - dwie w krzyż skośny i trzecia na opak, na nich.
Klejnot I - na ogonie pawim trzy miecze w klin nad księżycem złotym, między nimi dwie takież gwiazdy, trzecia pod księżycem;
Klejnot II - wieża czerwona z dwoma oknami i bramą; na niej zatknięta chorągiew czerwona, na której trzy zęby wilcze srebrne.
Klejnot III - wieża czerwona z dwoma oknami i bramą; na niej zatknięta chorągiew o dwóch strefach - srebrnej i czerwonej, na której trzy kopie w gwiazdę jak w godle, dzielone w pas srebrno-czerwone.
Labry na wszystkich hełmach czerwone, z prawej podbite srebrem, z lewej złotem.
Najwcześniejsze wzmianki.
Nadany za zasługi wojenne 10 września 1581 Stanisławowi Pachołowieckiemu, pisarzowi kancelarii królewskiej. Herb powstał z adopcji do herbu Jelita przez Jana Zamoyskiego. Zawiera też element herbu Batorych i Orła Białego, udzielonych przez Stefana Batorego. W I klejnocie ma według Paprockiego widnieć godło starego herbu Pachołowieckiego - Kownia. Obecność gwiazd i księżyca wskazuje na odmianę Kownia III.
Etymologia.
Nazwa topograficzna, o charakterze pamiątkowym, nawiązuje do oblężenia Pskowa.
Herbowni.
Pachołowiecki.

</doc>
<doc id="2095866" url="https://pl.wikipedia.org/wiki?curid=2095866" title="Feria de Madrid">
Feria de Madrid

Feria de Madrid (uprzednio Campo de las Naciones) – stacja metra w Madrycie, na linii 8. Znajduje się w dzielnicy Barajas, w Madrycie i zlokalizowana jest pomiędzy stacjami Mar de Cristal i Aeropuerto T1-T2-T3. Została otwarta 24 czerwca 1998.

</doc>
<doc id="2095867" url="https://pl.wikipedia.org/wiki?curid=2095867" title="Aeropuerto T1-T2-T3">
Aeropuerto T1-T2-T3

Aeropuerto T1-T2-T3 – stacja metra w Madrycie, na linii 8. Znajduje się w dzielnicy Barajas, w Madrycie, pod terminalem 2 lotniska Madryt-Barajas i zlokalizowana jest pomiędzy stacjami Campo de las Naciones i Barajas. Została otwarta 24 czerwca 1998.

</doc>
<doc id="2095869" url="https://pl.wikipedia.org/wiki?curid=2095869" title="Mykoła Kmit">
Mykoła Kmit

Mykoła Iwanowycz Kmit’ (ukr. Микола Іванович Кміть, ur. 24 marca 1966 w Buczaczu w obwodzie tarnopolskim) – ukraiński przedsiębiorca, urzędnik, były przewodniczący Lwowskiej Obwodowej Administracji Państwowej.
Ukończył szkołę średnią Nr 1 w mieście rodzinnym oraz Politechnikę Lwowską. Do 2008 był managerem w kilku ukraińskich przedsiębiorstwach. Od 28 lutego 2008 do 20 kwietnia 2010 był przewodniczącym Lwowskiej Obwodowej Administracji Państwowej.
Linki zewnętrzne.
 

</doc>
<doc id="2095870" url="https://pl.wikipedia.org/wiki?curid=2095870" title="Sandefjord (stacja kolejowa)">
Sandefjord (stacja kolejowa)

Sandefjord (no: "Sandefjord stasjon") – stacja kolejowa w Sandefjord, w regionie Vestfold og Telemark, w Norwegii. Stacja znajduje się na Vestfoldbanen, została otwarta w 1881 roku i położona jest 14,5 m n.p.m. i 139,52 km od Oslo Sentralstasjon.
Od stacji Sandefjord istnieje połączenia autobusowe z lotniskiem Sandefjord-Torp. Stacja znajduje się około 600 metrów do przystani promowej z ruchem promów do Strömstad obsługiwane przez Color Line.

</doc>
<doc id="2095875" url="https://pl.wikipedia.org/wiki?curid=2095875" title="Roman Markuszewicz">
Roman Markuszewicz

Roman Markuszewicz (ur. 30 marca 1894 w Warszawie, zm. 24 czerwca 1946 w Lublinie) – polski lekarz psychiatra, neurolog i psychoanalityk. Był autorem licznych prac, głównie psychoanalitycznych.
Życiorys.
Syn kupca Samuela Markuszewicza i Olgi z Bromaków (zm. 1911). Ukończył Gimnazjum Praskie, maturę zdał 19 czerwca 1913. Następnie studiował na Uniwersytecie w Heidelbergu (1913/1914), Uniwersytecie Warszawskim (1915/1916), Uniwersytecie Jagiellońskim (1915–1918) i na Uniwersytecie w Zurychu (1917–1921), gdzie uzyskał tytuł doktora medycyny 5 października 1921 na podstawie dysertacji "Untersuchungen über die Zusammensetzung der Nukleoproteide aus menschlichem Gehirn" sporządzonej pod kierunkiem Hermanna Eichhorsta. Podczas studiów pracował w Instytucie Badań Mózgu w Zurychu Constantina von Monakowa. W latach 1921–1924 pracował w klinice Juliusa Wagnera-Jauregga w Wiedniu i jako asystent w klinice neurologicznej u Emila Redlicha. W 1924 nostryfikował dyplom i praktykował jako neurolog i psychiatra w Warszawie. Od 1939 do 1941 ordynator Szpitala Psychiatrycznego w Choroszczy. Od 1945 wykładał psychiatrię na Wydziale Lekarskim Uniwersytetu Marii Curie-Skłodowskiej w Lublinie. 24 sierpnia 1945 habilitował się na podstawie pracy "Rewizja podstawowego pojęcia freudyzmu". Zmarł w 1946 w Lublinie. Pochowany jest na Cmentarzu przy ul. Lipowej. Pośmiertnie odznaczono go Krzyżem Oficerskim Orderu Odrodzenia Polski.

</doc>
<doc id="2095876" url="https://pl.wikipedia.org/wiki?curid=2095876" title="INDECT">
INDECT

Inteligentny system informacyjny wspierający obserwację, wyszukiwanie i detekcję dla celów bezpieczeństwa obywateli w środowisku miejskim, INDECT (ang. "Intelligent information system supporting observation, searching and detection for security of citizens in urban environment") – międzynarodowy projekt badawczy mający na celu wykorzystanie innowacyjnych algorytmów i metod z zakresu informatyki do wykrywania i walki z terroryzmem oraz innymi działaniami przestępczymi. Projekt finansowany przez Unię Europejską. INDECT zakłada powstanie zestawu rozwiązań do inteligentnej obserwacji i automatycznego wykrywania podejrzanych zachowań lub przemocy w środowisku miejskim. Automatyczne wykrywanie podejrzanych zachowań lub przemocy wiąże się przede wszystkim z wykrywaniem niebezpiecznych narzędzi w ręku człowieka znajdującego się w zasięgu kamery (np.: noża, pistoletu). Automatyczne wykrywanie podejrzanych zachowań nie wiąże się ze śledzeniem i profilowaniem ludzi, gdyż twarze i numery rejestracyjne pojazdów na obrazach z kamer są zamazane.
Propozycja projektu została zgłoszona przez grupę 17 europejskich partnerów pod przewodnictwem Akademii Górniczo-Hutniczej w Krakowie. W skład konsorcjum projektu wchodzi 11 uczelni wyższych, 4 firmy oraz 2 przyszli użytkownicy systemu (policja z Irlandii Północnej oraz z Polski).
Działanie i użytkownicy końcowi.
Obszar badań, wykorzystywane metody oraz techniki zostały określone w dokumentacji projektu, dostępnej na stronie internetowej INDECT. Zawiera ona praktycznie wszystkie informacje związane z metodologią oraz działaniem projektu. Poufne informacje, takie jak dane finansowe oraz takie, których upublicznienie mogłoby mieć negatywny wpływ na konkurencyjność projektu, nie zostały upublicznione.
Użytkownikiem końcowym, dla którego przewidziane są opracowane rozwiązania są służby bezpieczeństwa.
Zadaniem projektu jest wykrywanie różnego rodzaju zagrożeń oraz identyfikacja ich źródeł. Projekt nie zakłada monitorowania i wyszukiwania poszczególnych obywateli lub grup obywateli, skupia się na analizie zarejestrowanych zagrożeń. Idea projektu polega na zastąpieniu stałego monitoringu, przez monitoring zagrożeń. Decyzja o interwencji odpowiednich służb jest ostatecznie podejmowana przez operatora monitoringu.
Następnie operator systemu (np. policji) decyduje, czy interwencję służb odpowiedzialnych za bezpieczeństwo publiczne są wymagane, czy nie. Dalsze dochodzenie w końcu doprowadziło do osób związanych z zagrożeniami są wykonywane z zachowaniem domniemania niewinności, na podstawie już istniejących procedur stosowanych przez służby policji i prokuratorów. można znaleźć w wyników projektu, INDECT nie obejmują gromadzenia danych osobowych (np. nazwiska, adresy, numery dokumentów tożsamości, itp.).
Oczekiwane wyniki.
Przewidywanymi wybranymi efektami projektu INDECT są:
Potencjalne zagrożenia.
Przez wiele organizacji broniących praw człowieka system INDECT jest rozumiany jako projekt budowy "orwellowskiego" systemu stałej inwigilacji wszystkich obywateli. Zgodnie z informacjami zawartymi w dokumentacji projektu, rozwiązania powstałe w ramach INDECT wykorzystywane mogą być wyłącznie przez jednostki policyjne w przypadkach bezpośrednich zagrożeń i przestępstw.

</doc>
<doc id="2095877" url="https://pl.wikipedia.org/wiki?curid=2095877" title="Radzic">
Radzic

Radzic ("Radzicz") – polski herb szlachecki z nobilitacji, cz. Kotwica odm.
Opis herbu.
W polu czerwonym kotwica srebrna między dwiema takimiż gwiazdami.
Klejnot dwa skrzydła orle: srebrne z gwiazdą czerwoną, czerwone z gwiazdą srebrną.
Labry czerwone, podbite srebrem.
Najwcześniejsze wzmianki.
Nadany pierwotnie Janowi Cerasimo 16 maja 1556 przez cesarza Ferdynanda I, w Polsce nadany synom Jana – Janowi i Samuelowi Kirsteinom 14 lutego 1578.
Etymologia.
Nazwa nierozpoznana, być może przezwiskowa.
Herbowni.
Bonowski, Hoffer, Radzic, Radzicz, Szymkowski.
Rosyjski heraldyk Aleksander Borysowicz Łakier, w swojej książce "Heraldyka rosyjska" z 1855 roku przytacza nazwiska rosyjskiej szlachty, która przejęła niektóre polskie herby. Wśród nich jest Radzic. Autor nie wyjaśnia, w jaki sposób zachodziło takie przejmowanie. Pewne jest, że kilka polskich rodzin osiadło w Rosji. Rdzennie rosyjskie rody mogły zaś przyjmować polskie herby na zasadzie upodobniania wizerunków własnych. Herbem Radzic miały według Łakiera pieczętować się rodziny:
Baszmakow, Butrimow, Gordieiew, Islienjew, Kaszkin, Kokoszkin, Koptiew.

</doc>
<doc id="2095878" url="https://pl.wikipedia.org/wiki?curid=2095878" title="Marczuk">
Marczuk



</doc>
<doc id="2095879" url="https://pl.wikipedia.org/wiki?curid=2095879" title="Sobór Zaśnięcia Matki Bożej w Poczajowie">
Sobór Zaśnięcia Matki Bożej w Poczajowie

Sobór Zaśnięcia Matki Bożej (ukr. Свято-Успенський собор у Почаєві) – prawosławny sobór w Poczajowie, największa cerkiew wschodnich kresów dawnej Rzeczypospolitej, zbudowana w latach 1771–1783 na polecenie Mikołaja Bazylego Potockiego przez śląskiego architekta Jana Gotfryda Hoffmana, ukończona w 1785 według wskazówek Piotra Polejowskiego ze Lwowa. Okazała świątynia o potężnej, spiętrzonej bryle zewnętrznym wyglądem przypomina założenia klasztorne Austrii lub Niemiec, ponieważ poczajowscy bazylianie, dla których była wznoszona, dążyli do zbliżenia z kulturą Zachodu.
Historia.
Z woli fundatora, magnata Mikołaja Bazylego Potockiego lwowianin Maciej Polejowski objął pracę przy „fabryce poczajowskiej”. Przebywając przejazdem w Buczaczu w październiku 1780 otrzymał on list od wojewodzica bełskiego polecający dla OO. Bazylianów z nakazem objęcia zwierzchnictwa nad budową cerkwi. Zakonnicy nie byli przychylni Polejowskiemu, następnego dnia odsunęli go od pracy przy „fabryce” za krytykę, zdaniem Polejowskiego, źle wzniesionego filaru w nowej cerkwi. Maciej Polejowski powrócił do Poczajowa jako prefekt „fabryki” cerkwi w 1790.
8 września 1791 cudowny obraz Matki Boskiej został uroczyście umieszczony w nowym ikonostasie.
Opis.
Cerkiew Uspieńska stoi nad pieczarą, w której według tradycji miała ukazać się Matka Boska (w cerkwi znajduje się kamień z odbitym śladem jej stopy). W innej z pieczar znajduje się cerkiew Pieczarna, ze szczątkami św. Hioba, wielkiego autorytetu prawosławia. Obok jest pieczara, w której święty medytował. Jeszcze niżej jest cerkiew św. Antoniego.
Cerkiew jest trójnawową bazyliką, z fasadą flankowaną dwiema wieżami i kopułą na ogromnym tamburze. Wystrój wnętrza jest utrzymany w stylu rokokowym. Uwagę zwraca XIX-wieczny, bogato zdobiony eklektyczny ikonostas (wcześniejszy rokokowy wykonany przez warsztat Macieja Polejowskiego usunięto w XIX wieku), w którym znajduje się cudowna ikona Matki Boskiej Poczajowskiej.
W pewnej odległości od cerkwi wznosi się 65-metrowa dzwonnica z połowy XIX w.
Sobór Zaśnięcia Matki Bożej stanowi część kompleksu klasztornego pod nazwą ławra Poczajowska.

</doc>
<doc id="2095880" url="https://pl.wikipedia.org/wiki?curid=2095880" title="Dicrepidiina">
Dicrepidiina

Dicrepidiina − podplemię owadów z rzędu chrząszczy, z rodziny sprężykowatych. Liczy sobie 36 rodzajów i około 1520 gatunków.
Morfologia.
Chrząszcze ubarwione są zwykle brązowo.
Występowanie.
Przedstawiciele podplemienia zajmują regiony tropikalne na całym świecie.
Systematyka.
Analiza kladystyczna wykorzystująca 78 cech zaowocowała następującym kladogramem, przedstawiającym pokrewieństwa w obrębie rzeczonego podplemienia i pokrewnych grup, uzupełnionym o nazwy wyższych jednostek systematycznych:
18 Sp. − 18 niespokrewnionych bliżej z sobą ani z pozostałymi gatunków, wypisanych poniżej dla większej przejrzystości:
Badania te wykazały, że w poprzednim ujęciu, wedle którego grupa zawierała "Ovipalpus pubescens", grupa nie była monofiletyczna. Gatunek został z niej usunięty.

</doc>
<doc id="2095883" url="https://pl.wikipedia.org/wiki?curid=2095883" title="Port lotniczy Salvador-Magalhães">
Port lotniczy Salvador-Magalhães

Port lotniczy Porto Salvador-Magalhães (IATA: SSA, ICAO: SBSV) – port lotniczy położony 20 km na północ od Salvadoru, w stanie Bahia, w Brazylii.

</doc>
<doc id="2095884" url="https://pl.wikipedia.org/wiki?curid=2095884" title="Praznorski (herb szlahchecki)">
Praznorski (herb szlahchecki)



</doc>
<doc id="2095886" url="https://pl.wikipedia.org/wiki?curid=2095886" title="Black Rain (album Dark Lotus)">
Black Rain (album Dark Lotus)

Black Rain - drugi album amerykańskiego zespołu muzycznego Dark Lotus wydany 6 kwietnia 2004 roku.
Pierwszy i dotąd jedyny album od początku do końca nagrany z ABK-em jako szóstym członkiem grupy. Album dotarł na trzecie miejsce "Najbardziej Niezależnych Albumów" Billboardu.

</doc>
<doc id="2095889" url="https://pl.wikipedia.org/wiki?curid=2095889" title="Geraldo Antônio Martins">
Geraldo Antônio Martins

Geraldino, właśc. Geraldo Antônio Martins (ur. 11 stycznia 1940 w Raposos, zm. 30 marca 2018 w Santos) – piłkarz brazylijski, występujący na pozycji środkowego obrońcy.
Kariera klubowa.
Karierę piłkarską Geraldino rozpoczął w Villa Nova AC w 1957 roku. W latach 1960–1963 występował w Cruzeiro EC. Z Cruzeiro dwukrotnie zdobył mistrzostwo stanu Minas Gerais – Campeonato Mineiro w 1960 i 1961. W latach 1963–1968 występował w Santosie FC. Z Santosem czterokrotnie zdobył mistrzostwo São Paulo – Campeonato Paulista w 1964, 1965, 1967, 1968, trzykrotnie Taça Brasil w 1963, 1964, 1965, Torneio Rio – São Paulo w 1963 i 1964 oraz Copa Libertadores 1963 oraz Puchar Interkontynentalny 1963. Ostatnim klubem w karierze Cláudio Danniego była Portuguesa São Paulo, w którym zakończył karierę w 1971 roku.
Kariera reprezentacyjna.
W reprezentacji Brazylii Geraldino zadebiutował 3 marca 1963 w zremisowanym 2-2 towarzyskim meczu z reprezentacją Paragwaju. W tym samym miesiącu wystąpił w Copa América 1963, na której Brazylia zajęła czwarte miejsce. Geraldino na turnieju wystąpił w pięciu meczach z Peru, Kolumbią, Paragwajem, Argentyną i Boliwią. Ostatni raz w reprezentacji Geraldino wystąpił 22 listopada 1965 w wygranym 5-3 towarzyskim meczu z reprezentacją Węgier. Ogółem w reprezentacji wystąpił 7 razy.

</doc>
<doc id="2095890" url="https://pl.wikipedia.org/wiki?curid=2095890" title="Stridsvagn m/31">
Stridsvagn m/31

Stridsvagn m/31 (Strv m/31, Landsverk L-10) – szwedzki czołg lekki opracowany na początku lat 30. XX wieku przez przedsiębiorstwo AB Landsverk w zbudowanej przy pomocy Niemców fabryce w Landskronie.
Pojazd, bardzo zaawansowany jak na ówczesne standardy, wyposażony był w szybkostrzelną armatę Bofors kalibru 37 mm oraz dwa karabiny maszynowe m/14-29 kalibru 6,5 mm (jeden sprzężony z armatą, drugi obsługiwany przez kierowcę), a jego pancerz wykonany był ze spawanych płyt o grubości od 8 do 24 mm. Załogę czołgu stanowiły cztery osoby.
Zbudowano trzy egzemplarze pojazdu, przez armię szwedzką wykorzystywane wyłącznie w celach testowych.

</doc>
<doc id="2095891" url="https://pl.wikipedia.org/wiki?curid=2095891" title="Strv m/31">
Strv m/31



</doc>
<doc id="2095892" url="https://pl.wikipedia.org/wiki?curid=2095892" title="Vestfoldbanen">
Vestfoldbanen

Vestfoldbanen – norweska linia kolejowa o długości 148 km z Drammen do Eidanger biegnąca przez region Vestfold. Linia kolejowa z Eidanger do Skien nazywa się Bratsbergbanen. Linia początkowo nazywała się "Grevskapsbanen" lub "Jarlsbergbanen". Odcinbek Drammen - Larvik otwarto 13 października 1881, a odcinek Larvik - Skien 23 listopada 1882.

</doc>
<doc id="2095893" url="https://pl.wikipedia.org/wiki?curid=2095893" title="Landsverk L-10">
Landsverk L-10



</doc>
<doc id="2095894" url="https://pl.wikipedia.org/wiki?curid=2095894" title="Petro Olijnyk (polityk)">
Petro Olijnyk (polityk)

Petro Mychajłowycz Olijnyk, ukr. Петро Михайлович Олійник, ur. 10 lipca 1957 w Nowowarwarowce w Kraju Nadmorskim, zm. 10 lutego 2011) – ukraiński polityk, inżynier i samorządowiec.
Życiorys.
Pracował jako mechanik samochodowy i górnik. W 1984 ukończył Dniepropetrowski Instytut Górniczy. Był następnie zatrudniony jako starszy inżynier, po czym od 1985 do 1988 pracował w strukturach Komunistycznej Partii Ukrainy. Był też wiceprzewodniczącym komitetu wykonawczego w Czerwonogrodzie. Od 1992 do 1999 kierował zakładami przemysłowymi. Następnie przez trzy lata sprawował urząd mera Czerwonogrodu. Działał w Ludowym Ruchu Ukrainy, z współtworzonego przez tę partię Bloku Nasza Ukraina sprawował mandat deputowanego do Rady Najwyższej Ukrainy IV kadencji (2002–2005). Przeszedł do Ludowego Związku „Nasza Ukraina”, od sierpnia 2005 do lutego 2008 był przewodniczącym Lwowskiej Obwodowej Administracji Państwowej. Pełnił później funkcję doradcy Wiktora Juszczenki, zaś na przełomie lat 2008–2009 przez kilka miesięcy zajmował stanowisko zastępcy szefa Sekretariatu Prezydenta Ukrainy. Zmarł w 2011 w Austrii podczas leczenia.
W 2006 został odznaczony Orderem Zasługi Rzeczypospolitej Polskiej V klasy, a w 2007 Orderem „Za zasługi” III klasy.

</doc>
<doc id="2095895" url="https://pl.wikipedia.org/wiki?curid=2095895" title="Cairo Aviation">
Cairo Aviation

Cairo Aviation – nieistniejąca egipska czarterowa linia lotnicza z siedzibą w Kairze. Linie od 1998 wykonywały połączenia czarterowe do Europy, Afryki i Bliskiego Wschodu. W 2018 roku linia zaprzestała działalności. 
Głównym portem lotniczym linii Cairo Aviation był Port lotniczy Kair.

</doc>
<doc id="2095903" url="https://pl.wikipedia.org/wiki?curid=2095903" title="Cessna 182T">
Cessna 182T



</doc>
<doc id="2095904" url="https://pl.wikipedia.org/wiki?curid=2095904" title="Duch Eleny">
Duch Eleny

Duch Eleny (hiszp. "El Fantasma de Elena") – amerykańska telenowela z 2010 roku. Wyprodukowana przez wytwórnię Telemundo
Telenowela była emitowana m.in. w Stanach Zjednoczonych przez kanał Telemundo. 
Wersja polska.
W Polsce telenowela była emitowana na antenie TV Puls od 20 stycznia do 8 lipca 2011. Opracowaniem wersji polskiej zajęło się Studio Akme. Autorem tekstu był Grzegorz Szymer. Lektorem serialu był Paweł Straszewski.
Fabuła.
Młoda i piękna Elena Lafe przygotowuje się do ślubu z człowiekiem, którego zna całe życie, sądząc, że nigdy nie spotka nikogo lepszego. W ostatniej chwili zdaje sobie sprawę, że nie kocha pana młodego i ucieka sprzed ołtarza. W tym samym czasie w rezydencji Gironów odbywa się ślub kościelny Eduarda z daleka kuzynką – Eleną Calcaño, mających już ślub cywilny. Pan młody nie kocha żony i w ostatniej chwili zostawia ją samą przed ołtarzem aby pomóc źrebiącej się klaczy. Zrozpaczona Elena Calcaño popełnia samobójstwo rzucając się z najwyższej wieży domu, a jej siostra bliźniaczka Daniela traci zmysły i zostaje zamknięta w zakładzie psychiatrycznym. Rok później Eduardo będący daleko od domu ma wypadek. Znajduje go Elena Lafe i zabiera go do swojego domu. Para zakochuje się w sobie bez pamięci i po tygodniu biorą ślub. Eduardo zabiera żonę do swojej rezydencji, gdzie zostaje dość chłodno przyjęta. Największe zaskoczenie wzbudza w domownikach jej imię – takie samo jak pierwszej, tragicznie zmarłej żony Eduarda. W rezydencji zaczynają się dziać dziwne rzeczy. Wygląda na to, że jest ona nawiedzona przez ducha Eleny Calcaño.

</doc>
<doc id="2095906" url="https://pl.wikipedia.org/wiki?curid=2095906" title="The Opaque Brotherhood">
The Opaque Brotherhood

The Opaque Brotherhood – trzeci album amerykańskiej grupy Dark Lotus, wydany 15 kwietnia 2008 roku.
Pierwszy album grupy na który pojawiło się tylko pięciu, a nie jak na poprzednich albumach, sześciu członków.
Album dotarł na czwarte miejsce "Najbardziej Niezależnych Albumów" Billboardu.

</doc>
<doc id="2095907" url="https://pl.wikipedia.org/wiki?curid=2095907" title="Tōkaidō Yotsuya kaidan">
Tōkaidō Yotsuya kaidan

 – japońska sztuka teatralna ekscentrycznego dramaturga tworzącego dla teatru kabuki, Nanboku Tsuruyę IV (1755–1829). Opowiada o tragicznych losach Oiwy i jej męża – Iemona Tamiya. 
Sztuka została wystawiona po raz pierwszy w lipcu 1825 roku w teatrze Nakamura-za w Edo (dzisiejszym Tokio). Pierwotna wersja łączyła dwa dramaty: "Kana-dehon Chūshingura" (Skarbiec wasalnej lojalności) oraz utwór niniejszy. Były one prezentowane w ciągu dwóch dni. Pierwszego dnia wystawiono "Kana-dehon Chūshingura" od aktu I do VI, a następnie "Tōkaidō Yotsuya kaidan" – akty I–III. Drugiego dnia odegrano "Kana-dehon Chūshingura" od aktu VII do XI, a "Tōkaidō Yotsuya kaidan" od aktu IV do V. 
Obecnie sztuka istnieje w znacznie skróconych wersjach i zazwyczaj interpretuje się ją jako „Opowieść o duchach z Yotsuya”.
Treść sztuki.
Akt I.
Przystojny Iemon, który z bezpańskiego samuraja (rōnina) stał się wytwórcą papierowych parasolek, ma piękną żonę o imieniu Oiwa. Okazuje się jednak, że kocha on Oume, córkę bogatych sąsiadów, którzy są mu przychylni i knują spisek. Przysyłają lek, który ma wzmocnić Oiwę po porodzie, a w rezultacie zmienia jej twarz w oblicze straszydła. Iemon, widząc to wybiega z domu i ukrywa się u sąsiadów.
Akt II.
Iemon mieszka u rodziców Oume, którzy radzą mu rozwieść się z żoną. Po powrocie do domu nie ma on odwagi jej tego powiedzieć, ale traktuje ją okrutnie i doprowadza do samobójstwa. Oiwa przebija się mieczem podczas jego nieobecności. Gdy po powrocie znajduje ją martwą, zabija służącego Koheia, usuwając tym samym świadka konfliktu. Oba ciała wrzuca do rzeki.
Zjawia się Oume w ślubnym stroju, ale Iemon widzi w niej Oiwę i zabija ją również. Po chwili jednak orientuje się, że zamordował swoją narzeczoną. Wybiega z domu, spotyka ducha Koheia i dobywa miecza, aby po chwili pojąć, iż zabił również swojego przyszłego teścia.
Akt III.
Iemon włóczy się nad brzegiem rzeki jak we śnie. Widzi wynurzające się z wody ciało Oiwy mówiącej coś do niego. Odpycha je od brzegu, lecz to wysiłek nadaremny. Po drugiej stronie rzeki ukazuje się ciało Koheia. Zrozpaczony Iemon rzuca się do rzeki i tonie.
Adaptacje.
Popularność legendy i jej różne warianty tłumaczy się na różne sposoby. Przede wszystkim pasowała ona do nastrojów, jakie wówczas panowały. Era Bunsei (1818–1830) była czasem fermentu społecznego i stłumiona pozycja kobiet w społeczeństwie była poważną sprawą. Przemiana z bezsilności w olbrzymią moc była czymś, do czego ludzie mogli się ustosunkować. Oiwa, z delikatnej ofiary przeistoczyła się w potężnego mściciela, podczas gdy Iemon odmienia się z dręczyciela w dręczonego. Co więcej, Oiwa jest duchem bardziej bezpośrednim w zemście niż Okiku, inny popularny duch kabuki. Jest bardziej brutalna. Ten dodatkowy poziom przemocy przyprawiał o dreszcze emocji publiczność, która szukała coraz więcej agresywnych form rozrywki.
Najsłynniejsze jej przedstawienie w teatrze kabuki, to wypływające prawe oko oraz zniekształcona na skutek działania trucizny twarz. Często także jest pokazywana bez włosów, jako inny efekt trucizny (wszak legenda mówi o wypadaniu włosów). Opowieść "Yotsuya kaidan" została wykorzystana do filmów więcej razy, niż jakiekolwiek inne opowiadanie. Dokładna liczba adaptacji jest nieznana, gdyż wiele filmów uległo zniszczeniu podczas okupacji. Ich liczbę jednak szacuje się obecnie na ponad 30 wersji.
Pierwsza ekranizacja powstała w 1912 roku, a w kolejnych latach 1913–1937, było ich 18. Niektóre znacznie różniły się od pierwowzoru. Adaptacja z 1942 roku w reżyserii Keisuke Kinoshity (1912–1998), usunęła upiorne elementy i przedstawiła Oiwę jako widmo winnej psychiki jej męża.
Za adaptację najwierniejszą pierwotnej wersji, uważa się dzieło Nobuo Nakagawy (1905–1984) z 1959 roku, zatytułowane "Tōkaidō Yotsuya kaidan".
W 1994 roku Kinji Fukasaku wrócił do korzeni teatru kabuki i połączył historie "Chūshingura" i "Yotsuya kaidan" w jeden film – Crest of Betrayal.
Wpływ na kulturę.
Trudno mierzyć wpływ legendy o Oiwie na współczesne japońskie horrory. Wiele z jej cech jest typowa dla "onryō" (mściwa zjawa), wliczając w to jej białe kimono, które w Japonii jest symbolem żałoby oraz długie, wyglądające niechlujnie włosy. W tym sensie jej wpływ jest nie większy niż inny w podobnym gatunku. Jednakże postać Sadako z filmowego jest czystym odniesieniem do postaci Oiwy. Jej ostatnie pojawienie się jest bezpośrednią adaptacją z legendy, wliczając w to spadające kaskadą czarne włosy oraz łypiące, zdeformowane oko.

</doc>
<doc id="2095915" url="https://pl.wikipedia.org/wiki?curid=2095915" title="Mercedes-Benz W208">
Mercedes-Benz W208



</doc>
<doc id="2095916" url="https://pl.wikipedia.org/wiki?curid=2095916" title="Sacred Reich">
Sacred Reich

Sacred Reich – amerykański zespół thrashmetalowy założony w Phoenix w 1985 roku. W 2000 roku grupa została rozwiązana. W 2007 roku zespół powrócił na scenę. Na początku 2018 roku Sacred Reich podpisał kontrakt z Metal Blade Records oraz zapowiedział na 2019 wydanie nowego albumu pod tytułem Awakening.

</doc>
<doc id="2095918" url="https://pl.wikipedia.org/wiki?curid=2095918" title="Paisjusz (Eznepidis)">
Paisjusz (Eznepidis)

Paisjusz, imię świeckie Arsenios Eznepidis (ur. 25 lipca 1924 w Farasie, zm. 12 lipca 1994 w Suroti) – starzec mnich z Góry Athos, autor pouczeń duchowych, prawosławny święty.
Życie.
Urodził się w rodzinie greckiej w Kapadocji. W miesiąc po jego narodzeniu jego rodzice, razem z innymi greckimi mieszkańcami regionu musieli opuścić Azję Mniejszą i przenieść się do Grecji w ramach wymiany ludności między Grecją a Turcją. Wychowany w bardzo pobożnej rodzinie, Arsenios od dzieciństwa czytał żywoty świętych. Po ukończeniu szkoły podstawowej uzyskał kwalifikacje stolarza i podjął pracę w tym charakterze. W ostatnich latach II wojny światowej służył w armii greckiej jako radiotelegrafista, wyróżniając się odwagą. Po zakończeniu służby w 1949 i znalezieniu mężów dla swoich sióstr wstąpił do monasteru. W 1950 dotarł na Athos, gdzie został skierowany do klasztoru Esfigmenu. Po czteroletnim okresie nowicjatu złożył pierwsze śluby zakonne z imieniem Awerkiusz.
W 1956 złożył wieczyste śluby małej schimy, otrzymując nowe imię Paisjusz. Miało to miejsce w klasztorze Filoteu, gdzie mnich Paisjusz przeniósł się krótko po pierwszych ślubach. Jego ojcem duchowym w klasztorze został starzec Symeon. W 1958 na krótko opuścił Athos, by odwiedzić wieś, w której się wychował i powstrzymać wstępowanie przez jej mieszkańców do różnych Kościołów protestanckich. Następnie w latach 1962–1964 mieszkał w klasztorze św. Katarzyny na Synaju. Po powrocie na Athos osiedlił się w jednym ze skitów klasztoru Iwiron. W 1966 musiał przejść poważną operację płuc.
W tym samym czasie starzec objął opieką duchową żeński monaster św. Jana Teologa w Suroti k. Salonik. Mieszkając na stałe na Athosie regularnie odwiedzał klasztor, przekazując mniszkom swoje pouczenia duchowe. Opiekował się również atoskim starcem Tichonem, mieszkańcem skitu Świętego Krzyża przy klasztorze Stawronikita. Przed swoją śmiercią Tichon przyjął od niego śluby wielkiej schimy i polecił Paisjuszowi pozostanie w jego pustelni. Mnich żył tam do 1979, gdy przeniósł się do pustelni przy klasztorze Kutlumus.
Do tej pory prowadzący głównie życie samotnicze schimnich Paisjusz stał się w wymienionym roku jednym z najpopularniejszych starców Athosu. Był odwiedzany przez tysiące wiernych, którzy poszukiwali u niego wsparcia duchowego. Starzec nadal opiekował się również mniszkami z monasteru w Suroti. Ascetycznego trybu życia nie zmieniał mimo pogarszającego się stanu zdrowia. Oprócz choroby płuc cierpiał z powodu krwotoków. 5 października 1993 zdiagnozowano u niego raka. Po przebyciu operacji, mimo bardzo ciężkiego stanu, został na własne życzenie przeniesiony do monasteru w Suroti, by móc nadal spotykać się z wiernymi. Zmarł 12 lipca 1994 w klasztorze, gdzie też został zgodnie z prośbą pochowany.
Jego uczniem duchowym był m.in. metropolita czarnogórski i nadmorski Amfilochiusz (Radović).
13 stycznia 2015 Patriarchat Konstantynopolitański ogłosił Paisjusza świętym.
Nauczanie.
Starzec Paisjusz należał do najpopularniejszych mnichów Góry Athos żyjących w XX wieku. Jego pouczenia duchowe zostały po śmierci spisane przez mniszki klasztoru w Suroti i są cyklicznie wydawane pod wspólnym tytułem "Słowa".
Duchowny w swoim nauczaniu surowo krytykował kulturę i obyczajowość współczesnego świata, który określał jako zdominowany przez grzech. Twierdził, że współczesny człowiek świadomie odchodzi od Boga i oddaje się nowym formom bałwochwalstwa, zaś łamanie zasad etyki chrześcijańskiej uważa za przejaw postępu. Zachowywał również sceptyczną postawę wobec świeckiego wykształcenia, które uważał za potencjalną przeszkodę w drodze do rozwoju duchowego (jeśli człowiek nie zachowa pokory). Krytykował współczesny materializm i nakazywał swoim uczniom dążenie do pełnej czystości i wyzbycie się z wszelkich pragnień. Jako środek na drodze do osiągnięcia łask bożych widział pracę. Zapowiadał również przyszłą naprawę moralną świata i triumf chrześcijaństwa, jego zapanowanie jako religii obowiązującej we wszystkich krajach.
Pisma i pouczenia mnicha Paisjusza są przekładane na język polski przez Andrzeja Bienia i Krzysztofa Tura, przy konsultacji arcybiskupa Jerzego (Pańkowskiego), biskupa Warsonofiusza (Doroszkiewicza), hieromnicha Gabriela (Krańczuka) oraz Jerzego Betlejko.
Kult.
Wspomnienie liturgiczne w Cerkwi prawosławnej przypada w dniu 12 lipca według kalendarza gregoriańskiego (29 czerwca według kalendarza juliańskiego) – w rocznicę śmierci.

</doc>
<doc id="2095921" url="https://pl.wikipedia.org/wiki?curid=2095921" title="Xavier de le Rue">
Xavier de le Rue



</doc>
<doc id="2095922" url="https://pl.wikipedia.org/wiki?curid=2095922" title="Xavier Delerue">
Xavier Delerue



</doc>
<doc id="2095925" url="https://pl.wikipedia.org/wiki?curid=2095925" title="François Boivin">
François Boivin

François Boivin (ur. 8 grudnia 1982 w Jonquière) – kanadyjski snowboardzista, wicemistrz świata.
Kariera.
Po raz pierwszy na arenie międzynarodowej pojawił się w 1998 roku, startując na mistrzostwach świata juniorów w Chamrousse. Zajął tam 26. miejsce w slalomie gigancie. Jeszcze trzykrotnie startował na imprezach tego cyklu, najlepsze wyniki osiągając podczas mistrzostw świata juniorów w Rovaniemi, gdzie zdobył dwa medale. Najpierw zwyciężył w gigancie równoległym (PGS), a dwa dni później był trzeci w snowcrossie.
W Pucharze Świata zadebiutował 10 grudnia 1999 roku w Whistler, gdzie zajął 61. miejsce w gigancie. Pierwsze pucharowe punkty wywalczył 17 listopada 2000 roku w Tignes, zajmując 28. miejsce w snowcrossie. Na podium zawodów pucharowych po raz pierwszy stanął 7 lutego 2002 roku w Berchtesgaden, kończąc rywalizację w snowcrossie na trzeciej pozycji. W zawodach tych wyprzedzili go jego rodak, Jasey-Jay Anderson i Austriak Lukas Grüner. W późniejszych startach jeszcze dwukrotnie stawał na podium zawodów PŚ: 11 marca 2005 roku w Sierra Nevada i 13 marca 2009 roku w La Molina był trzeci w tej konkurencji. Najlepsze wyniki osiągnął w sezonach sezonie 2003/2004, kiedy to zajął dziewiąte miejsce w klasyfikacji generalnej.
Największy sukces w karierze osiągnął w 2005 roku, kiedy na mistrzostwach świata w Whistler wywalczył srebrny medal w snowcrossie. W zawodach tych rozdzielił dwóch reprezentantów USA: Setha Wescotta i Jaysona Hale'a. Był też między innymi siódmy podczas mistrzostw świata w La Molinie w 2011 roku. W 2006 roku wystąpił na igrzyskach olimpijskich w Turynie, zajmując dziesiąte miejsce. Brał też udział w igrzyskach w Vancouver cztery lata później, kończąc rywalizację na dwunastej pozycji.
W 2011 roku zakończył karierę.

</doc>
<doc id="2095926" url="https://pl.wikipedia.org/wiki?curid=2095926" title="Linyanti">
Linyanti



</doc>
<doc id="2095927" url="https://pl.wikipedia.org/wiki?curid=2095927" title="Pięciobój nowoczesny na Letnich Igrzyskach Olimpijskich 1972">
Pięciobój nowoczesny na Letnich Igrzyskach Olimpijskich 1972

Wyniki zawodów w pięcioboju nowoczesnym na Letnich Igrzyskach Olimpijskich 1972.

</doc>
<doc id="2095930" url="https://pl.wikipedia.org/wiki?curid=2095930" title="Jayson Hale">
Jayson Hale

Jayson Hale (ur. 26 czerwca 1985 w Sierra City) – amerykański snowboardzista, brązowy medalista mistrzostw świata.
Kariera.
Po raz pierwszy na arenie międzynarodowej pojawił się 9 marca 2001 roku w Northstar, gdzie w zawodach Pucharu Kontynentalnego zajął 20. miejsce w gigancie. W 2004 roku wystartował na mistrzostwach świata juniorów w Klinovcu i Oberwiesenthal, zajmując czternaste miejsce w snowcrossie, a w gigancie równoległym mimo zgłoszenia nie wystąpił.
W Pucharze Świata zadebiutował 11 grudnia 2003 roku w Whistler, gdzie zajął 24. miejsce w snowcrossie. Tym samym już w swoim debiucie wywalczył pierwsze pucharowe punkty. Na podium zawodów pucharowych jedyny raz stanął 14 stycznia 2006 roku w Kronplatz, kończąc rywalizację w snowcrossie na trzeciej pozycji. W zawodach tych wyprzedzili go jego rodak, Jason Smith i Marco Huser ze Szwajcarii. Najlepsze wyniki osiągnął w sezonach sezonie 2005/2006, kiedy to zajął czternaste miejsce w klasyfikacji snowcrossu.
Największy sukces w karierze osiągnął w 2005 roku, kiedy wywalczył brązowy medal w snowcrossie na mistrzostwach świata w Whistler. Lepsi tam okazali się Seth Wescott z USA i Kanadyjczyk François Boivin. Był to jego jedyny występ na imprezie tego cyklu. Nie startował na igrzyskach olimpijskich. Zdobył też brązowe medale na Winter X Games 10 (2006) i Winter X Games 16 (2012).
W 2013 roku zakończył karierę.

</doc>
<doc id="2095931" url="https://pl.wikipedia.org/wiki?curid=2095931" title="Anderson (Teksas)">
Anderson (Teksas)

Anderson – miasto w Stanach Zjednoczonych, w stanie Teksas, w hrabstwie Grimes. W 2008 roku liczyło 279 mieszkańców.

</doc>
<doc id="2095934" url="https://pl.wikipedia.org/wiki?curid=2095934" title="Mercedes-Benz GLK">
Mercedes-Benz GLK

Mercedes-Benz GLK − SUV klasy średniej produkowany przez niemiecką markę Mercedes-Benz w latach 2008 - 2015.
Historia modelu.
Pojazd po raz pierwszy zaprezentowano podczas targów motoryzacyjnych w Pekinie w 2008 roku. Auto oznaczono kodem fabrycznym X204. Nazwa modelu pochodzi od skrótu niemieckich słów "Geländewagen Luxus Kompaktklasse". Auto zostało zbudowane na bazie płyty podłogowej klasy C, a konkretniej modelu W204.
W 2012 roku auto przeszło gruntowny facelifting. Unowocześniono stylistykę, silniki oraz wyposażenie. Zmieniono m.in. przednie reflektory ze zintegrowanymi światłami do jazdy dziennej w technologii LED, zderzaki oraz grill. Pojawił się też zupełnie nowy projekt kokpitu z innymi nawiewami w charakterystycznym, okrągłym kształcie. Zmodernizowaną wersję przedstawiono podczas targów motoryzacyjnych w Nowym Jorku w 2012 roku.
Następca.
Z racji porządków w nazewnictwie wybranych modeli marki (głównie SUV-ów), jakie w 2015 roku przeprowadził Mercedes, druga generacja GLK przedstawiona w 2015 roku otrzymała inną nazwę – GLC.
Wersje.
Standardowe wyposażenie pojazdu obejmuje m.in. elektryczne sterowanie szyb i podgrzewane oraz elektrycznie regulowane lusterka, wielofunkcyjną kierownicę oraz światła przeciwmgłowe. W zależności od wersji pojazd wyposażony jest w 17, 18, 19 i 20-calowe alufelgi. W wersji po liftingu standardowo pojazd posiada m.in. asystenta pasa ruchu, system sygnalizujący senność kierowcy oraz asystenta martwego pola. Mercedesy GLK z reguły są bardzo bogato wyposażone i cechują się dobrym wyciszeniem. Zawieszenie samochodu pozwala na dość dynamiczne prowadzenie jak na SUV-a, a przy tym zapewnia optymalny komfort. Napęd na cztery koła 4MATIC według użytkowników „zdaje egzamin” i przydaje się w zimowych warunkach. Nie występuje jednak we wszystkich autach – pozostałe mają napęd na tył. W ofercie silnikowej dostępne były jednostki o pojemności 2.3 i 3.5 litra (oznaczenie modelu bywa przypadkowe). Silniki nie są przesadnie awaryjne, lecz niektóre łączono wyłącznie z siedmiobiegowym „automatem” 7G-Tronic lub Tronic Plus. Ta skrzynia słynie z dość ospałego działania, nawet podczas przełączania łopatkami za kierownicą.
Opcjonalnie pojazd wyposażyć można m.in. w pakiet AMG oraz Off-Road.

</doc>
<doc id="2095936" url="https://pl.wikipedia.org/wiki?curid=2095936" title="Mercedes-Benz X204">
Mercedes-Benz X204



</doc>
<doc id="2095937" url="https://pl.wikipedia.org/wiki?curid=2095937" title="Seguin (Teksas)">
Seguin (Teksas)

Seguin – miasto w Stanach Zjednoczonych, w stanie Teksas; siedziba hrabstwa Guadalupe. Według spisu w 2020 roku liczy 29,4 tys. mieszkańców, w tym 55% stanowili Latynosi.
Historia.
Jego pierwotna nazwa brzmiała Walnut Springs, ale została zmieniona zaledwie 6 miesięcy później, aby uhonorować weterana San Jacinto, a następnie senatora Republiki Teksasu, Juana Seguína.
Pierwszym sędzią okręgowym był Michael H. Erskine. Miasto zostało założone w 1853 r., a samorząd miejski został zorganizowany pod przewodnictwem burmistrza Johna R. Kinga, aż do wyborów, które odbyły się pod koniec tego samego roku, a wybranym burmistrzem został John D. Anderson.
W 1857 roku Frederick Law Olmsted, później znany jako architekt krajobrazu nowojorskiego Central Parku, podróżował po Teksasie, pisząc komunikaty do New York Times. Olmsted opisał miasto jako „najpiękniejsze miasto w Teksasie”
Historyczne miejsce Wilson Pottery znajduje się przy Capote Road, niedaleko Seguin. Ceramika była pierwszym odnoszącym sukcesy biznesem w Teksasie, który był własnością i był obsługiwany przez uwolnionych niewolników, począwszy od 1869 roku.
Podczas Rekonstrukcji uwolnieni niewolnicy w Seguin zorganizowali własną kongregację, Drugi Kościół Baptystów, a w 1876 roku szkołę, która stała się znana jako Szkoła Lincolna. W 1887 roku założyli Guadalupe College. Instytucje te powstały z pomocą wielebnego Leonarda Ilsleya, abolicjonistycznego ministra z Maine, ale ich przywódcą został William Baton Ball, który sam był byłym niewolnikiem, żołnierzem Unii podczas wojny secesyjnej i byłym żołnierzem Buffalo. Pomagał mu jego przyjaciel i dobroczyńca George Brackenridge z San Antonio. (Główne budynki Guadalupe College spłonęły z powodu awarii kotła podczas przejmującej mroźnej nocy w 1936 roku.)
John Ireland był burmistrzem Seguin w 1858 r. Wybrany 18. gubernatorem Teksasu w latach 1883–1887, odegrał ważną rolę w budowie Kapitolu stanu Teksas - nalegał na użycie rodzimego kamienia, czerwonego granitu z Hill Country, zamiast importowanego wapienia. z Indiany. Przewodniczył także otwarciu University of Texas w Austin.
Edukacja.
Edukacja była ważna dla miasta. W 1849 r. założono szkołę. Pierwsza szkoła powstała w 1850 roku; spłonęła i wkrótce została zastąpiona dwukondygnacyjnym budynkiem z wapienia. Ta szkoła średnia Guadalupe, obecnie część szkoły parafialnej św. Jakuba, została uznana w 1962 r. za najstarszy nieprzerwanie używany budynek szkolny w Teksasie.
Miasto jest obsługiwane przez Niezależny Okręg Szkolny Seguin, do którego uczęszcza około 8000 uczniów w 14 szkołach:
Drużyna piłkarska Matadors z Seguin High cieszy się tradycyjną rywalizacją z drużyną Unicorns z New Braunfels H.S. mającą swój początek w od 1923 roku, co czyni ją pretendentem do najdłuższej serii meczów piłkarskich w kraju.

</doc>
<doc id="2095938" url="https://pl.wikipedia.org/wiki?curid=2095938" title="Mercedes-Benz X164">
Mercedes-Benz X164



</doc>
<doc id="2095939" url="https://pl.wikipedia.org/wiki?curid=2095939" title="Konfesja Augsburska">
Konfesja Augsburska



</doc>
<doc id="2095941" url="https://pl.wikipedia.org/wiki?curid=2095941" title="Apologia Konfesji Augsburskiej">
Apologia Konfesji Augsburskiej



</doc>
<doc id="2095944" url="https://pl.wikipedia.org/wiki?curid=2095944" title="Plainview (Teksas)">
Plainview (Teksas)

Plainview – miasto w Stanach Zjednoczonych, w stanie Teksas, w hrabstwie Hale. Według spisu z 2020 roku liczy 20,2 tys. mieszkańców.
Religia.
W 2010 roku 60% mieszkańców jest członkami kościołów ewangelikalnych (10-ty wynik w Stanach Zjednoczonych), głównie baptystów (41,4%) i zielonoświątkowców (7,5%). 25% jest członkami Kościoła katolickiego, 5,1% Zjednoczonego Kościoła Metodystycznego i 1,4% Kościoła Jezusa Chrystusa Świętych w Dniach Ostatnich.
W mieście ma swoją siedzibę "Wayland Baptist University", prywatny uniwersytet baptystów.

</doc>
<doc id="2095945" url="https://pl.wikipedia.org/wiki?curid=2095945" title="Mały Katechizm Marcina Lutra">
Mały Katechizm Marcina Lutra



</doc>
<doc id="2095947" url="https://pl.wikipedia.org/wiki?curid=2095947" title="Duży Katechizm Marcina Lutra">
Duży Katechizm Marcina Lutra



</doc>
<doc id="2095948" url="https://pl.wikipedia.org/wiki?curid=2095948" title="Artykuły Szmalkaldzkie">
Artykuły Szmalkaldzkie



</doc>
<doc id="2095951" url="https://pl.wikipedia.org/wiki?curid=2095951" title="Pięciobój nowoczesny na Letnich Igrzyskach Olimpijskich 1968">
Pięciobój nowoczesny na Letnich Igrzyskach Olimpijskich 1968

Pięciobój nowoczesny na Letnich Igrzyskach Olimpijskich 1968 – jedna z dyscyplin rozgrywanych podczas Letnich Igrzyskach Olimpijskich 1968 w mieście Meksyk. Zawody w pięcioboju nowoczesnym odbyły się w dniach 13–17 października.
Wyniki.
Drużynowo.
Pierwotnie brązowy medal zdobyła Szwecja, tracąc 60 punktów do Związku Radzieckiego. Jednak podczas zawodów jeden ze Szwedów, Hans-Gunnar Liljenwall został zdyskwalifikowany po wykryciu w jego organizmie alkoholu. Liljenwall stał się tym samym pierwszym olimpijczykiem wykluczonym za stosowanie używek, przez co został wpisany do Księgi rekordów Guinnessa. Powodem tej sytuacji miała być duża presja na reprezentacji Szwecji po wspaniałej formie Björna Ferma, który indywidualnie zdobył złoto. Liljenwall nie chciał zawieść swojej drużyny, przez co nie mógł uspokoić się przed strzelaniem z pistoletu. Nie uspokoił go sen, dlatego tuż przed wejściem na strzelnicę wypił dwa piwa. W trakcie konkurencji szło mu dobrze i nie widział w swoim postępowaniu problemu, dlatego po zrobieniu testu antydopingowego wrócił do wioski olimpijskiej i przygotowywał się z resztą drużyny do kolejnych konkurencji. Szwedom poszło bardzo dobrze w pływaniu i po zakończeniu zawodów olimpijskich zajęli trzecie miejsce. Wzięli udział w ceremonii medalowej i otrzymali brązowe medale. W trakcie świętowania sukcesu otrzymali wiadomość o dyskwalifikacji Liljenwalla po przekroczeniu poziomu 0,4 promila alkoholu w jego krwi.

</doc>
<doc id="2095953" url="https://pl.wikipedia.org/wiki?curid=2095953" title="Memphis (Teksas)">
Memphis (Teksas)

Memphis – miasto w Stanach Zjednoczonych, w stanie Teksas, w hrabstwie Hall. W 2000 roku liczyło 2 479 mieszkańców.

</doc>
<doc id="2095954" url="https://pl.wikipedia.org/wiki?curid=2095954" title="Praecox-Gefühl">
Praecox-Gefühl

Praecox-Gefühl (niem.) – stosowane w psychiatrii określenie na odczucie specyficznego niepokoju odczuwanego przez doświadczonego lekarza podczas rozmowy z pacjentem, uczucie braku empatii i niewspółgrania uczuciowego ze strony pacjenta, opisywane w początkowych stadiach schizofrenii. Termin wprowadził holenderski psychiatra Henricus Cornelius Rümke. Zbliżonym terminem jest również stosowane w pracach Rümkego "Praecox-Erlebnis". W anglojęzycznym piśmiennictwie jego odpowiednikiem jest "Praecox-feeling"; w polskim niekiedy tłumaczono ten termin jako "wczesne" wyczucie. Wobec wprowadzenia kryteriów rozpoznania schizofrenii "Praecox-Gefühl" ma w diagnostyce psychiatrycznej znaczenie pomocnicze. Zbliżonym pojęciem jest "diagnostic par pénétration" Minkowskiego.

</doc>
<doc id="2095955" url="https://pl.wikipedia.org/wiki?curid=2095955" title="Juve">
Juve



</doc>
<doc id="2095956" url="https://pl.wikipedia.org/wiki?curid=2095956" title="Konfutacja Konfesji Augsburskiej">
Konfutacja Konfesji Augsburskiej



</doc>
<doc id="2095958" url="https://pl.wikipedia.org/wiki?curid=2095958" title="Hamilton (Teksas)">
Hamilton (Teksas)

Hamilton – miasto w Stanach Zjednoczonych, w stanie Teksas, w hrabstwie Hamilton. W 2000 roku liczyło 2 977 mieszkańców.

</doc>
<doc id="2095961" url="https://pl.wikipedia.org/wiki?curid=2095961" title="Spearman">
Spearman

Spearman – miasto w Stanach Zjednoczonych, w stanie Teksas, w hrabstwie Hansford. W 2000 roku liczyło 3 021 mieszkańców. Miejsce narodzin Rexa Linna.

</doc>
<doc id="2095962" url="https://pl.wikipedia.org/wiki?curid=2095962" title="Cessna 172S">
Cessna 172S



</doc>
<doc id="2095963" url="https://pl.wikipedia.org/wiki?curid=2095963" title="Quanah">
Quanah

Quanah – miasto w Stanach Zjednoczonych, w stanie Teksas, w hrabstwie Hardeman. W 2000 roku liczyło 3 022 mieszkańców.

</doc>
<doc id="2095964" url="https://pl.wikipedia.org/wiki?curid=2095964" title="Ca’ d’Oro">
Ca’ d’Oro

Ca’ d’Oro – pałac w Wenecji, położony w dzielnicy Cannaregio, nad Canal Grande. Obecnie jest siedzibą muzeum "Galleria Giorgio Franchetti".
Historia.
Budowla została wzniesiona w latach 1421–1440 na zamówienie kupca weneckiego Marino Contariniego. Nie miała ona jednego projektanta, ale na projekt złożyły się pomysły wielu mistrzów, których wysiłki koordynował sam Contarini. Wśród nich byli Marco d'Amedeo, który prawdopodobnie pełnił funkcję kierownika robót, rzeźbiarz mediolański Matteo Raverti, oraz Wenecjanie Giovanni i Bartolomeo Bon, a także Francuz Jean Cherlier, cytowany w dokumentach jako Zuzan de Franza, który odpowiedzialny był za prace złotnicze i malarskie przy fasadzie.
Po śmierci Contariniego w 1441, a także jego syna Pietro, pałac został podzielony między córki tego ostatniego, co rozpoczęło długi okres zmian właścicieli budowli. To z kolei przyczyniło się do zmian architektonicznych, spowodowanych różnymi wymaganiami i potrzebami mieszkańców. Pod koniec XIX w., gdy właścicielem pałacu był Alessandro Trubetzkoi, budowlę odrestaurowano. Architektem prowadzącym prace był wtedy Giovanni Battista Meduna. Zmodyfikował on zarówno fasadę, jak i wnętrze. W 1894 pałac został zakupiony przez barona Giorgio Franchettiego za 170.000 lirów, znaczną sumę, jak na tamte czasy, w celu przywrócenia go do stanu pierwotnego z XV w. Od początku celem właściciela nie było uczynienie z pałacu miejsca zamieszkania, ale umieszczenie w nim prywatnej kolekcji dzieł sztuki, aby była ona publicznie dostępna. W 1916 Franchetti zawarł umowę z władzami włoskimi, w której zobowiązał się przekazać państwu nieruchomość po zakończeniu prac remontowych w zamian za sfinansowanie tychże prac. W 1922 baron zmarł, a 18 stycznia 1927 zostało zainaugurowane muzeum, które na jego cześć nosi nazwę "Galleria Giorgio Franchetti".
Architektura i dzieła sztuki.
Nazwa pałacu pochodzi od faktu, że na początku jego istnienia niektóre części fasady były pokryte złotem. Były one częścią złożonej polichromii, która nie zachowała się do dzisiaj, uważanej za jeden z najcenniejszych przykładów gotyku weneckiego. Fasada budowli charakteryzuje się asymetrią między częścią lewą złożoną z portyku, nad którym wznoszą się dwupiętrowe loggie, oraz częścią prawą, gdzie przeważa lita ściana pokryta cennym marmurem z nielicznymi otworami. Budynek może się wydawać niedokończony, ale w rzeczywistości taki kształt był zamierzony przez projektantów i spowodowany niewielką ilością miejsca. Mimo to całość sprawia wrażenie układu harmonijnego, ponieważ płaszczyzny i otwory są rozłożone w sposób wyważony. Zewnętrzny wygląd pałacu nawiązuje w niektórych elementach do Pałacu Dożów.
Wnętrze pałacu zbudowane jest na planie litery C wokół odkrytego dziedzińca, w centrum którego umieszczona jest studnia z marmuru werońskiego, wykonana przez Bartolomea Bon w 1427. Na trzech jej stronach oprócz motywów roślinnych przedstawione są alegorie "Sprawiedliwości", "Siły" i "Miłości". Jak to zwykle bywało w domach weneckich, zewnętrzne loggie odpowiadają wewnątrz długim salonom zwanym "portego", które zajmują całą szerokość budynku.
Podczas prac podjętych przez Franchettiego została położona marmurowa podłoga w portyku na parterze.
Pokrywa ona 350 m² powierzchni i została wykonana w technikach "opus sectile" i "opus tessellatum". Motywy geometryczne, które tam występują, inspirowane są średniowiecznymi wzorami obecnymi w kościołach laguny weneckiej, jak np. Bazylika św. Marka, czy Basilika Santa Maria Assunta na wyspie Torcello. Liczne są też punkty zbieżne z dziełami Cosmatich z XII i XIII w. Obecne są też motywy nawiązujące do wzorów bizantyjskich. Giorgio Franchetti osobiście zaprojektował wzory geometryczne, które miały być odwzorowane na podłodze.
Muzeum.
"Galleria Giorgio Franchetti", znajdująca się w Ca’ d’Oro, obejmuje kolekcję dzieł sztuki, zebraną przez Franchettiego. Później dołączone zostały do nie pewne zbiory państwowe, szczególnie brązy i rzeźby oraz liczne malowidła weneckie i niderlandzkie. Wśród najcenniejszych dzieł znajdują się "Św. Sebastian" (Andrea Mantegna), "Pietà z dwoma aniołkami" (Marco Palmezzano), "Wenus przed lustrem" (Tycjan z 1550), pejzaże (Francesco Guardi), "Śpiąca Wenus" (Paris Bordone), fragmenty fresków (Giorgione) pochodzące z Fontego dei Tedeschi w Wenecji i trzy płótna z "Historiami Maryi" (Vittore Carpaccio).
Oprócz sal ekspozycyjnych w muzeum znajdują się laboratoria konserwacji i odnawiania dzieł sztuki.

</doc>
<doc id="2095965" url="https://pl.wikipedia.org/wiki?curid=2095965" title="Urs Eiselin">
Urs Eiselin

Urs Eiselin (ur. 8 sierpnia 1976 w Sarnen) – szwajcarski snowboardzista, wicemistrz świata.
Kariera.
W Pucharze Świata zadebiutował 14 listopada 1997 roku w Tignes, gdzie zajął 57. miejsce w gigancie. Pierwsze pucharowe punkty wywalczył 2 grudnia 2000 roku w Ischgl, zajmując 20. miejsce w gigancie równoległym (PGS). Na podium zawodów pucharowych po raz pierwszy stanął 21 marca 2002 roku w Tandådalen, kończąc rywalizację w tej konkurencji na drugiej pozycji. W zawodach tych rozdzielił na podium Francuza Nicolasa Hueta i Kanadyjczyka Jaseya-Jaya Andersona. Łącznie trzynaście razy stawał na podium zawodów PŚ, odnosząc przy tym cztery zwycięstwa. Najlepsze wyniki osiągnął w sezonach sezonie 2004/2005, kiedy to zajął drugie miejsce w klasyfikacji PAR. Rok wcześniej w tej samej klasyfikacji zajął trzecie miejsce.
Największy sukces w karierze osiągnął w 2005 roku, kiedy na mistrzostwach świata w Whistler wywalczył srebrny medal w gigancie równoległym. Uplasował się tam między Huetem i Austriakiem Siegfriedem Grabnerem. Był też między innymi siedemnasty w slalomie równoległym (PSL) podczas mistrzostw świata w Kreischbergu dwa lata wcześniej. Nie startował na igrzyskach olimpijskich.
W 2007 roku zakończył karierę.

</doc>
<doc id="2095966" url="https://pl.wikipedia.org/wiki?curid=2095966" title="Cessna T182T">
Cessna T182T



</doc>
<doc id="2095967" url="https://pl.wikipedia.org/wiki?curid=2095967" title="Henricus Cornelius Rümke">
Henricus Cornelius Rümke

Henricus Cornelius Rümke (ur. 16 stycznia 1893 w Lejdzie, zm. 22 maja 1967 w Zurychu) – holenderski lekarz psychiatra. Studiował medycynę na Uniwersytecie w Amsterdamie, gdzie jego nauczycielem był Leendert Bouman. Od 1928 do 1933 był profesorem na katedrze psychiatrii w Amsterdamie. Członek korespondent Royal College of Psychiatrists od 1950 roku.

</doc>
<doc id="2095969" url="https://pl.wikipedia.org/wiki?curid=2095969" title="Puchar Europy w narciarstwie alpejskim mężczyzn 2010/2011">
Puchar Europy w narciarstwie alpejskim mężczyzn 2010/2011

Puchar Europy w narciarstwie alpejskim mężczyzn w 2010/2011 roku był 40 edycją tego cyklu. Pierwsze zawody odbyły się w austriackim Reiteralm 10 listopada 2010 roku, a ostatnie 18 marca 2011 roku w hiszpańskim Formigal.

</doc>
<doc id="2095970" url="https://pl.wikipedia.org/wiki?curid=2095970" title="Kountze">
Kountze

Kountze – miasto w Stanach Zjednoczonych, w stanie Teksas, w hrabstwie Hardin. W 2000 roku liczyło 2 115 mieszkańców.

</doc>
<doc id="2095972" url="https://pl.wikipedia.org/wiki?curid=2095972" title="Hearts Don’t Lie">
Hearts Don’t Lie

Hearts Don't Lie – singel australijskiej piosenkarki i autorki tekstów Gabrielli Cilmi, promujący jej drugi album studyjny, "Ten". Wydany został 7 czerwca 2010 roku.
Informacje o singlu.
Cilmi w wywiadzie dla Digital Spy powiedziała: "Ta piosenka jest w stylu modern disco, inspirowanym Bee Gees. Jest świetna i zdecydowanie jest moją ulubioną piosenką z albumu" oraz "Naprawdę lubię pracować z Brianem [Higginsem], ponieważ myślę, że on wydobywa ze mnie wszystko, co najlepsze."

</doc>
<doc id="2095975" url="https://pl.wikipedia.org/wiki?curid=2095975" title="Dniepropetrowska Obwodowa Administracja Państwowa">
Dniepropetrowska Obwodowa Administracja Państwowa

Dniepropetrowska Obwodowa Administracja Państwowa – obwodowa administracja państwowa (ODA), działająca w obwodzie dniepropetrowskim Ukrainy.

</doc>
<doc id="2095982" url="https://pl.wikipedia.org/wiki?curid=2095982" title="Basse-Côte-Nord">
Basse-Côte-Nord



</doc>
<doc id="2095985" url="https://pl.wikipedia.org/wiki?curid=2095985" title="Pterofagia">
Pterofagia

Pterofagia - choroba ptaków, objawiająca się wydziobywaniem piór. Występuje najczęściej u kur po zakończeniu pierwszego okresu nieśności i w okresie pierzenia się. 
Jej przyczynami są:

</doc>
<doc id="2095987" url="https://pl.wikipedia.org/wiki?curid=2095987" title="Kolej Dojazdowa Marecka">
Kolej Dojazdowa Marecka



</doc>
<doc id="2095988" url="https://pl.wikipedia.org/wiki?curid=2095988" title="Zbigniew Jasiewicz">
Zbigniew Jasiewicz

Zbigniew Jasiewicz (ur. 10 czerwca 1934 w Poznaniu) – polski etnolog.
Życiorys.
Uzyskał tytuł magistra z zakresu archeologii. Prowadził wieloletnie badania w Azji, m.in. przedmiotem jego zainteresowania byli Uzbecy. Zajmuje się także historią etnologii polskiej, rodziną oraz etnicznością.
Profesor doktor habilitowany, wieloletni wykładowca etnologii w Instytucie Etnologii i Antropologii Kulturowej na Wydziale Historycznym Uniwersytetu im. Adama Mickiewicza w Poznaniu. Pracownik Zakładu Studiów Pozaeuropejskich.
W latach 1969–1975 prodziekan i dziekan Wydziału Filozoficzno-Historycznego. Od 1979 kierownik Katedry Etnografii, którą w roku 1982 przekształcono w Instytut Etnologii, którym zarządzał do 1993 (rok wcześniej placówka uzyskała nazwę Instytut Etnologii i Antropologii Kulturowej).
W 2007 został odznaczony Srebrnym Medalem „Zasłużony Kulturze Gloria Artis”.

</doc>
<doc id="2095993" url="https://pl.wikipedia.org/wiki?curid=2095993" title="Lista TSL">
Lista TSL

Lista statusów usług zaufanych (ang. "Trusted Service Status List") lub inaczej "Zaufana lista nadzorowanych/akredytowanych Podmiotów świadczących usługi certyfikacyjne" – zawiera informacje dotyczące statusu nadzoru/akredytacji kwalifikowanych Podmiotów świadczących usługi certyfikacyjne związane z podpisem elektronicznym (kwalifikowanych urzędów czyli centrów certyfikacji) tj. wydających certyfikaty kwalifikowane zgodnie z zapisami dyrektywy Parlamentu Europejskiego i Rady: 1999/93/WE (Art. 3.3, 3.2 i Art. 7.1(a)). 
Lista zawiera również informacje o rodzaju wystawianych przez nadzorowany/akredytowany urząd certyfikatów kwalifikowanych, czyli takich, które służą do weryfikowania podpisów elektronicznych, w szczególności czy weryfikowane za pomocą tych certyfikatów kwalifikowanych podpisy były złożone przy użyciu, czy też bez użycia bezpiecznego urządzenia do składania podpisu elektronicznego.
Lista TSL może ponadto zawierać dodatkowe informacje dotyczące innych nadzorowanych/akredytowanych Podmiotów świadczących usługi certyfikacyjne, które nie wydają certyfikatów kwalifikowanych, ale np.:
Zamieszczenie tych informacji jest dobrowolne i zależy od decyzji państwa członkowskiego Unii Europejskiej.
Cele Listy TSL.
Listy TSL dostarczają informacji, które podmioty świadczące usługi certyfikacyjne związane z podpisem elektronicznym (urzędy czyli centra certyfikacji) są kwalifikowanymi w danym państwie oraz jakie usługi otoczenia podpisu elektronicznego podlegają nadzorowi w danym państwie. Listy TSL odgrywają istotną rolę w transgranicznej wymianie dokumentów elektronicznym opatrzonych podpisem elektronicznym.
Potrzeba wprowadzenia list TSL wzięła się z faktu, że wiele systemów administracji publicznej oraz podmiotów gospodarczych stosuje systemy walidacji serwerowej lub aplikacje weryfikujące, które bez list TSL nie są w stanie określić poziomu zaufania do weryfikowanego podpisu elektronicznego. Szczególnie problem ten występował, gdy podpis był weryfikowany certyfikatem wystawionym przez zagraniczny urząd certyfikacji.
Celem Listy TSL jest uproszczenie walidacji (weryfikacji) podpisów elektronicznych wykorzystujących nadzorowane/akredytowane usługi certyfikacyjne świadczone przez Podmioty należące do listy Podmiotów świadczących usługi certyfikacyjne. W Polsce lista TSL jest publikowana przez Narodowe Centrum Certyfikacji.
Akredytacja Podmiotów.
Podmioty są nadzorowane/ akredytowane pod względem zgodności z danymi zapisami dyrektywy parlamentu Europejskiego i Rady 1999/93/WE z dnia 13 grudnia 1999 roku dotyczącej wspólnotowych ram w zakresie podpisów elektronicznych włączając w to wymogi określone w Załączniku I do dyrektywy (dotyczące certyfikatów kwalifikowanych) oraz w Załączniku II (dotyczące Podmiotów świadczących usługi certyfikacyjne, wystawiających certyfikaty kwalifikowane). Obowiązujący system akredytacji jest określony i musi spełniać odpowiednie wymogi dyrektywy 1999/93/WE, w szczególności Art. 3.3, Art. 8.1, Art. 11 (odpowiednio Art. 2.13, Art. 3.2, Art. 7.1(a), Art. 8.1, Art. 11). 
Lista list TSL.
Lista list ma zadanie zapewnienia łatwego dostępu do zaufanych list przygotowanych przez poszczególne kraje członkowskie Unii Europejskiej. Lista List jest publikowana przez Komisję Europejską i zawiera odnośniki (linki) do wszystkich krajowych list TSL.

</doc>
<doc id="2095997" url="https://pl.wikipedia.org/wiki?curid=2095997" title="Metriorhynchidae">
Metriorhynchidae

Metriorhynchidae – rodzina morskich krokodylomorfów z kladu Thalattosuchia. Jest jedyną grupą archozaurów, która w pełni przystosowała się do życia w morzu. Ich anatomiczne przystosowania do morskiego trybu życia wykształciły się konwergentnie z analogicznymi cechami innych mezozoicznych gadów morskich, takich jak ichtiozaury, notozaury czy mozazaury. Obejmują one m.in. wydłużenie i zwiększenie opływowości czaszki i tułowia, zmniejszenie ciężaru czaszki, żeber i kości udowych poprzez zwiększenie ich porowatości, zmiana ustawienia kości obręczy miednicznej skutkująca zwiększeniem jej średnicy, hipertrofia nosowych gruczołów solnych, utrata zewnętrznego okna żuchwowego i osteoderm oraz znaczące zredukowanie obręczy miednicznej i barkowej w porównaniu do innych Crocodyliformes. Kończyny przednie były krótkie i kształtem przypominały wiosło, podczas gdy znacznie większe tylne kończyny były bardziej podobne do kończyn krokodyli. Prawdopodobnie Metriorhynchidae pływały wyginając ciało i ogon na boki. Większość przedstawicieli tej grupy cechowała się długim i wąskim pyskiem, rodzaje "Dakosaurus" (zwłaszcza "D. andiniensis") oraz "Geosaurus" miały stosunkowo najkrótsze i najgłębsze rostra. Jako jedyne Metriorhynchidae miały piłkowane zęby, u blisko spokrewnionego z nimi "Torvoneustes" występowało „fałszywe piłkowanie” zębów (ang. "false-ziphodont"). "Dakosaurus" i "Geosaurus", mierząc ponad 4 m długości, osiągały największe rozmiary spośród przedstawicieli rodziny. Budowa ich zębów dowodzi, że były ściśle mięsożerne – prawdopodobnie ryby stanowiły istotny, choć nie główny, składnik ich diety.
Metriorhynchidae są jedną z najdłużej znanych grup kopalnych gadów, jednak większe badania jej ewolucji przeprowadzono dopiero stosunkowo niedawno. Według definicji filogenetycznej przedstawionej przez Younga i de Andradego w 2009 roku do Metriorhynchidae należą ostatni wspólny przodek gatunków "Metriorhynchus geoffreyi" i "Geosaurus giganteus" i wszyscy jego potomkowie. Klad ten składa się z dwóch głównych grup: Metriorhynchinae, do której należą zwierzęta bliżej spokrewnione z "M. geoffreyi" niż z "G. giganteus", oraz Geosaurinae, obejmującej taksony bliżej spokrewnione z "G. giganteus" niż z "M. geoffreyi". Metriorhynchidae żyły od środkowej jury do wczesnej kredy. Najstarszym znanym przedstawicielem tej grupy jest "Neptunidraco" żyjący w batonie lub bajosie. Pojedynczy ząb odkryty w osadach formacji Hybla na Sycylii może dowodzić przetrwania przedstawicieli rodziny do wczesnego aptu; nie jest jednak pewne, czy nie jest to w rzeczywistości ząb pliozaura.

</doc>
<doc id="2095999" url="https://pl.wikipedia.org/wiki?curid=2095999" title="Puchar Słowenii w piłce siatkowej mężczyzn (2010)">
Puchar Słowenii w piłce siatkowej mężczyzn (2010)

Rozgrywki o Puchar Słowenii w piłce siatkowej mężczyzn w 2010 roku (Pokal Slovenije) zainaugurowane zostały 21 września.
Składały się z czterech rund wstępnych, 1/8 finału, 1/4 finału i turnieju finałowego.
Turniej finałowy odbył się w OŠ Milojke Štrukelj w Novej Goricy w dniach 20-21 listopada.
Zdobywcą Pucharu Słowenii została drużyna .
Rundy wstępne.
Drużyny oznaczone czcionką pogrubioną awansowały do dalszej rundy.
1/8 finału.
Drużyny oznaczone czcionką pogrubioną awansowały do dalszej rundy, a "kursywą" odpadły z rozgrywek. Po lewej gospodarze pierwszych meczów.
Ćwierćfinały.
Drużyny oznaczone czcionką pogrubioną awansowały do dalszej rundy, a "kursywą" odpadły z rozgrywek. Po lewej gospodarze pierwszych meczów.

</doc>
<doc id="2096002" url="https://pl.wikipedia.org/wiki?curid=2096002" title="Fieseler Fi 99">
Fieseler Fi 99

Fieseler Fi 99 Jung Tiger (niem. "Młody Tygrys") – niemiecki samolot szkolny.
Wyprodukowano jeden egzemplarz, zniszczony 18 lipca 1944 r.

</doc>
<doc id="2096003" url="https://pl.wikipedia.org/wiki?curid=2096003" title="Big Red Racing">
Big Red Racing

Big Red Racing – wyścigowa gra komputerowa wydana na platformę MS-DOS 29 lutego 1996. Jej producentem jest Big Red Software, a wydawcą Domark. Jest to gra z elementami komizmu, za każdym razem gdy gracz coś wybierze w menu jest odtwarzany jakiś zabawny tekst. Podczas wyścigu z ust komentatorów padają śmieszne komentarze, najczęściej związane ze stereotypami dotyczącymi kraju w którym gracz się ściga.
Rozgrywka.
Gracz może wybrać jednego z wielu kierowców, którym będzie sterował, oraz kolor jego stroju. Jeśli chodzi o pojazdy, można wybrać kolor pojazdu oraz naklejkę.
Muzyka.
Główny temat gry „Let it Roll” został skomponowany przez "Hangnail", utwór jest słyszany podczas demo i w menu. Pozostałe utwory zostały stworzone przez Gerarda Gourleya.
Dubbing.
Głosu w grze użyczyli: Lani Minella i Jon St. John.

</doc>
<doc id="2096007" url="https://pl.wikipedia.org/wiki?curid=2096007" title="Attomica">
Attomica

Attomica – thrashmetalowy brazylijski zespół muzyczny założony w Săo Paulo w 1985 roku.

</doc>
<doc id="2096009" url="https://pl.wikipedia.org/wiki?curid=2096009" title="Echoside">
Echoside

Echoside – pierwszy singel, a zarazem pierwszy w historii utwór nagrany przez grupę Dark Lotus.
Pierwotnie utwór ten miał się znaleźć na debiutanckim albumie Lotusa "Tales From the Lotus Pod", jednak ze względu na przeciągające się rozpoczęcie prac nad płytą postanowiono wykorzystać "Echoside" wcześniej i umieszczono go na albumie Insane Clown Posse, "The Amazing Jeckel Brothers" w 1999 roku.
W późniejszym czasie singel ten został wydany w wersji fizycznej w limitowanym nakładzie 1000 sztuk i był sprzedawany tylko jednego dnia, w jednym miejscu w sklepie muzycznym Rock of Ages w stanie Michigan.

</doc>
<doc id="2096010" url="https://pl.wikipedia.org/wiki?curid=2096010" title="Polskie Towarzystwo Nauk Ogrodniczych">
Polskie Towarzystwo Nauk Ogrodniczych

Polskie Towarzystwo Nauk Ogrodniczych – stowarzyszenie naukowe skupiające osoby zawodowo lub tylko amatorsko związane z ogrodnictwem. Celem towarzystwa jest rozwijanie społecznej, naukowej, dydaktycznej i popularyzatorskiej aktywności członków we wszystkich dziedzinach nauk ogrodniczych, ze szczególnym uwzględnieniem sadownictwa, warzywnictwa, kwiaciarstwa, hodowli roślin, terenów zieleni i pszczelnictwa.
Polskie Towarzystwo Nauk Ogrodniczych (PTNO) zostało powołane w 1987 roku z inicjatywy Polskiej Akademii Nauk. Pierwszym prezesem Zarządu Głównego wybrany został prof. dr hab. Tadeusz Wojtaszek, wielki inicjator powstania Towarzystwa. Siedzibą Zarządu Głównego, od chwili powstania Towarzystwa, jest Wydział Ogrodniczy Wyższej Szkoły Rolniczej w Krakowie (obecnie Wydział Biotechnologii i Ogrodnictwa Uniwersytetu Rolniczego w Krakowie).
Polskie Towarzystwo Nauk Ogrodniczych obejmuje swoją działalnością całą Polskę poprzez osiem Oddziałów mających siedziby w instytucjach związanych z ogrodnictwem: Kraków, Lublin, Olsztyn, Poznań, Skierniewice, Szczecin, Warszawę i Wrocław. Towarzystwo wydaje m.in. regularne (obecnie półrocznik) naukowe czasopismo ogrodnicze w języku angielskim - Folia Horticulturae.
Polskie Towarzystwo Nauk Ogrodniczych jest afiliowane przy Wydziale V Nauk Rolniczych i Leśnych Polskiej Akademii Nauk. Jest członkiem zbiorowym Międzynarodowego Towarzystwa Nauk Ogrodniczych (International Society for Horticultural Science).

</doc>
<doc id="2096012" url="https://pl.wikipedia.org/wiki?curid=2096012" title="Wojewódzki Fundusz Ochrony Środowiska i Gospodarki Wodnej w Katowicach">
Wojewódzki Fundusz Ochrony Środowiska i Gospodarki Wodnej w Katowicach



</doc>
<doc id="2096013" url="https://pl.wikipedia.org/wiki?curid=2096013" title="Kościół Podwyższenia Krzyża Świętego i Matki Bożej Uzdrowienia Chorych w Katowicach">
Kościół Podwyższenia Krzyża Świętego i Matki Bożej Uzdrowienia Chorych w Katowicach

Kościół Podwyższenia Krzyża Świętego i Matki Bożej Uzdrowienia Chorych w Katowicach – rzymskokatolicki kościół parafialny pod wezwaniem Podwyższenia Krzyża Świętego i Matki Bożej Uzdrowienia Chorych przy ul. Mieszka I na katowickim Osiedlu Tysiąclecia.
Odpust przypada w drugą niedzielę września, w związku ze świętem Podwyższenia Krzyża Świętego obchodzonym w liturgii 14 września.
Historia.
Pierwsze starania o budowę kościoła na Osiedlu Tysiąclecia podjął bp Herbert Bednorz. Podczas pielgrzymki mężczyzn do sanktuarium w Piekarach Śląskich w 1974 roku o wydanie pozwolenia na budowę kościoła na Osiedlu Tysiąclecia apelował kard. Karol Wojtyła. Wojewoda katowicki Stanisław Kiermaszek wydał pozwolenie 27 maja 1977 roku. Autorami projektu zostali architekci Henryk Buszko i Aleksander Franta. Poświęcenia kamienia węgielnego dokonał św. Jan Paweł II 6 czerwca 1979 roku. Budowę rozpoczęto 27 września 1979.
Budowę wspierali finansowo i czynem społecznym mieszkańcy osiedla. Dolny kościół, dedykowany Matce Bożej Uzdrowienia Chorych poświęcił bp Herbert Bednorz 13 grudnia 1981 roku. Górny kościół, dedykowany Podwyższeniu Krzyża Świętego konsekrował biskup Damian Zimoń 14 września 1991 roku. W 2012 roku powstała Kaplica Matki Bożej Fatimskiej oraz zainstalowano stacje Drogi Krzyżowej. Cztery dzwony poświęcił abp Wiktor Skworc 12 września 2015 roku. Witraże w kościele górnym, autorstwa artysty malarza Aleksandra Kozery poświęcił bp Marek Szkudło 7 września 2019 roku. We wrześniu 2020 poświęcono figurę św. Ryty z Cascii.

</doc>
<doc id="2096014" url="https://pl.wikipedia.org/wiki?curid=2096014" title="Negima?!">
Negima?!



</doc>
<doc id="2096018" url="https://pl.wikipedia.org/wiki?curid=2096018" title="Geografia Litwy">
Geografia Litwy

Geografia Litwy – dziedzina nauki zajmująca się badaniem Litwy pod względem geograficznym.
Litwa jest niewielkim krajem leżącym w północno-wschodniej Europie nad Morzem Bałtyckim – jeden z trzech krajów bałtyckich, obok Łotwy i Estonii. Przed rokiem 1990 stanowiła część dawnego ZSRR. Od 2004 roku członek Unii Europejskiej i NATO. 
Położenie, powierzchnia i granice.
Litwa leży w północno-wschodniej Europie nad Morzem Bałtyckim – jest najbardziej na południe wysuniętym krajem bałtyckim. Zajmuje powierzchnię 65,300 km² (z czego wody to 2,620 km²). 
Na terenie Litwy znajduje się geograficzny środek Europy, umiejscowiony 26 kilometrów na północ od Wilna. Ustalili to naukowcy z Francuskiego Instytutu Geograficznego w 1989 roku. Posiadaniem geograficznego środka Europy na własnym terenie chwalą się też inne państwa europejskie, m.in. Polska.
Litwa graniczy na lądzie z czterema państwami – Łotwą na północy, Białorusią na wschodzie i południu, oraz Polską i rosyjskim obwodem kaliningradzkim na południowym zachodzie. Łączna długość granicy lądowej wynosi 1,549 km (640 km z Białorusią, 544 km z Łotwą, 261 km z Rosją i 104 km z Polską). Linia brzegowa Litwy ma długość 90 km. 
Warunki naturalne.
Ukształtowanie terenu.
Litwa leży na obszarze Niżu Wschodnioeuropejskiego i większość kraju stanowią tereny nizinne. Średnia wysokość nad poziom morza wynosi 99 m n.p.m.
Linia brzegowa Litwy jest bardzo słabo urozmaicona. Na większości niemal stukilometrowej linii brzegowej, wybrzeże jest wyrównane i płaskie. Jedynie na południu, przy granicy z Rosją (obwód kaliningradzki), brzeg morski urozmaicają niewielkie, płytkie zatoki. W niewielkiej odległości od zwartego obszaru lądowego, równolegle do wybrzeża ciągnie się Mierzeja Kurońska, oddzielona od lądu Zalewem Kurońskim. Niemal na całej długości litewskie wybrzeże jest płaskie i ma postać plaż. Na Mierzei Kurońskiej występują ponadto wydmy w postaci wałów.
Budowa geologiczna.
Litwa leży w obrębie obniżenia perybałtyckiego, wyniesienia mazursko-pomorskiego i siodła litewskiego. Obszary te wchodzą w skład platformy wschodnioeuropejskiej, zbudowanej z krystalicznych i metamorficznych skał pochodzących z prekambru. Skały te przykrywają młodsze osady. W plejstocenie obszar dzisiejszej Litwy podlegał kilkakrotnym zlodowaceniom. Wynikiem działalności lodowcowej są m.in. moreny i głazy narzutowe. W dolinach rzecznych miejscami występują osady pochodzące sprzed plejstocenu, gdzie dominuje rzeźba fluwialna. Najmłodsze osady, które są wynikiem akumulacyjnej działalności lodowca, to piaski, gliny, żwiry oraz torf. Starsze skały osadowe, które przykrywają utwory prekambryjskie to głównie wapienie i dolomity.
Rzeźba.
Ukształtowanie powierzchni nizinne, o rzeźbie polodowcowej, średnia wysokość 99 m n.p.m., najwyższe wzniesienie Aukštojo kalnas (Wysoka Góra) 293,84 m n.p.m., na Wyżynie Miednickiej. Wybrzeże morskie jest przeważnie niskie i wyrównane, wnętrze kraju zaś nizinne z licznymi formami polodowcowymi. Większa część powierzchni Litwy znalazła się w zasięgu zlodowacenia wałdajskiego. Przeważają równiny moreny dennej, pojeziorno-lodowcowe i sandrowe z wydmami śródlądowymi. W zachodniej części Wysoczyzna Żmudzka (wysokość do 234 m), na południowym wschodzie (na pograniczu z Białorusią) Pojezierze Litewskie (Wileńskie) rozdzielone dolinami Niemna i jego dopływu Wilii na 3 oddzielne wzniesienia, Sudawskie, Dzukijskie i Auksztockie. Wąski pas pobrzeża nad Zalewem Kurońskim, odgrodzony od Morza Bałtyckiego Mierzeją Kurońską z wielkimi wałami wydm, na południu delta Niemna.
Klimat.
Litwa leży w strefie klimatu umiarkowanego ciepłego, a jego odmianą jest klimat przejściowy między morskim nad wybrzeżem bałtyckim i o wzrastających ku wschodowi cechach kontynentalnych. Charakterystyczną cechą klimatu Litwy są silne wiatry i szybkie zmiany pogody. Na większości obszarów kraju okres wegetacyjny trwa poniżej 180 dni.
Temperatura.
Średnia temperatura w styczniu od −7 °C na wschodzie do 0 °C na wybrzeżu, w lipcu ok. 17–18 °C. Najniższą temperaturę: −42,9 °C, odnotowano 1 lutego 1956 w mieście Uciana, najwyższą: 37,5 °C, odnotowano 30 lipca 1994 roku w miejscowości Jeziorosy. Liczba dni upalnych jest niewielka, jednak związku z istnieniem klimatu przejściowego podobnie jak w Polsce, także i na Litwie odnotowuje się co najmniej 20 dni z temperaturami 30 °C i wyższymi. Jest to związane z napływem suchych, kontynentalnych mas powietrza z południowej części Rosji.
Opady.
Opady występują głównie latem. Średnie roczne wartości wynoszą około 600–800 mm i więcej, szczególnie w zachodniej części Wysoczyzny Żmudzkiej. W okresie zimy opady występują głównie pod postacią śniegu, który zalega od 75 dni na Mierzei Kurońskiej do 110 dni na krańcach północno-wschodnich.
Wody.
Rozwinięta gęsta sieć rzek (na 1 km² przypada 0,4 km rzeki) typu równinnego, wolno płynące, meandrujące o szerokich dolinach. Zasilane są przede wszystkim wodami ze stopionych śniegów, co jest przyczyną gwałtownego wzbierania stanów wód na wiosnę i występowaniem licznych powodzi. Największe rzeki to: Niemen – o długości całkowitej 937 km, natomiast w granicach Litwy 469 km, którego dorzecze zajmuje prawie 70% powierzchni terytorium Litwy – wraz z dopływami: Wilią, Niewiażą, Dubissą oraz górny bieg Windawy. Najdłuższą rzeką płynącą w całości na terytorium Litwy jest rzeka Święta, o długości 246 km. Na Litwie znajduje się łącznie ok. 6 tys. jezior, które zajmują ok. 914 km², czyli 1,4% powierzchni kraju. Najwięcej jezior znajduje się na Nizinie Wilejsko-Żejmiańskiej, głównie pochodzenia polodowcowego. Największe jezioro to Dryświaty (przy granicy z Białorusią), najgłębsze Tauroginie (maksymalna głębokość 60,5 m), najdłuższe (typu rynnowego) to Oświe (inna nazwa Jezioro Dubińskie) o długości 30 km.
Najdłuższe rzeki na Litwie.
Według FAO na Litwie są 733 rzeki liczące ponad 10 km długości, które zajmują łącznie 32 601 ha (326,01 km²).
Największe jeziora na Litwie.
Według "Statistikos Departamentas" na Litwie jest 2830 jezior o powierzchni większej niż 0,5 ha, jeziora w sumie zajmują powierzchnię 880 km². Według FAO na Litwie jest 2827 jezior o łącznej powierzchni 87 359 ha (873,59 km²) z czego 1589 jest większych od 0,5 ha, zajmujących łącznie 24 434 ha (244,34 km²).
Gleby.
Gleby, które dominują na Litwie, wykształciły się głównie na podłożu morenowym, a przeważającym typem gleb są gleby darniowo-bielicowe, które pokrywają 45% powierzchni kraju. Spore obszary bo 17% pokrywają gleby bielicowo-bagienne, które występują na wyżynach. Gleby darniowo-glejowe pokrywają 18% powierzchni Litwy i występują w centralnej części kraju. Niewielkie obszary zajmują rędziny – 7%, zaś najmniej jest madów.
Flora.
Litwa należy do strefy lasów mieszanych (prowincja sarmacka i bałtycka) gdzie dominują sosny w 37% oraz brzozy 23% i świerki 19%. W mniejszych ilościach rośnie olcha. Obszary bagien i torfowisk zajmują obecnie 5% powierzchni kraju, tereny porośnięte roślinnością torfową szczególnie rozpowszechnione są na Wysoczyźnie Żmudzkiej. Na glebach żyźniejszych rosną lasy świerkowe ze świerkiem pospolitym z udziałem drzew liściastych lub dąbrowy z dębem szypułkowym Na południu kraju rosną lasy dębowo-grabowe, a lesistość kraju wynosi 26%.
Fauna.
Litwa leży na granicy dwóch stref zoogeograficznych. W kraju występują zarówno gatunki powszechne dla europejskich lasów, jak i gatunki obszarów chłodniejszych. W lasach żyją sarny, dziki i jelenie, czyli zwierzęta typowe dla środkowoeuropejskich lasów. Do drapieżników należą wilki i rysie. Zaś do chłodniejszej strefy tajgi krainy palearktycznej należą łosie. Do ptaków należą podobnie jak w Polskie gatunki rodzime, jak i te migrujące. Na Litwie żyją bociany, żurawie i głuszce, a na wybrzeżu mewy. Liczne są także ryby ze względu na obecność dużej ilości wód powierzchniowych. Wymienić tu należy szczupaka, jesiotra i suma.
Obszary chronione.
Na Litwie jest 5 parków narodowych – "Auksztocki PN", "Dzukijski PN", "Żmudzki PN", "Trocki Historyczny PN" oraz "PN Mierzei Kurońskiej", a także 30 rezerwatów przyrody (parków regionalnych, m.in. łabędzie pod ochroną na jeziorze Żuwinta).
Jako pierwszy założony został 29 marca 1974 roku Auksztocki Park Narodowy, noszący przed odzyskaniem przez Litwę niepodległości nazwę Parku Narodowego Litewskiej SRR. Jego powierzchnia wynosi ok. 30 tys. ha, ponad 60% obszaru parku zajmują lasy.
Obszary chronione na Litwie zajmują 11,5% powierzchni kraju. Działalność rekreacyjna i gospodarcza na obszarach chronionych jest regulowana. Na Litwie pod ochroną jest 386 zabytków przyrody (drzewa, źródła, kamienie itp.)

</doc>
<doc id="2096020" url="https://pl.wikipedia.org/wiki?curid=2096020" title="Port lotniczy Howard">
Port lotniczy Howard

Port lotniczy Howard – jeden z panamskich portów lotniczych, zlokalizowany w mieście Balboa.

</doc>
<doc id="2096023" url="https://pl.wikipedia.org/wiki?curid=2096023" title="Emanuel Rivas">
Emanuel Rivas

Emanuel Benito Rivas (ur. 17 marca 1983 w Quilmes) – argentyński piłkarz występujący na pozycji pomocnika. Obecnie gra w drużynie Bari.
Kariera piłkarska.
Emanuel Rivas jest wychowankiem Independiente. Potem grał w Arsenalu Sarandí, a w 2005 roku trafił do portugalskiej Vitórii Guimarães. Grał tu przez jeden sezon, na kolejny został wypożyczony do Iraklisu Saloniki. W 2007 roku odszedł do Talleres Córdoba, następnie występował w Arezzo, a od 2008 roku jest piłkarzem Bari, z którym wywalczył awans do Serie A.

</doc>
<doc id="2096024" url="https://pl.wikipedia.org/wiki?curid=2096024" title="Ambasadorzy Unii Europejskiej">
Ambasadorzy Unii Europejskiej



</doc>
<doc id="2096025" url="https://pl.wikipedia.org/wiki?curid=2096025" title="Port lotniczy El Porvenir">
Port lotniczy El Porvenir

Port lotniczy El Porvenir – jeden z panamskich portów lotniczych, zlokalizowany w mieście El Porvenir.

</doc>
<doc id="2096027" url="https://pl.wikipedia.org/wiki?curid=2096027" title="I Stay Away">
I Stay Away

I Stay Away – drugi singel amerykańskiego zespołu muzycznego Alice in Chains, promujący wydany w styczniu 1994 minialbum "Jar of Flies". Utwór został zamieszczony na trzeciej pozycji. Czas trwania wynosi 4 minuty i 14 sekund, co sprawia, że należy on do jednej z krótszych kompozycji wchodzących w skład płyty. Autorem tekstu jest Layne Staley, muzykę skomponowali Jerry Cantrell i Mike Inez.
Utwór „I Stay Away” został nagrany przez Alice in Chains podczas sesji do minialbumu "Jar of Flies" we wrześniu 1993. Kompozycja, prócz delikatnego, utrzymanego w stylistyce muzyki akustycznej i alternatywnej brzmienia, charakteryzuje się akompaniamentem instrumentów smyczkowych. Singel został w 1995 wyróżniony nominacją do nagrody Grammy w kategorii Best Hard Rock Performance.
Analiza.
W notatce dołączonej do książeczki z kompilacyjnego box setu "Music Bank" (1999) Jerry Cantrell wspomniał historię nagrywania utworu: „To była pierwsza piosenka, którą skomponowałem wspólnie z Mikiem Inezem, co sprawiło, że ten utwór stał się szczególny. Zresztą cały minialbum "Jar of Flies" [1994] okazał się zarówno dla fanów, jak i dla nas samych, pokazem dużych możliwości ze strony Mike’a. Gra w sposób mroczny, nieco przygnębiający, ale ma najsłodsze serce na świecie”.
Autorem tekstu jest Layne Staley. Warstwa liryczna odnosi się do skomplikowanej relacji interpersonalnej, w której wyczuwalne jest zjawisko dysfunkcji. Dziennikarz Kyle Anderson podkreślił, że tekst, poprzez wers: „Yeah, I want to travel south this year”, wskazuje na „chęć samodoskonalenia”.
„I Stay Away” został skomponowany przez Jerry’ego Cantrella i Mike’a Ineza według schematu strojenia Db-Ab-Db-Gb-Bb-Eb. Pomimo delikatnych riffów, głównie w początkowej fazie utworu oraz spokojnych, stonowanych i zharmonizowanych linii wokalnych, słychać jest nieco bardziej mroczniejsze momenty, z użyciem gitary elektrycznej, której Cantrell odgrywa partię w otwartym strojeniu D. Przed refrenem, muzyk dodaje szybko zniekształconą zagrywkę opartą na d-moll skali pentatonicznej. Kompozycja zawiera także melodyjną solówkę gitarową. Mike Inez zarejestrował partię gitary dwunastostrunowej. Utwór został nagrany przy akompaniamencie instrumentów smyczkowych. W rozmowie z magazynem „Metal Edge” z maja 1994 Inez przyznał: „Chcieliśmy orkiestrę w tym utworze. Nasza menedżerka Susan Silver myślała, że zwariowaliśmy. Dziewczyna Matta Camerona z Soundgarden, April, zagrała na altówce. Sprowadziła dwie osoby które zagrały na wiolonczelach i jedną na altówce. Zagraliśmy to”.
Teledysk.
Teledysk do utworu „I Stay Away” został zrealizowany wiosną 1994. Reżyserią zajął się Nick Donkin, znany z filmu krótkometrażowego "Święta ćpuna" (1993). Wideoklip zrobiony jest w stylu animacji poklatkowej. Członkowie zespołu zostali przedstawieni w formie marionetek znajdujących się w cyrku. Fabuła teledysku ukazuje muzyków jadących do cyrku autobusem, w którym znajduje się również chłopak trzymający słoik much. Po przybyciu na miejsce, uwalnia je ze słoika, powodując tym samym rozwścieczenie tamtejszych zwierząt. W wyniku paniki, ginie jeden z asystentów, a cyrk ulega spaleniu. Po wszystkim, muchy wracają do słoika, a chłopiec jest zadowolony ze swojego czynu.
Wideoklip dostępny jest na płycie kompilacyjnej "" (1999). Marionetki użyte w teledysku, są dostępne w muzeum Rock and Roll Hall of Fame w Cleveland w stanie Ohio.
Wydanie.
Singel „I Stay Away” został opublikowany w maju 1994 nakładem wytwórni Columbia. W Wielkiej Brytanii singel ukazał się nakładem Sony, i zawierał dodatkowo na stronie B kompozycję „Don’t Follow”, również pochodzącą z minialbumu "Jar of Flies".
„I Stay Away” został zamieszczony w późniejszym czasie na czterech kompilacyjnych płytach – "" (1999), "Music Bank" (1999), "Greatest Hits" (2001) i "The Essential Alice in Chains" (2006).
Odbiór.
Krytyczny.
Ned Raggett z AllMusic stwierdził, że „tworzenie takich lekkich, akustycznych utworów, to jedna z najmocniejszych stron Alice in Chains”. Autor w swej ocenie zaznaczył, że na pozytywny czynnik złożyły się dwa impulsy, które w połączeniu ze sobą dały bardzo dobry utwór. „Począwszy od pięknej, folkowej gitary Cantrella, poprzez brzmienie smyczkowe, aż do śpiewu Staleya rozpoczynającego się od zdania zawierającego nutę nadziei: «Yeah, I want to travel south this year»”. Raggett podkreślił, że ton utworu jest „spokojny i refleksyjny”. Ric Albano z brytyjskiego „Classic Rocka” zaznaczył, że „I Stay Away” należy do najmocniejszego punktu całego minialbumu. Autor określił go jako „melodyjny utwór posiadający nieco bardziej intensywniejsze refreny za sprawą partii gitary elektrycznej”. Brytyjski miesięcznik „Guitarist” podkreślił, że „ze względu na podwójną harmonię wokalną, kompozycja przypomina skrzyżowanie The Beatles z Simon &amp; Garfunkel”. Diana Darzin z „Kerrang!” zwróciła uwagę na linię melodyczną, podkreślając mrok i akompaniament instrumentów smyczkowych, a sam utwór opisała jako „radosny i przerażający”. Tygodnik „Kerrang!” napisał: „Opatentowany, wijący się riff Cantrella przeciwko wyrazistemu wokalowi Staleya z rozrosłym smyczkowym tłem”. Katherine Turman z dziennika „Los Angeles Times” przyznała, że utwór, ze względu na swój mroczny klimat, w pełni oddaje charakterystyczne brzmienie zespołu. Autorka zwróciła uwagę na styl wokalny Staleya, który jej zdaniem jest „namiętny, dziwnie zmanierowany”. Z kolei Jon Pareles z „The New York Timesa” brzmienie kompozycji porównał do melodyjnego stylu lat 70. spod znaku gitarzysty Jamesa Taylora.
Komercyjny.
14 maja 1994 singel zadebiutował na 39. pozycji notowania Album Rock Tracks, opracowywanego przez tygodnik „Billboard”. 2 lipca, po ośmiu tygodniach obecności na liście, „I Stay Away” uplasował się na 10. lokacie, na której utrzymał się przez trzy tygodnie. Łącznie utwór notowany był przez dwadzieścia sześć tygodni. W zestawieniu końcoworocznym, opublikowanym 24 grudnia, „I Stay Away” zajął 24. lokatę na Album Rock Tracks.
Nagrody i nominacje.
1 marca 1995, podczas gali w Shrine Auditorium w Los Angeles, „I Stay Away” został wyróżniony nominacją do nagrody Grammy w kategorii Best Hard Rock Performance.
Wykorzystanie utworu.
W 1994 utwór „I Stay Away” został wykorzystany w jednym z odcinków serialu anonimowego "Beavis i Butt-head".
Zestawienia.
W 2011 miesięcznik „Guitar World” sklasyfikował kompozycję na 26. pozycji zestawienia „30 najlepszych utworów wykonanych na 12-strunowej gitarze”. Autorzy Josh Hart i Damian Fanelli swój wybór argumentowali: „Jeśli kiedykolwiek był zespół rockowy, który miał równie silny uchwyt na groźny riff nastrojony do D i introspekcji muzyki akustycznej, to z całą pewnością Alice in Chains. «I Stay Away» jest nie tylko najlepszym momentem 12-strunowej gitary zespołu, lecz także pierwszą kompozycją, którą Cantrell napisał z nowym ówcześnie basistą grupy Mikiem Inezem”. Dziennikarz Michael Danaher z magazynu „Paste” przyznał: „«I Stay Away» jest najbardziej uniwersalnym z utworów, łączącym skomplikowaną kompletację akustyki Cantrella i charakterystycznego śpiewu Staleya”.
Utwór na koncertach.
„I Stay Away” na żywo został wykonany tylko raz. Miało to miejsce 2 listopada 2007 podczas charytatywnego koncertu w Benaroya Hall w Seattle, gdzie zespołowi towarzyszyła ponad 200-osobowa orkiestra symfoniczna Northwest Symphony Orchestra.
Lista utworów na singlu.
singel CD :
singel CD :
Personel.
Opracowano na podstawie materiału źródłowego:
Alice in Chains
Muzycy sesyjni
Produkcja

</doc>
<doc id="2096028" url="https://pl.wikipedia.org/wiki?curid=2096028" title="Emanuel Benito Rivas">
Emanuel Benito Rivas



</doc>
<doc id="2096038" url="https://pl.wikipedia.org/wiki?curid=2096038" title="Warsonofiusz (Lebiediew)">
Warsonofiusz (Lebiediew)

Warsonofiusz, ros. "Варсонофий", imię świeckie Wasilij Pawłowicz Lebiediew (ur. 1871 w Staruchinie, zm. 2/15 września 1918 w Kiriłłowie) – rosyjski biskup prawosławny, święty nowomęczennik prawosławny.
Był synem prawosławnego psalmisty. W wieku 8 lat stracił ojca i razem z siedmiorgiem rodzeństwa był wychowywany jedynie przez matkę. W 1894 ukończył seminarium duchowne w Nowogrodzie.
1 kwietnia 1895 w monasterze św. Antoniego w Nowogrodzie złożył wieczyste śluby zakonne] z imieniem Warsonofiusz. W tym samym roku przyjmował kolejno święcenia diakońskie (9 kwietnia) i kapłańskie (30 czerwca). Został skierowany do pracy misjonarza wśród staroobrzędowców, który z powodzeniem prowadził na terenie eparchii nowogrodzkiej. W 1897, 1908 i 1912 uczestniczył we wszechrosyjskich zjazdach misjonarzy. Za swoją działalność był nagradzany przez władze cerkiewne: w 1902 krzyżem napierśnym, w 1909 – podniesieniem do godności archimandryty. Otrzymał również odznaczenia państwowe: Order św. Anny II stopnia (1912) i Order św. Włodzimierza IV stopnia (1916). Innym elementem działalności mnicha Warsonofiusza (Lebiediewa) było założenie skitu w okolicach Staruchina, następnie przekształconego w samodzielny klasztor.
8 stycznia 1917 archimandryta Warsonofiusz został wyświęcony na biskupa kiriłowskiego; głównym konsekratorem był arcybiskup nowogrodzki Arseniusz (Stadnicki). 31 stycznia osiadł na stałe w Kiriłłowie, gdzie zyskał sławę znakomitego kaznodziei. 2 września 1918 został rozstrzelany przez bolszewicką kompanię karną strzelców łotewskich stacjonującą w mieście Czerepowiec, razem z ihumenią Monasteru Terapontowskiego Serafiną (Sulimową) oraz świeckimi: Michaiłem Trubnikowem, Nikołajem Burłakowem, Anatolijem Baraszkowem i Filipem Małyszewem. Wszyscy zostali wcześniej uwięzieni jako zakładnicy po zabójstwie działacza komunistycznego Kostiuniczewa. Egzekucja miała miejsce na górze Zołotucha, na przedmieściach miasta. Tam też wszyscy zabici zostali pochowani, we wspólnym grobie. Próby odnalezienia ich szczątków podejmowane latem 2000 nie przyniosły rezultatu. Dwa lata wcześniej w miejscu tym wzniesiono pamiątkowy krzyż.
W sierpniu 2000 biskup Warsonofiusz (Lebiediew), ihumenia Serafina (Sulimowa) oraz straceni z nimi świeccy zostali kanonizowani jako nowomęczennicy.

</doc>
<doc id="2096039" url="https://pl.wikipedia.org/wiki?curid=2096039" title="Mychajło Wyszywaniuk">
Mychajło Wyszywaniuk

Mychajło Wyszywaniuk (ur. 13 października 1952 w Iwaniwcach koło Kołomyi, zm. 18 czerwca 2016) – ukraiński polityk, przewodniczący Iwanofrankiwskiej Obwodowej Administracji Państwowej.
W 1999 ukończył studia na wydziale prawnym Podkarpackiego Uniwersytetu im. Wasyla Stefanyka, w 2002 uzyskał stopień naukowy kandydata nauk ekonomicznych.
Radny rady obwodowej IV i V kadencji (2002-2006, 2006), jest dwukrotnym przewodniczącym Iwanofrankiwskiej Obwodowej Administracji Państwowej (26 lutego 1997 - 3 lutego 2005, od 27 marca 2010).

</doc>
<doc id="2096040" url="https://pl.wikipedia.org/wiki?curid=2096040" title="Port lotniczy Jose Aponte de la Torre">
Port lotniczy Jose Aponte de la Torre

Port lotniczy Jose Aponte de la Torre – port lotniczy, zlokalizowany w portorykańskim mieście Ceiba.

</doc>
<doc id="2096041" url="https://pl.wikipedia.org/wiki?curid=2096041" title="Port lotniczy Dorado">
Port lotniczy Dorado

Port lotniczy Dorado – port lotniczy, zlokalizowany w portorykańskim mieście Dorado.

</doc>
<doc id="2096042" url="https://pl.wikipedia.org/wiki?curid=2096042" title="Justin Lamoureux">
Justin Lamoureux

Justin Lamoureux (ur. 26 sierpnia 1976 w Red Bank, USA) – kanadyjski snowboardzista, wicemistrz świata.
Kariera.
Po raz pierwszy na arenie międzynarodowej pokazał się 28 marca 1997 roku w Big White, gdzie podczas zawodów FIS Race zajął 40. miejsce w halfpipe'ie. Nigdy nie wystąpił na mistrzostwach świata juniorów.
W zawodach Pucharu Świata zadebiutował 13 grudnia 1997 roku w Whistler, gdzie nie ukończył rywalizacji w halfpipe’ie. Pierwsze pucharowe punkty wywalczył 31 stycznia 1999 roku w Mont-Sainte-Anne, zajmując 12. miejsce w tej samej konkurencji. Na podium zawodów tego cyklu po raz pierwszy stanął 21 grudnia 2002 roku w Stoneham, kończąc rywalizację w halfpipe’ie na trzeciej pozycji. W zawodach tych wyprzedzili go jedynie Niemiec Vinzenz Lüps i Magnus Sterner ze Szwecji. W kolejnych startach jeszcze dwukrotnie plasował się w najlepszej trójce zawodów PŚ: 30 stycznia 2010 roku w Calgary był drugi, a 20 marca 2010 roku w La Molina trzeci w tej konkurencji. Najlepsze wyniki osiągnął w sezonie 2009/2010., kiedy to zajął 16. miejsce w klasyfikacji generalnej, a w klasyfikacji halfpipe’a wywalczył Małą Kryształową Kulę.
Na mistrzostwach świata w Whistler w 2005 roku zdobył srebrny medal w halfpipe’ie. Rozdzielił tam na podium Anttiego Auttiego z Finlandii i Kima Christiansena z Norwegii. Był to jego jedyny medal wywalczony na międzynarodowej imprezie tej rangi. Był też między innymi piąty w tej konkurencji podczas mistrzostw świata w Gangwon w 2009 roku. W 2006 roku wystąpił na igrzyskach olimpijskich w Turynie, gdzie zajął 21. miejsce. Brał też udział w igrzyskach w Vancouver cztery lata później, gdzie rywalizację ukończył na siódmej pozycji.
W 2013 roku zakończył karierę.

</doc>
<doc id="2096043" url="https://pl.wikipedia.org/wiki?curid=2096043" title="Banchō Sarayashiki">
Banchō Sarayashiki

Banchō Sarayashiki (番町皿屋敷) – japońskie opowiadanie o duchach i miłości ludzi podzielonych przez różnice społeczne. Mówi o zniszczonym zaufaniu i niespełnionych obietnicach, które w ostateczności prowadzą do tragicznych wydarzeń.
Fabuła.
Wersja ludowa 
Okiku była piękną służącą samuraja Tessana Aoyamy, który się do niej zalecał. Odrzuciła ona jednak jego zaloty, a ten w zemście oskarżył ją o kradzież jednego z dziesięciu cennych talerzy, które były pamiątką rodzinną. 
Dziewczyna na próżno starała się znaleźć brakujący talerz i poinformowała o tym Aoyamę. Ten zaproponował układ: o wszystkim zapomni, jeżeli Okiku zostanie jego kochanką. Gdy dziewczyna odmówiła, samuraj zabił ją i wrzucił ciało do studni.
Po śmierci Okiku została mściwym duchem, który dokuczał samurajowi. Pojawiała się w nocy i lamentowała, nie mogąc odnaleźć brakującego talerza. Niektóre wersje legendy mówią także o egzorcyzmach przeprowadzonych w domu Aoyamy, aby odesłać ducha Okiku.
Wersja prezentowana w teatrze lalek (zw. ningyō-jōruri lub bunraku)
Katsumoto Hosokawa, pan zamku Himeji, poważnie zaniemógł. Jego spadkobierca, Tomonosuke, planuje dać zbiór dziesięciu cennych talerzy pewnemu siogunowi, aby zapewnić sobie posadę. Jednak wkrótce pojawia się niejaki Tetsuzan Asayama, który przejmuje jego obowiązki. Tomonosuke nie wie, że nowy przybysz planuje go zabić. 
Dzięki pomocy szpiega, Tetsuzan wykrada jeden z cennych talerzy i sugeruje, że mogła tego dokonać panna imieniem Okiku. Nakazuje jej przynieść pudło z talerzami do swojej sali. Tam próbuje ją uwieść. Gdy dziewczyna odmawia, Tetsuzan oskarża ją o kradzież talerza i więzi. Następnie torturuje ją przez jakiś czas i namawia, aby została jego kochanką i pomogła mu zamordować Tomonosuke. Gdy dziewczyna po raz kolejny odmawia, Tetsuzan zabija Okiku jednym cięciem miecza. Chwilę potem, gdy czyści ostrze, słyszy głos liczący talerze. Zdaje sobie sprawę, że jest to duch Okiku, jednak pozostaje niewzruszony.
Wersja Kido Okamoto
W 1655 r. (okres Edo), wasal sioguna, Harima Aoyama, zakochał się w młodej służącej - Okiku. Mężczyzna obiecał ją poślubić, jednak otrzymał pomyślne oświadczyny od ciotki. Mimo to, nadal zapewniał dziewczynę o swojej miłości i danej obietnicy. Okiku jednak wątpiła w jego słowa i poddała testowi: rozbiła jeden z cennych talerzy, należących do rodziny Aoyamy. Tradycja rodzinna nakazuje ukaranie śmiercią za rozbicie tak cennej ceramiki.
Początkowo mężczyzna jest przekonany, że Okiku rozbiła talerz przypadkiem i przebacza jej. Jednak dziewczyna wkrótce przyznaje, że był to miłosny test. Aoyama wpadł w złość i zabił ją. Ciało wrzucił do studni. 
Po jakimś czasie dom zaczął być nawiedzany przez ducha Okiku: wchodził do domu i liczył talerze. Gdy pewnego dnia Aoyama spotkał ducha w ogrodzie, zauważył, że na jej twarzy nie widać zemsty, lecz piękna i pełna spokoju. Nie mogąc znieść wyrzutów sumienia, popełnił on seppuku i dołączył do Okiku.
Wpływ zachodniego romantyzmu
Wersja Okamoto wyróżnia się tym, że jest to miłosna historia, podobna do innej, znanej w teatrze kabuki, zatytułowanej "Botan Dōrō". Był to okres Meiji, który przyniósł otwarcie kraju na wpływy zewnętrzne, także w sztuce. Zawierały one m.in. wiele elementów zachodniego romantyzmu i w Japonii zostały one na krótko zaadaptowane w teatrze kabuki jako tzw. "styl nowego kabuki". Było to nieudane połączenie kultur Wschodu i Zachodu i maniera ta szybko zanikła.
Adaptacje.
Historia Okiku jest stara, jednak jej prawdziwe pochodzenie jest nieznane. Pierwsze pisane wzmianki podają, że pojawiła się w 1714 r. Doczekała się wielu udanych przedstawień lalkowych. Natomiast na deskach teatru kabuki, pojawiła się w 1824 r. pod tytułem Banchō Sarayashiki. Jednoaktowa wersja została stworzona w 1850 r. Jednak ta adaptacja nie cieszyła się popularnością.
Historia Okiku była popularnym tematem także dla artystów tworzących ukiyo-e. W 1830 r. Hokusai Katsushika namalował serię wspaniałych obrazów pt. Kaidan. Ekin, nieco mniej znany artysta, który miał problemy z wymiarem sprawiedliwości, także stworzył przepiękne dzieło przedstawiające Okiku oskarżaną przez Tetsuzana. Natomiast Yoshitoshi Tsukioka ukazał arcydzieło w postaci trzydziestu sześciu Duchów. 
Historia Okiku i dziewięciu talerzy jest jedną z bardziej znanych historii w japońskim folklorze. Pobudza wyobraźnię publiczności po dziś dzień.
Najbardziej znana dla szerokiej publiczności adaptacja Banchō Sarayashiki została napisana przez Kido Okamoto i swoją premierę miała w 1916 roku. Była to współczesna wersja klasycznego opowiadania o duchach, w którym opowieść grozy została zastąpiona przez głęboką analizę psychologiczną dwóch charakterów. Najnowsza adaptacja pochodzi z 2002 r. i została wystawiona w teatrze telewizyjnym Kaidan Hyaku Shosetsu.
Wpływ na japońską kulturę.
W 1795 r. stare studnie w Japonii nawiedzane były przez plagę robactwa, które znane były pod nazwą "pluskwa Okiku" (Okiku-mushi). Robak ten okryty był wąskimi nićmi, co sprawiało wrażenie, jakby był związany. Powszechnie wierzono, że jest on wcieleniem Okiku.
W zamku Himeji (pod wpływem wersji lalkowej) umieszczona została atrakcja turystyczna, znana jako "Okiku-ido" ("studnia Okiku"). Jest to miejsce, gdzie Tetsuzan ukrył ciało dziewczyny. Pomimo że zamek jest wieczorami zamknięty, mówi się, że jej duch wciąż pojawia się i liczy do dziewięciu.

</doc>
<doc id="2096044" url="https://pl.wikipedia.org/wiki?curid=2096044" title="Petrus Artopoeus">
Petrus Artopoeus

Peter Artopoeus, właściwie Peter Becker (ur. 1491 w Koszalinie, zm. 1563 tamże) – niemiecki działacz reformacyjny i teolog luterański.
Życiorys.
Peter Becker studiował na uniwersytecie w Wittenberdze, jego wykładowcami byli m.in. Marcin Luter, Filip Melanchton oraz prawdopodobnie Jan Bugenhagen. Po ukończeniu nauki powrócił do Koszalina i pracował jako nauczyciel. Wkrótce ze względu na głoszone poglądy został wykluczony z papistów oraz z duchowieństwa. Wkrótce przeniósł się do Darłowa, gdzie również nauczał w szkole. W 1540 przeprowadził się do Szczecina, aby tam zostać rektorem w szkole miejskiej. Tam zetknął się z Andreasem Osianderem, który był kontrowersyjnym teologiem na uniwersytecie w Królewcu. Becker nie ukrywał, że podziela poglądy Osiandera. W obawie przed naśladownictwem został zmuszony do wygłoszenia w Białogardzie, Szczecinku i Wolinie publicznych przeprosin i wyrzeczenia się dotychczasowego postępowania, a także przyznania że poglądy Osiandera są herezją. Nie zmieniło to faktu, że w 1556 pozbawiono go urzędu rektora, a cały dorobek teologiczny zniszczono. Powrócił do Koszalina i wiódł życie przeciętnego mieszczanina, zmarł w 1563.

</doc>
<doc id="2096045" url="https://pl.wikipedia.org/wiki?curid=2096045" title="Shaft (studio)">
Shaft (studio)

 – japońskie studio zajmujące się animacją i produkcją anime. Zostało założone 1 września 1975 roku przez Hiroshiego Wakao.
Produkcje.
Opracowano na podstawie źródła.

</doc>
<doc id="2096046" url="https://pl.wikipedia.org/wiki?curid=2096046" title="Wasyl Jaducha">
Wasyl Jaducha

Wasyl Jaducha (ur. 25 stycznia 1964 w Werbce Murowanej koło Jarmoliniec) – ukraiński polityk, przewodniczący Chmielnickiej Obwodowej Administracji Państwowej.
W 1986 ukończył Instytut Rolniczy w Kamieńcu Podolskim. Był deputowanym Rady Najwyższej Ukrainy V kadencji (2006-2007). Od 18 marca 2010 jest przewodniczącym Chmielnickiej Obwodowej Administracji Państwowej.

</doc>
<doc id="2096048" url="https://pl.wikipedia.org/wiki?curid=2096048" title="Don't Follow">
Don't Follow



</doc>
<doc id="2096055" url="https://pl.wikipedia.org/wiki?curid=2096055" title="Menojtios (syn Aktora)">
Menojtios (syn Aktora)

Menojtios (także Menoetius; gr. Menoítios, łac. Menoetius) – w mitologii greckiej król Opusu w Lokrydzie; jeden z Argonautów.
Uchodził za syna Aktora i Ajginy oraz za ojca Patroklosa. Wraz z Argonautami brał udział w wyprawie po złote runo.

</doc>
<doc id="2096057" url="https://pl.wikipedia.org/wiki?curid=2096057" title="Udonis Haslem">
Udonis Haslem

Udonis Johneal Haslem (ur. 9 czerwca 1980 w Miami) – amerykański koszykarz, występujący na pozycji silnego skrzydłowego, trzykrotny mistrz NBA, obecnie zawodnik Miami Heat.
10 września 2018 podpisał kolejną umowę z Miami Heat.

</doc>
<doc id="2096058" url="https://pl.wikipedia.org/wiki?curid=2096058" title="Marcin Zieliński">
Marcin Zieliński

Marcin Karol Zieliński (ur. 21 lipca 1886 w Uhelnie, zm. 1940 w Katyniu) – polski lekarz neurolog i psychiatra, profesor nauk medycznych, wykładowca uniwersytecki. Major rezerwy Wojska Polskiego, kawaler Orderu Virtuti Militari, ofiara zbrodni katyńskiej.
Życiorys.
Urodził się w rodzinie Jana Zielińskiego h. Świnka (1850–1929), urzędnika Towarzystwa Wzajemnych Ubezpieczeń, i Tekli z Wosiów. Uczęszczał do gimnazjów w Samborze, Kołomyi i III Gimnazjum im. Króla Jana Sobieskiego w Krakowie, w którym zdał maturę. Od 1904 studiował na Wydziale Filozoficznym Uniwersytetu Jagiellońskiego. W 1906 roku wyjechał na dwa lata na studia zagraniczne, z czego rok uczył się u Wilhelma Wundta na Uniwersytecie w Lipsku, a kolejny rok u Aloisa Riehla, Maxa Dessoira i Carla Stumpfa w Berlinie oraz Friedricha Jodla i Aloisa Höflera w Wiedniu. Po powrocie do Krakowa w 1908 roku podjął studia medyczne. Doktoryzował się z filozofii pod kierunkiem Kazimierza Morawskiego. W 1911 przeniósł się do Wiednia, gdzie ukończył w 1913 studia medyczne. Dyplom doktora wszech nauk lekarskich otrzymał w 1914 roku w Wiedniu. W tym samym roku został asystentem w Klinice Chorób Nerwowych i Psychicznych UJ. Przed I wojną światową był członkiem Związku Młodzieży Polskiej „Zet”, „Zarzewia” i Polskich Drużyn Strzeleckich. Po wybuchu wojny wstąpił do Legionów Polskich. Od 1914 służył jako lekarz w 2 pułku piechoty i 6 pułku piechoty Legionów Polskich. 11 października 1914 roku awansował na podporucznika, a 1 listopada 1915 roku na porucznika. W 1917 roku pełnił służbę w Szpitalu Fortecznym Nr 4 w Krakowie.
Po zakończeniu działań wojennych ponownie objął stanowisko asystenta w klinice, prowadzonej przez Jana Piltza. Od 1919 do 1921 był także naczelnym lekarzem wojskowego oddziału neurologicznego w Krakowie. Od 1924 roku kierował Sanatorium dla Nerwowo i Psychicznie Chorych w Batowicach. W tym samym roku jako major rezerwy ze starszeństwem z 1 czerwca 1919 roku w korpusie oficerów sanitarnych posiadał przydział mobilizacyjny do 5 Batalionu Sanitarnego w Krakowie (dziesięć lat później do Kadry Zapasowej 5 Szpitala Okręgowego w Krakowie). W 1933 był biegłym sądowym w słynnym procesie Rity Gorgonowej oskarżonej o zabójstwo Elżbiety (Lusi) Zaremby córki lwowskiego architekta Henryka Zaremby. W 1934 mianowany profesorem tytularnym psychiatrii i neurologii na UJ. Stamtąd został mianowany profesorem nadzwyczajnym neurologii i psychiatrii na Wydziale Lekarskim Uniwersytetu Poznańskiego z dniem 27 września 1938. Jako przedstawiciel Krakowskiej Izby Lekarskiej został wybrany do składu Naczelnej Izby Lekarskiej V kadencji 1935–1939. Działał w Naczelnej Izbie Lekarskiej, Związku Lekarzy Państwa Polskiego, Towarzystwie Opieki nad Psychicznie Chorymi w Krakowie.
Powołany do wojska pod koniec sierpnia 1939, trafił do obozu w Kozielsku, zamordowany w Katyniu.
Od 6 maja 1918 jego żoną była Blanka Bieńkowska h. Łada, z którą miał syna Ryszarda.
Upamiętnienie.
Minister Obrony Narodowej decyzją Nr 439/MON z 5 października 2007 awansował go pośmiertnie do stopnia podpułkownika. Awans został ogłoszony 9 listopada 2007 w Warszawie, w trakcie uroczystości "Katyń Pamiętamy – Uczcijmy Pamięć Bohaterów".
Marcinowi Zielińskiemu został poświęcony jeden z odcinków filmowego cyklu dokumentalnego pt. "Epitafia katyńskie" (2010).

</doc>
<doc id="2096059" url="https://pl.wikipedia.org/wiki?curid=2096059" title="Matevž Petek">
Matevž Petek

Matevž Petek (ur. 11 grudnia 1983 w Celje) – słoweński snowboardzista, wicemistrz świata.
Kariera.
W zawodach Pucharu Świata zadebiutował 26 października 2002 roku w Berlinie, zajmując 29. miejsce w big air. Pierwsze pucharowe punkty wywalczył 1 grudnia 2002 roku w Laax, gdzie zajął 22. miejsce w halfpipe'ie. Na podium zawodów tego cyklu po raz pierwszy stanął 24 stycznia 2004 roku w Kreischbergu, kończąc rywalizację w big air na trzeciej pozycji. W zawodach tych wyprzedzili go jedynie Kanadyjczyk Neil Connolly i Austriak Hubert Fill. Łącznie osiem razy stawał na podium zawodów PŚ, odnosząc przy tym cztery zwycięstwa: 5 lutego 2005 roku w Winterbergu, 28 stycznia 2006 roku w tej samej miejscowości, 4 lutego 2006 roku w Mediolanie i 11 listopada 2006 roku w Sztokholmie był najlepszy w big air. Najlepsze wyniki osiągnął w sezonie 2002/2003, kiedy to zajął trzynaste miejsce w klasyfikacji generalnej. Ponadto w sezonach 2004/2005 i 2006/2007 zajmował drugie miejsce w klasyfikacji big air, a w sezonach 2005/2006 i 2007/2008 był w tej klasyfikacji trzeci.
Największy sukces w karierze osiągnął w 2005 roku, kiedy na mistrzostwach świata w Whistler wywalczył srebrny medal w big air. Rozdzielił tam na podium Anttiego Auttiego z Finlandii i Andreasa Jakobssona ze Szwecji. Był też między innymi czwarty w tej samej konkurencji podczas mistrzostw świata w Gangwon w 2009 roku. Walkę o brązowy medal przegrał tam z Austriakiem Stefanem Gimplem. Nie startował na igrzyskach olimpijskich. 
W 2003 roku wystąpił na mistrzostwach świata juniorów w Prato Nevoso, gdzie zajął trzynaste miejsce w halfpipe’ie.
Pod koniec 2011 roku zakończył karierę.

</doc>
<doc id="2096062" url="https://pl.wikipedia.org/wiki?curid=2096062" title="Marcin Karol Zieliński">
Marcin Karol Zieliński



</doc>
<doc id="2096064" url="https://pl.wikipedia.org/wiki?curid=2096064" title="Sabaudzcy ambasadorzy">
Sabaudzcy ambasadorzy



</doc>
<doc id="2096065" url="https://pl.wikipedia.org/wiki?curid=2096065" title="Brachychiton acerifolius">
Brachychiton acerifolius



</doc>
<doc id="2096066" url="https://pl.wikipedia.org/wiki?curid=2096066" title="Bór-Okola">
Bór-Okola



</doc>
<doc id="2096067" url="https://pl.wikipedia.org/wiki?curid=2096067" title="Rudnik Stroża">
Rudnik Stroża



</doc>
<doc id="2096070" url="https://pl.wikipedia.org/wiki?curid=2096070" title="Wołodymyr Chomenko">
Wołodymyr Chomenko

Wołodymyr Chomenko (ur. 26 lipca 1959 w Ołeksijiwce) – ukraiński polityk, przewodniczący Czernihowskiej Obwodowej Administracji Państwowej.
Ukończył Instytut Rolniczy w Białej Cerkwi. Posiada tytuł naukowy kandydata nauk filozoficznych.
Od 10 lipca 2007 pełnił obowiązki przewodniczącego Czernihowskiej Obwodowej Administracji Państwowej, 12 października 2007 mianowany na to stanowisko.

</doc>
<doc id="2096073" url="https://pl.wikipedia.org/wiki?curid=2096073" title="Andreas Jakobsson (snowboardzista)">
Andreas Jakobsson (snowboardzista)

Andreas Jakobsson (ur. 29 lutego 1980 w Alfta) – szwedzki snowboardzista, brązowy medalista mistrzostw świata.
Kariera.
W zawodach Pucharu Świata zadebiutował 7 grudnia 2002 roku w Tandådalen, zajmując pierwsze miejsce w big air. Tym samym już w swoim debiucie nie tylko wywalczył pierwsze pucharowe punkty, ale od razu zwyciężył. W zawodach tych wyprzedził Norwega Erika Haugo i Samiego Tuoriniemiego z Finlandii. W kolejnych startach jeszcze jeden raz znalazł się w najlepszej trójce zawodów PŚ: 8 marca 2004 roku w Mount Bachelor był trzeci w tej konkurencji. Najlepsze wyniki osiągnął w sezonie 2001/2002, kiedy to triumfował w klasyfikacji big air.
Największy sukces w karierze osiągnął w 2005 roku, kiedy na mistrzostwach świata w Whistler wywalczył brązowy medal w big air. Wyprzedzili go tam jedynie Antti Autti z Finlandii i Słoweniec Matevž Petek. Był też między innymi dwudziesty w tej konkurencji podczas rozgrywanych dwa lata wcześniej mistrzostw świata w Kreischbergu. Nie startował na igrzyskach olimpijskich.
W 2007 r. zakończył karierę.

</doc>
<doc id="2096079" url="https://pl.wikipedia.org/wiki?curid=2096079" title="Elektryon">
Elektryon

Elektryon (gr. Ēlektrýōn, łac. Electryon) – w mitologii greckiej król Myken i Tirynsu.
Ojcem Elektryona był Perseusz, a matką Andromeda. Do jego rodzeństwa należeli Alkajos (ojciec Anakso i Amfitriona), Stenelos, Helejos, Mestor oraz Gorgofone. Przyszli oni na świat w Mykenach. Inaczej jego rodowód widzi beocka wersja mitu, uznająca za jego rodziciela Itonosa.
Elektryon ożenił się z Anakso, córką swego brata Alkajosa. Urodziła mu ona 9 synów, w tym Likymnosa, a także córkę Alkmenę, najpiękniejszą z kobiet jej czasów. Beocka wersja mitu wymienia wśród jego synów uczestnika wojny trojańskiej Lejtosa. Z kolei brat Elektryona Mestor doczekał się córki Hippotoe, z którą Posejdon spłodził Tafiosa, późniejszego władcę Teleboejczyków i ojca Pterelaosa.
Po odejściu Perseusza na tronie Tirynsu zasiadł Alkajos, Elektryon zaś władał Mykenami. Jego prawa podważyli Teleboejczycy, synowie Pterelaosa. Uznali, że jego królestwo należy im się z racji zasad dziedziczenia. Elektryon nie uznał ich racji. W związku z tym synowie Pterelaosa napadli go. Chociaż nie zdołali jednak pokonać władcy Myken i odebrać mu miasta, pozbawili życia 8 synów władcy, pozostawiając przyżyciu jedynie Likymniosa. Tylko Likymnios, jako zbyt młody, nie brał udziału w zmaganiach wojennych i dzięki temu ocalił swe życie. Również Teleboejczycy w większości nie wrócili żywi. Przetrwał pozostawiony do pilnowania okrętów Eweres, który zabrał monarsze Myken bydło. Porwane zwierzęta oddano na przechowanie Polikenosowi, władającemu Elejczykami.
Wtedy na scenę wydarzeń wkroczył Amfitrion, zakochany w Alkmenie. Udało mu się zorganizować okup za bydło, dzięki czemu odzyskał dla Elektryona jego trzodę. W nagrodę władca Myken obiecał mu rękę swej córki, a także ustanowił swym zastępcą na czas swej nieobecności – opuszczał bowiem Mykeny, by wyruszyć na wojnę przeciwko Pterelaosowi. Inna wersja mitu mówi, że to sam Elektryon odzyskał bydło, kupując je od króla Elejczyków. Na czas swej nieobecności ustanowił bratanka Amfitriona swym zastępcą, zobowiązał go również do opieki nad swą córką Alkmeną. "Tarcza Heraklesa" sugeruje, że obiecał już mu wcześniej rękę swej córki, a być może nawet odbyły się już zaślubiny. Syn Alkajosa nie mógł jednak skonsumować związku, nim nie zostanie pomszczona śmierć braci Alkmeny, co właśnie planował uczynić Elektryon. Nie dane było mu jednak najechać wroga: zginął w dniu planowanego wyjazdu. Oto należąca do jego bydła krowa, pochyliwszy swą głowę, pobiegła na króla. Amfitrion rzucił maczugą czy też kijem we ściekłą krowę, kij odbił się od jej rogów, uderzając Elektryona w głowę i powodując śmierć monarchy. Odmienną wersję zdarzeń sugeruje "Tarcza Heraklesa". Opowiada ona w wersach 11 i 12 o sporze o krowy, być może o to, jaka część odzyskanego bydła powinna należeć się Amfitrionowi. Utwór ten wspomina też, że szlachetnemu Elektryonowi Amfitrion odebrał życie przemocą. Niezależnie od tego, jakie były jego intencje, Amfitrion został za zabójstwo wypędzony z Argolidy przez Stenelosa, brata zabitego, i wraz z Alkmeną osiedlił się w Beocji.
Własną wersję podaje Robert Graves w "Mitach greckich". Opowiada on, że Amfitrion, dowiedziawszy się, że zrabowane zwierzęta przebywają u króla Elidy, zapłacił mu haracz pokaźnej wartości, a następnie zwrócił się do Elektryona, by potwierdził, że to jego bydło. Amfitrion liczył na zwrot poniesionych kosztów, monarcha zdenerwował się jednak, że Elida handluje skradzioną trzodą, oskarżając kandydata na zięcia o udział w oszustwie. W gniewie Amfitrion rzucił pałką w krowę, która oddaliła się od stada, a odbiwszy się od rogów zwierzęcia, zabiła ona króla Myken. Ponadto Graves widzi podobieństwo pomiędzy ośmiu poległymi synami Elektriona z Myken z ośmioma Alakidami wykonującymi taniec z mieczami, kończący się wskrzeszeniem ofiary, a nawet z uczestnikami angielskiego bożonarodzeniowego przedstawienia.
Rodowód.
Drzewo rodowe Elektryona

</doc>
<doc id="2096080" url="https://pl.wikipedia.org/wiki?curid=2096080" title="Widok Skierniewice">
Widok Skierniewice

Miejski Ludowy Klub Sportowy „Widok” Skierniewice – polski klub piłkarski założony w Skierniewicach w 1978 roku. Siedziba klubu mieści się przy ulicy Nowobielańskiej 102 i należy do dzielnicy Widok.
Klub jest jednosekcyjnym stowarzyszeniem kultury fizycznej prowadzącym szkolenie dzieci i młodzieży w piłce nożnej. W przeszłości w klubie działały sekcje innych dyscyplin sportowych, ale zawsze dominującą była sekcja piłki nożnej.
Największym sportowym sukcesem Widoku na poziomie seniorskim była gra na poziomie III ligi w sezonie 1996/97 (gr. łódzka), jednak sukces ten stał się pierwszym krokiem do próby zlikwidowania klubu. Po wywalczeniu awansu do III ligi w sezonie 1995/1996, kiedy to Widok wyprzedził lokalnego rywala Vis Kier (będącego następcą Unii Skierniewice) władze miasta wspólnie z grupą wpływowych osób doprowadziły do połączenia obu zespołów i w III lidze drużyna występowała już pod nazwą Widok-Unia Skierniewice. Po zakończeniu sezonu kolejne działania doprowadziły, do odebrania Widokowi prawa do gry w IV lidze i przeniesieniu tych praw na Unię Skierniewice.
W sezonie 1998/1999 drużyna seniorów Widoku złożona z wychowanków klubu rozpoczęła rozgrywki od najniższej klasy rozgrywkowej (klasa B), by po 4 latach w sezonie 2000/2001 awansować do IV ligi łódzkiej. Po rocznej grze na tym poziomie Widok spadł do klasy okręgowej. Przez kolejne lata klub rywalizował na poziomie ligi okręgowej prowadząc również szkolenie w kategoriach młodzieżowych.
Rok 2008 był początkiem dużych zmian w klubie. Ich celem miało być usystematyzowanie i podniesienie poziomu szkolenia dzieci i młodzieży. We wrześniu 2008 roku klub rozpoczął nabór dzieci z rocznika 2002 (wówczas pięcio- i sześciolatków). Zupełnie nowe podejście do naborów, zmiana sposobu prowadzenia zajęć treningowych, bliska współpraca z rodzicami sprawiły, że pomysł ten okazał się „strzałem w dziesiątkę”. Zainteresowanie rodziców i dzieci zajęciami piłkarskimi dla przedszkolaków było tak duże, że do klubu zgłaszali się kolejni chętni. Szybko utworzono grupy kolejnych rocznik (2003 i 2004). W roku 2010 na skutek wniosku rodziców i dużej grupy trenerów oraz zawodników zwołano Nadzwyczajne Walne Zebranie Członków. Władzę w klubie powierzono grupie osób, która od 2008 wprowadzała w zmiany. Nowy zarząd plan swojego działania określił hasłem „Stawiamy Na Dzieci”, co znalazło odzwierciedlenie w kolejnych podejmowanych działaniach.
Po zakończeniu sezonu 2010/2011, w związku z problemami organizacyjnymi w zespole seniorów klub podjął decyzję o wycofaniu I drużyny z rozgrywek skierniewickiej ligi okręgowej seniorów. W klubie pozostały tylko drużyny młodzieżowe.
W 2011 roku Widok Skierniewice, jako pierwszy klub w Polsce, podpisał umowę na szkolenie zawodników według metody Coerver Coaching. Programem zostało objętych 80 zawodników z roczników 2000-2003, trenujących pod okiem klubowych trenerów, którzy po zakończeniu kursu uzyskali uprawnienia do prowadzenia zajęć wg metody Coerver Coaching.
Pod koniec 2011 roku, kolejne kłopoty organizacyjno-finansowe czwartoligowego zespołu SAS Unia Skierniewice, postawiły pod znakiem zapytania dalsze funkcjonowanie tego klubu. Zarząd MLKS Widok po rozmowach z władzami miasta i klubu SAS Unia, wyraził chęć pomocy młodzieży grającej w SAS Unia jak i pracującym tam trenerom, na skutek czego od początku 2012 roku objął ich swoją opieką. Po zakończeniu sezonu 2011/2012 wszyscy zawodnicy (młodzież i seniorzy) oraz trenerzy SAS Unia przeszli do Widoku Skierniewice. Klub SAS Unia spadając z 4 ligi zakończył swoje funkcjonowanie.
W przerwie letniej pojawiła się możliwość, aby drużyna seniorów (drużyna przejęta z klubu SAS Unia), mimo spadku z IV ligi, kontynuowała grę na tym poziomie rozgrywkowym. Zarząd Widoku po rozmowach z władzami miasta, zdecydował się na grę w IV lidze łódzkiej i na koniec sezonu 2013/2014 zajął 5 miejsce w tabeli.
W kolejnym sezonie, po rezygnacji władz miasta z finansowania piłki seniorskiej, Widok grając przez cały sezon drużyną składającą się głównie z juniorów spadł do klasy okręgowej.
W tych latach priorytetem w klubie było szkolenie dzieci i młodzieży. Przez okres 4 lat (2009-2013) Widok zwiększył liczbę trenujących młodych zawodników z około 100 do blisko 400, a drużyny zaczęły odnosić liczne sukcesy w rozgrywkach na arenie ogólnopolskiej.
Od 2010 roku klub cyklicznie organizuje turnieje dla dzieci pod nazwą „Widok Cup”, które corocznie gromadzą od 600 do 1000 zawodników z Polski i zagranicy. Zaproszenie do turniejów przyjmują największe polskie kluby, jak również zespoły z Białorusi czy Ukrainy, a patronat nad nimi kilka razy obejmował Polski Związek Piłki Nożnej.
W sezonie 2015/2016 Widok odniósł największy sukces ligowy w piłce młodzieżowej, kiedy to drużyna Widoku (rocznik 2002) wygrała I ligę wojewódzką Trampkarz C2 i stała się wówczas jedyną drużyną z okręgu skierniewickiego, która tego dokonała. W kolejnych sezonach ten zespół jeszcze trzykrotnie kończył rozgrywki na podium I ligi wojewódzkiej. Kolejnym zespołem, który znalazł się na podium I ligi wojewódzkiej był rocznik 2004, który w sezonie 2017/2018 i w rundzie jesiennej sezonu 2018/2019 zajął trzecie miejsce. Warte podkreślenia jest to, że od drużyny rocznika 2002 wszystkie zespoły grają lub grały na poziomie ligi wojewódzkiej.
Systematyczne szkolenie sprawiło, że w chwili obecnej Widok Skierniewice jest najlepiej szkolącym klubem w okręgu skierniewickim i znajduje się w ścisłej czołówce województwa łódzkiego. Świadczyć mogą o tym nie tylko wyniki w rozgrywkach ligowych czy turniejach, ale również liczba zawodników powoływanych na konsultację czy mecze kadr wojewódzkich (ponad 40 zawodników w ostatnich 6 latach), na zgrupowania Letniej i Zimowej Akademii Młodych Orłów (6 zawodników), młodzieżowych Reprezentacji Polski (4 zawodników) czy wychowanków klubu trafiających do czołowych akademii piłkarskich w Polsce (m.in. Lech, Legia, Jagiellonia, Cracovia) oraz tych zapraszanych na testy do klubów zagranicznych (m.in. włoskich Hellas Verona czy US Cremonese).
Kolejnym etapem zmian zapoczątkowanych w 2008 roku jest budowa zespołu seniorów w oparciu o chłopców, którzy byli szkoleni w klubie od 2008 roku. Efektem tego było włączenie na początku 2018 roku zawodników z rocznika 2002 (wówczas 15 -latków) do zespołu seniorów i rozpoczęcie na nich budowy I zespołu. W przerwie letniej 2018 roku do zespołu seniorów włączeni zostali chłopcy z rocznika 2003. W chwili obecnej drużyna ta rywalizuje na poziomie skierniewickiej ligi okręgowej seniorów.
Wychowankowie.
Wychowankami Widoku Skierniewice są zawodnicy:

</doc>
<doc id="2096081" url="https://pl.wikipedia.org/wiki?curid=2096081" title="Verrätergasse">
Verrätergasse

Verrätergasse (dosł. "ulica Zdrajców") – jedna z ulic na Starym Mieście w Görlitz, rozciąga się pomiędzy ul. Langenstraße a Rynkiem Górnym.
Ulica została nazwana dla upamiętnienia nieudanej próby obalenia rady miejskiej w 1527 roku przez sukienników miasta Görlitz, którzy spotykali się spiskować właśnie przy niej. Próba spisku została krwawo stłumiona, dziewięciu buntowników stracono, a czternastu uwięziono.

</doc>
<doc id="2096082" url="https://pl.wikipedia.org/wiki?curid=2096082" title="Ołeksandr Wiłkuł">
Ołeksandr Wiłkuł

Ołeksandr Jurijowycz Wiłkuł, ukr. Олександр Юрійович Вілкул (ur. 24 maja 1974 w Krzywym Rogu) – ukraiński polityk, przewodniczący Dniepropetrowskiej Obwodowej Administracji Państwowej (2010–2012), wicepremier (2012–2014), deputowany trzech kadencji.
Życiorys.
Ukończył w 1996 studia z zakresu technologii górnictwa na Krzyworoskim Uniwersytecie Technicznym. Pracował na kierowniczych stanowiskach w przedsiębiorstwach branży wydobywczej. Został m.in. jednym z dyrektorów w TOW Metalinwest Holding w Doniecku. Zaangażował się w działalność polityczną w ramach Partii Regionów. W 2006 i w 2007 wybierany z jej ramienia na posła do Rady Najwyższej Ukrainy (2006–2010). 18 marca 2010 objął stanowisko przewodniczącego Dniepropetrowskiej Obwodowej Administracji Państwowej. Zakończył urzędowanie 24 grudnia 2012, wchodząc w skład rządu Mykoły Azarowa jako wicepremier i sprawując ten urząd do 27 lutego 2014. W tym samym roku był jednym z założycieli Bloku Opozycyjnego, uzyskując z listy tego ugrupowania mandat deputowanego VIII kadencji, który wykonywał do 2019.
W 2019 był kandydatem w wyborach prezydenckich, otrzymał ponad 4% głosów.

</doc>
<doc id="2096086" url="https://pl.wikipedia.org/wiki?curid=2096086" title="PTNO">
PTNO



</doc>
<doc id="2096091" url="https://pl.wikipedia.org/wiki?curid=2096091" title="Kajakarstwo na Letnich Igrzyskach Olimpijskich 1996">
Kajakarstwo na Letnich Igrzyskach Olimpijskich 1996

Wyniki zawodów w kajakarstwie na Letnich Igrzyskach Olimpijskich 1996.

</doc>
<doc id="2096104" url="https://pl.wikipedia.org/wiki?curid=2096104" title="Anatolij Błyzniuk">
Anatolij Błyzniuk

Anatolij Błyzniuk (ur. 24 listopada 1948 w Kramatorsku) – ukraiński polityk, przewodniczący Donieckiej Obwodowej Administracji Państwowej.
W 1988 ukończył Kramatorski Instytut Przemysłowy oraz w 2000 Doniecki Państwowy Uniwersytet Ekonomii i Handlu. Jest deputowanym rady obwodowej IV i V kadencji. 
Od kwietnia 2006 do marca 2010 był przewodniczącym Donieckiej Rady Obwodowej. Od listopada 2002 do stycznia 2005 oraz od 18 marca 2010 jest przewodniczącym Donieckiej Obwodowej Administracji Państwowej.

</doc>
<doc id="2096106" url="https://pl.wikipedia.org/wiki?curid=2096106" title="Carl Theodor von Piloty">
Carl Theodor von Piloty

Carl Theodor von Piloty (ur. 1 października 1826 w Monachium, zm. 21 lipca 1886 w Ambach am Starnberger See) – niemiecki malarz, przedstawiciel realistycznego historyzmu.
Życiorys.
Carl Theodor von Piloty urodził się 1 października 1826 roku w Monachium. Był synem znanego litografa monachijskiego, Ferdinanda Pilotyego Starszego (1786–1844) i bratem Ferdinanda von Pilotyego Młodszego (1828–1895), również malarza.
Pierwsze nauki pobierał u ojca, który sporządzał reprodukcje dzieł starych mistrzów i nauczył syna precyzyjnego oddawania barw Rubensa i van Dycka.
W roku 1840 rozpoczął studia na monachijskiej Akademii Sztuk Pięknych u Karla Schorna (1800–1850) i (1794–1872). Na jego twórczość miały wpływ dzieła belgijskich malarzy historycznych wystawiane w Monachium w 1842 roku, w szczególności prace Louisa Gallaita (1810–1887).
Po śmierci ojca w 1844 roku von Piloty przejął prowadzenie warsztatu litograficznego ojca „Piloty &amp; Löhle“. W 1846 roku wyjechał w podróż studialna do Włochy, Brukseli, Antwerpii i Paryża. W 1848 roku skopiował obraz Gallaita „Abdykacja Karola V.”. W 1852 roku wyjechał do Antwerpii, by kształcić się u Gallaita.
Początkowo zajmował się malarstwem rodzajowym. Na zamówienie króla Maksymiliana II namalował w roku 1854 obraz „Przystąpienie Maksymiliana I do Ligi Katolickiej 1609”. Od tego czasu zajął się głównie malarstwem historycznym.
W roku 1856 został powołany na profesora monachijskiej Akademii Sztuk Pięknych. Do jego uczniów zaliczali się Franz von Lenbach (1836–1904), Franz von Defregger (1835–1921), Rudolf Epp (1834–1910), Hans Makart (1840–84), Wilhelm von Diez (1839–1907).
W 1863 roku został członkiem Akademii Berlińskiej, która zaproponowała mu prowadzenie akademii – von Piloty odmówił z uwagi na zamówienie króla Ludwiga II na obraz Thusneldy. W 1874 roku został dyrektorem monachijskiej Akademii Sztuk Pięknych.
Zmarł 21 lipca 1886 roku w Ambach am Starnberger See. Został pochowany na Starym Cmentarzu Południowym w Monachium.
Twórczość.
Von Piloty tworzył wielkoformatowe obrazy historyczne o patetycznej inscenizacji, często odnosząc się do tragicznych losów jednostek – np. „Seni nad zwłokami Wallensteina” czy „Śmierć Cezara”. Z naukową dokładnością oddawał historyczne detale kostiumów i otoczenia. Uznawany jest za jednego z najważniejszych przedstawicieli historyzmu realistycznego w Niemczech.

</doc>
<doc id="2096107" url="https://pl.wikipedia.org/wiki?curid=2096107" title="Joe &amp; Joey Records">
Joe &amp; Joey Records

Joe &amp; Joey Records - fikcyjna wytwórnia muzyczna należąca do Violent J'a oraz Shaggy 2 Dope'a z Insane Clown Posse.
Wytwórnia została założona w 1999 roku na potrzeby nowo powstałej grupy Psychopathic Rydas.
Założenie fikcyjnej wytwórni miało na celu ominięcie problemów z legalnością nagrań wydawanych przez Psychopathic Rydas, ze względu na fakt iż każda z ich płyt została nagrana na beatach znanych raperów bez ich zgody i pozwolenia, łamiąc tym samym cały szereg obowiązujących przepisów dotyczących prawach autorskich.Założenie nieistniejącej wytwórni pozwoliło ominąć tę kwestię, zapewniając tym samym bezpieczeństwo w razie gdyby któryś z okradzionych artystów chciał podać ICP do sądu (wtedy wystarczyło by zamknąć wytwórnie "Joe &amp; Joey", nic przy tym nie tracąc).

</doc>
<doc id="2096110" url="https://pl.wikipedia.org/wiki?curid=2096110" title="Więcłowice">
Więcłowice

Więcłowice (też "Więcesławice", cz. Václavovice, niem. Wenzlowitz) – wieś gminna i gmina w powiecie Ostrawa-miasto, w kraju morawsko-śląskim, w Czechach. Liczba mieszkańców wynosi 1581 (2006), a powierzchnia 5.67 km². 
Miejscowość położona jest na południowo-wschodnim skraju powiatu, ok. 11 km od centrum Ostrawy i 5 km na wschód od Ostrawicy, w granicach historycznego Śląska Cieszyńskiego. Na zachodzie sąsiaduje z Racimowem (z Datyniami Górnymi), na północy z Szonowem, a na południu przez pas lasów z należącymi do powiatu Frydek-Mistek Siedliszczem i Kaniowicami.
Do 31 grudnia 2006 roku miejscowość wchodziła w skład powiatu Frydek-Mistek, 1 stycznia 2007 została objęta rozszerzonym powiatem Ostrawa-miasto.
Historia.
Miejscowość po raz pierwszy wzmiankowana została w łacińskim dokumencie Liber fundationis episcopatus Vratislaviensis (pol. "Księga uposażeń biskupstwa wrocławskiego"), spisanej za czasów biskupa Henryka z Wierzbna ok. 1305 w szeregu wsi zobowiązanych do płacenia dziesięciny biskupstwu we Wrocławiu, w postaci "item in Wenceslaowitz". Zapis ten (brak określenia liczby łanów, z których będzie płacony podatek) wskazuje, że wieś była w początkowej fazie powstawania (na tzw. surowym korzeniu), co wiąże się z przeprowadzaną pod koniec XIII wieku na terytorium późniejszego Górnego Śląska wielką akcją osadniczą (tzw. łanowo-czynszową). Wieś politycznie znajdowała się wówczas w granicach utworzonego w 1290 piastowskiego (polskiego) księstwa cieszyńskiego, będącego od 1327 lennem Królestwa Czech, a od 1526 roku w wyniku objęcia tronu czeskiego przez Habsburgów wraz z regionem aż do 1918 roku w monarchii Habsburgów (potocznie Austrii).
W 1869 Więcłowice liczyły 966 mieszkańców.
Według austriackiego spisu ludności z 1910 roku Więcłowice miały 1250 mieszkańców, z czego 1236 (98,88%) czesko- i 14 (1,12%) polskojęzycznych. Podział według religii kształtował się następująco: 1182 (94.56%) katolików i 68 (5,44%) ewangelików.

</doc>
<doc id="2096112" url="https://pl.wikipedia.org/wiki?curid=2096112" title="Twierdzenie Hausdorffa">
Twierdzenie Hausdorffa

Nazwisko Felixa Hausdorffa nosi kilka twierdzeń:

</doc>
<doc id="2096116" url="https://pl.wikipedia.org/wiki?curid=2096116" title="Twierdzenie Bourbakiego-Witta o punkcie stałym">
Twierdzenie Bourbakiego-Witta o punkcie stałym

Twierdzenie Bourbakiego-Witta o punkcie stałym – twierdzenie teorii porządków mówiące, że jeżeli formula_1 jest zbiorem częściowo uporządkowanym w którym każdy łańcuch ma kres górny, to każda funkcja formula_2 spełniająca warunek
ma punkt stały, to znaczy istnieje taki element formula_5 w zbiorze formula_6 że
Korzystając z twierdzenia Bourbakiego-Witta (i aksjomatu wyboru), można udowodnić twierdzenie Hausdorffa o łańcuchu maksymalnym i lemat Kuratowskiego-Zorna. Twierdzenie to udowodnili niezależnie Nicolas Bourbaki i Ernst Witt.

</doc>
<doc id="2096117" url="https://pl.wikipedia.org/wiki?curid=2096117" title="Mykoła Horyń">
Mykoła Horyń

Mykoła Horyń (ur. 29 stycznia 1945 we wsi Kniesioło w rejonie żydaczowskim) – ukraiński polityk i działacz społeczny, brat Bohdana i Mychajła.
Inżynier elektryk, absolwent wydziału automatyki Politechniki Lwowskiej (1968). W 1990 wybrany radnym Lwowskiej Rady Obwodowej, w latach 1994–1997 był jej przewodniczącym. W latach 1995–1997 przewodniczący Lwowskiej Obwodowej Administracji Państwowej.

</doc>
<doc id="2096118" url="https://pl.wikipedia.org/wiki?curid=2096118" title="Bundi">
Bundi



</doc>
<doc id="2096124" url="https://pl.wikipedia.org/wiki?curid=2096124" title="Bundi (państwo)">
Bundi (państwo)

Bundi − państwo historyczne w Indiach. Położone w Radźasthanie. Nazwa identyczna z nazwą stołecznego Bundi.
Powstało w XIV wieku. W 1818 podpisano traktat, na mocy którego stało się krajem zależnym od Wielkiej Brytanii. Przynależało do Eastern Rajputana States, obejmowało 5711 km2. Podobnie jak inne indyjskie radźaty, w wyniku powstania niepodległego państwa indyjskiego zostało do niego przyłączone − w 1948 stało się częścią stanu Radźasthan.

</doc>
<doc id="2096126" url="https://pl.wikipedia.org/wiki?curid=2096126" title="Doresia Krings">
Doresia Krings

Doresia Krings (ur. 13 kwietnia 1977 w Radstadt) – austriacka snowboardzistka, trzykrotna medalistka mistrzostw świata oraz zdobywczyni Pucharu Świata.
Kariera.
Po raz pierwszy na arenie międzynarodowej pojawiła się 5 stycznia 1997 roku w Spitzingsee, gdzie w zawodach FIS Race zajęła trzecie miejsce w gigancie. Nigdy nie wystąpiła na mistrzostwach świata juniorów.
W zawodach Pucharu Świata zadebiutowała 14 lutego 1997 roku w Yakebitaiyamie, zajmując 28. miejsce w gigancie. Tym samym już w swoim debiucie wywalczyła pierwsze pucharowe punkty. Pierwszy raz na podium zawodów tego cyklu stanęła 6 grudnia 2001 roku w Whistler, wygrywając rywalizację w snowcrossie. W zawodach tych wyprzedziła Szwedkę Linę Christiansson i Marni Yamadę z USA. Łącznie 28 razy stawała na podium zawodów PŚ, odnosząc przy tym jedenaście zwycięstw (5 w snowcrossie, 4 w gigancie równoległym i 2 slalomie równoległym). Najlepsze wyniki osiągnęła w sezonie 2006/2007, kiedy to triumfowała w klasyfikacji generalnej i klasyfikacji PAR. W sezonie 2001/2002 zwyciężyła w snowcrossie, a w klasyfikacji generalnej była druga. Małą Kryształową Kulę wywalczyła też w sezonie 2004/2005. Ponadto w sezonie 2002/2003 była druga w klasyfikacji generalnej, w sezonie 2003/2004 była trzecia, a w sezonie 2005/2006 zajęła trzecie miejsce w klasyfikacji snowcrossu.
Na mistrzostwach świata w Whistler zdobyła brązowe medale w gigancie równoległym i slalomie równoległym. W pierwszej z tych konkurencji wyprzedziły ją tylko jej rodaczka, Manuela Riegler i Rosjanka Swietłana Bołdykowa, a w drugiej lepsze były Daniela Meuli ze Szwajcarii i kolejna Austriaczka, Heidi Neururer. Na rozgrywanych dwa lata później mistrzostwach świata w Arosie była trzecia w PSL, plasując się za Neururer i Marion Kreiner. Na tych samych mistrzostwach była też między innymi czwarta w snowcrossie. W 2006 roku wystartowała na igrzyskach olimpijskich w Turynie, zajmując trzynaste miejsce w snowcrossie i jedenaste w PGS. Brała też udział w igrzyskach w Vancouver w 2010 roku, gdzie była dziesiąta w snowcrossie.
W 2010 roku zakończyła karierę.
Jej siostra Heidi także była snowboardzistką.

</doc>
<doc id="2096129" url="https://pl.wikipedia.org/wiki?curid=2096129" title="Weneccy ambasadorzy we Francji">
Weneccy ambasadorzy we Francji



</doc>
<doc id="2096136" url="https://pl.wikipedia.org/wiki?curid=2096136" title="Puchar Luksemburga w piłce siatkowej mężczyzn (2010/2011)">
Puchar Luksemburga w piłce siatkowej mężczyzn (2010/2011)

Puchar Luksemburga w piłce siatkowej mężczyzn 2010/2011 (fr. Coupe de Luxembourg 2010/2011) - 46. sezon rozgrywek o siatkarski Puchar Luksemburga odbywających się od 1966 roku. Zainaugurowane zostały 23 października 2010 roku i trwały do 6 marca 2011 roku. Brały w nich udział kluby z Novotel-Ligue, 1. Division i 2. Division.
Rozgrywki składały się z czterech rund. Drużyny rozlosowane zostały w pary i utworzyły drabinkę. W 1/8 finału na wolny los trafiły: RSR Walfer, i . Rozpoczynały one rozgrywki od ćwierćfinałów.
Półfinały i finał odbyły się w dniach 5-6 marca 2011 roku w hali d'Coque w mieście Luksemburg. Puchar Luksemburga zdobył zespół RSR Walfer, grający w 1. Division, pokonując w finale .

</doc>
<doc id="2096137" url="https://pl.wikipedia.org/wiki?curid=2096137" title="Moisés Velasco">
Moisés Velasco

Moisés Adrián Velasco Herrera (ur. 19 października 1989 w Tijuanie) – meksykański piłkarz występujący na pozycji prawego, środkowego lub defensywnego pomocnika.
Kariera klubowa.
Velasco jest wychowankiem akademii juniorskiej klubu Deportivo Toluca, do której trafił tuż po tym, gdy jego talent odkryli byli zawodnicy tego zespołu, a w późniejszym czasie skauci – Moisés Figueroa i Antonio Alcántara. Do seniorskiej drużyny został włączony już jako szesnastolatek przez argentyńskiego szkoleniowca Américo Gallego i w meksykańskiej Primera División zadebiutował 14 października 2006 w zremisowanym 2:2 spotkaniu z Atlante. W tym samym sezonie, Apertura 2006, wywalczył ze swoją drużyną tytuł wicemistrza kraju, jednak pozostawał głębokim rezerwowym ekipy, znacznie częściej występując w drugoligowych rezerwach zespołu – Atlético Mexiquense. W jesiennych rozgrywkach Apertura 2008 zdobył z Tolucą swoje premierowe mistrzostwo Meksyku, lecz rozegrał wówczas tylko jedno ligowe spotkanie. Sukces w postaci tytułu mistrzowskiego powtórzył również w wiosennym sezonie Bicentenario 2010, lecz przez pięć lat spędzonych w Toluce jedynie sporadycznie pojawiał się na ligowych boiskach.
Latem 2011 Velasco został wypożyczony do niżej notowanej drużyny San Luis FC z siedzibą w San Luis Potosí. Tam przez pierwsze sześć miesięcy pełnił rolę rezerwowego, lecz później wywalczył sobie pewne miejsce w wyjściowym składzie, 19 stycznia 2013 w przegranym 1:2 meczu z Morelią zdobywając swojego premierowego gola w najwyższej klasie rozgrywkowej. Barwy San Luis reprezentował ogółem przez dwa lata, nie potrafiąc nawiązać do sukcesów odnoszonych w Toluce, a w lipcu 2013, również na zasadzie wypożyczenia, przeniósł się do klubu Chiapas FC z miasta Tuxtla Gutiérrez, który nabył licencję San Luis. Tam spędził z kolei sześć miesięcy, notując zaledwie trzy ligowe spotkania, po czym udał się na wypożyczenie po raz kolejny, tym razem do ekipy Querétaro FC, w której również występował bez większych osiągnięć przez pół roku, będąc głębokim rezerwowym. W lipcu 2014 na zasadzie wypożyczenia zasilił zespół Club América ze stołecznego miasta Meksyk, z którym już w pierwszym sezonie Apertura 2014 zdobył swoje trzecie mistrzostwo Meksyku. W 2015 roku triumfował natomiast z ekipą Gustavo Matosasa w rozgrywkach Ligi Mistrzów CONCACAF, zaś barwy Amériki reprezentował ogółem przez rok, wyłącznie w roli rezerwowego.
Kariera reprezentacyjna.
W 2007 roku Velasco został powołany przez szkoleniowca René Isidoro Garcíę do olimpijskiej reprezentacji Meksyku U-23 na Igrzyska Panamerykańskie w Rio de Janeiro. Tam pełnił rolę podstawowego zawodnika swojej kadry narodowej, rozgrywając wszystkie pięć spotkań w wyjściowym składzie i zdobył gola w spotkaniu fazy grupowej z Wenezuelą (2:0). Jego kadra odpadła natomiast w półfinale, gdzie przegrała po serii rzutów karnych z Jamajką (0:0, 4:5 k) i zdobyła ostatecznie brązowy medal w rozgrywkach męskiego turnieju piłkarskiego.

</doc>
<doc id="2096138" url="https://pl.wikipedia.org/wiki?curid=2096138" title="Bundi (miasto)">
Bundi (miasto)

Bundi − miasto i gmina w Indiach. Położone w stanie Radźasthan, na południowy wschód od Adźmeru. W 2001 roku liczyło 88 312 mieszkańców. Do 1948 ośrodek radźatu Bundi.

</doc>
<doc id="2096140" url="https://pl.wikipedia.org/wiki?curid=2096140" title="Grand Prix Singapuru 2010">
Grand Prix Singapuru 2010

Grand Prix Singapuru 2010 – piętnasta runda Mistrzostw Świata Formuły 1 w sezonie 2010.
Wyniki.
Kwalifikacje.
Źródło: Wyprzedź Mnie!
Wyścig.
Źródło: Wyprzedź Mnie!
Najszybsze okrążenie.
Źródło: Wyprzedź Mnie!
Prowadzenie w wyścigu.
!Nr
!Kierowca
!Okrążenia
!Suma
Klasyfikacja po wyścigu.
Źródło: Wyprzedź Mnie!

</doc>
<doc id="2096141" url="https://pl.wikipedia.org/wiki?curid=2096141" title="Julian Pęski">
Julian Pęski

Julian Pęski (ros. Юлиан Романович Пенский, ur. 3 czerwca 1859 w Sławucie, zm. 20 kwietnia 1920 w Charkowie) – polski lekarz, chirurg, profesor Uniwersytetu w Charkowie.
Był synem Romana Pęskiego, powstańca styczniowego zesłanego na Syberię, i Henryki z domu Szlejer. Uczył się w progimnazjum w Charkowie (1872–1876), a następnie do gimnazjum charkowskiego (1876–1880). Po jego ukończeniu podjął studia medyczne na Uniwersytecie w Charkowie. Ukończył je w 1885 roku z tytułem lekarza cum eximia laude. Od 1886 specjalizował się w chirurgii. Otrzymał stanowisko nadetatowego pomocnika prosektora, a od 1895 prosektora. 25 maja zatwierdzono jego nominację na profesora nadzwyczajnego katedry chirurgii operacyjnej i anatomii topograficznej. W 1910 roku otrzymał tytuł zasłużonego profesora. Był dziekanem i kierownikiem kliniki.
Od 1896 do 1907 redaktor czasopisma „Trudy Medicinskoj Sekcii Obszczestwa Opytnych Nauk”, od 1896 współpracownik czasopisma „Wiestnik Mediciny”.
Zajmował się głównie chirurgią wątroby. Zaproponowany przez niego szew wątroby nazywany był jego imieniem. Wspólnie z Kuzniecowem opracował metodę resekcji wątroby z użyciem specjalnej igły (igła Pęskiego-Kuzniecowa).
Żonaty z Marią z domu Hiszpańską. Mieli czworo dzieci: Marię po mężu Krasuską, Jadwigę, Zofię po mężu Klemczyńską, i syna Henryka.

</doc>
<doc id="2096142" url="https://pl.wikipedia.org/wiki?curid=2096142" title="Swietłana Bołdykowa">
Swietłana Bołdykowa

Swietłana Siergiejewna Bołdykowa (ros. Светлана Сергеевна Болдыкова, ur. 7 lipca 1982 w Tasztagole) – rosyjska snowboardzistka, wicemistrzyni świata.
Kariera.
Po raz pierwszy na arenie międzynarodowej pojawiła się w 2000 roku, startując na mistrzostwach świata juniorów w Berchtesgaden, zajmując 26. miejsce w gigancie równoległym (PGS) i 48. miejsce w slalomie równoległym (PSL). Jeszcze dwukrotnie startowała na imprezach tego cyklu, najlepszy wynik osiągając podczas mistrzostw świata juniorów w Rovaniemi, gdzie była piąta w gigancie równoległym.
W zawodach Pucharu Świata zadebiutowała 29 stycznia 2002 roku w Bad Gastein, zajmując dziesiąte miejsce w PSL. Tym samym już w swoim debiucie wywalczyła pierwsze pucharowe punkty. Pierwszy raz na podium zawodów tego cyklu stanęła 25 lutego 2007 roku w Sungwoo, kończąc rywalizację w PGS na trzeciej pozycji. W zawodach tych wyprzedziły ją jedynie Austriaczka Doresia Krings i Fränzi Mägert-Kohli ze Szwajcarii. Łącznie sześć razy stawała na podium zawodów PŚ, odnosząc przy tym dwa zwycięstwa. Najlepsze wyniki osiągnęła w sezonie 2007/2008, kiedy to zajęła jedenaste miejsce w klasyfikacji generalnej.
Największy sukces w karierze osiągnęła w 2005 roku, kiedy na mistrzostwach świata w Whistler wywalczył srebrny medal w gigancie równoległym. Rozdzieliła tam na podium dwie Austriaczki: Manuelę Riegler i Doresię Krings. Była też między innymi szósta w tej samej konkurencji podczas mistrzostw świata w Stoneham w 2013 roku. W 2006 roku wystartowała na igrzyskach olimpijskich w Turynie, zajmując ósme miejsce. Brała też udział w igrzyskach w Vancouver cztery lata później, kończąc rywalizację na 24. pozycji.

</doc>
<doc id="2096143" url="https://pl.wikipedia.org/wiki?curid=2096143" title="Mrowiszczakowate">
Mrowiszczakowate

Mrowiszczakowate, mrowiszczaki (Myrmecophilidae) – rodzina małych, myrmekofilnych owadów prostoskrzydłych obejmująca 71 gatunków opisanych naukowo. Są przystosowane do życia w mrowiskach. Rodzajem typowym jest "Myrmecophilus". 
Są to owady bezskrzydłe, o krępym, krótkim ciele, długości od 2 do 10 mm. Długość ich czułków jest zbliżona do długości ciała. Oczy mają słabo rozwinięte. Duże i szerokie przedplecze zwęża się w kierunku przednim. Ostatnia para odnóży o spłaszczonych, jajowatych udach i pokrytych ruchomymi kolcami goleniach. Samiec jak i samica mają długie, członowane przysadki odwłokowe.
W Europie stwierdzono występowanie 9 gatunków. W Polsce występuje tylko mrowiszczak mrówkomirek ("Myrmecophilus acervorum").
Do rodziny należą następujące rodzaje:

</doc>
<doc id="2096144" url="https://pl.wikipedia.org/wiki?curid=2096144" title="Ligota Dolna (Czechy)">
Ligota Dolna (Czechy)

Ligota Dolna (też: "Ligoty Dolne", cz. Nižní Lhoty, niem. Unter Ellgoth) – gmina w Czechach, w kraju morawsko-śląskim, w powiecie Frydek-Mistek, w historycznych granicach Śląska Cieszyńskiego, przynależy do Euroregionu Beskidy.
Nazwa.
Nazwa "ligota" odnosi się do osady założonej na surowym korzeniu z zastosowaniem dla jej nowych mieszkańców ulgi na zagospodarowanie. Na Śląsku nazwę taką posiada blisko 60 miejscowości, natomiast w Czechach około 300 (w postaci "Lhota" i pokrewnych). Wymieniona w 1450 nazwa (odmienionej deklinacyjnie) "Rozkovu Lhotu" wywodzi się od imienia "Rozek" (≤"Rozmysł", "Rozbor"). Historycznie nazwa występowała zarówno w liczbie pojedynczej jak i mnogiej, przy czym pluralizacja nastąpiła z racji funkcjonowania dwóch wsi (Ligota Górna i Dolna → Ligoty → Ligoty Górna i Dolna).
Zdaniem Idziego Panica należy odrzucić identyfikację Ligoty Dolnej z "Rudgeri villa", w innym wypadku niezidentyfikowaną/zaginioną miejscowość, wymienioną w okolicy w dokumencie Liber fundationis episcopatus Vratislaviensis.
Geografia.
Miejscowość położona jest na Pogórzu Morawsko-Śląskim, na prawym brzegu Morawki, której koryto chronione jest w tym miejscu jako Narodowy pomnik przyrody Skalická Morávka.
Historia.
Po raz pierwszy wzmiankowane w roku 1434 w postaci "na Lhoty", a w 1450 "Rozkovu Lhotu". Politycznie wieś znajdowała się wówczas w granicach księstwa cieszyńskiego, będącego lennem Królestwa Czech, a od 1526 roku w wyniku objęcia tronu czeskiego przez Habsburgów wraz z regionem aż do 1918 roku w monarchii Habsburgów (potocznie Austrii). W 1573 miejscowość wraz z kilkunastoma innymi wsiami oraz miastem Frydek została sprzedana przez książąt cieszyńskich tworząc frydeckie państwo stanowe.
Według austriackiego spisu ludności z 1910 roku Ligota Dolna miała 405 mieszkańców i wszyscy byli czeskojęzyczni a także katolikami.

</doc>
<doc id="2096147" url="https://pl.wikipedia.org/wiki?curid=2096147" title="Fieseler Fi 158">
Fieseler Fi 158

Fieseler Fi 158 – prototyp niemieckiego samolotu cywilnego zbudowany w 1938 roku. 
Charakterystyka.
Dolnopłat konstrukcji głównie drewnianej, całkowicie chowane podwozie w locie, podwójne usterzenie. Załoga usadowiona w układzie tandemowym w zabudowanej kabinie.

</doc>
<doc id="2096151" url="https://pl.wikipedia.org/wiki?curid=2096151" title="Mrowiszczaki">
Mrowiszczaki



</doc>
<doc id="2096152" url="https://pl.wikipedia.org/wiki?curid=2096152" title="Myrmecophilidae">
Myrmecophilidae



</doc>
<doc id="2096157" url="https://pl.wikipedia.org/wiki?curid=2096157" title="Weneccy ambasadorzy w Wielkiej Brytanii">
Weneccy ambasadorzy w Wielkiej Brytanii



</doc>
<doc id="2096159" url="https://pl.wikipedia.org/wiki?curid=2096159" title="Ligota Górna (Czechy)">
Ligota Górna (Czechy)

Ligota Górna (też: "Ligoty Górne", cz. Vyšní Lhoty, niem. Ober Ellgoth) – gmina w Czechach, w kraju morawsko-śląskim, w powiecie Frydek-Mistek, w historycznych granicach Śląska Cieszyńskiego. Przynależy do Euroregionu Beskidy.
Nazwa.
Nazwa "ligota" odnosi się do osady założonej na surowym korzeniu z zastosowaniem dla jej nowych mieszkańców ulgi na zagospodarowanie. Na Śląsku nazwę taką posiada blisko 60 miejscowości, natomiast w Czechach około 300 (w postaci "Lhota" i pokrewnych). Historycznie nazwa występowała zarówno w liczbie pojedynczej jak i mnogiej, przy czym pluralizacja nastąpiła z racji funkcjonowania dwóch wsi (Ligota Górna i Dolna → Ligoty → Ligoty Górna i Dolna).
Zdaniem Idziego Panica należy odrzucić identyfikację Ligoty Górnej z miejscowością "Warmnuthowitz", w innym wypadku niezidentyfikowaną/zaginioną miejscowość, wymienioną w okolicy w dokumencie Liber fundationis episcopatus Vratislaviensis.
Geografia.
Miejscowość położona jest na Pogórzu Morawsko-Śląskim, na prawym brzegu Morawki, której koryto chronione jest w tym miejscu jako Narodowy pomnik przyrody Skalická Morávka.
Historia.
Po raz pierwszy wzmiankowane prawdopodobnie w roku 1524 (jednak zapis "Moudreho Lhota" jest bardzo wątpliwy). Politycznie wieś znajdowała się wówczas w granicach księstwa cieszyńskiego, będącego lennem Królestwa Czech, a od 1526 roku w wyniku objęcia tronu czeskiego przez Habsburgów wraz z regionem aż do 1918 roku w monarchii Habsburgów (potocznie Austrii). W 1573 miejscowość wraz z kilkunastoma innymi wsiami oraz miastem Frydek została sprzedana przez książąt cieszyńskich tworząc frydeckie państwo stanowe.
W 1640 na szczycie Małej Praszywy z fundacji właściciela frydeckiego państwa stanowego hrabiego Jerzego z Oppersdorffu wybudowano drewniany kościół św. Antoniego Padewskiego, który stanowił później popularne wśród mieszkańców Śląska Cieszyńskiego miejsce odpustowe i pielgrzymkowe. Od Ligoty Górnej prowadzi doń asfaltowa droga leśna wzdłuż potoku Hlisník.
Według austriackiego spisu ludności z 1910 roku Ligota Górna miała 1145 mieszkańców z czego 1141 (99,7%) było czesko- a 4 (0,3%) polskojęzycznymi, zaś w podziale wyznaniowym było 1131 (98,8%) katolików i 14 (1,2%) ewangelików.

</doc>
<doc id="2096162" url="https://pl.wikipedia.org/wiki?curid=2096162" title="Matevz Petek">
Matevz Petek



</doc>
<doc id="2096164" url="https://pl.wikipedia.org/wiki?curid=2096164" title="Xavier De Le Rue">
Xavier De Le Rue



</doc>
<doc id="2096166" url="https://pl.wikipedia.org/wiki?curid=2096166" title="Ludwik Perski">
Ludwik Perski

Ludwik Perski (ur. 21 października 1912 w Warszawie, zm. 28 grudnia 1993 tamże) – polski reżyser, realizator filmów dokumentalnych.
Życiorys.
Był z pochodzenia Żydem. Ukończył Wyższą Szkołę Handlu Zagranicznego w Wiedniu (1930-1933).
W latach 1940–1943 asystent operatora w Kijowskiej i Aszchabadzkiej Wytwórni Filmów Fabularnych, w latach 1943-1945 współorganizator Czołówki Filmowej 1 Dywizji Kościuszkowskiej, w latach 1945–1950 zastępca redaktora naczelnego Polskiej Kroniki Filmowej oraz realizator filmów dokumentalnych.
Od 1950 reżyser w WFDiF w Warszawie.
Ludwik Perski był laureatem Złotego Medalu za „Portret dyrygenta” w La Felguera (1967), Złotego Gołębia za film „Za naszą i waszą wolność” w Lipsku (1968), Srebrnej Palmy w Cannes za zrealizowany wspólnie z Witoldem Gierszem film animowany „Oczekiwanie” (1962), Nagrody Państwowej III stopnia (zespołowej, 1950), Nagrody resortowej II stopnia (zespołowe, 1968, 1973), Nagrody Przewodniczącego Komitetu do Spraw Radia i Telewizji (1974).
Pochowany na cmentarzu Powązki Wojskowe w Warszawie (kwatera A30-3-21).
Wybrana filmografia.
Wyreżyserował ponad 140 filmów dokumentalnych.

</doc>
<doc id="2096167" url="https://pl.wikipedia.org/wiki?curid=2096167" title="Kościół Zaśnięcia Najświętszej Panny Marii w Petersburgu">
Kościół Zaśnięcia Najświętszej Panny Marii w Petersburgu

Kościół Zaśnięcia Najświętszej Panny Marii w Petersburgu – świątynia rzymskokatolicka w Petersburgu, wzniesiona w latach 1870-1873 z przeznaczeniem na kościół katedralny archidiecezji mohylewskiej, konsekrowana przez arcybiskupa Antoniego Fijałkowskiego 12 kwietnia 1873. Rozbudowana w latach 90 XIX wieku. W 1900 przy katedrze otwarto seminarium, zamknięte w 1918. W katedrze sprawowano nabożeństwa do 1930. Świątynia i seminarium zostały zwrócona wiernym w 1995. Nabożeństwa wznowiono w 1997, rekonsekracji dokonał w 1998 arcybiskup Tadeusz Kondrusiewicz.

</doc>
<doc id="2096171" url="https://pl.wikipedia.org/wiki?curid=2096171" title="Październa">
Październa

Październa (cz. Pazderna, niem. Pazdierna) – wieś gminna w kraju morawsko-śląskim, w powiecie Frýdek-Místek w Czechach. Miejscowość leży na historycznym Śląsku Cieszyńskim.
Historia.
Pierwsza pisemna wzmianka pochodzi z 1584, z dokumentu wystawionego podczas sprzedaży frydeckiego państwa stanowego przez biskupa ołomunieckiego Stanisława Pawłowskiego Bartłomiejowi z Wierzbna.
Według austriackiego spisu ludności z 1910 roku sama "Pazdierna" (bez przysiółka "Neuhof") miała 357 mieszkańców i wszyscy byli czeskojęzyczni a także katolikami.

</doc>
<doc id="2096172" url="https://pl.wikipedia.org/wiki?curid=2096172" title="Nadrzewkowate">
Nadrzewkowate

Nadrzewkowate, nadrzewki (Meconematinae) – podrodzina owadów prostoskrzydłych w obrębie rodziny pasikonikowatych (Tettigoniidae) klasyfikowana początkowo w randze rodziny Meconematidae. Obejmuje ponad 400 gatunków, głównie tropikalnych. Rodzajem typowym jest "Meconema". 
Są to owady małe, o delikatnej budowie. Żyją na drzewach.
W Europie występuje 9 gatunków. W Polsce stwierdzono trzy:
"Cyrtaspis scutata" został wykazany pod synonimiczną nazwą "C. variopicta" na początku XX w. z cieplarni Ogrodu Botanicznego w Poznaniu. Jego obecne występowanie w Polsce nie zostało potwierdzone.

</doc>
<doc id="2096173" url="https://pl.wikipedia.org/wiki?curid=2096173" title="Jekatierina Tudiegieszewa">
Jekatierina Tudiegieszewa

Jekatierina Nikołajewna Tudiegieszewa (ros. Екатерина Николаевна Тудегешева, ur. 30 października 1987 w Rostowie nad Donem) – rosyjska snowboardzistka, czterokrotna medalistka mistrzostw świata oraz zdobywczyni Pucharu Świata.
Kariera.
Po raz pierwszy na arenie międzynarodowej pojawiła się 6 stycznia 2003 roku w Bad Gastein, gdzie w zawodach FIS Race zajęła 26. miejsce w slalomie równoległym. W marcu 2003 roku wystartowała na mistrzostwach świata juniorów w Prato Nevoso, zajmując ósme miejsce w snowcrossie. Na rozgrywanych trzy lata później mistrzostwach świata juniorów w Vivaldi Park wywalczyła w złoty medal w gigancie równoległym. Ponadto zwyciężyła w gigancie, a w slalomie zajęła drugie miejsce podczas mistrzostw świata juniorów w Bad Gastein w 2007 roku.
W zawodach Pucharu Świata zadebiutowała 25 stycznia 2003 roku w Berchtesgaden, zajmując 29. miejsce w snowcrossie. Tym samym już w swoim debiucie wywalczyła pierwsze pucharowe punkty. Pierwszy raz na podium zawodów tego cyklu stanęła 13 grudnia 2006 roku w Marebbe, kończąc rywalizację gigancie równoległym na drugiej pozycji. W zawodach tych rozdzieliła Włoszkę Isabellę Dal Balcon i Niemkę Isabellę Laböck. Najlepsze wyniki w Pucharze Świata osiągnęła w sezonie 2010/2011, kiedy to zdobyła Kryształową Kulę za klasyfikację generalną i Małą Kryształową Kulę za klasyfikację PAR. Ponadto w sezonie 2017/2018 zwyciężyła w klasyfikacji PSL, a w sezonie 2015/2016 była druga w klasyfikacji PAR oraz klasyfikacjach PGS i PSL.
W 2007 roku zdobyła złoty medal w gigancie równoległym podczas mistrzostw świata w Arosie. Na rozgrywanych dwa lata później mistrzostwach świata w Gangwon wywalczyła brązowy medal w slalomie równoległym, przegrywając tylko z Fränzi Mägert-Kohli ze Szwajcarii i Austriaczką Doris Günther. Następnie zwyciężyła w tej konkurencji na mistrzostwach świata w Stoneham w 2013 roku. Ponadto zajęła trzecie miejsce w gigancie równoległym podczas mistrzostw świata w Sierra Nevada w 2017 roku. Tym razem lepsze okazały się Czeszka Ester Ledecká i Patrizia Kummer ze Szwajcarii. W 2006 roku wystąpiła na igrzyskach olimpijskich w Turynie, gdzie była szósta w gigancie równoległym. Na rozgrywanych cztery lata później igrzyskach w Vancouver była w tej konkurencji dziesiąta. Brała również udział w obu konkurencjach równoległych podczas igrzysk olimpijskich w Soczi w 2014 roku, jednak plasowała się w drugiej dziesiątce.

</doc>
<doc id="2096174" url="https://pl.wikipedia.org/wiki?curid=2096174" title="Nadrzewki">
Nadrzewki

Nadrzewki (Nyctomyini) – plemię ssaków z podrodziny gałęziaków (Tylomyinae) w obrębie rodziny chomikowatych (Cricetidae).
Zasięg występowania.
Plemię obejmuje gatunki występujące od Meksyku do Panamy.
Podział systematyczny.
Do plemienia należą następujące rodzaje:

</doc>
<doc id="2096175" url="https://pl.wikipedia.org/wiki?curid=2096175" title="Meconematinae">
Meconematinae



</doc>
<doc id="2096176" url="https://pl.wikipedia.org/wiki?curid=2096176" title="Nokia 1616">
Nokia 1616

Nokia 1616 – telefon komórkowy wyprodukowany przez firmę Nokia. Telefon ma latarkę, radio FM . Jego wymiary to 107 x 45 x 15 mm. Kolorowy wyświetlacz pokazuje 65 tys. kolorów i ma wymiary 128 x 160px.

</doc>
<doc id="2096177" url="https://pl.wikipedia.org/wiki?curid=2096177" title="Meconematidae">
Meconematidae



</doc>
<doc id="2096179" url="https://pl.wikipedia.org/wiki?curid=2096179" title="Grind (singel)">
Grind (singel)

Grind – pierwszy singel amerykańskiego zespołu muzycznego Alice in Chains, promujący opublikowany w listopadzie 1995 trzeci album studyjny "Alice in Chains". Utwór został zamieszczony na pierwszej pozycji, czas trwania wynosi 4 minuty i 45 sekund, co sprawia, że jest on jedną z krótszych kompozycji wchodzących w skład płyty. Autorem tekstu i kompozytorem jest Jerry Cantrell.
W Stanach Zjednoczonych singel został wydany 6 października. W Europie ukazał się w rozszerzonych wersjach. W 1996 „Grind” został wyróżniony nominacją do nagrody Grammy w kategorii Best Hard Rock Performance.
Analiza.
Autorem tekstu jest Jerry Cantrell. Wers: „In the darkest hole/You’d be well advised not to plan my funeral before the body dies”, odnosi się do sytuacji, w której członkowie zespołu byli poddawani różnego rodzaju spekulacjom ze strony prasy. W notatce dołączonej do kompilacyjnego box setu "Music Bank" (1999) Cantrell wypowiedział się na temat utworu: „Piosenka odnosi się do całej tej sytuacji jaka powstała wokół nas w tamtym czasie. Odwoływanie tras koncertowych, wewnętrzne problemy. Tworzyły się na nasz temat różnego rodzaju plotki, które dochodziły także do nas. Wiele razy słyszałem, że jestem martwy, tak samo było w przypadku Layne’a [Staleya]. Dodatkowo często mówiono, że stracił on swoje palce albo nogi. Więc jest to kolejny utwór, by móc powiedzieć: «pie**ol się, zanim coś powiesz o moim życiu». Często mieliśmy takie sytuacje, że dzwonili do nas z radia i mówili: «hej Layne, radio w Nowym Jorku mówi, że straciłeś dwa palce», naprawdę? świetnie”.
Utwór „Grind” skomponowany jest w niskim strojeniu E, obniżonym o pół tonu w dół, według standardowego schematu Eb-Ab-Bb-Eb-Db-Gb. Kompozycja zaczyna się od mocnego, zbudowanego na prostej konstrukcji migoczącego i drżącego gitarowego riffu palm muting, uzyskanego z efektu wah-wah, połączonego z solówką. Dla partii gitary rytmicznej, Cantrell odgrywa akordy na pierwszym progu, które następnie są przesuwane do czwartego. Solo gitarowe muzyk skomponował podczas wczesnych prac nad wersją demo utworu w swoim domu. „Pierwotnie zrobiliśmy ten numer u mnie; piliśmy i jammowaliśmy, mając przy tym dobry czas. Nie mam pojęcia co tak naprawdę grałem, musiałem nauczyć się tego na nowo. Próbowałem odtworzyć solo kiedy przybyliśmy do studia (…) Chłopaki przekonali mnie, że to pasuje do utworu” – wspominał. Partia solowa kończy się wysokim szeregiem harmonicznym na czwartym progu struny G. Muzyk przyznał, że główny riff został wymyślony przez niego, Mike’a Ineza i Seana Kinneya.
„Grind” śpiewany jest przez Cantrella i dołączający się w zwrotkach zniekształcony wokal Staleya, którego efekt udało się uzyskać poprzez mikrofon Turner Crystal z 1932, który Toby Wright kupił w lombardzie za 10 dolarów.
Teledysk.
Teledysk został zrealizowany w dniach 8–9 października 1995 w Hollywood National Studios. Animowane sekwencje nagrywane były od 11 do 21 października. Reżyserem został Rocky Schenck, który wspomniał: „To nie była łatwa realizacja. Layne nie był w dobrej formie w tym czasie, i trudno było go namówić by przyszedł na plan odegrać swoje sceny. Ale kiedy w końcu się pojawiał, był hipnotyzujący i niezapomniany”. W wideoklipie wystąpiła suczka imieniem Sunshine, której zdjęcie zostało wykorzystane na okładce albumu. Premiera wideoklipu odbyła się 12 listopada w programie MTV "120 Minutes".
Teledysk dostępny jest na płycie kompilacyjnej " (1999).
Wydanie.
Demo utworu wyciekło do radia w trakcie prac nad albumem w studiu, gdzie emitowane było w głównych rozgłośniach. 6 października wytwórnia Columbia opublikowała studyjną wersję kompozycji. W wydaniach europejskich, singel ukazał się w rozszerzonych wersjach.
„Grind” w późniejszym czasie znalazł się na czterech kompilacyjnych płytach – " (1999), "Music Bank" (1999), "Greatest Hits" (2001) oraz "The Essential Alice in Chains" (2006).
Odbiór.
Krytyczny.
Larry Flick z tygodnika „Billboard” napisał: „Otwierający, atakujący dudnieniem gitarowych riffów z zaskakującą harmonizacją wokalną, Alice in Chains miele się na kolejnego zwycięzcę nowoczesnego rockowego radia”. Terry Pettinger z magazynu „Circus” podkreślił, że „Mike Inez na basie i perkusista Sean Kinney kontrolują ciężkie, powolne tempo, tworząc napięty rytm, który utrzymywany jest przez cały album”. Recenzent Jon Wiederhorn z dwutygodnika „Rolling Stone” zaznaczył, że utwór charakteryzuje się przede wszystkim drżącym i migoczącym riffem gitarowym, uzyskanym z efektu gitarowego wah-wah oraz zniekształconym wokalem Staleya w zwrotkach. Jon Pareles z dziennika „The New York Times” zwrócił uwagę na fakt, że „tekst zawiera odniesienia do dziennikarzy tworzących plotki na temat grupy. Można to wywnioskować po wersie: «What you may have heard and what you think you know»”. Krzysztof Celiński na łamach „Tylko Rocka” podkreślił: „Otwierający płytę, obrazowo zatytułowany utwór «Grind», to niejako powrót do metalowych korzeni. Potężne brzmienie, oparte na super prostym riffie, zderza się z chaotyczną «kaczkowatą» gitarą”.
Komercyjny.
21 października 1995 singel zadebiutował na 38. pozycji notowania Album Rock Tracks. 25 listopada „Grind” uplasował się na 7. lokacie, na której utrzymał się przez trzy tygodnie. Łącznie w zestawieniu spędził szesnaście tygodni. 28 października kompozycja zadebiutowała na 21. miejscu listy Modern Rock Tracks. 18 listopada dotarła do 18. pozycji. W sumie notowana był przez trzynaście tygodni. Na listach w Kanadzie utwór dotarł odpowiednio do 3. lokaty zestawienia RPM Alternative 30 i 53. RPM 100 Hit Tracks. W Wielkiej Brytanii singel uplasował się na 23. pozycji oraz osiągnął najwyższą lokatę notowania Official Rock &amp; Metal Singles Chart Top 40, przygotowywaną przez Official Charts Company (OCC). Utwór Alice in Chains został odnotowany również w Australii (77. miejsce).
Nagrody i nominacje.
28 lutego 1996, podczas gali w Shrine Auditorium w Los Angeles, „Grind” został wyróżniony nominacją do nagrody Grammy w kategorii Best Hard Rock Performance.
Wykorzystanie utworu.
12 stycznia 2010 „Grind”, wraz z utworem „No Excuses” z minialbumu "Jar of Flies" (1994), został wydany jako zawartość do pobrania dla muzycznej gry komputerowej "Rock Band".
Zestawienia.
W 1995 „Grind” został sklasyfikowany na 88. pozycji w rankingu „100 najlepszych utworów 1995 roku”, przygotowanym przez australijską rozgłośnię radiową Triple J. Dekadę później magazyn „Spin” zamieścił kompozycję Alice in Chains na 60. lokacie w rankingu „95 najlepszych utworów rocka alternatywnego 1995 roku”.
Utwór na koncertach.
Premiera koncertowa utworu odbyła się 25 września 2006 w Marquee Theatre w Tempe, w ramach trasy koncertowej Finish What we Started Tour. W 2007 „Grind” prezentowany był podczas 2007 North American Tour. W 2010 kompozycja pojawiała się na koncertach w trakcie trwania Black Gives Way to Blue Tour i Blackdiamondskye. W latach 2013–2019 utwór wchodził w skład koncertowych setlist w ramach The Devil Put Dinosaurs Here Tour, 2015 North American Tour i Rainier Fog Tour.
Lista utworów na singlu.
singel CD :
singel CD :
singel CD :
singel CD :
winyl 7” :
Strona A:
Strona B:
kaseta :
Strona A:
Strona B:
Personel.
Opracowano na podstawie materiału źródłowego:
Alice in Chains
Produkcja

</doc>
<doc id="2096180" url="https://pl.wikipedia.org/wiki?curid=2096180" title="Focke-Wulf Fw Triebflügel">
Focke-Wulf Fw Triebflügel

Focke-Wulf Fw Triebflügel – niezrealizowany projekt niemieckiego myśliwca przechwytującego. Został opracowany w 1944 roku. Triebflügel przeszedł tylko testy w tunelu aerodynamicznym. Przed zbudowaniem kompletnego prototypu wojska alianckie zajęły zakłady Focke-Wulfa. 
Focke-Wulf Fw Triebflügel miał być samolotem pionowego startu i lądowania napędzanym silnikami odrzutowymi.

</doc>
<doc id="2096185" url="https://pl.wikipedia.org/wiki?curid=2096185" title="Promptuarii Iconum Insigniorum">
Promptuarii Iconum Insigniorum

Promptuarii Iconum Insigniorum a Seculo Hominium – opublikowany w 1553 w Lyonie przez Guillaume'a Rouilé (ok. 1518–1589) zbiór krótkich biografii postaci historycznych i legendarnych wraz z imaginacyjnymi portretami w kształcie monet.
W albumie przedstawionych jest wielu przedstawicieli średniowiecza, a także postacie biblijne i związane z historią żydowską, takie jak: królowie Izraela i Judy, patriarchowie semiccy (od Sema do Teracha), prorocy, sędziowie Hasmoneusze, dynastia Heroda. Nie brakuje również postaci antycznych, jak bohaterowie mitologii, władcy starożytnej Grecji, królowie i republikanie rzymscy.
Przykładowe wizerunki:

</doc>
<doc id="2096191" url="https://pl.wikipedia.org/wiki?curid=2096191" title="Heidi Neururer">
Heidi Neururer

Heidi Neururer (ur. 5 stycznia 1979 w Innsbrucku) – austriacka snowboardzistka, dwukrotna medalistka mistrzostw świata.
Kariera.
Po raz pierwszy na arenie międzynarodowej pojawiła się 16 grudnia 2000 roku w Bad Gastein, gdzie w zawodach Pucharu Europy zajęła 18. miejsce w slalomie równoległym (PSL). Nigdy nie wystąpiła na mistrzostwach świata juniorów.
W zawodach Pucharu Świata zadebiutowała 18 listopada 2001 roku w Tignes, zajmując 13. miejsce w gigancie równoległym (PGS). Tym samym już w swoim debiucie wywalczyła pierwsze pucharowe punkty. Pierwszy raz na podium zawodów tego cyklu stanęła 2 grudnia 2001 roku w Ischgl, kończąc rywalizację w tej konkurencji na trzeciej pozycji. W zawodach tych rozdzieliła Francuzkę Karine Ruby i Stefanie von Siebenthal ze Szwajcarii. Łącznie 22 razy stawała na podium zawodów PŚ, odnosząc przy tym cztery zwycięstwa: 9 lutego 2007 roku w Szukołowie, 20 stycznia 2008 roku w La Molina i 21 grudnia 2008 roku w Arosie była najlepsza w slalomie równoległym, a 8 grudnia 2007 roku w Limone Piemonte zwyciężyła w gigancie równoległym. Najlepsze wyniki osiągnęła w sezonie 2006/2007, kiedy to zajęła drugie miejsce w klasyfikacji generalnej i w klasyfikacji PAR. Ponadto w sezonie 2007/2008 była trzecia w klasyfikacji generalnej i ponownie druga w klasyfikacji PAR.
Największy sukces w karierze osiągnęła w 2007 roku, kiedy na mistrzostwach świata w Arosie wywalczyła złoty medal w PSL. Wyprzedziła tam dwie rodaczki: Marion Kreiner i Doresię Krings. Zdobyła też srebrny medal w tej samej konkurencji na mistrzostwach świata w Whistler, rozdzielając Szwajcarkę Danielę Meuli i Doresię Krings. Ponadto była też czwarta w slalomie równoległym na mistrzostwach świata w Gangwon i rozgrywanych dwa lata później mistrzostwach świata w La Molinie, przegrywając walkę o podium odpowiednio z Rosjanką Jekatieriną Tudiegieszewą i Claudią Riegler. Nie startowała na igrzyskach olimpijskich.
W 2013 roku zakończyła karierę.

</doc>
<doc id="2096193" url="https://pl.wikipedia.org/wiki?curid=2096193" title="Bitwa na Amon Hen">
Bitwa na Amon Hen

Bitwa na Amon Hen – starcie ze stworzonej przez J.R.R. Tolkiena mitologii Śródziemia. W wyniku bitwy zginął Boromir, a Drużyna Pierścienia rozpadła się.
Po opuszczeniu Lothlórien członkowie Drużyny dopłynęli w pobliże Amon Hen, skąd mieli rozpocząć pieszą wędrówkę. Niezauważone pozostało oddalenie się Froda i Boromira, którzy zawędrowali w pobliże Tronu Wypatrywania na szczycie góry. Tam Boromir – krótkotrwale omamiony przez Jedyny Pierścień – próbował zabrać go Frodowi. Mimo że Boromir oparł się ostatecznie pokusie siłowego przejęcia Pierścienia, Frodo opuścił Drużynę wraz z Samem, podczas gdy reszta towarzyszy ruszyła na pomoc zaatakowanemu niespodziewanie przez Uruk-hai Boromirowi.
Z uwagi na honor Boromir zaalarmował przyjaciół o nadejściu wrogów dopiero po dłuższej walce w obronie napotkanych Merryego i Pippina. W wyniku tej zwłoki członkowie Drużyny spóźnili się z pomocą i Boromir poległ, trafiony strzałami. Równocześnie orkowie zdołali uprowadzić hobbitów, licząc, że któryś z nich jest w posiadaniu Jedynego Pierścienia. W filmie Boromir zostaje trzykrotnie ugodzony strzałami przez wodza uruków - Lurtza. Gdy Lurtz chciał dobić Boromira czwartą strzałą, pojawił się Aragorn i po ciężkim pojedynku zabił najsilniejszego z uruków. W wyniku śmierci Lurtza, dowództwo nad resztą oddziału przejął ten, który był wodzem według książki, czyli Uglúk.
Odwrót orków z Amon Hen w kierunku Isengardu sprawił, że Drużyna Pierścienia rozpadła się: Frodo i Sam wyruszyli z Pierścieniem do Mordoru, Merry i Pippin zostali uprowadzeni, a Aragorn, Gimli i Legolas ruszyli tropem Uruk-hai, aby ocalić Merry’ego i Pippina.
Ciało Boromira zostało złożone przez członków Drużyny wraz z jego uzbrojeniem w łodzi, którą spuszczono na Anduinę. W dolnym biegu rzeki, łódź tę odnalazł Faramir, brat Boromira, co spowodowało krótkie uwięzienie napotkanych Froda i Sama, którzy nic nie wiedzieli śmierci Boromira.

</doc>
<doc id="2096194" url="https://pl.wikipedia.org/wiki?curid=2096194" title="Michał Kobyliński (1890–1940)">
Michał Kobyliński (1890–1940)

Michał Kobyliński (ur. 16 września 1890 w Zagórowie, zm. między 13 a 14 kwietnia 1940 w Katyniu) – polski nauczyciel, porucznik rezerwy piechoty Wojska Polskiego, ofiara zbrodni katyńskiej.
Życiorys.
Michał Kobyliński urodził się 16 września 1890 w Zagórowie w powiecie słupeckim w Kaliskiem. Miał sześcioro rodzeństwa, czterech braci i dwie siostry. Jego ojciec, Jan Kobyliński, był rolnikiem i wójtem Zagórowa. Matką Michała była Franciszka z domu Ulatowska. Zamożna mieszczańska rodzina Kobylińskich pochodziła pierwotnie z Wrześni, a w Zagórowie osiedliła się na początku XIX w.
Po ukończeniu szkoły powszechnej w Zagórowie uczył się w Męskim Gimnazjum Klasycznym w Kaliszu w latach 1901–1905. Podczas rewolucji 1905 roku w Królestwie Polskim w styczniu i lutym 1905 wziął udział w strajku szkolnym. Został relegowany z gimnazjum za podpisanie petycji z żądaniem wprowadzenia nauczania w języku polskim, zniesienia systemu policyjnego, przyznania prawa zakładania kółek koleżeńskich, prawa głosu uczniom w sprawach ich dotyczących, nieusuwania ze szkoły za poglądy polityczne i kontroli społecznej nad szkołą.
Pragnąc zostać nauczycielem na terenach wiejskich w 1909 rozpoczął naukę w Seminarium Nauczycielskim w Łęczycy, które ukończył w 1912. 1 sierpnia 1912 otrzymał posadę nauczyciela szkoły powszechnej w Tubądzinie w powiecie sieradzkim, gdzie rozpoczął nauczanie w języku polskim, za co został ukarany naganą przez inspektora oświaty.
Po wybuchu I wojny światowej 1 sierpnia 1914 wcielono go, jako szeregowego, do armii carskiej, w której służył w 184 Warszawskim Pułku Piechoty oraz w 113 Staroruskim Pułku Piechoty w Tambowie, Smoleńsku i Moskwie. W 1915 został skierowany do Szkoły Chorążych w Telawi na Kaukazie, po której ukończeniu 20 marca 1916 uzyskał awans na stopień chorążego (praporszczika). Następnie, w grudniu tego samego roku został wysłany na front turecki, gdzie brał udział w walkach w Azji Mniejszej. 2 grudnia 1917 roku na własną prośbę został przeniesiony do I Korpusu Polskiego w Rosji generała Józefa Dowbor-Muśnickiego, gdzie służył w ramach 3 Pułku Strzelców Polskich, a następnie walczył na froncie w szeregach Legii Oficerskiej.
Po rozbrojeniu oddziałów polskich przez władze niemieckie powrócił do Polski we wrześniu 1918, a 1 października tego samego roku rozpoczął pracę jako nauczyciel w Publicznej Szkole Powszechnej w Szymanowicach w ówczesnym powiecie słupeckim.
W czasie wojny polsko-bolszewickiej 13 września 1919 został powołany do odrodzonego Wojska Polskiego w stopniu podporucznika jako oficer gospodarczy. Otrzymał przydział do centrum wyszkolenia dywizji 21 pułku Strzelców Polskich przybyłej z Francji Armii Hallera, a następnie w szeregach 145 pułku piechoty Strzelców Kresowych, przemianowanego później na 72 pułk piechoty, walczył z Sowietami na froncie. 1 kwietnia 1921 otrzymał awans na stopień porucznika. Po demobolizacji po zawarciu pokoju ryskiego odszedł z wojska 27 października 1921 jako porucznik rezerwy i powrócił do wykonywania zawodu nauczyciela.
1 listopada 1921 został mianowany pełniącym obowiązki kierownika siedmioklasowej Publicznej Szkoły Powszechnej w Tuliszkowie w ówczesnym powiecie konińskim, której pełnoprawnym kierownikiem wyznaczono go 1 września 1923. W Tuliszkowie był współorganizatorem i członkiem miejsko-gminnego koła Ligi Obrony Powietrznej Państwa.
Od 1 września 1924 objął funkcję pełniącego obowiązki kierownika siedmioklasowej Publicznej Szkoły Powszechnej w Golinie w powiecie konińskim, a od 1 kwietnia 1927 został mianowany jej kierownikiem, którym pozostał do wybuchu II wojny światowej. Za jego kadencji wybudowano nowy gmach szkoły. Podczas pracy w Golinie zaangażował się w życie społeczne miasta, w tym w działalność miejscowej jednostki ochotniczej straży pożarnej, której przez długi czas był skarbnikiem. Ukończył także liczne kursy dokształcające, w tym w 1930 Państwowy Wyższy Kurs Nauczycielski (w grupie humanistycznej) w Toruniu.
W 1934, jako oficer rezerwy „powyżej 40 roku życia” pozostawał w ewidencji Powiatowej Komendy Uzupełnień Konin. Posiadał przydział do Oficerskiej Kadry Okręgowej Nr VII.
W czasie kampanii wrześniowej w nieznanych okolicznościach dostał się do niewoli sowieckiej. Według stanu na kwiecień 1940 był jeńcem w obozie NKWD w Kozielsku. Między 11 a 12 kwietnia 1940 został przekazany do dyspozycji naczelnika smoleńskiego obwodu NKWD – jego dane widnieją na liście wywózkowej nr 025/3 z 9 kwietnia 1940. Został zamordowany między 13 a 14 kwietnia 1940 przez NKWD w lesie katyńskim. Zidentyfikowany podczas ekshumacji prowadzonej przez Niemców w 1943 (zapis w dzienniku ekshumacji pod datą 5 lipca 1943). Przy szczątkach znaleziono zdjęcia, widokówkę i legitymację nauczycielską. Figuruje na liście AM-202-1317 i liście Komisji Technicznej PCK pod numerem GARF-44-01317. Pochowany na Polskim Cmentarzu Wojennym w Katyniu.
Rodzina.
Stryjem i ojcem chrzestnym Michała Kobylińskiego był znany społecznik ksiądz Kacper Kobyliński, a jego bratem ciotecznym kapitan artylerii Jan Anasiewicz, współwięzień obozu w Kozielsku, również zamordowany w Katyniu w kwietniu 1940.
14 czerwca 1916 w Piatigorsku w Rosji, podczas służby w armii carskiej, zawarł związek małżeński z Kazimierą Żakiewicz (1894-1974), z którą miał syna Mariusza Kobylińskiego (1933–2000).
Upamiętnienie.
Minister Obrony Narodowej Aleksander Szczygło decyzją nr 439/MON z 5 października 2007 awansował pośmiertnie Michała Kobylińskiego na stopień kapitana. Awans został ogłoszony 9 listopada 2007 w Warszawie w trakcie uroczystości „Katyń Pamiętamy – Uczcijmy Pamięć Bohaterów”.
W ramach akcji „Katyń... Ocalić od zapomnienia” 15 kwietnia 2010 w Golinie na terenie Szkoły Podstawowej im. Juliusza Słowackiego dokonano uroczystego odsłonięcia obelisku poświęconego pamięci Michała Kobylińskiego i wszystkich ofiar Katynia oraz posadzenia dębu pamięci Michała Kobylińskiego.
Prezydent RP na Uchodźstwie w Londynie Stanisław Ostrowski nadał dekretem z dnia 11 listopada 1976 roku zbiorowo krzyż srebrny Orderu Virtuti Militari (nr 14384) żołnierzom polskim zgładzonym w Katyniu i innych nieznanych miejscach kaźni, dla upamiętnienia ofiary ich życia, w imię Niepodległości Polski. Krzyż został zawieszony na Pomniku Katyńskim w Londynie.
1 stycznia 1986 Minister Spraw Wojskowych, ppłk dypl. inż. Jerzy Przemysław Morawicz nadał odznakę pamiątkową Krzyż Kampanii Wrześniowej 1939 r. wszystkim Polakom – ofiarom zbrodni w Katyniu.
Michał Kobyliński jest wymieniony na tablicy pamiątkowej ścianie kościoła św. Piotra i Pawła w Zagórowie wśród nazwisk parafian zagórowskich, którzy zginęli za ojczyznę w latach 1939-1945 oraz na tablicy pamiątkowej umieszczonej na ścianie Domu Zemełki w Koninie ku czci „Nauczycieli powiatu konińskiego – ofiar wojny 1939-1945” ufundowanej przez Związek Nauczycielstwa Polskiego.

</doc>
<doc id="2096195" url="https://pl.wikipedia.org/wiki?curid=2096195" title="Weneccy ambasadorzy w Turcji">
Weneccy ambasadorzy w Turcji



</doc>
<doc id="2096196" url="https://pl.wikipedia.org/wiki?curid=2096196" title="En passant">
En passant

En passant (z fr. mimochodem; często tł. „w przelocie”) – fraza mogąca oznaczać jedno z następujących pojęć:

</doc>
<doc id="2096199" url="https://pl.wikipedia.org/wiki?curid=2096199" title="Serafina (Sulimowa)">
Serafina (Sulimowa)

Serafina, ros. "Серафима", imię świeckie Jelizawieta Sulimowa (ur. 1859 w Ustiużnie, zm. 2/15 września 1918 w Kiriłłowie) – ihumenia, święta nowomęczennica prawosławna.
Urodziła się w rodzinie kupieckiej. W wieku 18 lat wstąpiła do monasteru Narodzenia św. Jana Chrzciciela w Leuszynie. Przez dalsze 17 lat była w nim posłusznicą. Z powodu jej zdolności muzycznych powierzono jej funkcję dyrygentki chóru mniszek. W 1893, po otwarciu w Petersburgu placówki filialnej klasztoru, posłusznicę Jelizawietę Sulimową skierowano do pracy na jej terenie, w takim samym charakterze. 15 marca 1901 złożyła śluby wieczyste z imieniem Serafina. Wróciła wówczas do monasteru i została najbliższą współpracownicą jego przełożonej, ihumeni Taisy.
10 grudnia 1903 Świątobliwy Synod Rządzący wydał ukaz otwierający w dawnym męskim Monasterze Terapontowskim klasztor żeński, o co od dawna zabiegała ihumenia Taisa. W 1905 jego przełożoną, z polecenia arcybiskupa nowogrodzkiego Guriasza, została mniszka Serafina. 2 lipca 1906 otrzymała godność ihumeni. Jako przełożona monasteru kierowała ona pracami na rzecz jego rozbudowy oraz restauracji zachowanych na terenie klasztoru zabytków architektury i sztuki. Pracowała również w szkole dla dzieci ze wsi Fierapontowska Słoboda, zaś od 1909 także w szkole parafialnej dla dziewcząt prowadzonej przez mniszki. Jej serdeczność i dobroć sprawiły, iż była osobą powszechnie lubianą i cenioną;surowo przestrzegała zasad życia klasztornego. Nie posiadała jednak prawie żadnego wykształcenia – przez cały okres kierowania klasztorem jej korespondencję redagowała oddelegowana do tego celu posłusznica.
Monaster Terapontowski był ważnym ośrodkiem pielgrzymkowym, wielokrotnie odwiedzał go Jan Kronsztadzki. W maju 1909 ihumenia Serafina otrzymała krzyż napierśny – nagrodę za dotychczasową pracę na rzecz Cerkwi.
Po zabójstwie działacza komunistycznego Kostiuniczewa biskup kiriłłowski Warsonofiusz (Lebiediew) oraz ihumenia Serafina zostali aresztowani jako zakładnicy i 2/15 września 1918 rozstrzelani na górze Zołotucha, na przedmieściach Kiriłłowa, razem ze świeckimi: Michaiłem Trubnikowem, Nikołajem Burłakowem, Anatolijem Baraszkowem i Filipem Małyszewem. W 2000 wszyscy zamordowani zostali kanonizowani jako nowomęczennicy.
Brat i siostra Serafiny (Sulimowej) również wstąpili do monasterów – brat przyjął imię mnisze Eutymiusz, zaś siostra, jako mniszka Nina, a następnie schimniszka Teraponta, przebywała w tych samych monasterach, co Serafina.

</doc>
<doc id="2096206" url="https://pl.wikipedia.org/wiki?curid=2096206" title="Ireneusz Engler">
Ireneusz Engler

Ireneusz Engler (ur. 25 października 1949 roku w Kartuzach) – polski reżyser seriali telewizyjnych oraz twórca wielu filmów dokumentalnych. W 1990 roku otrzymał nagrodę "Złotego Ekranu" za film dokumentalny "Memento grudniowe".
Został członkiem honorowego komitetu poparcia Bronisława Komorowskiego przed wyborami prezydenckimi w Polsce w 2015 roku.

</doc>
<doc id="2096208" url="https://pl.wikipedia.org/wiki?curid=2096208" title="Spaceport America">
Spaceport America

Spaceport America – komercyjny port kosmiczny (kosmodrom) zbudowany w stanie Nowy Meksyk w USA przez Virgin Galactic – korporację założoną przez Richarda Bransona. Jego budowa trwała od 2006 r. i została zakończona w październiku 2011 r. Będzie on podstawowym miejscem startów pojazdów SpaceShipTwo (obecnie w fazie testów).

</doc>
<doc id="2096210" url="https://pl.wikipedia.org/wiki?curid=2096210" title="Michał Kobyliński">
Michał Kobyliński



</doc>
<doc id="2096212" url="https://pl.wikipedia.org/wiki?curid=2096212" title="1. Mikasadeild karla (2010/2011)">
1. Mikasadeild karla (2010/2011)

1. deild karla 2010/2011 – 39. sezon rozgrywek o mistrzostwo Islandii organizowany przez Islandzki Związek Piłki Siatkowej (isl. "Blaksamband Íslands", BLI). Zainaugurowany został 6 października 2010 roku i trwał do 13 kwietnia 2011 roku.
W sezonie 2010/2011 żaden islandzki klub nie występował w europejskich pucharach.
System rozgrywek.
W fazie zasadniczej drużyny rozgrywały ze sobą systemem kołowym po cztery spotkania. Do fazy play-off awansowały cztery najlepsze zespoły. W fazie play-off rywalizacja zarówno w półfinałach, jak i finałach toczyła się do dwóch zwycięstw.
Faza zasadnicza.
Tabela wyników.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 

</doc>
<doc id="2096213" url="https://pl.wikipedia.org/wiki?curid=2096213" title="Niećwierk puklerzówka">
Niećwierk puklerzówka

Niećwierk puklerzówka ("Cyrtaspis scutata") – gatunek owada prostoskrzydłego zaliczanego do nadrzewkowatych (Meconematinae). Trudny do zaobserwowania ze względu na nadrzewny tryb życia.
Występuje w zachodniej części obszaru śródziemnomorskiego – w południowo-zachodniej Europie i północno-zachodniej Afryce. W Polsce stwierdzony został jako gatunek synantropijny, nie występuje w stanie naturalnym. Został zawleczony z transportem roślin cieplarnianych. Wykazano go w latach 20. XX wieku (przed 1926) jako "Cyrtaspis variopicta" z cieplarni Ogrodu Botanicznego w Poznaniu. Od połowy XX wieku nie potwierdzono jego występowania w kraju.

</doc>
<doc id="2096215" url="https://pl.wikipedia.org/wiki?curid=2096215" title="Bunker Hill (wzgórze)">
Bunker Hill (wzgórze)

Breed’s Hill i Bunker Hill – sąsiadujące wzgórza położone w Charlestown, dzielnicy Bostonu. Znane z tego, że 17 czerwca 1775 roku stoczyła się bitwa o Bunker Hill. Choć nazwa bitwy pochodzi od Bunker Hill, upamiętniający ją pomnik Bunker Hill Monument znajduje się na Breed’s Hill. Bunker Hill jest wyższe (33 m n.p.m.).

</doc>
<doc id="2096217" url="https://pl.wikipedia.org/wiki?curid=2096217" title="Baszka">
Baszka

Baszka (cz. Baška, niem. Baschka) – gmina w kraju morawsko-śląskim, w powiecie Frydek-Mistek w Czechach. Gmina położona jest około 5 km na południowy wschód od Frydka-Mistka, nad rzeką Ostrawicą i rozłożona jest na obu jej brzegach. Składa się z trzech gmin katastralnych, dawniej niezależnych miejscowości. Na prawym brzegu rzeki, czyli na Śląsku Cieszyńskim, znajdowała się dawniej sama Baszka, zaś na lewym brzegu (Morawy) Hodoňovice i Kunčičky u Bašky. Wsie te połączone zostały w jedną całość w 1960 roku. W 2001 każda z tych części miała kolejno: 1556, 598 i 1003 mieszkańców.
Na północno-wschodnim skraju miejscowości znajduje się zbiornik wodny o powierzchni 33 ha i maksymalnej głębokości 6 metrów, wykorzystywany w celach rekreacyjnych (kąpiel, wędkarstwo, kemping).
Podział administracyjny.
Gmina Baszka składa się z trzech części i gmin katastralnych:
Historia.
Najwcześniej wzmiankowane były Kunčičky u Bašky, w 1288, następnie Baszka w 1434 a najpóźniej Hodoňovice w 1577.
W 1434 Arnošt z Tworkowa otrzymał Baszkę w zastaw od księcia cieszyńskiego wraz z kilkoma okolicznymi wsiami. Książę odkupił zastaw w 1450 roku. W 1571 miejscowość wraz 15 innymi wsiami oraz miastem Frydek została sprzedane przez książąt cieszyńskich tworząc frydeckie państwo stanowe.
Według austriackiego spisu ludności z 1910 roku sama Baszka miała 1314 mieszkańców, z czego 1311 zameldowanych na stałe, 1274 (97,2%) było czesko-, 22 (1,7%) niemiecko- a 15 (1,1%) polskojęzycznymi, zaś w podziale według religii 1282 (97,6%) katolików, 30 (2,3%) ewangelików i 2 (0,1%) wyznawców judaizmu. W tym samym roku Hodoňovice miały 436 a Kunčičky u Bašky 671 mieszkańców.

</doc>
<doc id="2096218" url="https://pl.wikipedia.org/wiki?curid=2096218" title="Cyrtaspis scutata">
Cyrtaspis scutata



</doc>
<doc id="2096219" url="https://pl.wikipedia.org/wiki?curid=2096219" title="Cyrtaspis variopicta">
Cyrtaspis variopicta



</doc>
<doc id="2096222" url="https://pl.wikipedia.org/wiki?curid=2096222" title="Leslie William Sutherland">
Leslie William Sutherland

Leslie William Sutherland, ps. "Woodie" (ur. 17 grudnia 1892, zm. 24 października 1967) – as lotnictwa australijskiego RAAFu z 8 potwierdzonymi zwycięstwami w I wojnie światowej.
Życiorys.
Leslie William Sutherland zaciągnął się do Armii Australijskiej 19 sierpnia 1914 roku. Po służbie w the Signals Service i the Light Horse, w 1917 roku został przyjęty do Royal Australian Air Force.
Do jednostki No. 1 Squadron RAAF dołączył w końcu 1917 roku. Latał na samolocie Royal Aircraft Factory B.E.2 i walczył w Palestynie z Niemcami i Turkami jako obserwator. Pierwsze zwycięstwo powietrzne odniósł 3 stycznia 1918 roku. Ostatnie 6 zwycięstw odniósł z pilotem Edwardem Patrickiem Kenny’m. 
Po zakończeniu wojny w 1919 roku powrócił do Australii. Ze służby odszedł w marcu 1919 roku. Leslie Sutherland opublikował swoje wspomnienia z okresu służby w 1 AFC. Wspomnienia zostały wydane w formie książkowej w 1936 roku pod tytułem "Aces and Kings". Zmarł 24 października 1967.

</doc>
<doc id="2096223" url="https://pl.wikipedia.org/wiki?curid=2096223" title="Ketos Aithiopios">
Ketos Aithiopios



</doc>
<doc id="2096225" url="https://pl.wikipedia.org/wiki?curid=2096225" title="Breed's Hill">
Breed's Hill



</doc>
<doc id="2096227" url="https://pl.wikipedia.org/wiki?curid=2096227" title="Christian Tramitz">
Christian Tramitz

Christian Tramitz (ur. 29 lipca 1955 roku w Monachium) – niemiecki aktor, komik i scenarzysta telewizyjny i filmowy. Często brał udział w dubbingu. Użyczył głosu bohaterom kinowym granym przez takich hollywoodzkich aktorów jak Alec Baldwin, Jackie Chan, John Cusack, Matt Dillon, John Ritter, Ben Stiller i Ted McGinley.
Życiorys.
Wczesne lata.
Syn producenta filmowego Rudolfa Tramitza i Moniki (z domu Hörbiger), jest wnukiem austriackiego aktora Paula Hörbigera i siostrzeńcem austriackiej aktorki Christiane Hörbiger. Studiował historię sztuki, filozofię i teatr. Uczęszczał na zajęcia aktorskie pod kierunkiem Ruth von Zerboni i lekcje gry na skrzypcach z Antal Verres w Konserwatorium Muzycznym w Monachium.

</doc>
<doc id="2096228" url="https://pl.wikipedia.org/wiki?curid=2096228" title="Medal Generał Armii Margiełow">
Medal Generał Armii Margiełow

Medal „Generał Armii Margiełow” (ros. Медаль «Генерал армии Маргелов») – rosyjskie odznaczenie wojskowe.
Medal „Generał Armii Margiełow” został ustanowiony rozkazem ministra obrony Federacji Rosyjskiej nr 182 z 6 maja 2005 roku.
Zasady nadawania.
Medal „Generał Armii Margiełow” jest nadawany wojskowym służącym w wojskach powietrznodesantowych (WDW) za nienaganną, co najmniej 15-letnią służbę, pod warunkiem posiadania odznaki resortowej „Za Zasługi” oraz osobom cywilnym – personelowi WDW posiadającym nienaganny, 20-letni okres służby. Medalem mogą być również nagradzani byli żołnierze WDW, którzy w jednostkach tych przesłużyli co najmniej 25 lat oraz wojskowi i pracownicy cywilni innych rodzajów broni za osobisty wkład w rozwój WDW.
Medal przyznawany jest na rozkaz głównodowodzącego rosyjskich wojsk powietrznodesantowych na wniosek jego zastępców, dowódców jednostek i przewodniczących organizacji sił zbrojnych FR wskazanych przez ministerstwo obrony.
Opis odznaki.
Odznaką medalu jest wykonany z „metalu koloru złocistego” krążek o średnicy 32 mm. Na awersie, niżej z prawej strony, umieszczony jest portret gen. armii W. Margiełowa, nad nim (również z prawej strony) desant 12 spadochroniarzy z samolotu. Z lewej strony widnieje dwurzędowy napis: Генерал армии МАРГЕЛОВ (pol. Generał armii MARGIEŁOW), nad napisem obłoki, a pod nim 3 haubice i 3 BMP w terenie. Na rewersie, w centrum, znajduje godło wojsk powietrznodesantowych oraz umieszczone półkolem napisy (u góry) МИНИСТЕРСТВО ОБОРОНЫ (pol. MINISTERSTWO OBRONY) i (u dołu) РОССИЙСКОЙ ФЕДЕРАЦИИ (pol. ROSYJSKIEJ FEDERACJI). Medal zawieszony jest na metalowej, pięciokątnej blaszce obciągniętej wstążką szerokości 24 mm. koloru pomarańczowo-niebieskiego i czarnym paskiem z lewej i zielonym z prawej strony.
Symbolika.
Poszczególne elementy medalu symbolizują:

</doc>
<doc id="2096229" url="https://pl.wikipedia.org/wiki?curid=2096229" title="Ketos Troias">
Ketos Troias



</doc>
<doc id="2096230" url="https://pl.wikipedia.org/wiki?curid=2096230" title="Puchar Europy w narciarstwie alpejskim 2010/2011">
Puchar Europy w narciarstwie alpejskim 2010/2011

Sezon 2010/2011 Pucharu Europy w narciarstwie alpejskim rozpoczął się rywalizacją mężczyzn 9 listopada w Reiteralm, zaś kobiece zawody rozpoczęły się 3 grudnia 2010 roku w norweskim Kvitfjell. Ostatnie zawody z tego cyklu zostały rozegrane wspólnie między 11 a 18 marca 2011 roku w hiszpańskiej miejscowości Formigal. Rozegranych zostało 33 konkurencji dla kobiet i 32 konkurencji dla mężczyzn. 
Puchar Europy w narciarstwie alpejskim kobiet.
Wśród kobiet Pucharu Europy z sezonu 2009/10 broniła Niemka Lena Dürr. W tym sezonie najlepsza okazała się Austriaczka Jessica Depauli.
W poszczególnych klasyfikacjach tryumfowały:
Puchar Europy w narciarstwie alpejskim mężczyzn.
Wśród mężczyzn Pucharu Europy z sezonu 2009/10 bronił Szwajcar Christian Spescha. W tym sezonie najlepszy okazał się Francuz Alexis Pinturault.
W poszczególnych klasyfikacjach tryumfowali:

</doc>
<doc id="2096231" url="https://pl.wikipedia.org/wiki?curid=2096231" title="Jan Umiński (duchowny)">
Jan Umiński (duchowny)

Jan Umiński (ur. 25 lipca 1930 w Rypinie, zm. 20 czerwca 1990 w Piotrkowie Trybunalskim) – polski duchowny rzymskokatolicki, kapelan Solidarności, działacz opozycji demokratycznej w PRL
Życiorys.
Syn osadnika wojskowego, Tadeusza Umińskiego i nauczycielki Wandy z Gierłowskich. Dzieciństwo i młodość spędził na Suwalszczyźnie, gdzie jego ojciec gospodarował nadanym przez państwo majątkiem ziemskim. Jako nastolatek udzielał się w ruchu harcerskim oraz w ochotniczej straży pożarnej. Po maturze zdecydował się na przyjęcie stanu kapłańskiego co było konsekwencją ślubów złożonych po poważnym wypadku.
Absolwent Wyższego Seminarium Duchownego w Łodzi. Pracował jako wikary w parafiach rzymskokatolickich w Konstantynowie i Czarnocinie. W latach 1965–1967 proboszcz parafii Wniebowzięcia Najświętszej Maryi Panny w Czarnocinie, a w latach 1971–1985 proboszcz parafii rzymskokatolickiej św. Floriana w Sulejowie. W 1985 roku z powodów zdrowotnych zrezygnował z administrowania parafią w Sulejowie pozostając w niej do śmierci rezydentem i opiekując się kaplicą na Polance.
W latach 80. XX wieku zaangażowany w działalność opozycyjną. Był duszpasterzem: harcerzy, górników, rolników i strażaków. Kaznodzieja i rekolekcjonista. Prowadził działalność na terenie całej Polski. Głosił homilie dla ludzi pracy w: Piotrkowie Trybunalskim, Suwałkach, Suchowoli, Białymstoku, Bytomiu, Stalowej Woli.
Od 1981 r. koncelebrans Mszy za Ojczyznę w kościele św. Stanisława Kostki w Warszawie. Organizator i celebrans Mszy za Ojczyznę w Sulejowie.
Uważany za ideowego patrona Konfederacji Polski Niepodległej w województwie łódzkim. Uczestniczył w wielu procesach politycznych, dodawał otuchy oskarżonym. W 1986 r. zatrzymany i skazany na trzy miesiące aresztu za organizowanie i prowadzenie modlitw w gmachu sądu w intencji uwięzionych działaczy KPN.
W 1986 r. skazany na grzywnę i publiczne przeproszenie Jerzego Urbana za to, że podczas jednej ze swoich homilii po zabójstwie księdza Popiełuszki nazwał Urbana „Goebbelsem stanu wojennego”.
Zmarł w 1990 r. na zawał serca. Pochowany w Suwałkach.

</doc>
<doc id="2096237" url="https://pl.wikipedia.org/wiki?curid=2096237" title="Poezja wczesnochrześcijańska">
Poezja wczesnochrześcijańska

Filologowie klasyczni terminem poezji wczesnochrześcijańskiej określają utwory liryczne pojawiające się od ok. II wieku, których celem było rozpowszechnianie chrześcijaństwa. Powstały one w Cesarstwie Rzymskim i na Bliskim Wschodzie. Niektórzy historycy literatury za początek poezji wczesnochrześcijańskiej podają pierwszą połowę IV wieku, uznając iż nie wchodzą w jej skład pieśni liturgiczne, a jedynie dzieła pisane z myślą o zachowaniu kanonów. Badania nad nimi stanowią część składową patrologii.
Powstawanie poezji wczesnochrześcijańskiej było najczęściej skutkiem wzajemnego oddziaływania pogańskich greckich i rzymskich filozofów i chrześcijan, stąd opowiadanie o Jezusie Chrystusie za pomocą wergiliańskiego eposu bądź horacjańskiej epody. Skutkiem tych relacji było w równym stopniu zasymilowanie literatury pisanej przez pogan do światopoglądu chrześcijańskiego, np. wędrówkę Eneasza przez Hades zaczęto utożsamiać ze zstąpieniem Chrystusa do otchłani i przepisywać w ten sposób do centonów. Pieśni chrześcijańskie powstawały również w celu zespalania wspólnot, zachowywania ich tradycji oraz wyrażania pobożności, pozostałe – zwłaszcza wschodnie – stanowiły zapis teologii innej niż spekulatywna oraz jedną z form zwalczania herezji.
Historia.
Sprawą sporną pozostaje periodyzacja "okresu wczesnochrześcijańskiego" w poezji. Niektórzy badacze zaczynają omówienie dziejów tej literatury od II wieku z uwzględnieniem jej właściwych źródeł pośród piśmiennictwa kościelnego, o którym posiadamy świadectwo w listach św. Pawła; inni zaś uważają, że o istnieniu poezji wczesnochrześcijańskiej możemy mówić dopiero od IV wieku, czyli – ściślej rzecz ujmując – okresu panowania cesarza Konstantyna. Niewiele napisano o dacie schyłkowej, za ks. Markiem Starowieyskim można wobec tego przyjąć, iż umowny koniec poezji wczesnochrześcijańskiej nastąpił w VI-VII wieku.
Od psalmów do heksametru.
Pierwsze teksty pisane prozą rytmiczną, która w toku ewolucji zaczęła przeobrażać się w rozbudowaną hymnologię, znajdujemy już w pismach świadków apostolskich, jak np. w "Didache" czy u Klemensa Rzymskiego. Z literackiego punktu widzenia były to utwory w dużej mierze zależne od wzorców żydowskich, oparte na rozlicznych paralelizmach wewnątrzkompozycyjnych. Jednocześnie odznaczała je spora swoboda improwizacji. Chrześcijańskie hymny w pełnym znaczeniu tego terminu pojawiają się od połowy II wieku, pisane w celu zachowania ortodoksyjnej nauki wśród niewykształconych wiernych; pod wpływem okoliczności z czasem zaczęły one używać skomplikowanej metryki greckiej, a także rytmu anapestycznego.
Pierwszym znanym z imienia poetą chrześcijańskim świata łacińskiego był Kommodian, autor wierszy o charakterze satyryczno-apologetycznym oraz apokaliptycznym, w których występował zarówno przeciwko poganom i żydom, jak i przeciwko chrześcijanom dającym fałszywe świadectwo swojej wiary. Autor wykorzystywał do tego celu lukrecjańską retorykę dydaktyczną. Badacze literatury wczesnochrześcijańskiej utrzymują zgodną opinię, iż poezja Kommodiana jest, nawet jak na swoje czasy, prymitywna: posługuje się zbyt ostrą i jednostronną inwektywą, skierowana była najprawdopodobniej jako czytanie dla analfabetów, rządził nią resentyment, a w dodatku napisana została niestarannym heksametrem.
Okres szczytu rozwoju.
Filologowie klasyczni zgodnie uznają, iż największym poetą wczesnochrześcijańskim świata łacińskiego pozostaje żyjący na przełomie IV i V wieku Aureliusz Prudencjusz Klemens. Tradycja nadała mu przydomek "chrześcijańskiego Horacego" albo "chrześcijańskiego Pindara". Dwoma twórcami, którzy plasują się niżej od Prudencjusza, pozostając jednak czołowymi postaciami literatury swojej epoki byli Ambroży z Mediolanu oraz Paulin z Noli.
W świecie greckim w tym czasie tworzył Grzegorz z Nazjanzu, jeden z największych poetów wczesnochrześcijańskich, prawodawca i kodyfikator hymnu opartego już nie na długości sylab, ale na akcencie tonicznym. Obok lekkiej w treści i formie twórczości okolicznościowej, spod jego ręki wyszły zarówno poematy dogmatyczne, jak i autobiograficzne. Wedle filologów klasycznych odznaczają się one doskonałością warsztatu, zwłaszcza jeśli chodzi o umiejętność oddawania chwilowych wrażeń w "formie krótkiej", innym zaś razem "ze swobodną obfitością, jakiej dotychczas nie było przykładu w literaturze chrześcijańskiej". Najbardziej uderzającą cechą konfesyjnej poezji Grzegorza z Nazjanzu była żywiołowa namiętność w sprawach wiary, która rzucała autora na przemian w ufność i zwątpienie, miłość i izolację od bliskich, a wreszcie – światłość i mrok.
Na Wschodzie tworzył swoje hymny o śmierci, zmartwychwstaniu i dziewictwie Maryi Efrem Syryjczyk, uważany powszechnie za największego poetę w dziejach języka syryjskiego.
Tematy i funkcje.
Analiza komparatystyczna pozwala stwierdzić, że poetyka wczesnochrześcijańskich utworów lirycznych powstała na gruncie, stale żywego w ośrodku aleksandryjskim, dialogu pomiędzy dziedzictwem wielkiej poezji pogańskiej a myślą zhellenizowanego judaizmu. Na analizę poszczególnych elementów topiki tej poezji pozwolił zaś, widoczny u schyłku XIX wieku, rozwój studiów biblijnych oraz mediewistycznych przy pomocy humanistycznych metod filologicznych, zwłaszcza tzw. "historii form". Jak zgodnie referują znawcy tematu, charakter twórczości lirycznej Ojców Kościoła stanowił – dzięki połączeniu tradycji greckiej, łacińskiej i hebrajskiej – pomost między kulturą antyczną a literaturą europejską.
Pomiędzy poezją a teologią.
Forma poetycka była najbardziej charakterystyczną cechą uprawiania teologii Ojców Kościoła syryjskiego; ks. Wincenty Myszor nazwał ją wręcz "teologią poetów". Teologiczne zagadnienia Syryjczyków – wrogie względem systematycznie ujętej refleksji na temat wiary, znanej światu łacińskiemu i greckiemu – niemal wyłącznie przyjmowały wierszowaną formę, która niejednokrotnie pełniła także funkcję mnemotechniczną.
Figury stylistyczne Chrystusa.
Poezja wczesnochrześcijańska wypracowała system metafor i symboli na opisanie tajemnic starożytnej chrystologii; w tym procesie spory udział przypadł asymilacji dziedzictwa kultury pogańskiej do myśli chrześcijańskiej, o czym świadczy inwokacja Juwenkusa zwracająca się już nie do Muz, ale do Ducha Świętego o natchnienie poetyckie – odmienne od zachowania poetów greckich, które utożsamiane było z grzesznym obłędem platońskiego "furor poeticus" – pochodzące od Chrystusa jako nowego Orfeusza. W tym kontekście Zbawiciel występował w roli "kosmicznego muzyka", który zamiast przyozdabiać głowę śpiewaka wieńcem Helikonu, obdarowuje go wieńcem męczeńskim. Sam akt napisania chrześcijańskiego poematu nie służył bynajmniej unieśmiertelnieniu twórcy na zasadzie horacjańskiego exegi monumentum, ale miał zapewnić poecie nagrodę życia wiecznego w Królestwie Bożym.
&lt;poem&gt;::::Obce Kamenom, zamknięte dla Apollona,
Poezja miłosna.
Z okazji zaślubin poeci wczesnochrześcijańscy układali, wzorem liryków antycznych, epitalamia i anakreontyki. Na tym polu doszło jednak do przewartościowania pojęć; małżeństwo przestało być postrzegane jako sposób korzystania z dóbr świata, uległo silnej chrystianizacji i zaczęło odnosić się do miłości zmierzającej w stronę życia wiecznego. W świecie łacińskim przeważnie punktem odniesienia była tu figura Józefa i Maryi, samą miłość kojarzono zaś z ofiarą i oddaniem Jezusa Chrystusa. Do dnia dzisiejszego zachował się utwór św. Prospera z Akwitanii ("Carmen ad uxorem"), który za pomocą formy wierszowanej odpowiedzialnej w świecie greckim za treści biesiadne, opisał wzajemny trud małżeński, wiążący się w świecie doczesnym z uświęconym cierpieniem, nakierowanym na nadzieję na szczęście w Królestwie Bożym. Innym przykładem może być syryjski poemat epicki z ok. VII wieku opowiadający o żonie, która odrzucając doczesne bogactwa, oddaje swoje życie za męża, w nagrodę za co oboje wprowadzeni zostają przez archanioła do nieba.

</doc>
<doc id="2096242" url="https://pl.wikipedia.org/wiki?curid=2096242" title="Anna Zadrożyńska">
Anna Zadrożyńska

Anna Jadwiga Zadrożyńska-Barącz (ur. 31 maja 1938 w Warszawie, zm. 30 marca 2014) – etnolog, profesor nauk humanistycznych, nauczyciel akademicki w Instytucie Etnologii i Antropologii Kulturowej na Uniwersytecie Warszawskim, autorka i redaktorka kilkunastu książek, a także tłumaczka wielu prac etnologicznych i antropologicznych. Zajmowała się antropologią współczesności, pisała o przemianach obyczajowości i tradycji polskiej.
Biogram.
Urodziła się w rodzinie inżyniera Teodora Zadrożyńskiego i malarki Walerii z domu Olszyckiej. Absolwentka liceum Sióstr Zmartwychwstanek, choć egzamin maturalny zdawała w V LO im. Księcia Józefa Poniatowskiego. Studia rozpoczęła na Wydziale Łączności (obecnie Elektroniki) Politechniki Warszawskiej. Po zaliczeniu czterech semestrów w 1958 rozpoczęła studia etnograficzne na Wydziale Historycznym UW. Ukończyła je w 1963, przedstawiając pracę magisterską "Warunki powodujące zanik tradycyjnego ubioru ludowego na Podlasiu w II połowie XIX wieku" (promotor: Witold Dynowski).
Przez całe zawodowe życie związana była z Katedrą, a później Instytutem Etnologii i Antropologii Kulturowej UW. 1 października 1963 rozpoczęła pracę jako asystentka w Katedrze Etnografii UW. W 1972 uzyskała stopień doktora nauk humanistycznych w zakresie etnologii na podstawie rozprawy "Motywy zawarcia i oceny małżeństwa a system wartościowania współczesnych społeczności wiejskich w Polsce" (promotor Witold Dynowski). W 1983 r. uzyskała stopień doktora habilitowanego (tytuł rozprawy habilitacyjnej "Homo faber i homo ludens. Etnologiczny szkic o pracy w kulturach tradycyjnej i współczesnej"). W 1991 została zatrudniona na stanowisku profesor nadzwyczajnej. 24 stycznia 1997 otrzymała tytuł profesorski, a w 2002 została profesor zwyczajną UW. Wypromowała doktoraty m.in. Anny Malewskiej-Szałygin, Joanny Tokarskiej-Bakir, Elżbiety Szot-Radziszewskiej.
Otrzymała w roku 1983 Złoty Krzyż Zasługi, a w 2001 została odznaczona Krzyżem Kawalerskim Orderu Odrodzenia Polski.
Zmarła 30 marca 2014. Pochowana na cmentarzu Bródnowskim (kwatera 26H, rząd 2, grób 1).

</doc>
<doc id="2096246" url="https://pl.wikipedia.org/wiki?curid=2096246" title="Park Narodowy Chư Mom Ray">
Park Narodowy Chư Mom Ray

Park Narodowy Chư Mom Ray (wiet. "Vườn quốc gia Chư Mom Ray") – park narodowy w prowincji Kon Tum, w Regionie Płaskowyżu Centralnego, w Wietnamie.
Park został założony 30 lipca 2002 roku, zajmuje powierzchnię ok. 566 km² i graniczy z Parkiem Narodowym Virachey w Kambodży i Rezerwatem Przyrody Donganphan w Laosie. Rośnie w nim około 508 gatunków drzew i żyją 352 gatunki kręgowców. Występuje tu wiele rzadkich gatunków ssaków takich jak banteng, tygrys, gaur i słoń indyjski.

</doc>
<doc id="2096247" url="https://pl.wikipedia.org/wiki?curid=2096247" title="Powstanie zazejskie">
Powstanie zazejskie

Powstanie zazejskie (ros. Зазейское восстание) – antysowieckie wystąpienie zbrojne Kozaków amurskich i chłopów w powiecie błagowieszczeńskim obwodu amurskiego na początku 1924 roku.
Bezpośrednią przyczyną wybuchu powstania była decyzja Dalriewkomu o podniesieniu podatku produkcyjnego do 25%, podjęta jesienią 1923 roku. Za uchylanie się od tego w obwodzie amurskim było aresztowanych wielu mieszkańców. W grudniu tego roku w Harbinie odbyło się zebranie przywódców białej emigracji na czele z gen. Jefimem G. Syczowem, przewodniczącym Amurskiej Organizacji Wojskowej, na którym postanowiono doprowadzić do powstania nad Amurem. 4 stycznia 1924 roku doszło do pierwszego starcia zbrojnego na granicy pomiędzy 200-osobowym oddziałem wojskowym, próbującym przedostać się z Mandżurii do ZSRR a sowieckimi pogranicznikami z 20 Amurskiego Pogranicznego Szwadronu Kawalerii. Ciężkie walki trwały do 14 stycznia, kiedy powstańcy zostali zmuszeni do odwrotu do wsi Tambowka. Tam został założony sztab powstańczy, a wieś stała się „stolicą” powstania. Przywódcy powstańczy utworzyli Tymczasowe Amurskie Przedstawicielstwo Obwodowe pod kierownictwem R. G. Czeszowa. Na czele formowanych sił powstańczych stanął N. I. Korżeniewski. Funkcję szefa sztabu objął esauł Mańkow. Z mandżurskiego pogranicznego miasta Sachalian były transportowane dostawy uzbrojenia i wyposażenia wojskowego. W powstaniu wzięli udział Kozacy amurscy i miejscowi chłopi. Łączna liczebność sił powstańczych doszła do 4 tys. ludzi. Do poł. stycznia powstanie rozszerzyło się na obszar wołości gilczyńskiej, tambowskiej, nikołajewskiej i jerkojeckiej powiatu błagowieszczeńskiego. 16 stycznia powstańcy zajęli wieś Piesczano-Oziorsk. Dzięki temu kontrolowali ponad 20 wsi, nie licząc chutorów. 
18 stycznia rozkazem dowódcy sowieckiej 5 Armii została sformowana Grupa Amurska dla zlikwidowania powstania. W jej skład weszły 5 Amurski Pułk Strzelecki, 26 Pułk Kawalerii, 1 Szwadron 2 Priamurskiej Dywizji Kawalerii, pociągi pancerne nr 12 i 14 oraz konno-górska bateria artylerii Kubańskiej Brygady Kawalerii, a także oddział słuchaczy 32 szkoły dywizyjnej ze wsparciem 100 aktywistów partyjnych. Do 23 stycznia wojsko rozgromiło południowo-wschodnią grupę sił powstańczych w wołości tambowskiej, zaś do 1 lutego północno-wschodnią w rejonie wsi Piesczano-Oziorsk. Doprowadziło to do upadku powstania. Większość powstańców uszła do Mandżurii wraz ze swoimi rodzinami. Czekiści rozstrzelali co najmniej 1 tys. osób mieszkających na terenach powstania. Podatek produkcyjny powiększono 2 razy. Pomimo tego jeszcze przez kolejne miesiące zdarzały się napady na sielsowiety i zabójstwa sowieckich aktywistów.

</doc>
<doc id="2096248" url="https://pl.wikipedia.org/wiki?curid=2096248" title="Środa Śląska - polny zameczek">
Środa Śląska - polny zameczek

Środa Śląska polny zameczek – zamknięty przystanek osobowy w Środzie Śląskiej, w województwie dolnośląskim, w Polsce. Należał do kolei średzkiej, łączącej średzki rynek z magistralą kolejową i umożliwiającej dojechanie koleją do centrum miasta.

</doc>
<doc id="2096250" url="https://pl.wikipedia.org/wiki?curid=2096250" title="Antirion">
Antirion



</doc>
<doc id="2096251" url="https://pl.wikipedia.org/wiki?curid=2096251" title="New Century">
New Century

New Century – album studyjny polskiej grupy muzycznej SBB. Wydawnictwo ukazało się 19 września 2005 roku nakładem wytwórni muzycznej Metal Mind Productions. Album "New Century" został wydany na płycie CD oraz na płycie DVD Audio 5. 1 Surround Music. Płyta zadebiutowała na 17. miejscu listy OLiS w Polsce.

</doc>
<doc id="2096252" url="https://pl.wikipedia.org/wiki?curid=2096252" title="Środa Śląska Miejska">
Środa Śląska Miejska

Środa Śląska Miejska – zamknięta stacja kolejowa w Środzie Śląskiej, w województwie dolnośląskim, w Polsce. Należała do kolei średzkiej, łączącej średzki rynek z magistralą kolejową i umożliwiającej dojechanie koleją do centrum miasta.

</doc>
<doc id="2096253" url="https://pl.wikipedia.org/wiki?curid=2096253" title="Nicolas-Toussaint Charlet">
Nicolas-Toussaint Charlet

Nicolas-Toussaint Charlet (ur. 20 grudnia 1792 w Paryżu, zm. 30 października 1845 tamże) – francuski malarz, grafik, karykaturzysta i pedagog.
Był uczniem Antoine Grosa i przyjacielem romantycznego malarza Théodore`a Géricaulta. Znany jest głównie jako twórca obrazów, rysunków i litografii o tematyce batalistycznej ilustrujących kampanie napoleońskie. Poruszał również tematykę społeczną i polityczną, tworzył też karykatury. Jego litografie odznaczają się dbałością o wierność szczegółów i stanowią cenne źródło informacji historycznej. Prace artysty są obecnie w zbiorach wielu muzeów francuskich i Francuskiej Biblioteki Narodowej w Paryżu.
Nicolas-Toussaint Charlet był też uznanym pedagogiem i członkiem Académie des Beaux-Arts od 1836, jego uczniem był polski malarz Piotr Michałowski.

</doc>
<doc id="2096255" url="https://pl.wikipedia.org/wiki?curid=2096255" title="Moinba">
Moinba

Moinba (, Ménbā Zú) – oficjalnie uznana mniejszość narodowa w Chińskiej Republice Ludowej, z grupy ludów tybetańskich. Mieszkają przede wszystkim w powiatach Medog, Nyingchi i Cona w południowym Tybecie. Zamieszkują też stan Arunachal Pradesh w Indiach. Do południowego Tybetu przybyli stosunkowo niedawno, prawdopodobnie ok. 300 lat temu. Według spisu powszechnego z 1990 liczyli 7475 członków, ale ludzi mówiących językami moinba jest dużo więcej, podobnie jak ludzi identyfikujących się kulturowo w ten sposób.
Języki moinba tworzą wysoce zróżnicowaną grupę, z wieloma dialektami. Dwa główne języki, wzajemnie niezrozumiałe, dzielą Moinba na dwa ludy, które są jednak oficjalnie uznane za jedną grupę. Językiem cuona monba (czasem klasyfikowanym też jako dialekt języka tybetańskiego) mówi ok. 30 tysięcy osób; motuo monba – ok. 5 tysięcy.
Są rolnikami uprawiającymi ryż, kukurydzę, proso, grykę, soję i sezam; hodują owce i bydło, uzupełniają też dietę dzięki polowaniu. Zamieszkują izolowane obszary południowego Tybetu, wysokie góry lub głębokie doliny, w które zostali zepchnięci przez Tybetańczyków. Od XIV w. do lat 50. władzę typu feudalnego na ich terenach sprawowały klasztory buddyjskie.
Od otaczających ich Tybetańczyków, odróżniają się strojem: w Lekpo typowy strój kobiecy to jaskrawo czerwona suknia i czerwony, stożkowaty kapelusz. W regionie Medog noszą pasiaste, wielokolorowe fartuchy.
Dawniej praktykowali poliandrię i poligynię, obecnie są monogamiczni. Małżonkowie zajmują podobną pozycję w małżeństwie. Większość Moinba wyznaje buddyzm tybetański i jest głęboko religijna, wierzy w ostateczne osiągnięcie nirvany, po wielu cyklach wcieleń. Praktykują podobne Tybetańczykom obrządki tak jak np. pogrzeb podniebny, wodny czy kremację. Najważniejszy klasztor Moinba znajduje się w Tawang. Zachowała się też częściowo obrzędowość szamańska. Z Moinba wywodził się szósty dalajlama, Cangjang Gjaco.

</doc>
<doc id="2096257" url="https://pl.wikipedia.org/wiki?curid=2096257" title="Sobeys Slam">
Sobeys Slam

Sobeys Slam – kobiecy turniej curlingowy, rozgrywany od 1998, zaliczany do cyklu Wielkiego Szlema. Odbywa się w New Glasgow w Nowej Szkocji. Od 1998 turniej nosił nazwę Sobeys Curling Classic, którą zmieniono wraz z powstaniem Wielkiego Szlema kobiet.

</doc>
<doc id="2096259" url="https://pl.wikipedia.org/wiki?curid=2096259" title="Kańćipuram (dystrykt)">
Kańćipuram (dystrykt)



</doc>
<doc id="2096260" url="https://pl.wikipedia.org/wiki?curid=2096260" title="Rick Kavanian">
Rick Kavanian

Richard Horatio „Rick“ Kavanian (ur. 26 stycznia 1971 w Monachium) – niemiecki aktor, komik, scenarzysta i aktor głosowy, telewizyjny i filmowy pochodzenia armeńskiego.
Życiorys.
Jego rodzice i dziadkowie w latach 50. wyemigrowali z Bukaresztu (Rumunia) do Monachium. W latach 1990–1994 przez 9 semestrów studiował nauki polityczne, historię kultury Ameryki Północnej i psychologię w Monachium i Augsburgu. W latach 1995–1996 studiował aktorstwo w Lee Strasberg Theatre Institute w Nowym Jorku.

</doc>
<doc id="2096261" url="https://pl.wikipedia.org/wiki?curid=2096261" title="XPLite">
XPLite



</doc>
<doc id="2096262" url="https://pl.wikipedia.org/wiki?curid=2096262" title="Kościół Podwyższenia Krzyża Świętego w Sośnicy">
Kościół Podwyższenia Krzyża Świętego w Sośnicy

Kościół Podwyższenia Krzyża Świętego w Sośnicy – kościół katolicki zlokalizowany w centrum Sośnicy, w gminie Kąty Wrocławskie. 
Pierwotnie kościół nosił wezwanie Matki Boskiej, co wymienione zostało w dokumencie biskupa Henryka. Obecny obiekt zbudowany u schyłku XIII w. w stylu romańskim. Prezbiterium przetrwało z tego okresu, nawę jednak przebudowano w stylu gotyckim w 1487 tworząc palmowe sklepienie, dodając także wieżę w 1507. W 1619 i 1776 dobudowano kolejno dwie kaplice i kruchtę. Wyposażenie wnętrza głównie barokowe, w tym seria obrazów J. Kynasta i Karla Kynasta. Ołtarz główny z 1700 (fundatorzy: hr. Mikoła von Latour i hr. Franciszek von Eicholz). Oprócz tego wewnątrz i na murze zewnętrznym renesansowe epitafia rycerskie i szlacheckie (XVI w.) i chrzcielnica (1580). 
Istotnym elementem kościoła są Święte Schody ("Scala Sancta"), wzorowane na rzymskich. Ufundowała je hrabina Józefa von Wurtz und Burg w 1776.
W obrębie cmentarza okalającego świątynię znajduje się wolnostojąca kaplica grobowa z przełomu XVIII i XIX wieku – murowana z dachem dwuspadowym, barokowa. Odnowiona w 1986 z dodaniem nowego wyposażenia i nadaniem wezwania Zmartwychwstania Pańskiego.
Dojście szlakiem zielonym z rynku w Kątach Wrocławskich – około 800 m.

</doc>
<doc id="2096264" url="https://pl.wikipedia.org/wiki?curid=2096264" title="Środa Śląska Rynek">
Środa Śląska Rynek

Środa Śląska Rynek – zamknięta stacja kolejowa w Środzie Śląskiej, w województwie dolnośląskim, w Polsce. Była końcową stacją kolei średzkiej, łączącej średzki rynek z magistralą kolejową i umożliwiającej dojechanie koleją do centrum miasta.

</doc>
<doc id="2096266" url="https://pl.wikipedia.org/wiki?curid=2096266" title="Sumiński">
Sumiński

Osoby o tym nazwisku:

</doc>
<doc id="2096270" url="https://pl.wikipedia.org/wiki?curid=2096270" title="Milicz Zamek">
Milicz Zamek

Milicz Zamek – dawny wąskotorowy przystanek osobowy w Miliczu, w gminie Milicz, w powiecie milickim; w województwie dolnośląskim, w Polsce. Został otwarty w 1894 roku. Zamknięty został w 1991 roku.
W 2011 r. na dawnym przystanku ustawiono jako eksponat skład pociągu z wagonem motorowym MBxd1-168, wagonem osobowym typu 1Aw Bxhpi i brankardem FTdxk.

</doc>
<doc id="2096272" url="https://pl.wikipedia.org/wiki?curid=2096272" title="Żmigród Miasto">
Żmigród Miasto

Żmigród Miasto – dawna wąskotorowa stacja kolejowa w Żmigrodzie, w województwie dolnośląskim, w Polsce. Położona na linii Żmigród Wąskotorowy – Przedkowice. Została otwarta w 1894 roku. Zamknięta została w 1991 roku.

</doc>
<doc id="2096273" url="https://pl.wikipedia.org/wiki?curid=2096273" title="Jorge de Souza">
Jorge de Souza

Jorge de Souza (ur. 20 lipca 1939 w Rio de Janeiro, zm. 31 grudnia 2008 w Cabo Frio) – brazylijski piłkarz, występujący na pozycji prawego obrońcy.
Kariera klubowa.
Karierę piłkarską Jorge de Souza rozpoczął w Américe Rio de Janeiro w 1959 roku. Z Américą zdobył mistrzostwo stanu Rio de Janeiro - Campeonato Carioca w 1960 roku. W latach 1966–1967 występował we Fluminense FC. Ostatnim klubem w karierze Jorge de Souzy była Portuguesa Rio de Janeiro, w której zakończył karierę w 1968 roku.
Kariera reprezentacyjna.
W reprezentacji Brazylii Jorge de Souza zadebiutował 10 marca 1963 w wygranym 1-0 meczu z reprezentacją Peru podczas Copa América 1963, na której Brazylia zajęła czwarte miejsce. Jorge de Souza na turnieju wystąpił w pięciu meczach z Peru, Paragwajem, Argentyną, Ekwadorem i Boliwią, który był jego ostatni meczem w reprezentacji.

</doc>
<doc id="2096276" url="https://pl.wikipedia.org/wiki?curid=2096276" title="Multiversion Concurrency Control">
Multiversion Concurrency Control

Multiversion Concurrency Control (MVCC) – mechanizm kontroli współbieżności. Ogólna koncepcja wykorzystywana w różnej formie przez wiele współczesnych systemów baz danych, sprowadzająca się do umożliwienia jednoczesnego dostępu oraz wykonywania operacji na tych samych danych wielu odbiorcom.

</doc>
<doc id="2096279" url="https://pl.wikipedia.org/wiki?curid=2096279" title="Memoriał Agaty Mróz-Olszewskiej">
Memoriał Agaty Mróz-Olszewskiej

Memoriał Agaty Mróz-Olszewskiej - turniej towarzyski poświęcony pamięci zmarłej reprezentantki Polski w piłce siatkowej - Agacie Mróz-Olszewskiej. Odbywa się co roku począwszy od 2009.

</doc>
<doc id="2096281" url="https://pl.wikipedia.org/wiki?curid=2096281" title="Anna Radzanowska">
Anna Radzanowska

Anna Radzanowska, Anna Uhnowska herbu Prawda (zm. po 1478) – córka wojewody bełskiego Zygmunta z Radzanowa, Uhnowa, żona księcia warszawskiego Bolesława V.
Życiorys.
Jan Długosz w swoich "Rocznikach czyli Kronikach sławnego Królestwa Polskiego" błędnie nazywa Annę córką Pawła Hunowskiego. Nowsza historiografia ustaliła jednak, że ojcem Anny był Zygmunt z Radzanowa, Uhnowa, chorąży płocki w latach 1443–1464 oraz wojewoda bełski w latach 1465–1470. Imię odziedziczyła ona po swojej ciotce Annie, córce wojewody bełskiego Pawła z Radzanowa, która poślubiła Jana z Sopuszyna. Zgodnie z relacją Jana Długosza, w Annie zakochał się książę warszawski Bolesław V. Małżeństwo Radzanowskiej z przedstawicielem dynastii Piastów doszło do skutku 20 lipca 1477. Prawdopodobnie było ono powiązane z chęcią usamodzielnienia się Bolesława V, który dzielił władzę w księstwie mazowieckim ze swoimi braćmi. 
Po ślubie z Anną Radzanowską Bolesław V, dzielący dotychczas kancelarię ze swoim młodszym bratem Januszem II utworzył własną, na której osadził na początku 1478 brata swej małżonki, podstolego płockiego Jana Radzanowskiego. Jeszcze w 1478 doszło jednak do odwołania kanclerza Radzanowskiego ze stanowiska, co wiązało się najprawdopodobniej z porzuceniem Anny przez księcia. Do zerwania małżeństwa Anny i Bolesława doszło zapewne przed październikiem 1478, kiedy to doszło do załatwienia sporów pomiędzy Bolesławem V a jego bratem Konradem III Rudym. 
Losy wojewodzianki po rozstaniu z Bolesławem nie są znane. Jej małżeństwo z księciem Bolesławem było bezpotomne.

</doc>
<doc id="2096282" url="https://pl.wikipedia.org/wiki?curid=2096282" title="Trzebnica Zdrój">
Trzebnica Zdrój

Trzebnica Zdrój – dawna wąskotorowa stacja kolejowa w Trzebnicy, w gminie Trzebnica, w powiecie trzebnickim, w województwie dolnośląskim, w Polsce. Została otwarta w 1898 roku. Zamknięta została w 1967 roku.

</doc>
<doc id="2096283" url="https://pl.wikipedia.org/wiki?curid=2096283" title="B. Braun Melsungen AG">
B. Braun Melsungen AG



</doc>
<doc id="2096285" url="https://pl.wikipedia.org/wiki?curid=2096285" title="Memoriał Agaty Mróz-Olszewskiej 2010">
Memoriał Agaty Mróz-Olszewskiej 2010

II edycja Memoriału Agaty Mróz-Olszewskiej odbyła się w dniach 17-19 września 2010 roku w Spodku w Katowicach.
Uczestnicy.
Tabela.
Tabela

</doc>
<doc id="2096287" url="https://pl.wikipedia.org/wiki?curid=2096287" title="Paul Haver">
Paul Haver



</doc>
<doc id="2096291" url="https://pl.wikipedia.org/wiki?curid=2096291" title="Opmaestro">
Opmaestro



</doc>
<doc id="2096292" url="https://pl.wikipedia.org/wiki?curid=2096292" title="Joseph-Nicéphore Niépce">
Joseph-Nicéphore Niépce



</doc>
<doc id="2096294" url="https://pl.wikipedia.org/wiki?curid=2096294" title="95th Aero Squadron">
95th Aero Squadron

95th Aero Squadron – 95 Aero – 95 Reconnaissance Squadron – jednostka United States Army Air Service z okresu I wojny światowej.
I wojna światowa.
Jednostka została utworzona w 20 sierpnia 1917 roku w Kelly Field Annex w Teksasie. Została rozwiązana 18 marca 1919 roku.
Eskadra osiągnęła gotowość bojową w październiku 1917 roku. W listopadzie przybyła do Francji i została umieszczona w bazie lotnictwa amerykańskiego w Issoudun. Działania wojenne jednostka rozpoczęła w połowie lutego 1918 roku. Pierwsze straty poniosła 9 marca – w czasie lotu bojowego zginął jej ówczesny dowódca kapitan James E. Miller.
5 maja 1918 roku jednostka została dołączona do 1st Pursuit Group.
Piloci eskadry latali głównie na samolotach Nieuport 27, Nieuport 28 oraz SPAD XIII
95th Aero Squadron w całym okresie wojny odniosła 47 zwycięstw, 35 nad samolotami i 12 nad balonami obserwacyjnymi.
Łącznie w jednostce służyło przeszło ponad 6 asów myśliwskich m.in.:
Dowódcy Eskadry.
W jednostce służyli m.in.:
Okres międzywojenny i II wojny światowej.
W okresie międzywojenny jednostka została ponownie powołana do istnienia i kilkakrotnie zmieniała nazwę oraz charakter.
W czasie II wojny światowej była dywizjonem bombowym 95th Bombardment Squadron (Medium) i należała do 17th Bombardment Group.

</doc>
<doc id="2096296" url="https://pl.wikipedia.org/wiki?curid=2096296" title="95 Aero">
95 Aero



</doc>
<doc id="2096297" url="https://pl.wikipedia.org/wiki?curid=2096297" title="Wirecard Bank AG">
Wirecard Bank AG



</doc>
<doc id="2096302" url="https://pl.wikipedia.org/wiki?curid=2096302" title="Czynniki rakotwórcze">
Czynniki rakotwórcze



</doc>
<doc id="2096314" url="https://pl.wikipedia.org/wiki?curid=2096314" title="Tweak UI">
Tweak UI

Tweak UI – darmowy program komputerowy dla systemu Windows, wyprodukowany przez Microsoft, który ułatwia zmianę opcji systemu Windows dostępnych normalnie tylko przez edycję rejestrów lub rozproszonych w różnych apletach panelu sterowania.
Dostępne są wersje dla Windows 95, 98, 2003 oraz XP. Istnieje także wersja współpracująca z procesorami Itanium.
Tweak UI jest częścią grupy dodatków dla zaawansowanych użytkowników Windows o nazwie Microsoft PowerToys.

</doc>
<doc id="2096316" url="https://pl.wikipedia.org/wiki?curid=2096316" title="Diana i Akteon (obraz Tycjana)">
Diana i Akteon (obraz Tycjana)

Diana i Akteon – obraz namalowany w latach 1556–1559 jako jeden z cyklu obrazów o tematyce mitologicznej przez włoskiego malarza renesansowego, Tycjana. Dzieło znajduje się na przemian co pięć lat w zbiorach National Gallery of Scotland i National Gallery w Londynie.
Opis obrazu.
"Diana i Akteon" było jednym z siedmiu dzieł wchodzących w skład cyklu obrazów poruszających tematykę mitologiczną. Temat obrazu został zaczerpnięty z dzieła "Metamorfozy" Owidiusza. Historia opowiada o Akteonie, który zaskakuje boginię Dianę i jej towarzyszki podczas kąpieli. Czyn ten rozgniewał boginię łowów, która zamieniła Akteona w jelenia, którego później rozszarpały jego własne psy. Motyw późniejszy został przedstawiony przez Tycjana na obrazie "Śmierć Akteona".
Malarz ukazał scenę kąpieli kobiet na tle motywów architektonicznych i jednocześnie pod gołym niebem. Diana siedzi po prawej stronie. Jej stopy są osuszane przez jedną ze służących, a inna, czarnoskóra kobieta próbuje ją zasłonić przed mężczyzną. Kompozycja kolorystyczna obrazu jest zapowiedzią późniejszych kompozycji: wyrazista czerwień na zasłonie czy błękit horyzontu kontrastuje z sąsiadującymi złamanymi tonami brązu i szarości.
Historia obrazu.
Po ukończeniu dzieła Tycjan, wraz z innym płótnem "Diana i Kallisto", podarował je hiszpańskiemu królowi Filipowi II. W kolekcjach królewskich dzieło było do 1704 roku, kiedy to Filip V Hiszpański podarował je ambasadorowi francuskiemu. Wkrótce potem obraz został nabyty przez Filip II Burbona-Orleańskiego do jego biblioteki. Po rewolucji francuskiej zbiory księcia orleańskiego zostały w 1791 roku sprzedane do Brukseli przez Ludwika Filipa Orleańskiego na dwa lata przed jego zgilotynowaniem. Wkrótce, w 1798 roku, obraz został wystawiony na londyńskiej aukcji. Dzieło zostało nabyte przez Francisa Egertona, 3 księcia Bridgewater. Po śmierci księcia jego majątek został odziedziczony przez George Granville’a księcia Sutherland. Obrazy zostały wystawione w jego domu w Londynie. Podczas II wojny światowej kolekcja dzieł została przewieziona do Szkocji, gdzie przez wiele lat były wystawiane w National Gallery of Szkocji, w Edynburgu. W 2008 roku obraz wraz z innym dziełem Tycjana "Diana i Kallisto" zostało wystawione na licytację za łączna sumę 100 mln funtów. Dzieła postanowiły zakupić wspólnie dwie galerie National Gallery of Scotland i National Gallery w Londynie. Obecnie obrazy są wystawiane w tych galeriach przez pięć lat na przemian.
Tycjan w 1559 roku namalował "Śmierć Akteona" (179 × 198 cm, Londyn National Gallery), który uważany jest za kontynuację cyklu obrazów mitologicznych. Motyw Diany i Akteona był podejmowany przez kilku malarzy, m.in. scenę malowali: Jacob Jordaens, Rembrandt "Diana z Akteonem i Kallisto" (1634, olej, płótno, 73,5 × 93,5 cm. Museum Wasserburg Anholt), czy Jan Brueghel Starszy i Jacob de Backer, "Diana i Akteon" (ok. 1595, olej, 26,6 × 36,2 cm. Johnny van Haeften Ltd., Londyn).

</doc>
<doc id="2096317" url="https://pl.wikipedia.org/wiki?curid=2096317" title="Gryfice Cukrownia">
Gryfice Cukrownia

Gryfice Cukrownia- towarowa stacja kolejowa Gryfickiej Kolei Wąskotorowej w Gryficach. Zlikwidowana w 2008.
Przez stację przechodzi linia kolejowa Popiele - Gryfice Wąskotorowe przez Pogorzelicę i Trzebiatów.

</doc>
<doc id="2096319" url="https://pl.wikipedia.org/wiki?curid=2096319" title="Ihor Skoba">
Ihor Skoba

Ihor Ołehowycz Skoba, ukr. Ігор Олегович Скоба (ur. 21 maja 1982 w Dżankoju, w obwodzie krymskim) – ukraiński piłkarz, grający na pozycji pomocnika.
Kariera piłkarska.
Kariera klubowa.
Wychowanek Dynama Kijów, barwy którego bronił w juniorskich mistrzostwach Ukrainy (DJuFL). Karierę piłkarską rozpoczął 29 kwietnia 1998 w składzie Dynamo-3 Kijów, potem występował w Dynamo-2 Kijów. W 2002 został wypożyczony najpierw do Zakarpattia Użhorod, w składzie którego 16 marca 2002 debiutował w Wyższej Lidze w meczu z Dynamem Kijów (0:5), a następnego roku do Obołoni Kijów. Na początku 2004 przeszedł do Arsenału Kijów. Latem 2006 przeniósł się do Illicziweć Mariupol. W kwietniu 2008 został piłkarzem Zorii Ługańsk. We wrześniu 2010 jako wolny agent podpisał kontrakt z Wołynią Łuck. Podczas przerwy zimowej sezonu 2010/2011 odszedł do PFK Sewastopol, ale już 31 sierpnia 2011 powrócił do Wołyni Łuck. Po zakończeniu sezonu 2013/14 opuścił wołyński klub. 31 października 2014 zasilił skład Stomilu Olsztyn. W sezonie 2015/16 ponownie był zawodnikiem Arsenału Kijów. 14 czerwca 2016 podpisał kontrakt z FK Tarnopol.
Kariera reprezentacyjna.
W 2003 rozegrał jeden mecz w młodzieżowej reprezentacji Ukrainy.

</doc>
<doc id="2096323" url="https://pl.wikipedia.org/wiki?curid=2096323" title="Serious Sam II">
Serious Sam II



</doc>
<doc id="2096328" url="https://pl.wikipedia.org/wiki?curid=2096328" title="New Police Story">
New Police Story



</doc>
<doc id="2096329" url="https://pl.wikipedia.org/wiki?curid=2096329" title="Dak miu mai shing">
Dak miu mai shing



</doc>
<doc id="2096332" url="https://pl.wikipedia.org/wiki?curid=2096332" title="Ging chaat goo si juk jaap">
Ging chaat goo si juk jaap



</doc>
<doc id="2096333" url="https://pl.wikipedia.org/wiki?curid=2096333" title="Ging chat goo si">
Ging chat goo si



</doc>
<doc id="2096335" url="https://pl.wikipedia.org/wiki?curid=2096335" title="Yat goh hiu yan">
Yat goh hiu yan



</doc>
<doc id="2096336" url="https://pl.wikipedia.org/wiki?curid=2096336" title="Hong faan kui">
Hong faan kui



</doc>
<doc id="2096337" url="https://pl.wikipedia.org/wiki?curid=2096337" title="Trzebiatów Mokre">
Trzebiatów Mokre

Trzebiatów Mokre- kolejowy przystanek osobowy Gryfickiej Kolei Wąskotorowej w Trzebiatowie. W 1999 został zamknięty.
Przez przystanek przechodzi linia z Popiela do Gryfic Wąskotorowych oraz zaczyna się linia do Mrzeżyna Gryfickiego.

</doc>
<doc id="2096338" url="https://pl.wikipedia.org/wiki?curid=2096338" title="Long xiong hu di">
Long xiong hu di



</doc>
<doc id="2096339" url="https://pl.wikipedia.org/wiki?curid=2096339" title="Wo shi shei">
Wo shi shei



</doc>
<doc id="2096340" url="https://pl.wikipedia.org/wiki?curid=2096340" title="San suk si gin">
San suk si gin



</doc>
<doc id="2096341" url="https://pl.wikipedia.org/wiki?curid=2096341" title="Sing si lip yan">
Sing si lip yan



</doc>
<doc id="2096342" url="https://pl.wikipedia.org/wiki?curid=2096342" title="Marc-André Grondin">
Marc-André Grondin

Marc-André Grondin (ur. 11 marca 1984 w Montrealu) – kanadyjski aktor.
Przyszedł na świat jako syn francusko-kanadyjskiego prezentera radiowego Denisa Grondina, jego matka ma meksykańskie pochodzenie. Debiutował na ekranie w wieku siedmiu lat w filmie "Nelligan" (1991). Sławę międzynarodową zyskał dzięki roli Zachary'ego Beaulieu w dramacie "C.R.A.Z.Y." (2005), za którą zdobył nagrodę na festiwalu filmowym w Vancouverze i odebrał nagrodę Jutra. Rola Raphaëla Duvala w dramacie "Pierwszy dzień reszty twojego życia" ("Le Premier Jour du Reste de ta Vie", 2008) przyniosła mu nagrodę Césara w kategorii obiecujący aktor.

</doc>
<doc id="2096345" url="https://pl.wikipedia.org/wiki?curid=2096345" title="The Tuxedo">
The Tuxedo



</doc>
<doc id="2096348" url="https://pl.wikipedia.org/wiki?curid=2096348" title="Jewhen Jarowenko">
Jewhen Jarowenko



</doc>
<doc id="2096351" url="https://pl.wikipedia.org/wiki?curid=2096351" title="Catherine Néris">
Catherine Néris

Catherine Néris (ur. 9 czerwca 1962 w Paryżu) – francuska i martynikańska polityk oraz pedagog, posłanka do Parlamentu Europejskiego (2007–2009).
Życiorys.
W 1986 uzyskała dyplom z pomocy medyczno-psychologicznej, a rok później uprawnienia hipoterapeutki. Kształciła się w zakresie pedagogiki i zapobiegania przemocy w placówkach wychowawczych. Pracowała jako pedagog przy stowarzyszeniu zajmującym się adaptacją osób z zaburzeniami psychicznymi, a także jako pedagog w ośrodku edukacyjnym na Martynice. Kierowała działem w centrum opieki i przystosowania do życia w społeczeństwie. Zaangażowana w działalność Partii Socjalistycznej, a także stowarzyszeń rodzinnych na Martynice.
W 2007 z ramienia PS objęła mandat posłanki do Parlamentu Europejskiego (zastępując Jean-Claude'a Fruteau). Była członkinią grupy Partii Europejskich Socjalistów, pracowała m.in. w Komisji Rynku Wewnętrznego i Ochrony Konsumentów. W PE zasiadała do 2009.

</doc>
<doc id="2096353" url="https://pl.wikipedia.org/wiki?curid=2096353" title="Rynek Dolny w Görlitz">
Rynek Dolny w Görlitz

Rynek Dolny w Görlitz (niem. "Untermarkt") – plac na Starym Mieście w Görlitz, centralny punkt historycznego miasta.
Pierwsza znana nazwa obecnego placu to „Rynek”, pojawiła się ona w 1305 roku, zaś z 1403 roku znana jest nazwa „Rynek Dolny”. Plac był również nazywany „Starym Rynkiem”, „Targiem Rybnym” i „Targiem Śledziowym”. Mieszkańcy okolicznych wsi ustawiali swe stoiska w północnej części placu, a rzemieślnicy w południowej. Po 1864 roku cotygodniowy targ przeniósł się na Elisabethstraße.
W centrum placu znajduje się blok śródrynkowy z istniejącym niegdyś na osi wschód-zachód przejściem. Zabudowę pierzei rozpoczęto ok. 1350 roku, a ratusz po raz pierwszy wspomniano w 1369 roku. Obecnie większość kamienic pochodzi z okresu renesansu i baroku.
Do ważniejszych zabytków przy rynku należy Stary i Nowy Ratusz, Waga Miejska, Schönhof i Rathausapotheke a także położona przy Starym Ratuszu Fontanna Neptuna.

</doc>
<doc id="2096355" url="https://pl.wikipedia.org/wiki?curid=2096355" title="Band of Joy (album)">
Band of Joy (album)

Band of Joy - dziewiąty album studyjny brytyjskiego wokalisty Roberta Planta. Wydawnictwo ukazało się 13 września 2010 roku w Europie. W Stanach Zjednoczonych album został wydany dzień później. W ramach promocji do utworu "Angel Dance" został zrealizowany teledysk. Album dotarł do 5. miejsca na liście Billboard 200 w Stanach Zjednoczonych sprzedając się w nakładzie 49 000 egzemplarzy w przeciągu tygodnia od dnia premiery. Z kolei w Polsce płyta zadebiutowała na 27. miejscu listy OLiS.
Realizacja nagrań.
Kompozycje wyprodukował Robert Plant oraz Buddy Miller. Wokalista o współpracy z Millerem wypowiedział się w następujący sposób: 
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="2096356" url="https://pl.wikipedia.org/wiki?curid=2096356" title="Prażmo">
Prażmo

Prażmo (cz. Pražmo, niem. Pražma) – wieś gminna w kraju morawsko-śląskim, w powiecie Frydek-Mistek w Czechach. Miejscowość leży na historycznym Śląsku Cieszyńskim, w Beskidzie Śląsko-Morawskim nad rzeką Morawką.
Historia.
Wieś została założona przez Jana Napomucena Prażmo, ówcześnego właściciela frydeckiego państwa stanowego w 1777 roku pod nazwą "Praschma", z wydzielenia z części terytorium Morawki i Raszkowic. W 1807 w pobliżu starego drewnianego kościoła wybudowano kościół murowany z 1762 wybudowano nowy kościół murowany, obecnie kościół parafialny parafii św. Jana Nepomucena w Morawce.
Według austriackiego spisu ludności z 1910 roku Prażmo miało 471 mieszkańców, z czego 470 było zameldowanych na stałe, 453 (96,4%) było czesko-, 16 (3,4%) niemiecko- i 1 (0,2%) polskojęzyczna, a w podziale wyznaniowym 464 (98,5%) było katolikami, 2 (0,4%) ewangelikami a 5 (1,1%) było wyznawcami judaizmu..

</doc>
<doc id="2096358" url="https://pl.wikipedia.org/wiki?curid=2096358" title="Dewolutywność">
Dewolutywność

Dewolutywność – stan prawny przenoszący postępowanie do organu wyższej instancji. Dewolutywność spotykana jest w postępowaniu administracyjnym, administracyjnosądowym, cywilnym oraz karnym. Zaskarżony środek rozpatrywany jest przez organ wyższego stopnia w stosunku do tego, który ów środek wydał (w postępowaniu administracyjnym) albo sąd wyższej instancji.

</doc>
<doc id="2096359" url="https://pl.wikipedia.org/wiki?curid=2096359" title="Jan Błachowicz">
Jan Błachowicz

Jan Maciej Błachowicz (ur. 24 lutego 1983 w Cieszynie) – polski zawodnik mieszanych sztuk walki (MMA) wagi półciężkiej, także utytułowany grappler i zawodnik boksu tajskiego. W latach 2011–2014 międzynarodowy mistrz Konfrontacji Sztuk Walki (KSW) w wadze półciężkiej. Od 2014 roku związany z Ultimate Fighting Championship (UFC). Od 27 września 2020 do 30 października 2021 mistrz UFC w wadze półciężkiej.
Wczesne życie.
Dorastając w Cieszynie, pod wpływem filmów akcji Błachowicz zaczął trenować sztuki walki – początkowo judo – w wieku dziewięciu lat. Później trenował boks. W międzyczasie wraz z kolegami jeździł na treningi brazylijskiego jiu-jitsu do Rybnika. Ukończył technikum budowlane.
Życie prywatne.
Jest bliskim przyjacielem byłego zawodnika UFC Tomasza Drwala, razem trenowali w Throwdown Training Center w San Diego, kiedy ten doznał kontuzji kolana w 2009 roku. Obecnie trenuje w klubie WCA Warszawa w którym trenują tacy zawodnicy jak: Mariusz Pudzianowski, Łukasz Jurkowski, Izuagbe Ugonoh i Daniel Omielańczuk.
Błachowicz potwierdził narodziny syna Jana juniora 15 grudnia 2020 roku. Narzeczoną i zarazem menadżerką zawodnika jest Dorota Jurkowska, siostra zawodnika MMA Łukasza "Jurasa" Jurkowskiego.
W 2021 roku został ambasadorem gamingowej linii Predator należącej do firmy Acer. Współpraca sportowca z firmą odbywać się będzie pod hasłem „Odnajdź w sobie siłę”. Manager Acer Polska wspomina, że Błachowicz jest również wielkim miłośnikiem gamingu oraz determinacja i dyscyplina, które sprawdzają się podczas walk w oktagonie, są również gwarancją sukcesu podczas rozgrywki w świecie wirtualnym.
W tym samym roku zadebiutował jako aktor, występując w filmie "Pitbull" Patryka Vegi.
Kariera w MMA.
Początki i KSW.
W zawodowym MMA zadebiutował w lutym 2007 roku. Niecałe siedem miesięcy później wygrał turniej "KSW Eliminacje" we Wrocławiu, dzięki czemu związał się z KSW, największą polską organizacją mieszanych sztuk walki.
W maju 2008 roku na gali "KSW 9" wygrał 8-osobowy turniej, pokonując m.in. Antoniego Chmielewskiego.
W kolejnych dwóch walkach pokonał przez poddanie Christiana M’Pumbu i Maro Peraka – czołowych europejskich zawodników wagi półciężkiej.
W 2009 roku wyjechał do USA, aby trenować w San Diego u boku Tomasza Drwala. Podczas jednego ze sparingów doznał ciężkiej kontuzji kolana, wymagającej operacji więzadeł krzyżowych, co spowodowało półtoraroczną przerwę w startach.
Na ring powrócił w maju 2010 roku, gdy wystartował w turnieju wagi półciężkiej na gali w Katowicach. W ćwierćfinale znokautował Brazylijczyka Julio Brutusa, a w półfinale zmusił do poddania Wojciecha Orłowskiego, dusząc go zza pleców. W rozegranym 18 września w Łodzi finale turnieju na zmierzył się z Danielem Taberą. Pokonał go przez techniczny nokaut (poddanie przez narożnik) ciosami pięściami w parterze.
19 marca 2011 roku przegrał podczas z Rameau Thierry Sokoudjou, gdy nie wyszedł do trzeciej rundy z powodu obrażeń nogi doznanych na skutek niskich kopnięć zadawanych przez Kameruńczyka. Stawką walki było międzynarodowe mistrzostwo KSW w wadze półciężkiej.
26 listopada 2011 roku, podczas doszło do rewanżu. Tym razem Błachowicz pokonał Kameruńczyka przez jednogłośną decyzję sędziów i odebrał mu tytuł.
25 lutego 2012 roku na gali pokonał Mario Mirandę przez jednogłośną decyzję sędziów. Po walce otrzymał bonus finansowy za „walkę wieczoru”.
15 września na gali w swojej pierwszej obronie pasa mistrzowskiego pokonał na punkty Amerykanina Houstona Alexandra.
Pierwszą walkę w 2013 roku stoczył 16 marca na gali broniąc po raz drugi mistrzostwa pokonując Chorwata Gorana Relicia.
Od maja do lipca 2013 roku był krótkotrwale związany kontraktem z World Series of Fighting, amerykańską organizacją założoną przez Raya Sefo. Rywalem Błachowicza miał być Anthony Johnson, jednak ostatecznie do walki tej nie doszło.
UFC.
Od końca stycznia 2014 roku związany jest z amerykańską organizacją UFC. W swoim debiucie, 4 października 2014 roku na gali w Szwecji, Polak pokonał Ilira Latifiego przez TKO w 1. rundzie.
W dwóch następnych walkach przegrał jednak przez jednogłośną decyzję sędziów – najpierw podczas zorganizowanej w Krakowie UFC Fight Night – Gonzaga vs Cro Cop 2 z Brytyjczykiem Jimim Manuwą, a następnie na UFC 191 z Amerykaninem Coreyem Andersonem.
Po wygraniu z Igorem Pokrajacem (10 kwietnia 2016), stoczył 3 września 2016 pojedynek z dwukrotnym pretendentem do pasa mistrzowskiego UFC Alexandrem Gustafssonem, z którym ostatecznie przegrał jednogłośnie na punkty.
8 kwietnia 2017 zaliczył drugą porażkę z rzędu w starciu z Patrickiem Cumminsem.
Po tej przegranej zanotował cztery zwycięstwa, kolejno z Devinem Clarkiem przez poddanie (21 października 2017), Jaredem Cannonierem (16 grudnia 2017) na punkty, w rewanżu z Jimim Manuwą (17 marca 2018) również na punkty i Nikitą Kryłowem (15 września 2018) przez poddanie, które zostało nagrodzone bonusem za "występ wieczoru"
We wrześniu 2018 został sklasyfikowany na 3. miejscu w oficjalnym rankingu UFC wagi półciężkiej. Nigdy wcześniej żaden z polskich męskich reprezentantów nie był notowany tak wysoko w rankingu.
22 marca 2019 otrzymał nagrodę za Heraklesa roku 2018 w kategorii "Zawodnik Roku""."
23 lutego 2019 zmierzył się w walce wieczoru gali "UFC on ESPN+" z Thiago Santosem. Walka z Brazylijczykiem okazała się eliminatorem do walki o pas wagi półciężkiej. Pojedynek rozstrzygnął się na początku trzeciej rundy. Błachowicz nadział się na potworną kontrę Santosa i przegrał przez techniczny nokaut.
Kolejną walkę Polak stoczył z byłym mistrzem UFC (w wadze średniej) Lukiem Rockholdem (podczas gali w Main Eventcie zawalczył mistrz UFC w wadze półciężkiej Jon Jones z Santosem). Polak efektownie znokautował Amerykanina dzięki czemu otrzymał od federacji bonus za "występ wieczoru".
16 listopada 2019 w walce wieczoru "UFC Fight Night 164" w São Paulo zmierzył się z Ronaldo Souzą. Po wyrównanej walce sędziowie punktowi zdecydowali o niejednogłośnym zwycięstwie Polaka.
24 stycznia 2020 na gali Heraklesy Polskiego MMA 2019, otrzymał ponownie statuetkę w kategorii "Zawodnik Roku" oraz dodatkowo za "Nokaut Roku (na Luke Rockholdzie)".
Na "UFC Fight Night 167" po prawie pięciu latach stanął przed szansą zrewanżowania się Coreyowi Andersonowi"." Zrobił to w wielkim stylu nokautując go prawym sierpowym pierwszej rundzie. Zwycięstwo przyniosło mu czwartą nagrodę bonusową za najlepszy "występ wieczoru".
27 września 2020 na gali "UFC 253" w Abu Zabi zdobył tytuł mistrza organizacji UFC w kategorii półciężkiej, pokonując przez TKO Dominicka Reyesa w drugiej rundzie. Efektowne zdobycie mistrzowskiego pasa nagrodzono bonusem za "występ wieczoru".
6 marca 2021 na gali "UFC 259" przystąpił do pierwszej obrony pasa mistrzowskiego wagi półciężkiej. Rywalem Błachowicza był niepokonany mistrz wagi średniej – Israel Adesanya. Zwycięstwo po pięciu rundach odniósł jednogłośną decyzją sędziów Jan Błachowicz, który pierwszy raz obronił swój tytuł.
30 października 2021 podczas "UFC 267" stracił swój tytuł, na rzecz Brazylijczyka Glovera Teixeiry, który poddał go duszeniem zza pleców w drugiej rundzie walki.
Oczekiwano, że 26 marca 2022 roku zawalczy z Aleksandarem Rakiciem w walce wieczoru podczas gali w Columbus, jednak Błachowicz wycofał się z tej walki z powodu kontuzji kręgosłupa w odcinku szyjnym. Pojedynek przeniesiono na 14 maja 2022 roku, na galę w "UFC Apex" w Las Vegas. Zwyciężył przez techniczny nokaut w trzeciej rundzie, po tym jak Austriak doznał kontuzji kolana. 
Podczas gali "UFC 282", która odbyła się 10 grudnia 2022 roku w Las Vegas stoczył walkę z Rosjaninem, Magomiedem Ankalajewem. Pojedynek miał być eliminatorem do walki o pas mistrzowski wagi półciężkiej, ale na trzy tygodnie przed galą Jiri Prochazka, który miał bronić tytułu w rewanżowej walce z Gloverem Teixeirą doznał poważnej kontuzji, przez co zdecydował się na honorowe zwakowanie pasa. Teixeira odrzucił propozycję innego rywala i tym samym walka Błachowicza z Ankalajewem została nową walką wieczoru, w której Polak ponownie zawalczył o mistrzowskie trofeum wagi półciężkiej. Starcie zakończyło się niejednogłośnym remisem, w związku z tym nowy mistrz nie został wyłoniony. 

</doc>
<doc id="2096360" url="https://pl.wikipedia.org/wiki?curid=2096360" title="Gérard Onesta">
Gérard Onesta

Gérard Onesta (ur. 5 sierpnia 1960 w Albi) – francuski polityk i architekt, eurodeputowany kilku kadencji.
Życiorys.
Z wykształcenia architekt, podjął praktykę w tym zawodzie. Zaangażowany w działalność Zielonych, w 1987 wszedł w skład rady krajowej tego ugrupowania.
W latach 1991–1994 i 1999–2009 z listy Zielonych sprawował mandat deputowanego do Parlamentu Europejskiego. Zasiadał we frakcji Zielonych i Wolnego Sojuszu Europejskiego. Od 1999 pełnił funkcję wiceprzewodniczącego Europarlamentu V i VI kadencji.
W 2009 nie ubiegał się o reelekcję. Rok później został radnym regionu Midi-Pyrénées jako lider listy wyborczej koalicji Europa-Ekologia. W 2015 został wybrany na radnego nowego regionu Langwedocja-Roussillon-Midi-Pireneje.

</doc>
<doc id="2096361" url="https://pl.wikipedia.org/wiki?curid=2096361" title="Suspensywność">
Suspensywność

Suspensywność – stan prawny towarzyszący zazwyczaj dewolutywności, polegający na wstrzymaniu wykonania zaskarżanego orzeczenia (zarządzenia, decyzji) do czasu wydania rozstrzygnięcia przez organ odwoławczy i utrzymania w mocy lub uchylenia zaskarżonego orzeczenia (zarządzenia, decyzji). Suspensywność występuje w procedurze administracyjnej, administracyjnosądowej, cywilnej oraz karnej. 
Wniesienie odwołania od decyzji administracyjnej jest środkiem bezwzględnie suspensywnym, w przeciwieństwie do zażalenia od postanowienia, którego wniesienie nie wstrzymuje wykonania postanowienia, jednakże organ administracji publicznej, który wydał postanowienie, może wstrzymać jego wykonanie, gdy uzna to za uzasadnione (dotyczy postanowień, które podlegają wykonaniu).

</doc>
<doc id="2096362" url="https://pl.wikipedia.org/wiki?curid=2096362" title="Prżno">
Prżno

Prżno (cz. Pržno) – wieś i gmina w kraju morawsko-śląskim, w powiecie Frydek-Mistek w Czechach, ok. 8 km na południe od Frydka-Mistka. Miejscowość leży na prawym brzegu Ostrawicy, na historycznym Śląsku Cieszyńskim.
Historia.
Pierwsza pisemna wzmianka pochodzi z 1580.
W 1573 roku zostało sprzedane przez książąt cieszyńskich wraz z miastem Frydek i kilkunastoma innymi wsiami by utworzyć frydeckie państwo stanowe.
Według austriackiego spisu ludności z 1900 w 58 budynkach w miejscowości na obszarze 310 hektarów mieszkało 439 osób, co dawało gęstość zaludnienia równą 141,6 os./km². z tego 432 (98,4%) mieszkańców było katolikami a 7 (1,6%) ewangelikami, 436 (99,33%) było czesko- a 1 (0,2%) niemieckojęzycznym. Do 1910 roku liczba budynków wzrosła do ? a mieszkańców do 504, z czego 470 było zameldowanych na stałe, 495 (98,2%) było czesko- a 9 (1,8%) niemieckojęzycznymi. Podział według religii kształtował się następująco: 498 (98,8%) katolików, 6 (1,2%) ewangelików.

</doc>
<doc id="2096363" url="https://pl.wikipedia.org/wiki?curid=2096363" title="Grupa dodatkowa">
Grupa dodatkowa



</doc>
<doc id="2096365" url="https://pl.wikipedia.org/wiki?curid=2096365" title="Memoriał Agaty Mróz-Olszewskiej 2009">
Memoriał Agaty Mróz-Olszewskiej 2009

I edycja Memoriału Agaty Mróz-Olszewskiej odbyła się w dniach 17-18 października 2009 roku w Spodku w Katowicach.

</doc>
<doc id="2096366" url="https://pl.wikipedia.org/wiki?curid=2096366" title="Rock My Life">
Rock My Life

Rock My Life – trzeci album niemieckiej piosenkarki Jeanette, który został wydany przez Universal dnia 25 listopada 2002. Płyta uzyskała w Niemczech status złota.

</doc>
<doc id="2096371" url="https://pl.wikipedia.org/wiki?curid=2096371" title="Raszkowice">
Raszkowice

Raszkowice (cz. Raškovice, niem. Raschkowitz) – wieś gminna w kraju morawsko-śląskim, w powiecie Frydek-Mistek w Czechach, w granicach historycznego Śląska Cieszyńskiego.
Nazwa.
Nazwa miejscowości jest nazwą patronimiczną pochodzącą od imnienia "Raszka"/"Raszko"/"Raszek" (jak funkcjonujące do dziś na Śląsku Cieszyńskim popularne nazwisko "Raszka").
Geografia.
Miejscowość położona jest nieopodal Beskidu Śląsko-Morawskim, na Pogórzu Morawsko-Śląskim, na lewym brzegu Morawki, której koryto chronione jest poczynając od Raszkowic jako Narodowy pomnik przyrody Skalická Morávka.
Historia.
Pierwsza pisemna wzmianka pochodzi z 1584 (jako "Rasskowicze"), z dokumentu wystawionego podczas sprzedaży frydeckiego państwa stanowego przez biskupa ołomunieckiego Stanisława Pawłowskiego Bartłomiejowi z Wierzbna. W 1777 z wydzielenia części Morawki i Raszkowic powstała nowa wieś Prażmo.
Według austriackiego spisu ludności z 1910 roku Raszkowice miały 1206 mieszkańców, z czego 1205 było zameldowanych na stałe, 1184 (98,3%) było czesko-, 14 (1,2%) niemiecko- i 7 (0,6%) polskojęzycznymi, a w podziale wyznaniowym 1193 (98,9%) było katolikami, 9 (0,7%) ewangelikami a 4 (0,3%) wyznawcami judaizmu.
Według planów z początku dekady lat 50. XX w. to właśnie w Raszkowicach miała powstać zapora na Morawce, zbudowana ostatecznie 8 km w górę doliny.

</doc>
<doc id="2096378" url="https://pl.wikipedia.org/wiki?curid=2096378" title="Antoni Pawlak (sportowiec)">
Antoni Pawlak (sportowiec)

Antoni Pawlak (ur. 13 czerwca 1951 w Łodzi) – polski sztangista, medalista mistrzostw świata i Europy, żołnierz, olimpijczyk z Montrealu 1976 i Moskwy 1980. Instruktor sportu.
Syn Romana Franciszka i Leokadii Grzelczak, absolwent szkoły zawodowej, sztangista (170 cm, 60 kg) wagi piórkowej (60 kg) ŁKS (1967-1969) i Orła Łódź (1970-1980), wychowanek trenera Jana Bochenka. 
Mistrz Polski w kategorii piórkowej w latach 1975-1977, 1979, 1981. 
Brązowy medalista mistrzostw świata w Moskwie w 1975 roku.
Trzykrotny brązowy medalista mistrzostw Europy w: Moskwie (1975), Belgradzie (1980), Lublanie (1982).
Na igrzyskach olimpijskich w Montrealu wystartował w wadze piórkowej. Nie ukończył zawodów (nie zaliczył żadnej próby w podrzucie).
Na igrzyskach w Moskwie zajął 4. miejsce w wadze piórkowej.

</doc>
<doc id="2096380" url="https://pl.wikipedia.org/wiki?curid=2096380" title="NetSprint.pl Sp. z o.o.">
NetSprint.pl Sp. z o.o.



</doc>
<doc id="2096382" url="https://pl.wikipedia.org/wiki?curid=2096382" title="Anatol Winogradow">
Anatol Winogradow



</doc>
<doc id="2096386" url="https://pl.wikipedia.org/wiki?curid=2096386" title="Borcuchy (powiat lipski)">
Borcuchy (powiat lipski)

Borcuchy – wieś położona w województwie mazowieckim, w powiecie lipskim, w gminie Rzeczniów.
Wieś powstała na przełomie XIX i XX wieku, kiedy znana była pod nazwą Borsuki. Tereny wsi przed II wojną światową były własnością Karola Wickenhagena, a następnie jego syna Jerzego. Lasy otaczające wieś bogate były w czerwony modrzew, którym handlowali mieszkańcy i właściciele wsi. Przed samą wojną Jerzy Wickenhagen sprzedał swoją własność. W 1964 we wsi założono sieć elektryczną, a w 1995 wodociąg.
Wierni Kościoła rzymskokatolickiego należą do parafii św. Mikołaja w Grabowcu.

</doc>
<doc id="2096388" url="https://pl.wikipedia.org/wiki?curid=2096388" title="Borcuchy">
Borcuchy



</doc>
<doc id="2096389" url="https://pl.wikipedia.org/wiki?curid=2096389" title="7 Financial Men’s National League (2010/2011)">
7 Financial Men’s National League (2010/2011)

7 Financial Men’s National League – rozgrywki o mistrzostwo Irlandii Północnej w sezonie 2010/2011 organizowane przez Północnoirlandzki Związek Piłki Siatkowej (ang. "Northern Ireland Volleyball", NIVB). Zainaugurowane zostały 29 września 2010 roku i trwały do 31 marca 2011 roku. 
W sezonie 2010/2011 żaden klub z Irlandii Północnej nie będzie brał udziału w rozgrywkach międzynarodowych.
System rozgrywek.
W pierwszej fazie dziewięć drużyn systemem kołowym rozegrało ze sobą po jednym spotkaniu. Sześć najlepszych drużyn awansowało do drugiej fazy, gdzie rywalizowali tym samym system. Drużyn z miejsc 7-9 natomiast kontynuowały swoją rywalizację w First Division. Mistrzem Irlandii Północnej została ta drużyna, która na koniec drugiej fazy rozgrywek miała największą liczbę punktów.
Pierwsza faza.
Tabela wyników.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Druga faza.
Tabela wyników.
 
 
 
 
 
 
 
 
 
 
 
 
 
 
 
 
 
 

</doc>
<doc id="2096391" url="https://pl.wikipedia.org/wiki?curid=2096391" title="Wilfred White">
Wilfred White

Wilfred Harry White (ur. 30 marca 1904, zm. 21 listopada 1995) – brytyjski jeździec sportowy. Dwukrotny medalista olimpijski. 
Sukcesy odnosił w skokach przez przeszkody. Brał udział w dwóch igrzyskach (IO 52, IO 52), na obu zdobywał medale. W 1952 triumfował w drużynie (partnerowali mu Douglas Stewart i Harry Llewellyn) oraz był piąty w konkursie indywidualnym. Cztery lata później konkurencje jeździeckie były rozgrywane w Sztokholmie (główne zawody odbywały się w Melbourne, ale jeźdźcy – ze względu na problemy z kwarantanną zwierząt – rywalizowali w Szwecji), a Brytyjczycy zajęli trzecie miejsce.

</doc>
<doc id="2096394" url="https://pl.wikipedia.org/wiki?curid=2096394" title="Szachownica (szachy)">
Szachownica (szachy)



</doc>
<doc id="2096396" url="https://pl.wikipedia.org/wiki?curid=2096396" title="Szachowa heraldyka">
Szachowa heraldyka



</doc>
<doc id="2096399" url="https://pl.wikipedia.org/wiki?curid=2096399" title="Medycyna molekularna">
Medycyna molekularna

Medycyna molekularna – dziedzina medycyny wyłaniająca się z potrzeby rozwoju medycyny spersonalizowanej i oparta na metodologii biologii molekularnej, mającej zastosowanie w działach związanych z biologią medyczną takich jak: biotechnologia, biochemia, biofizyka, biologia komórki, bioinżynieria, biologia systemowa, bioinformatyka, nanotechnologia, terapia genowa. Rozwój nowej dziedziny został zapoczątkowany publikacją Linusa Pulinga z roku 1949, dotyczącą różnic między hemoglobiną osób zdrowych i hemoglobiną u chorych na anemię sierpowatą.
Medycyna molekularna zajmuje się:
Medycyna molekularna jako nowa nauka, bada możliwości zastosowania nowych technologii biomedycznych, stąd na postęp w leczeniu wielu nieuleczalnych chorób przyjdzie jeszcze poczekać wiele lat. Niemniej jednak skuteczne leczenie chorób o podłożu molekularnym w tym chorób genetycznych możliwe będzie przez zastosowanie technologii wykorzystujących metody biologii molekularnej w tym terapii genowej.

</doc>
<doc id="2096400" url="https://pl.wikipedia.org/wiki?curid=2096400" title="Barguziński Rezerwat Biosfery">
Barguziński Rezerwat Biosfery

Barguziński Rezerwat Biosfery "Баргузинский заповедник" – ścisły rezerwat przyrody (zapowiednik) nad jeziorem Bajkał w Buriacji. Położony wzdłuż wschodniego brzegu jeziora, w jego północnej części, na zachodnich stokach Grzbietu Barguzińskiego.
Założony 17 maja 1916 r. decyzją gubernatora irkuckiego i zatwierdzony przez cara 29 grudnia tegoż roku (11 stycznia 1917 r. według obecnego kalendarza, tę datę przyjmuje się za oficjalny dzień powstania tego rezerwatu), stał się pierwszym i jedynym państwowym rezerwatem przyrody powstałym w Rosji. Głównym jego zadaniem była ochrona sobola, który ze względu na wyjątkowo cenne futro był w owym czasie bardzo przetrzebiony na terenie całej Syberii (np. na terenie rezerwatu na początku XX w. żyło już tylko około 40 soboli). Tę konkretną lokalizację rezerwatu wybrano ze względu na to, że na obszarze Grzbietu Barguzińskiego żyła populacja soboli o wyjątkowo ciemnym futrze, które ze względu na swoją barwę uważane było za najcenniejsze. Do rezerwatu przylegał podległy mu teren myśliwskiego gospodarstwa doświadczalnego, gdzie od 1916 prowadzono badania nad sobolami, m.in. hodując parę soboli w niewoli. W momencie powstania rezerwat wraz z gospodarstwem obejmował 570 tys. ha (z tego sam rezerwat miał 200 tys. ha), później jego zasięg silnie się zmieniał i obecnie wynosi 263 200 ha, w tym 15 tys. ha przybrzeżnych wód Bajkału, które dołączono do rezerwatu w 1958 r. W 1986 r. uznano go za rezerwat biosfery UNESCO. W 1996 roku wraz z jeziorem Bajkał i jego okolicami (Nadbajkalski Park Narodowy, Zabajkalski Park Narodowy, Rezerwat Bajkalsko-Leński, Bajkalski Rezerwat Biosfery) został wpisany na Listę Światowego Dziedzictwa UNESCO pod nazwą „Jezioro Bajkał”. W 2004 roku został zakwalifikowany przez BirdLife International jako ostoja ptaków IBA. Od 1953 r. w rezerwacie działa muzeum przyrody.
W momencie założenia rezerwatu w 1916 r. wysiedlono z tego obszaru niezbyt liczną społeczność (w głównej osadzie Sosnowka mieszkało 19 rodzin) żyjących tu od wieków Ewenków.
Na terenie rezerwatu z rzadkich ptaków gniazduje bielik, bocian czarny. Liczna jest populacja orzechówki, która na tym obszarze odżywia się w dużej mierze nasionami sosny syberyjskiej, potocznie zwanej w Rosji cedrem. Z rzadszych ssaków żyje tu około 150 niedźwiedzi brunatnych i duża jak na rejon bajkalski populacja wydr, licząca około 50 sztuk. Populacja soboli jest zmienna w zależności od roku, w niektórych latach osiąga 1500-2000 osobników. Najwięcej soboli występuje w tych partiach tajgi, w której przeważa sosna syberyjska.

</doc>
<doc id="2096402" url="https://pl.wikipedia.org/wiki?curid=2096402" title="Jeżozwierz palawański">
Jeżozwierz palawański

Jeżozwierz palawański ("Hystrix pumila") – gatunek ssaka z rodziny jeżozwierzowatych (Hystricidae) występujący w Filipinach.
Taksonomia.
Gatunek po raz pierwszy zgodnie z zasadami nazewnictwa binominalnego opisał w 1879 roku niemiecko-brytyjski zoolog Albert Günther nadając mu nazwę "Hystrix pumila". Holotyp pochodził z Puerto Princesa, na Palawanie, w Filipinach.
Autorzy "Illustrated Checklist of the Mammals of the World" uznają ten gatunek za monotypowy.
Zasięg występowania.
Jeżozwierz palawański występuje na wyspie Palawan i przyległych wyspach Busuanga i Balabac, w południowo-zachodniej części Filipin.
Morfologia.
Długość ciała (bez ogona) 450–655 mm, długość ogona 64–190 mm, długość ucha u jednego osobnika 39 mm, długość tylnej stopy u jednego osobnika 69 mm; masa ciała 3,8–5,4 kg. Grzbiet ciemnobrązowy lub czarny, z jasnymi plamkami, brzuch białoszary. Głowa okrągła, z małymi uszami i oczami. Kolce spłaszczone. Łapy z krótkimi pazurami, przednie czteropalczaste, tylne posiadają pięć palców.
Tryb życia.
Jeżozwierz palawański prowadzi nocny tryb życia.
Relacje z człowiekiem.
Zwierzęta są uważane za szkodniki na plantacjach kokosowych. Są także chwytane ze względu na smaczne mięso. Z ich kolców tworzy się ozdoby i talizmany. W 2008 gatunek został zakwalifikowany jako narażony na wyginięcie, ze względu na niszczenie środowiska naturalnego i nadmierne polowania .

</doc>
<doc id="2096403" url="https://pl.wikipedia.org/wiki?curid=2096403" title="Liriope">
Liriope



</doc>
<doc id="2096405" url="https://pl.wikipedia.org/wiki?curid=2096405" title="George Kenney">
George Kenney

George Churchill Kenney (ur. 6 sierpnia 1889 w Yarmouth, zm. 9 sierpnia 1977 w Bay Harbor Islands) – amerykański lotnik wojskowy, generał United States Army Air Forces w czasie II wojny światowej. Dowodził siłami powietrznymi aliantów na południowo-zachodnim teatrze działań na Pacyfiku od sierpnia 1942 roku do zakończenia wojny w roku 1945.
Młodość.
George Kenney urodził się w Yarmouth, w prowincji Nowa Szkocja, a dorastał w Brookline w stanie Massachusetts, gdzie w roku 1907 ukończył szkołę średnią. Po trzech latach studiów porzucił MIT i rozpoczął pracę jako technik dla linii kolejowych Quebec Saguenay. W czerwcu 1917 roku wstąpił ochotniczo do sekcji lotniczej US Signal Corps, gdzie pobierał naukę pilotażu u znanego pilota Berta Acosty. Jako porucznik, w czasie I wojny światowej, Kenney odbył 75 lotów bojowych i zestrzelił dwa niemieckie samoloty (przypuszcza się, że jednym z zestrzelonych przezeń lotników niemieckich był Hermann Göring, późniejszy dowódca Luftwaffe w czasie II wojny światowej). Po zakończeniu działań zbrojnych Kenney pozostał przez jakiś czas w alianckich siłach okupacyjnych w Niemczech. w 1919 roku otrzymał awans na kapitana i stanowisko dowódcy 91 Dywizjonu Lotniczego.
W latach dwudziestych i trzydziestych XX wieku Kenney poszerzał swoje kwalifikacje i awansował do stopnia majora. Był również zaangażowany w wyznaczanie lokalizacji przyszłych lotnisk na Portoryko i Wyspach Dziewiczych Stanów Zjednoczonych. Udzielał się również aktywnie w pracach badawczych i rozwojowych; był m.in. prekursorem umieszczania karabinów maszynowych w skrzydłach samolotów pościgowych Amerykańskiego Korpusu Sił Powietrznych.
W roku 1939 Kenney, wówczas podpułkownik, dowodził Dywizją Eksperymentalną Korpusu i szkołą mechaników na lotnisku Wrighta w Ohio. W 1940 został wysłany jako attaché wojskowy do Francji, by obserwować działania lotnictwa alianckiego w początkowym okresie II wojny światowej. W rezultacie poczynionych przezeń obserwacji dokonano wiele zmian w przygotowaniach lotnictwa amerykańskiego do nowoczesnej wojny. W roku 1941 Kenney został mianowany generałem-brygadierem i objął dowództwo nad IV Flotą Powietrzną i obroną przeciwlotniczą Kalifornii, gdzie pozostawał do wybuchu wojny w dniu 7 grudnia 1941 roku, w chwili ataku na Pearl Harbor. Później został (jako jeden z najlepszych dowódców) skierowany w region Południowego Pacyfiku, gdzie – na terenie Australii – zaczął organizować swe siły.
II wojna światowa.
W sierpniu 1942, już jako generał-major, Kenney objął dowodzenie nad wszystkimi siłami lotniczymi Aliantów na obszarze południowo-zachodniego Pacyfiku, w tym nad nowo utworzoną V Flotą Powietrzną USAAF, przy czym podlegał bezpośrednio naczelnemu dowódcy wszystkich sił zbrojnych w regionie, generałowi Douglasowi MacArthurowi. Początkowo w oparciu o swoją kwaterę główną w Brisbane, Australia, później zaś z kwater polowych na Nowej Gwinei i Filipinach, Kenney dowodził połączonymi siłami USAAF, RAAF, RAF, jak również dywizjonami holenderskimi. Przez trzy lata prowadził działania powietrzne przeciwko Japończykom na i wokół Nowej Gwinei, Borneo i Filipin. W październiku 1942 roku został awansowany na stopień generała broni.
Jedną z najowocniejszych operacji Kenneya była bitwa na Morzu Bismarcka w marcu 1943 roku, kiedy to zagładzie uległa japońska flotylla zaopatrzeniowa. Strata większości tej armady, wiozącej sprzęt, amunicję i posiłki do Lae, rozwiała nadzieje Japończyków na odzyskanie kontroli nad Nową Gwineą.
W roku 1944 Kenney został mianowany dowódcą Amerykańskich Sił Powietrznych Dalekiego Wschodu, w skład których weszły V, XIII i VII Floty USAAF. Po wyzwoleniu Filipin podległe Kenneyowi lotnictwo brało udział w bojach o Iwo Jimę i Okinawę. Samoloty transportowe C-46 i C-47 podległej mu VII Floty były pierwszymi samolotami alianckimi, jakie lądowały w Japonii po podpisaniu przez nią aktu bezwarunkowej kapitulacji w dniu 2 września 1945 roku.
Po wojnie.
Kenney otrzymał stopień czterogwiazdkowego generała 9 marca 1945 roku, a po zakończeniu działań służył w Europie jako wyższy oficer sztabowy. W kwietniu 1946 został pierwszym dowódcą nowo sformowanego Strategic Air Command (SAC), ale wolał zajmować się politycznymi bojami o uznanie niezależnej United States Air Force. W rezultacie ucierpiała wydajność działań SAC, a w 1948 roku w miejsce Kenneya na dowódcę SAC powołano generała-porucznika Curtisa LeMaya.
Kenney do roku 1951 pracował jako komendant Air University. W czasie swej ponad 30-letniej kariery otrzymał wiele odznaczeń krajowych i zagranicznych. Po przejściu na emeryturę osiadł w miejscowości Bay Harbor Islands na Florydzie, gdzie zmarł w roku 1977. Jego spadkobiercy to pięciu synów i jedna córka.

</doc>
<doc id="2096406" url="https://pl.wikipedia.org/wiki?curid=2096406" title="Powstanie na Kubaniu 1932">
Powstanie na Kubaniu 1932

Powstanie na Kubaniu 1932 (ros. Восстание на Кубани 1932) – zbrojne wystąpienie antysowieckie na Kubaniu pod koniec 1932 r.
Przygotowania do powstania rozpoczęły się wczesną jesienią 1932 r., kiedy sytuacja gospodarcza na Kubaniu stała się tak dramatyczna, że miejscowi chłopi i Kozacy zaczęli napadać na magazyny żywnościowe. W poł. października dotarła z Moskwy informacja, że władze zamierzają zebrać wszystkich młodych i skierować ich na północ. Pod koniec listopada 1932 r. w rejonie stanicy Tichoreckiej na Kubaniu wybuchło kozackie powstanie skierowane przeciw reżimowi sowieckiemu. W nocy została zdobyta stanica Tichoreckaja. W ciągu najbliższych dni rozszerzyło się na okoliczne obszary. Na czele powstańców stanęli kadrowi oficerowie kozaccy Armii Czerwonej. Ogłoszono komunikat, żeby wszyscy zdolni do noszenia broni przybyli do stanicy Tichoreckiej. Siły powstańcze składały się z 9 oddziałów różnej liczebności. Uzbrojenie zdobyto po opanowaniu 3 magazynów wojskowych. Do powstańców przyłączali się też żołnierze z miejscowych garnizonów. Część garnizonów bez oporu dała się rozbroić. Łączna liczebność sił powstańczych doszła do kilku tysięcy ludzi, z których ok. 6 tys. było uzbrojonych. Pierwsze oddziały wojskowe i czekistowskie skierowane przeciwko powstańcom były tak słabe, że zostały szybko rozbite. Powstańcy zdobyli 4 działa polowe, 11 karabinów maszynowych i kilkaset karabinów ręcznych z amunicją. W tej sytuacji władze posłały do walki oddziały z całego północnego Kaukazu i kursantów 2 szkół wojskowych, na czele których stanęła tzw. "trójka", przysłana specjalnie z Moskwy. Siły powstańcze okazywały silny opór. Po kilkunastu dniach ciężkich walk, podczas których użyto artylerii, czołgów i gazów bojowych, powstańcy zostali rozgromieni. Rozprawa z nimi rozpoczęła się natychmiast po zakończeniu walki. Wszyscy wzięci do niewoli zostali rozstrzelani. To samo dotyczyło wielu mieszkańców obszarów objętych powstaniem. Józef Stalin wydał rozkaz, aby wszyscy Kozacy w sile wieku zostali skierowani do łagrów. Ich liczba wyniosła ok. 18 tys. osób.
Linki zewnętrzne.
Historia powstania na Kubaniu pod koniec 1932 r. (jęz. rosyjski)

</doc>
<doc id="2096409" url="https://pl.wikipedia.org/wiki?curid=2096409" title="Banchō sarayashiki">
Banchō sarayashiki



</doc>
<doc id="2096410" url="https://pl.wikipedia.org/wiki?curid=2096410" title="Amurska Organizacja Wojskowa">
Amurska Organizacja Wojskowa

Amurska Organizacja Wojskowa (ros. Амурская Военная Организация) – konspiracyjna organizacja wojskowa Białych na początku lat 20. XX wieku w Mandżurii.
Organizacja została utworzona na początku 1921 r., po pierwszych klęskach wojsk Białych na Dalekim Wschodzie. Na jej czele stanął gen. Jefim G. Syczow. Składała się z wojskowych, głównie kozackich, z obwodu amurskiego, którzy ewakuowali się do Mandżurii. W 1922 r. liczyła ok. 1,5 tys. ludzi. Początkowo wspierała wojska Armii Dalekowschodniej poprzez przedstawiciela organizacji we Władywostoku, którym był gen. Roman A. Wiertoprachow. Po ostatecznej przegranej Białych na Dalekim Wschodzie w 1922 r., prowadziła działalność dywersyjno-rozpoznawczą na pogranicznych terenach ZSRR, wysyłając przez granicę drobne oddziały i grupy wojskowe. Siedzibą organizacji zostało pograniczne miasto Sachalian. Współpracowano ściśle z Zabajkalską Organizacją Wojskową gen. Iwana F. Szilnikowa.
Amurska Organizacja Wojskowa odegrała czołową rolę w organizacji zazejskiego powstania na początku 1924 r. Po jego szybkim upadku jeden ze współpracowników gen. J.G. Syczowa, płk Kisielew, rozpoczął aktywne przygotowania do wybuchu kolejnego wystąpienia, organizując oddział złożony z uchodźców z obwodu amurskiego. Dowiedziała się o tym OGPU i jej działania doprowadziły do likwidacji oddziału jeszcze przed przekroczeniem granicy. Po tym niepowodzeniu działalność organizacji zamarła.

</doc>
<doc id="2096412" url="https://pl.wikipedia.org/wiki?curid=2096412" title="Hotel Palatin (Tel Awiw)">
Hotel Palatin (Tel Awiw)

Hotel Palatin (hebr. מלון פלטין) – zabytkowy dom w osiedlu Lew ha-Ir w zachodniej części miasta Tel Awiw, w Izraelu. Pierwotnie budynek służył jako hotel, obecnie jest to biurowiec.
Historia.
W latach 20. XX wieku władze miejskie młodego Tel Awiwu, poprosiły znanego architekta Aleksandra Baerwalda o opracowanie projektu luksusowego hotelu. Miał on powstać w samym centrum miasta, tworząc jego nową innowacyjną architekturę. Baerwald spróbował stworzyć architekturę nowego sylu Izraela, który byłby unikalną syntezą europejskiego dziedzictwa przenikniętego wpływami Orientu.
Budowę hotelu ukończono w 1926. W owym czasie był to najbardziej luksusowy hotel w mieście. Posiadał on 60 pokoi o bardzo wysokim standardzie. Hotel odgrywał także ważną rolę w życiu kulturalnym miasta. Odbywały się tutaj liczne koncerty, między innymi Izraelskiej Orkiestry Filharmonicznej. Restauracja hotelowa organizowała bale, które dały początek nocnemu życiu Tel Awiwu. W balach tych brało udział wielu brytyjskich oficerów i członków władz Mandatu Palestyny.
Z powodu upadku turystyki, w latach 40. XX wieku budynek został wydzierżawiony Kościołowi Szkocji, który stworzył w nim klub brytyjskich oficerów oraz klub rekreacyjny dla emerytów. Na parterze powstała kaplica modlitewna, a na wyższych piętrach pokoje mieszkalne.
Gdy w 1948 Brytyjczycy opuścili kraj, budynek zaczął podupadać. Dopiero na początku lat 90. XX wieku przystąpiono do kompleksowych prac renowacyjnych, które przeprowadziła firma architektoniczna "Kislov-Ok". Dobudowano wówczas najwyższe, piąte piętro budynku. Obecnie budynek służy jako biurowiec, w którym mieszczą się firmy działające na rynku kapitałowym. Jest to związane z bliskim sąsiedztwem Giełdy Papierów Wartościowych w Tel Awiwie.
Architektura.
W architekturze budynku przemieszane są elementy ze stylów nazywanych eklektyzmem i modernizmem.
Budynek wchodzi w skład zespołu miejskiego Białego Miasta Tel Awiwu, który został w 2003 umieszczony na liście światowego dziedzictwa UNESCO, jako największe na świecie skupisko budynków modernistycznych.

</doc>
<doc id="2096413" url="https://pl.wikipedia.org/wiki?curid=2096413" title="Siodlarkowate">
Siodlarkowate

Siodlarkowate, siodlarki – grupa około 180 gatunków owadów prostoskrzydłych długoczułkowych o siodłowatym przedpleczu. Ich pozycja w systematyce jest dyskutowana. Są klasyfikowane w randze rodziny Ephippigeridae lub w obrębie rodziny pasikonikowatych (Tettigoniidae) w randze podrodziny Ephippigerinae lub plemienia Ephippigerini.
Rodzajem typowym jest "Ephippiger". 
Siodlarki są owadami średnich rozmiarów. Mają mało skoczne i niezbyt długie odnóża, długie i lekko wygięte ku górze pokładełko. Ich pokrywy są silnie skrócone i zgrubiałe. Aparat strydulacyjny występuje u obu płci.
W Europie występuje ponad 60 gatunków, z których jeden został odnotowany na terenie Polski. Jest nim siodlarka stepowa ("Ephippiger ephippiger").

</doc>
<doc id="2096414" url="https://pl.wikipedia.org/wiki?curid=2096414" title="Siodlarki">
Siodlarki



</doc>
<doc id="2096415" url="https://pl.wikipedia.org/wiki?curid=2096415" title="Ephippigeridae">
Ephippigeridae



</doc>
<doc id="2096416" url="https://pl.wikipedia.org/wiki?curid=2096416" title="Ephippigerinae">
Ephippigerinae



</doc>
<doc id="2096417" url="https://pl.wikipedia.org/wiki?curid=2096417" title="Ephippigerini">
Ephippigerini



</doc>
<doc id="2096422" url="https://pl.wikipedia.org/wiki?curid=2096422" title="Piotr z Arbués">
Piotr z Arbués



</doc>
<doc id="2096423" url="https://pl.wikipedia.org/wiki?curid=2096423" title="Béarn">
Béarn

Béarn – historyczna prowincja francuska w południowo-zachodniej Francji, na skraju Pirenejów. W okresie Merowingów była hrabstwem, a następnie weszła w skład Gaskonii. Od 1290 należała do hrabstwa Foix a potem 
Nawarry. W 1589 Henryk IV Burbon włączył część prowincji do Francji (resztę przyłączono w 1620).
Wraz z francuską częścią Kraju Basków tworzy departament Pireneje Atlantyckie. Od nazwy prowincji pochodzi nazwa sosu bearneńskiego.

</doc>
<doc id="2096424" url="https://pl.wikipedia.org/wiki?curid=2096424" title="118P/Shoemaker-Levy">
118P/Shoemaker-Levy

118P/Shoemaker-Levy lub 118P/Shoemaker-Levy 4 – kometa krótkookresowa, należąca do rodziny Jowisza.
Odkrycie.
Kometa została odkryta 9 lutego 1991 roku w Obserwatorium Palomar w Kalifornii. Jej odkrywcami jest trójka astronomów Carolyn Shoemaker, Eugene Shoemaker oraz David Levy.
Orbita komety.
Orbita komety 118P/Shoemaker-Levy ma kształt elipsy o mimośrodzie 0,43. Jej peryhelium znajduje się w odległości 1,98 j.a., aphelium zaś 4,95 j.a. od Słońca. Jej okres obiegu wokół Słońca wynosi 6,44 roku, nachylenie orbity do ekliptyki to wartość 8,5˚.
Obiektu tego nie należy mylić z kometą Shoemaker-Levy 9, która rozpadła się i zderzyła z Jowiszem.

</doc>
<doc id="2096425" url="https://pl.wikipedia.org/wiki?curid=2096425" title="Bradyporinae">
Bradyporinae

Bradyporinae – podrodzina owadów prostoskrzydłych długoczułkowych w obrębie rodziny pasikonikowatych (Tettigoniidae) klasyfikowana też w randze rodziny Bradyporidae. Rodzajem typowym jest "Bradyporus". 
Występują w Europie, północnej Afryce oraz w Azji. W Polsce występuje siodlarka stepowa ("Ephippiger ephippiger").

</doc>
<doc id="2096431" url="https://pl.wikipedia.org/wiki?curid=2096431" title="Physorhinus xanthocephalus">
Physorhinus xanthocephalus

Physorhinus xanthocephalus − gatunek chrząszcza z rodziny sprężykowatych.
Owad osiąga długość 10-12 mm.
W zabarwieniu zwierzęcia przeważa barwa brązowa, na łódkowatym, szerszym niż dłuższym, wypukłym czole i bocznych brzegach przednich skrzydeł pojawia się też żółta. Osłonkę porastają gęste, żółte i dość długie włoski. Żuwaczki są potężnie zbudowane. Żwaczki i wargi porastają sety. Czułki składają się z 11 ząbkowanych segmentów, przy czym koniuszek ostatniego wykazuje ścieńczenie.
Przedplecze ma większą szerokość niż długość.
Występuje dymorfizm płciowy.
Chrząszcz występuje w Brazylii.

</doc>
<doc id="2096436" url="https://pl.wikipedia.org/wiki?curid=2096436" title="Mistrzostwa Europy w Koszykówce Mężczyzn 1955">
Mistrzostwa Europy w Koszykówce Mężczyzn 1955

Mistrzostwa Europy w koszykówce mężczyzn 1955 – 9. edycja mistrzostw Europy w koszykówce mężczyzn, która odbyła się w dniach 7 - 19 czerwca 1953 na Węgrzech. Po raz pierwszy, mistrzem Europy została drużyna gospodarzy - Węgry. W turnieju brała również reprezentacja Polski, która ostatecznie zajęła 5. pozycję.

</doc>
<doc id="2096441" url="https://pl.wikipedia.org/wiki?curid=2096441" title="Siodlarka stepowa">
Siodlarka stepowa

Siodlarka stepowa ("Ephippiger ephippiger") – gatunek ciepłolubnego, kserotermicznego owada prostoskrzydłego z rodziny pasikonikowatych (Tettigoniidae). Długość jego ciała sięga 30 mm. W Polsce jest gatunkiem rzadkim, ograniczonym do obszarów wyżynnych. Wyspowo występuje w siedliskach kserotermicznych. Zagrożony wyginięciem. Na Czerwonej Liście Zwierząt Ginących i Zagrożonych w Polsce klasyfikowany jest w kategorii VU (narażony).
Występuje w Europie, zwłaszcza w jej południowej części – od Pirenejów po Bałkany. Jego zachodnio- i południowoeuropejskie populacje, zwłaszcza w południowej Francji, wykazują duże zróżnicowanie morfologiczne i behawioralne. Wyróżniono kilka (od 2 do 7, w zależności od autora) podgatunków. Na podstawie badań morfologicznych proponowane jest uznanie 3 z nich:
Pochodzenie poszczególnych form nie jest jasne. W obrębie gatunku stwierdzono dużą różnorodność sygnałów godowych, przy czym ich zróżnicowanie nie idzie w parze z różnicami genetycznymi badanych form.

</doc>
<doc id="2096442" url="https://pl.wikipedia.org/wiki?curid=2096442" title="Ephippiger ephippiger">
Ephippiger ephippiger



</doc>
<doc id="2096443" url="https://pl.wikipedia.org/wiki?curid=2096443" title="The End of Century">
The End of Century

The End of Century – piąty album studyjny zespołu Sweet Noise, będący anglojęzyczną wersją płyty pt. "Koniec wieku", wydany w roku 1999 przez wytwórnię Universal Music Polska.
Lista utworów.
Źródło.
Twórcy.
Źródło.

</doc>
<doc id="2096446" url="https://pl.wikipedia.org/wiki?curid=2096446" title="Mistrzostwa Świata w Podnoszeniu Ciężarów 2010">
Mistrzostwa Świata w Podnoszeniu Ciężarów 2010

78. Mistrzostwa Świata w Podnoszeniu Ciężarów – zawody sportowe, które odbyły się od 17 do 26 września 2010 roku w tureckim mieście Antalya. Kobiety startowały w mistrzostwach po raz 21.

</doc>
<doc id="2096449" url="https://pl.wikipedia.org/wiki?curid=2096449" title="Daihatsu Altis">
Daihatsu Altis



</doc>
<doc id="2096450" url="https://pl.wikipedia.org/wiki?curid=2096450" title="Zrówieńka pienińska">
Zrówieńka pienińska

Zrówieńka pienińska ("Isophya pienensis") – gatunek górskiego owada prostoskrzydłego z rodziny pasikonikowatych (Tettigoniidae).
Występuje w Europie Środkowej i Wschodniej (Polska, Rumunia, Słowacja i Ukraina). W Polsce jest gatunkiem bardzo rzadkim. Był wykazywany z Połoniny Caryńskiej w Bieszczadach, z Pienin i Tatr. Na Czerwonej Liście Zwierząt Ginących i Zagrożonych w Polsce klasyfikowany jest w kategorii LC (najmniejszej troski).

</doc>
<doc id="2096451" url="https://pl.wikipedia.org/wiki?curid=2096451" title="Daihatsu Esse">
Daihatsu Esse

Daihatsu Esse – miejski samochód osobowy typu kei-car produkowany przez japońską firmę Daihatsu od 2005 roku. Dostępny jako 5-drzwiowy hatchback. Następca modeli Opti i Max. Do napędu użyto silnika R3 o pojemności 0,7 litra. Moc przenoszona jest na oś przednią lub opcjonalnie na obie osie. 
Dane techniczne.
"Źródło:"

</doc>
<doc id="2096453" url="https://pl.wikipedia.org/wiki?curid=2096453" title="Tian Yuan">
Tian Yuan

Tian Yuan (; ur. 29 stycznia 1993) – chińska sztangistka, złota medalistka igrzysk olimpijskich młodzieży, dwukrotna medalistka mistrzostw świata.
Jej największym sukcesem jest zdobycie złotego medalu na Letnich Igrzyskach Młodzieży w Singapurze w kategorii do 48 kilogramów. W tej samej kategorii zdobyła złoty medal mistrzostw świata w 2011 roku.

</doc>
<doc id="2096454" url="https://pl.wikipedia.org/wiki?curid=2096454" title="Adrian Konarski">
Adrian Konarski

Adrian Konarski (ur. 1975) – polski pianista, kompozytor muzyki filmowej, teatralnej i estradowej.
Życiorys.
Absolwent wydziału Kompozycji, Dyrygentury i Teorii Muzyki na Akademii Muzycznej w Krakowie (2000).
Napisał m.in.: muzykę do filmów Magdaleny Piekorz ("Pręgi"), musical ("Mała Księżniczka"), muzykę do spektakli w reż. Jerzego Stuhra (Teatr Telewizji "Szkoła Żon"). Autor piosenek śpiewanych przez artystów związanych z "Piwnicą pod Baranami", jego kompozycje śpiewali m.in.: Dorota Ślęzak, Janusz Radek, Aleksandra Maurer, Jacek Wójcicki. Kompozycje Adriana Konarskiego były prezentowane na prestiżowych festiwalach, m.in.: Międzynarodowy Festiwal Muzyki Współczesnej XI Dni Muzyki Kompozytorów Krakowskich, Festiwal i Seminarium Współczesnej Muzyki Polskiej i Amerykańskiej "Write and Play".
Jako instrumentalista wielokrotnie brał udział w rejestracjach telewizyjnych i radiowych muzyki poetyckiej i teatralnej. Od 2007 roku jest członkiem Europejskiej Akademii Filmowej.

</doc>
<doc id="2096457" url="https://pl.wikipedia.org/wiki?curid=2096457" title="Barajas (stacja metra)">
Barajas (stacja metra)

Barajas – stacja metra w Madrycie, na linii 8. Znajduje się w dzielnicy Barajas, w Madrycie i zlokalizowana jest pomiędzy stacjami Aeropuerto T1-T2-T3 i Aeropuerto T4. Została otwarta 7 września 1999.

</doc>
<doc id="2096459" url="https://pl.wikipedia.org/wiki?curid=2096459" title="Aeropuerto T4">
Aeropuerto T4

Aeropuerto T4 – stacja końcowa metra w Madrycie, na linii 8. Znajduje się w dzielnicy Barajas, w Madrycie i zlokalizowana jest za stacją Barajas. Została otwarta 3 maja 2007.

</doc>
<doc id="2096461" url="https://pl.wikipedia.org/wiki?curid=2096461" title="Hidden and Dangerous">
Hidden and Dangerous



</doc>
<doc id="2096463" url="https://pl.wikipedia.org/wiki?curid=2096463" title="Hidden and Dangerous 2">
Hidden and Dangerous 2



</doc>
<doc id="2096466" url="https://pl.wikipedia.org/wiki?curid=2096466" title="Larvik (stacja kolejowa)">
Larvik (stacja kolejowa)

Larvik (no: "Larvik stasjon") – stacja kolejowa w Larvik, w regionie Vestfold og Telemark, w Norwegii. 
Stacja znajduje się na Vestfoldbanen, została otwarta w 1881 roku i położona jest 1,7 m n.p.m. i 158,66 km od Oslo Sentralstasjon.
Terminal promowy z połączeniem Larvik - Hirtshals był przez wiele lat oddalony tylko 300 m od stacji, ale obecnie po wybudowanu nowego terminala promowego w czerwcu 2008 odległość ta wynosi 2,5 km .

</doc>
<doc id="2096468" url="https://pl.wikipedia.org/wiki?curid=2096468" title="Kollwitz">
Kollwitz

Kollwitz:

</doc>
<doc id="2096472" url="https://pl.wikipedia.org/wiki?curid=2096472" title="Jurij Sołodowniczenko">
Jurij Sołodowniczenko

Jurij Sołodowniczenko, ukr. Юрій Владиславович Солодовниченко (ur. 8 lutego 1978 w Chersoniu) – ukraiński szachista, arcymistrz od 2007 roku.
Kariera szachowa.
Pierwsze sukcesy na arenie międzynarodowej zaczął odnosić pod koniec lat 90. W 1998 r. zwyciężył w Pilźnie, zajął II m. w Hollabrunn (za Azerem Mirzojewem) oraz podzielił II m. w Hlohovcu (za Dmitrijem Stecem, wspólnie z m.in. Giennadijem Timoszczenko). Normy na tytuł arcymistrza wypełnił w Deizisau (2005), Hamburgu (2005, dz. I m.) oraz Chambéry (2006, I m.).
Odniósł szereg sukcesów w turniejach międzynarodowych, zwyciężając bądź dzieląc I m. m.in. w Rochefort (2003, 2005), Bad Wildbad (2003), Rudniku nad Sanem (2003), Gotha (2003), Sewastopolu (2004), Saarlouis (2004), Neuhausen (2005), Feffernitz (2005), St. Veit (2005), Solingen (2006, szachy szybkie), Rodatyczach (2006), Cutro (2008), Nabierieżnyje Czełny (2008), Val Thorens (2008), Poniewieżu (2008), Dennewitz (2008), Herford (2008), Albacete (2008), Leutersdorf (2009), Leiden (2009), Bergamo (2009 – dwukrotnie), Fourmies (2009), Maastricht (2009), Figueres (2009), Driehuis (2010), Voorschoten (2010), Ditzingen (2010), Naujac-sur-Mer (2010), San Lorenzo de El Escorial (2010), Västerås (2014) oraz Oslo (2014).
"Uwaga: Lista sukcesów niekompletna (do uzupełnienia w latach 2010-2014)."
W 2013 r. zajął I m. w mistrzostwach krajów nordyckich, rozegranych w Køge.
Najwyższy ranking w dotychczasowej karierze osiągnął 1 listopada 2011 r., z wynikiem 2629 punktów zajmował wówczas 12. miejsce wśród ukraińskich szachistów.
Życie prywatne.
W 2001 r. ukończył studia na Uniwersytecie w Chersoniu zdobywając dyplom inżyniera mechanika i ekonomisty. Od 2004 r. żonaty z Jeleną Suchotiną, ma jedno dziecko (syn Maksim, ur. 2009).

</doc>
<doc id="2096474" url="https://pl.wikipedia.org/wiki?curid=2096474" title="Terry LaValley">
Terry LaValley

Terry Ronald LaValley (ur. 26 marca 1956 w Plattsburgh) – duchowny kościoła rzymskokatolickiego, biskup Ogdensburga w Stanach Zjednoczonych od 2010.
Życiorys.
Drugi z szóstki dzieci Ronalda i Doris LaValley otrzymał wykształcenie w Mooers Central School w miejscowości Mooers, a następnie w Northeastern Clinton Central High School w Champlain. W latach 1977-1983 służył w Marynarce Wojennej Stanów Zjednoczonych. W 1983 wstąpił do seminarium duchownego Wadhams Hall Seminary College w Ogdensburg, a następnie kontynuował naukę w Christ the King Seminary w East Aurora, które ukończył w 1988. Święcenia diakonatu otrzymał 27 lutego 1988. Święceń w stopniu prezbiteratu udzielił mu biskup Stanislaus Brzana 24 września 1988.
Początkowo pracował w kościele Sacred Heart w Massenie. Kontynuował studia uzyskując w 1994 tytuł doktora prawa kanonicznego na Uniwersytecie św. Pawła w Ottawie w Kanadzie. 
Następnie został administratorem dwóch parafii: St. Peter's Church w Hammond oraz St. Patrick's Mission Church w Rossie. W 1996 został wikariuszem biskupim i kanclerzem diecezji Ogdensburg. W 1998 został mianowany proboszczem parafii St. Raphael w Heuvelton, a rok później administratorem St. James Church w Gouverneur. Od 2003 pracował jako administrator diecezjalny i rektor katedry Matki Bożej w Ogdensburgu.
23 lutego 2010 papież Benedykt XVI mianował go biskupem Ogdensburga. 30 kwietnia 2010 w Katedrze Matki Bożej w Ogdensburgu sakry biskupiej udzielił mu arcybiskup Timothy Dolan, a współkonsekratorami byli biskup Paul Loverde i biskup Robert Cunningham.

</doc>
<doc id="2096475" url="https://pl.wikipedia.org/wiki?curid=2096475" title="Port lotniczy Nalczyk">
Port lotniczy Nalczyk

Port lotniczy Nalczyk (IATA: NAL, ICAO: URMN) – port lotniczy położony 3 km na północny wschód od Nalczyka, w Kabardo-Bałkarii, w Rosji.

</doc>
<doc id="2096476" url="https://pl.wikipedia.org/wiki?curid=2096476" title="Semele">
Semele



</doc>
<doc id="2096478" url="https://pl.wikipedia.org/wiki?curid=2096478" title="Stypendium Ministra Nauki i Szkolnictwa Wyższego za wybitne osiągnięcia sportowe">
Stypendium Ministra Nauki i Szkolnictwa Wyższego za wybitne osiągnięcia sportowe

Stypendium Ministra Nauki i Szkolnictwa Wyższego za wybitne osiągnięcia sportowe – nagroda przyznawana corocznie przez Ministra Nauki i Szkolnictwa Wyższego studentom posiadającym wybitne osiągnięcia sportowe.
Podstawa prawna.
Podstawą przyznawania stypendium jest: 
Wysokość stypendium.
Wysokość stypendiów przyznanych na rok akademicki 2009/2010 wyniosła 1300 zł
Warunki otrzymywania stypendium.
Stypendium ministra za wybitne osiągnięcia sportowe może otrzymać student, który spełnia łącznie następujące warunki:
Za wysoki wynik sportowy uważa się:
W roku akademickim 2011/2012 stypendium to otrzymało 130 osób

</doc>
<doc id="2096480" url="https://pl.wikipedia.org/wiki?curid=2096480" title="What Lies Beneath">
What Lies Beneath

What Lies Beneath - trzeci album studyjny fińskiej wokalistki Tarji Turunen. Wydawnictwo ukazało się 1 września 2010 w Finlandii, dwa dni później w Niemczech, Szwajcarii i Austrii, 6 września w pozostałych krajach świata. Z kolei w Stanach Zjednoczonych płyta została wydana 14 września nakładem The End Records. Na wzbogaconym o drugą płytę albumie został wydany m.in. interpretacja utworu "Still of the Night" z repertuaru Whitesnake oraz niespełna czternasto minutowa relacja Turunen z procesu nagraniowego. 
Album poprzedził singel "Falling Awake" wydany 19 lipca 2010 roku na 10" płycie winylowej w limitowanym do 1000 egzemplarzy nakładzie. Do kompozycji został zrealizowany ponadto teledysk. Na początku sierpnia został opublikowany drugi teledysk promujący "What Lies Beneath" do kompozycji "I Feel Immortal".
Okładkę "What Lies Beneath" wykonał Dirk Rudolph na podstawie zdjęć Jensa Boldta. W Stanach Zjednoczonych wydawnictwo ukazało się ze zmienioną oprawa graficzną. Gościnnie w nagraniach wzięli udział m.in.: Phil Labonte z grupy All That Remains, wirtuoz gitary Joe Satriani, członek formacji Five Finger Death Punch - Jason Hook oraz perkusista Living Colour - Will Calhoun.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="2096486" url="https://pl.wikipedia.org/wiki?curid=2096486" title="Polsport">
Polsport

Zjednoczenie Przemysłu Sprzętu Sportowego „Polsport” – organ zarządzania branżą w okresie PRL (1959-1971), z siedzibą w Warszawie przy ul. Jagiellońskiej 11.
Koordynowana przez zjednoczenie branża, podbranża bądź grupa wyrobów:

</doc>
<doc id="2096488" url="https://pl.wikipedia.org/wiki?curid=2096488" title="Jean-Marc Vallée">
Jean-Marc Vallée

Jean-Marc Vallée (ur. 9 marca 1963 w Montrealu, zm. 25 grudnia 2021 w Québecu) – kanadyjski reżyser, scenarzysta, producent filmowy i aktor.
Życiorys.
Urodził się i dorastał w Montrealu jako jedno z czworga dzieci. Uczęszczał do Cégep Collège Ahuntsic w Montrealu. Debiutował jako reżyser i scenarzysta filmu krótkometrażowego "Stereotypy" ("Stéréotypes", 1992), za który odebrał nagrodę Claude-Jutra. Uwagę studia Hollywood zwrócił jego dramat "Czarna lista" ("Liste noire", 1995). Jego kolejny film "Magiczne słowa" ("Les Mots magiques", 1998) otrzymał nagrodę Jutra w kategorii najlepszy film krótkometrażowy. Dramat "C.R.A.Z.Y." (2005) z główną rolą Marca-André Grondina przyniósł mu dwie nagrody – Jutra i Genie.
1 września 1990 w Richmond, w prowincji Quebec, ożenił się z Chantal Cadieux, autorką serialu Radio-Canada "Powrót do Providence", z którą miał dwóch synów: Émile i Alexa. W 2006 doszło do rozwodu.

</doc>
<doc id="2096489" url="https://pl.wikipedia.org/wiki?curid=2096489" title="Ariyalur">
Ariyalur

Ariyalur – miasto w Indiach, w stanie Tamilnadu, stolica dystryktu Ariyalur. W 2001 liczyło 27 822 mieszkańców.
Jest bogate w zasoby wapienia.
Transport.
Przez miasto przebiegają trasy:

</doc>
<doc id="2096491" url="https://pl.wikipedia.org/wiki?curid=2096491" title="Baetica ustulata">
Baetica ustulata

Baetica ustulata – gatunek owada prostoskrzydłego zaliczanego do siodlarek, jedyny przedstawiciel rodzaju "Baetica". Jest endemitem wykazanym z gór Sierra Nevada (Hiszpania).

</doc>
<doc id="2096495" url="https://pl.wikipedia.org/wiki?curid=2096495" title="Holey dollar">
Holey dollar

Holey dollar (ang. „dziurawy dolar”) – tymczasowa waluta używana w angielskich koloniach: na Wyspie Księcia Edwarda (obecnie Kanada) oraz w Nowej Południowej Walii w Australii w XIX wieku, która stała się pieniądzem zastępczym i środkiem zaradczym na niedobór pieniądza w tych krajach.
Wyspa Księcia Edwarda.
Bity od 1497 srebrny hiszpański talar był znanym i popularnym środkiem płatniczym (znanym jako "piece of eight" i "real de a ocho"); pod koniec XVII wieku stał się on de facto pierwszą walutą międzynarodową, używaną w Europie i obydwu Amerykach, w tym na zachodnich rubieżach Stanów Zjednoczonych. Wartość tej monety wahała się w zależności od tego, gdzie była używana, najwyżej ceniona była jednak w Halifaksie w obecnej Kanadzie. Mieszkający na Wyspie Księcia Edwarda kupcy zbierali wszystkie dostępne hiszpańskie talary, aby je następnie wysłać do Halifaksu, zarabiając tym samym na lokalnych różnicach w kursie, przez co na wyspie ciągle brakowało monet. W 1813 gubernator Wyspy Księcia Edwarda nakazał, aby w tysiącu monet wybić w środku dziurę, powstałe w ten sposób dwie nowe monety otrzymały wartość pięciu szylingów (zewnętrzny „dziurawy dolar”) i jednego szylinga (wewnętrzna część). Monety te mogły być używane tylko na terenie Wyspy Księcia Edwarda.
Nowa Południowa Walia.
Jednym z wielu problemów, z jakimi borykała się założona w roku 1788 kolonia karna Nowa Południowa Walia w obecnej Australii, był ciągły brak środków płatniczych – w obiegu było zbyt mało funtów. Szczęśliwcy, którym udało się uzbierać większe sumy, chowali je zazwyczaj na „czarną godzinę” lub odsyłali do Anglii, z każdym rokiem z obiegu wypadało więc kilka procent monet. W 1812 gubernator Nowej Południowej Walii Lachlan Macquarie zamówił od rządu brytyjskiego 40 000 sztuk hiszpańskich talarów o wartości około 10 000 funtów (ponad 5 mln dzisiejszych funtów). Transport pieniędzy zorganizowany przez Kompanię Wschodnioindyjską przybył do Sydney na pokładzie statku „Samarang” 26 listopada 1812.
Aby zapobiec wyciekowi pieniędzy z kolonii, w środku monet wybito dziurę. Środkowa, mniejsza część otrzymała wartość 15 pensów. Na awersie wybito koronę, a na rewersie wartość monety, powstała w ten sposób mała moneta znana była w Australii jako "dump" („śmieć”, „odrzutek”). Przedziurawiony dolar otrzymał wartość pięciu szylingów, na awersie wybito napis „New South Wales 1813”, a na rewersie jego wartość – „Five Shillings”. Przebicie monet nadzorował William Hanshall, zesłaniec skazany za fałszowanie pieniędzy. "Holey dollar" był pierwszą oficjalną australijską walutą.
Nowe monety, które mogły być używane tylko na terenie Australii, znane były jako "currency" (dosłownie – „waluta”) w odróżnieniu od bardziej popularnych i uniwersalnych funtów, które znane były jako "sterling". Z czasem określenie to zaczęło obejmować też Anglików mieszkających na terenie Australii, ale urodzonych w Anglii (wpłynęło na to też inne znaczenie słowa "sterling" – od XVII wieku słowo to w języku angielskim znaczy też „doskonały”, „czysty”), w przeciwieństwie do urodzonych już w Australii "currency lads and lasses", którzy mieli być pośledni w stosunku do "sterling breed" („czystej rasy”) urodzonych w Anglii.
„Dziurawe dolary” zostały wycofane z użycia w 1822 roku. Współcześnie w różnych kolekcjach znajduje się około 350 "holey dollars" i 1500 „środków”, monety te są bardzo cenione przez kolekcjonerów, „dziurawy dolar” w dobrym stanie warty jest ponad 250 tys. dolarów australijskich.
Dziurawy dolar stanowi logo powstałego w 1969 roku Macquarie Bank.

</doc>
<doc id="2096496" url="https://pl.wikipedia.org/wiki?curid=2096496" title="The Definitive Collection">
The Definitive Collection



</doc>
<doc id="2096501" url="https://pl.wikipedia.org/wiki?curid=2096501" title="M119">
M119



</doc>
<doc id="2096503" url="https://pl.wikipedia.org/wiki?curid=2096503" title="Dindigul">
Dindigul

Dindigul (tamil. திண்டுக்கல், trl. tiṇtikkal) – miasto w Indiach, w stanie Tamilnadu, stolica dystryktu Dindigul. W 2001 liczyło 196 619 mieszkańców.

</doc>
<doc id="2096507" url="https://pl.wikipedia.org/wiki?curid=2096507" title="Michel Teychenné">
Michel Teychenné

Michel Teychenné (ur. 22 lipca 1957 w Foixu) – francuski polityk, deputowany do Parlamentu Europejskiego (2008–2009).
Życiorys.
W 1978 ukończył uzyskał dyplom w zakresie rolnictwa w Państwowej Szkole Agronomicznej w Clermont-Ferrand. Kształcił się później w Wyższej Szkole Kultury Audiowizualnej przy Uniwersytecie Tuluza II. Pracował w administracji turystycznej regionu Midi-Pyrénées, m.in. jako dyrektor w komitecie wycieczek pieszych, zastępca sekretarza generalnego i sekretarz generalny Regionalnego Komitetu Turystyki. Zaangażował się w działalność Partii Socjalistycznej, pod koniec lat 80. pełnił funkcję asystenta poselskiego Lionela Jospina. Później do 1992 był doradcą politycznym ministra edukacji. Od 1992 do 1995 zajmował stanowisko dyrektorskie w Stowarzyszeniu Uniwersytetów Frankofońskich (AUPELF) w Montrealu, po czym przez 12 lat był zastępcą dziekana w jednej ze szkół wyższych w Tuluzie.
W 1998 wszedł w skład rady krajowej Partii Socjalistycznej. Od 2001 do 2008 był zastępcą mera Pailhès.
W październiku 2008 z ramienia PS objął mandat posła do Parlamentu Europejskiego (zastępując Roberta Navarro). Był członkiem grupy Partii Europejskich Socjalistów, pracował m.in. w Komisji Transportu i Turystyki. W PE zasiadał do lipca 2009.
Michel Teychenné jest otwartym homoseksualistą. W 2008 wybrany do rady miejscowości Pamiers. W 2010 nie został liderem listy socjalistycznej w wyborach regionalnych w Midi-Pyrénées, oskarżając swoje ugrupowanie o dyskryminację ze względu na orientację seksualną.

</doc>
<doc id="2096510" url="https://pl.wikipedia.org/wiki?curid=2096510" title="Dom Dizengoffa (Tel Awiw)">
Dom Dizengoffa (Tel Awiw)

Dom Dizengoffa (hebr. בית דיזנגוף) – zabytkowy dom w osiedlu Lew ha-Ir w zachodniej części miasta Tel Awiw, w Izraelu. Był to jeden z pierwszych domów wybudowanych w mieście. Mieszkał w nim pierwszy burmistrz Tel Awiwu, Meir Dizengoff i jego żona Chill Dizengoff. W dniu 14 maja 1948 Dawid Ben Gurion ogłosił w nim proklamację niepodległości Izraela. Przez wiele lat mieściło się w nim Muzeum Sztuki Tel Awiwu, a obecnie znajdują się w nim Sala Niepodległości oraz Muzeum Biblii.
Naprzeciw budynku znajduje się pomnik założycieli miasta Tel Awiw.
Historia.
Powstanie Domu Dizengoffa jest związane z historią założenia miasta Tel Awiw. W 1906 w klubie „Jeszurun” w Gederze zebrała się grupa około 120 Żydów, na czele których stanął architekt Akiva Arieh Weiss. Przedstawił on plan założenia nowego żydowskiego miasta. Powstałe wówczas stowarzyszenie przyjęło nazwę „"Dom Mansion"” (hebr. אחוזת בית). Nowe miasto miało różnić się od istniejących już żydowskich osiedli Newe Cedek i Newe Szalom, które były zatłoczone i panowały w nich złe warunki mieszkaniowe. Miało to być nowoczesne miasto, będące wizytówką kraju.
W 1908 zakupiono 5 ha wydm na północny wschód od Jafy. W dniu 11 kwietnia 1909 w miejscu tym zebrało się 66 rodzin żydowskich, by uczestniczyć w loterii. Uczestniczący w niej Żydzi losowali działki budowlane w nowej dzielnicy Ahuzat Bajit. Małżeństwo Meir i Chill Dizengoff wylosowali działkę pod numerem 43. W ciągu 1909 roku założono główne ulice, wybudowano sieć wodociągową oraz pierwszych 66 domów. Przydzielono także działkę budowlaną dla nowego budynku Gimnazjum Herzlija, które zostało założone w 1905 w Jafie. 21 maja 1910 dla nowego osiedla przyjęto oficjalnie nazwę Tel Awiw.
W latach 1911-1921 Meir Dizengoff był przewodniczącym rady osiedla, które w bardzo krótkim czasie rozrosło się do rozmiarów miasta. W 1921 Dizengoff został pierwszym burmistrzem miasta Tel Awiw. Z powodu sprawowania urzędu, jego dom przez długi czas pełnił funkcję ratusza miejskiego.
Po śmierci żony w 1930, Meir Dizengoff zdecydował się przekazać swój dom na rzecz miasta, z przeznaczeniem pod działalność artystyczną i kulturalną. W następnym roku przeprowadzono prace budowlane pod nadzorem architekta Carla Rubina. Wnętrze budynku przebudowano, tworząc duże i symetrycznie położone pomieszczenia, w których w 1932 otworzono Muzeum Sztuki Tel Awiwu. W uroczystości otwarcia muzeum uczestniczył Wysoki Komisarz sir Arthur Wauchope Gernfel. Meir Dizengoff nadal mieszkał w tym budynku (na drugim piętrze), aż do swojej śmierci w 1936. W latach 40. i latach 50. XX wieku w budynku urządzano koncerty muzyki kameralnej.
Gdy na wiosnę 1948 grupa żydowskich polityków, z Dawidem Ben Gurionem przygotowywała się do proklamacji niepodległości Izraela, uznano, że budynek Domu Dizengoffa w Tel Awiwie będzie najlepszym miejscem do zorganizowania uroczystej ceremonii. Pośpiesznie przygotowano salę położoną na pierwszym piętrze w budynku i zaproszono gości.
Uroczystość proklamacji niepodległości Izraela miała odbyć się 14 maja 1948 na posiedzeniu "Rady Ludowej" ("Mo'ecet Ha-Am"), które zwołano na godzinę 15:30. Rozpoczęło się ono z opóźnieniem, o godzinie 16:00, z powodu spóźnienia się Ze’ew Sharefa z tekstem Deklaracji Niepodległości. W sali było zgromadzonych 350 osób, natomiast na zewnątrz budynku zebrał się tłum słuchający uroczystości przez głośniki.
O godzinie 16:00 uroczystość rozpoczął Dawid Ben Gurion. Spontanicznie odśpiewano hymn „Hatikwa”, który stał się hymnem państwowym Izraela. Na ścianie wisiał portret Theodora Herzla (twórcy Syjonizmu) oraz flagi Izraela.
Następnie Dawid Ben Gurion odczytał pełny tekst Deklaracji Niepodległości, głoszącą ustanowienie państwa Izraela. Przemówienie trwało 16 minut, po czym Ben Gurion poprosił rabina Jehudę Lejba Majmona o odmówienie modlitwy "Sze-hechejanu" (hebr. שהחינו). Potem sygnatariusze złożyli swoje podpisy pod dokumentem. Całość uroczystości zakończył Dawid Ben Gurion słynnymi słowami: „"Państwo Izraela powstało. Uroczystość jest zakończona"”.
Gdy w 1971 Muzeum Sztuki Tel Awiwu przeprowadziło się do swojej nowo wybudowanej siedziby przy 27 Shaul Hamelech Blvd., Dom Dizengoffa został zamknięty. W następnym roku Dawid Ben-Gurion wykupił to historyczne miejsce i ogłosił utworzenie pierwszej instytucji badawczej Biblii w Izraelu. Budynek został przekazany Towarzystwu Biblijnemu, które otworzyło w nim pierwsze pomieszczenie Muzeum Biblii. Instytucja ta utrzymywała się z własnych środków finansowych, bez wsparcia ze strony miasta i państwa. Z tego powodu budynek podupadł i znajdował się w bardzo złym stanie technicznym.
W 1978, w 30. rocznicę powstania państwa Izraela, postanowiono odremontować historyczną Salę Niepodległości i udostępnić ją zwiedzającym. Przywrócono wówczas oryginalne meble oraz zgromadzono zachowane historyczne przedmioty. W wielu przypadkach musiano odtworzyć zniszczone lub zaginione przedmioty.
W lipcu 2009 Kneset przegłosował ustawę "Domu Niepodległości", która weszła w życie 5 lutego 2010. Celem przyjęcia tej ustawy było przywrócenie pierwotnego wyglądu Domu Dizengoffa i zapewnienie jego utrzymania.
Dane Techniczne.
Budynek ma 3 kondygnacje. Wybudowano go w stylu architektonicznym określanym nazwą modernizmem. Wzniesiono go z betonu. Elewacja jest wykonana w kolorze białym.
Budynek wchodzi w skład zespołu miejskiego Białego Miasta Tel Awiwu, który został w 2003 umieszczony na liście światowego dziedzictwa UNESCO, jako największe na świecie skupisko budynków modernistycznych.
Wykorzystanie budynku.
Dom Dizengoffa jest wykorzystywany przez Muzeum Ziemi Izraela. Na różnych piętrach budynku mieszczą się:

</doc>
<doc id="2096511" url="https://pl.wikipedia.org/wiki?curid=2096511" title="Enele Sopoaga">
Enele Sopoaga

Enele Sosene Sopoaga (ur. 10 lutego 1956) – tuvalski dyplomata i polityk, Stały Przedstawiciel Tuvalu przy ONZ w latach 2001–2006, deputowany do parlamentu od 2010. Minister spraw zagranicznych, środowiska i pracy od 29 września do 24 grudnia 2010. 
Życiorys.
Enele Sopoaga urodził się w 1956. W 1990 ukończył studia z dziedziny dyplomacji na University of Oxford. W 1994 zdobył tytuł magistra na University of Sussex w Wielkiej Brytanii. 
W latach 1980–1986 pracował jako administrator w Ministerstwie Służb Socjalnych. W 1986 został mianowany podsekretarzem w tym resorcie. Od 1986 do 1991 był podsekretarzem i krajowym urzędnikiem ds. Wspólnot Europejskich w Departamencie Spraw Zagranicznych, a następnie Ministerstwie Spraw Zagranicznych i Planowania Gospodarczego. W latach 1992–1995 zajmował stanowisko stałego sekretarza i krajowego urzędnika ds. Unii Europejskiej w tym resorcie. Od 1995 do 1996 był stałym sekretarzem w Ministerstwie Zdrowia, Sportu, Zasobów Ludzkich i Rozwoju. Następnie pełnił urząd Wysokiego Komisarza Tuvalu w Fidżi, Papui-Nowej Gwinei oraz w Samoa.
Reprezentował swój kraj w wielu organach regionalnych organizacji międzynarodowych, takich jak Forum Wysp Pacyfiku (1998–1999), czy Komitet Przedstawicieli Rządów i Administratorów Wspólnoty Pacyfiku. Był także członkiem Podkomitetu nadzorującego działalność Komisji Południowego Pacyfiku ds. Badań Geo-naukowych (1997–1998).
Uczestniczył w wielu regionalnych i międzynarodowych konferencjach, w tym szczytach Forum Wysp Pacyfiku, szczytach Państw AKP, konferencji Unii Europejskiej w sprawie przyszłości Konwencji z Lome, Światowego Szczytu ONZ nt. Rozwoju Kobiet w Pekinie, konferencjach UNESCO oraz spotkaniach Rady Zarządzającej UNDP.
Po tym jak we wrześniu 2000 Tuvalu przystąpiło do ONZ, w 2001 Enele Sopoaga objął urząd Ambasadora i Stałego Przedstawiciela Tuvalu przy ONZ w Nowym Jorku i pełnił go do grudnia 2006. W tym czasie pełnił również funkcję wiceprzewodniczącego Sojuszu Małych Państw Wyspiarskich. 
Po odejściu ze stanowiska zaangażował się w działalność służącą zapobieganiu zmianom klimatu i podkreślaniu niebezpieczeństw z tym związanych dla państw wyspiarskich. W grudniu 2009 był reprezentantem Tuvalu na Konferencji Narodów Zjednoczonych w sprawie Zmian Klimatu w Kopenhadze. Dzięki jego działalności jako negocjatora, Tuvalu zyskało miano jednego z państw najbardziej zaangażowanych w walkę ze światowymi zmianami klimatycznymi. 
W wyborach parlamentarnych 16 września 2010 uzyskał mandat deputowanego do Parlamentu Tuvalu, reprezentując okręg Nukufetau. W głosowaniu 29 września 2010 poparł wybór Maatii Toafy na stanowisko szefa rządu. Tego samego dnia w jego gabinecie objął urząd ministra spraw zagranicznych, środowiska i pracy.
24 grudnia 2010, po uchwaleniu trzy dni wcześniej wotum nieufności wobec rządu Maatii Toafy, był kandydatem na urząd premiera Tuvalu. W głosowaniu przegrał jednak z ministrem spraw wewnętrznych Willy'm Telavi stosunkiem głosów 7 do 8. Po usunięciu Telaviego ze stanowiska szefa rządu 1 sierpnia 2013, Sopoaga został wybrany premierem i zaprzysiężony 5 sierpnia 2013. Premierem był do 19 września 2019.

</doc>
<doc id="2096512" url="https://pl.wikipedia.org/wiki?curid=2096512" title="Ferenc Mészáros">
Ferenc Mészáros

Ferenc Mészáros (ur. 11 kwietnia 1950 w Budapeszcie, zm. 9 stycznia 2023) – były węgierski piłkarz występujący na pozycji bramkarza. Trener piłkarski.
Kariera klubowa.
Mészáros zawodową karierę rozpoczynał w 1970 roku w klubie Vasas SC z Nemzeti Bajnokság I. W 1971, 1973 oraz 1980 zajmował z nim 3. miejsce w lidze, a w 1977 roku zdobył z nim mistrzostwo Węgier. W ciągu 11 lat w barwach Vasasu rozegrał 252 spotkania.
W 1981 roku Mészáros odszedł do portugalskiego zespołu Sporting CP. W 1982 roku zdobył z nim mistrzostwo Portugalii oraz Puchar Portugalii. W 1983 roku odszedł do drużyny SC Farense, również grającej w Primeira Divisão. Po roku powrócił na Węgry, gdzie został graczem ekipy Győri ETO. W 1985 roku wywalczył z nim wicemistrzostwo Węgier.
W 1987 roku Mészáros ponownie wyjechał do Portugalii, gdzie podpisał kontrakt z Vitórią Setúbal. W 1989 roku zakończył tam karierę. Potem został trenerem, a jedynym klubem jaki prowadził był Vasas SC, gdzie pracował w latach 1989–1990.
Kariera reprezentacyjna.
W reprezentacji Węgier Mészáros zadebiutował 26 września 1973 roku w zremisowanym 1:1 towarzyskim meczu z Jugosławią. W 1978 roku został powołany do kadry na mistrzostwa świata. Zagrał tam w pojedynku z Włochami (1:3). Z tamtego turnieju Węgry odpadły po fazie grupowej.
W 1982 roku Mészáros ponownie znalazł się w kadrze na mistrzostwa świata. Wystąpił na nich w meczach z Salwadorem (10:1), Argentyną (1:4) oraz Belgią (1:1). Tamten mundial Węgry zakończyły na fazie grupowej. W latach 1973–1988 w drużynie narodowej Mészáros rozegrał w sumie 29 spotkań.

</doc>
<doc id="2096516" url="https://pl.wikipedia.org/wiki?curid=2096516" title="Michał d'Ornano">
Michał d'Ornano



</doc>
<doc id="2096519" url="https://pl.wikipedia.org/wiki?curid=2096519" title="Ferenc Meszaros">
Ferenc Meszaros



</doc>
<doc id="2096520" url="https://pl.wikipedia.org/wiki?curid=2096520" title="Martin XB-16">
Martin XB-16

Martin XB-16 (Model 145) – niezrealizowany projekt amerykańskiego bombowca dalekiego zasięgu będącego projektem wytwórni Glenn L. Martin Company.
Historia.
W lutym 1934 roku Sztab Generalny Departamentu Wojny przeznaczył sumę 609 300 USD na program budowy samolotu bombowego określanego mianem "hemisphere defender", samolotu przeznaczonego do obrony kontynentu amerykańskiego, zdolnego również do działań na Hawajach i Panamie. 14 kwietnia 1934 roku United States Army Air Corps ogłosił konkurs na projekt nowego ciężkiego bombowca charakteryzującego się zasięgiem 3 200 km, zdolnego do przenoszenia 900 kg bomb z prędkością 322 km/h. Projekt znany jest pod oznaczeniem "Project A". 12 maja 1934 roku rozpoczęto negocjacje z dwiema wytwórniami, których projekty zostały zgłoszone do konkursu. Boeingiem, który zaoferował swoją konstrukcję oznaczoną jako Boeing XB-15 (Model 294) oraz Martin, który zaprojektował samolot oznaczony pierwotnie jako Model 145. Maszyna była wolnonośnym, jednokadłubowym, dolnopłatem, napędzanym czterema tłokowymi silnikami Allison V-1710-3. Usterzenie składało się z dużego statecznika poziomego i dwóch stateczników pionowych zamontowanych na jego końcach. 29 czerwca 1934 roku, United States Army Air Corps podpisało z Boeingiem wstępną umowę na budowę prototypu bombowca oznaczonego jako XBLR-1 (w lipcu 1936 roku oznaczenie zmieniono na XB-15), podtrzymując jednak nadal zainteresowanie konstrukcją Martina na wypadek niepowodzenia Boeinga. W 1935 roku Martin radykalnie zmodyfikował swoją konstrukcję. Tym razem zaprezentowano maszynę dwukadłubową napędzaną sześcioma silnikami V-1710-3. Cztery z nich zamontowane były w krawędzi natarcia skrzydła. Pod drugiej stronie płata, na krawędzi spływu skrzydła, naprzeciwko zewnętrznych silników ciągnących zamontowano pozostałe dwie jednostki napędowe pełniące rolę silników pchających. Skrzydło zostało wydłużone, pomiędzy dwiema belkami znajdowała się duża gondola kadłubowa, w której umieszczono kabinę załogi bombowca. Podwozie bombowca było chowane, trójpodporowe z przednim podparciem. Podwozie główne ze zdwojonymi kołami. Nowy projekt otrzymał oznaczenia XB-16A. Maszyna nie znalazła uznania w oczach decydentów US Army Air Corps. Uznano, że tak awangardowa konstrukcja będzie zbyt droga i sprawiająca trudności w eksploatacji a zastosowane w maszynie silniki Allison nie zapewniały konstrukcji wymaganej mocy na dużych wysokościach. Cały program budowy XB-16 został anulowany.

</doc>
<doc id="2096521" url="https://pl.wikipedia.org/wiki?curid=2096521" title="Ivana Nešović">
Ivana Nešović

Ivana Nesović (ur. 23 lipca 1988 roku w Belgradzie) – serbska siatkarka, reprezentantka kraju, grająca na pozycji atakującej. Od sezonu 2017/2018 występuje w drużynie Seongnam Korea Expressway Corporation.
Sukcesy klubowe.
Mistrzostwo Serbii:
Puchar CEV:
Puchar Serbii:
Puchar Grecji:
Mistrzostwo Grecji:
Mistrzostwo Korei Południowej:
Sukcesy reprezentacyjne.
Mistrzostwa Świata Juniorek:

</doc>
<doc id="2096522" url="https://pl.wikipedia.org/wiki?curid=2096522" title="Marie-Hélène Descamps">
Marie-Hélène Descamps

Marie-Hélène Descamps (ur. 5 lipca 1938 w Monts, zm. 2 sierpnia 2020) – francuska polityk, dziennikarka, eurodeputowana w latach 2002–2009. Odznaczona Legią Honorową V klasy.
Życiorys.
Absolwentka szkoły filmowej "Institut des Hautes Études Cinématographiques" w Paryżu. Pracowała jako asystent reżysera, wykładowca w wyższej szkole dziennikarstwa w Lille, dziennikarka i redaktor magazynów „Télé 7 Jours” oraz „Marie Claire”.
Od lat 70. zaangażowana w działalność polityczną. Była doradcą ministra i deputowanego Michela d’Ornano. W latach 80. prezydent Valéry Giscard d’Estaing powierzył jej stanowisko sekretarza prasowego. Marie-Hélène Descamps działała w Unię na rzecz Demokracji Francuskiej, kierowała służbami prasowymi tego ugrupowania.
W 2002 objęła wakujący mandat deputowanego do Europarlamentu. W wyborach w 2004 uzyskała reelekcję z listy Unii na rzecz Ruchu Ludowego. Wchodziła w skład grupy EPP-ED, a także Komisji Kultury i Edukacji. W 2009 nie kandydowała na kolejną kadencję.
Jej mąż Jean-Jacques Descamps był posłem do Zgromadzenia Narodowego, a także sekretarzem stanu we francuskim gabinecie.

</doc>
<doc id="2096524" url="https://pl.wikipedia.org/wiki?curid=2096524" title="Muzeum Biblii (Tel Awiw)">
Muzeum Biblii (Tel Awiw)

Muzeum Biblii (; ) – muzeum położone w osiedlu Lew ha-Ir w zachodniej części miasta Tel Awiw, w Izraelu. Znajduje się ono w historycznym budynku Domu Dizengoffa. Muzeum prezentuje kolekcję zbiorów dotyczących historii narodu żydowskiego, która jest nierozerwalnie związana z Biblią.
Historia.
Gdy w 1971 Muzeum Sztuki Tel Awiwu wyprowadziło się z Domu Dizengoffa do swojej nowo wybudowanej siedziby przy 27 Shaul Hamelech Blvd., budynek ten został zamknięty. W następnym roku Dawid Ben Gurion wykupił to historyczne miejsce i ogłosił utworzenie pierwszej instytucji badawczej Biblii w Izraelu. Budynek został przekazany Towarzystwu Biblijnemu, które otworzyło w nim pierwsze pomieszczenie Muzeum Biblii. Instytucja ta utrzymywała się z własnych środków finansowych, bez wsparcia ze strony miasta i państwa. Z tego powodu budynek podupadł i znajdował się w bardzo złym stanie technicznym.
W 1978, w 30. rocznicę powstania państwa Izraela, postanowiono odremontować historyczną Salę Niepodległości i udostępnić ją zwiedzającym. Dzięki temu zapewniono środki na utrzymanie budynku.
Zbiory muzeum.
Muzeum zajmuje parter i część drugiego piętra w Domu Dizengoffa. Zbiory są pogrupowane w dwóch tematycznych wystawach:
Muzeum organizuje we współpracy ze Stowarzyszeniem Malarzy i Rzeźbiarzy doroczną wystawę „Malarze Izraela malują Biblię”, a także we współpracy z Ministerstwem Edukacji i Kultury wystawę „Dzieci Izraela malują Biblię”. Podczas tych wystaw prace swoje prezentują artyści izraelscy i zagraniczni. Natomiast wystawa dla dzieci przeznaczona jest dla wszystkich dzieci, także nie-religijnych. Podczas wystawy dzieci mają możliwość otrzymania swojej pierwszej Biblii.
W muzeum organizowane są także regularne miesięczne wykłady o tematyce biblijnej
Zwiedzanie muzeum.
Godziny otwarcia muzeum:

</doc>
<doc id="2096526" url="https://pl.wikipedia.org/wiki?curid=2096526" title="Dżymat">
Dżymat

Dżymat – wspólnota karaimska (karaim. "dżymat" 'gmina, zebranie'). Początkowo zgromadzenie o charakterze religijnym grupujące dorosłych mężczyzn, z czasem stało się określeniem lokalnej wspólnoty etnicznej Karaimów w Europie Wschodniej. Na jej czele stał zwyczajowo hacham lub prowadzący modlitwy hazzan. 
W dawnej Rzeczypospolitej miało istnieć około 30 dżymatów. Cieszyły się one opieką polskich królów i wielkich książąt litewskich, o czym świadczą nadane im przywileje. W okresie zaborów gminy karaimskie w Haliczu i Kukizowie znalazły się w państwie austriackim, a gminy na Litwie i Wołyniu – rosyjskim, podlegając ustawodawstwu tych państw. Te ostatnie znajdowały się od 1850 r. pod zwierzchnictwem hachana rezydującego w Eupatorii na Krymie, przy którym funkcjonował Karaimski Zarząd Duchowny. W 1857 r. utworzony został odrębny urząd hachana w Trokach. W II Rzeczypospolitej funkcjonowały dżymaty w Trokach, Wilnie, Łucku i Haliczu. Po 1945 r. pojawiły się nowe w Warszawie, Trójmieście, Wrocławiu i Opolu (ten ostatni zanikł).

</doc>
<doc id="2096527" url="https://pl.wikipedia.org/wiki?curid=2096527" title="Blastazoid">
Blastazoid

Blastazoid – program emitowany na kanale MTV o tematyce gier komputerowych. Prowadzącymi program byli członkowie CKY Crew: Brandon DiCamillo, Rake Yohn i Joseph Frantz. W programie pokazywane były żarty wspominające poprzedni program – Viva la Bam oraz prezentowane były materiały z gier znalezione w internecie.
Zostały wyemitowane dwa odcinki. Nie jest jasne, ile pierwotnie zostało zaplanowanych lub sfilmowanych oraz dlaczego MTV odmówiło dalszej emisji programu.

</doc>
<doc id="2096529" url="https://pl.wikipedia.org/wiki?curid=2096529" title="Fontanna Neptuna w Görlitz">
Fontanna Neptuna w Görlitz

Fontanna Neptuna w Görlitz − barokowa fontanna na Rynku Dolnym w Görlitz, przy Starym Ratuszu.
Fontanna znajduje się w południowo-zachodniej części Rynku, naprzeciw gmachu ratuszowego. Została zbudowana w 1756 roku przez Johanna Georga Steinmetza Mattauscha z Rakowic Małych k. Lwówka Śląskiego.
Postać Neptuna umieszczona jest na rzeźbionej głowie maszkarona, z której ust wypływa woda, pomiędzy nogami boga znajduje się figura ryby.

</doc>
<doc id="2096530" url="https://pl.wikipedia.org/wiki?curid=2096530" title="Polidor">
Polidor



</doc>
<doc id="2096531" url="https://pl.wikipedia.org/wiki?curid=2096531" title="Menon">
Menon

Menon (gr: Μένων Ménōn) – dialektyczny dialog napisany przez Platona. Podejmuje próbę definicji cnoty (ἀρετή). Zawiera szereg pojęć i argumentów, które wywarły znaczny wpływ na rozwój myśli zachodniej, na przykład tak zwany paradoks Menona. Zawiera wprowadzenie do teorii poznania oraz idealizmu.
Osoby.
W dialogu tym rozmawiają dwie główne osoby: Sokrates oraz Menon. Menon, prawdopodobnie sofista z Tesalii, jest młodym, przystojnym mężczyzną ze znakomitego rodu. Menon odwiedza Ateny w otoczeniu licznych niewolników mu usługujących. Inni występujący to jeden z niewolników Menona, oraz Anytus, członek wybitnego ateńskiego rodu, później znany z tego że był jednym z oskarżycieli Sokratesa.
Poglądy Platona identyfikowane są z tymi, które wyraża Sokrates.
Paradoks Menona.
Po nie do końca udanej próbie zdefiniowania, czym jest prawdziwa cnota, Menon wyraża pogląd znany od tego czasu jako "paradoks Menona", który rezonował szeroko w filozofii: „Szukać wiedzy to absurd, ponieważ albo już wiesz i wtedy nie ma czego szukać, albo nie wiesz czego szukasz, a wtedy trudno oczekiwać, że to znajdziesz”.
Wiedza wrodzona.
Platon argumentuje za istnieniem wiedzy wrodzonej. Uczenie się jest w rzeczywistości „przypominaniem sobie” tego co już wiemy i czego nie można tak naprawdę zapomnieć (anamneza). Za pomocą serii pytań, Sokrates potrafi spowodować, że niewolnik domowy Menona, który jest początkowo nieświadom geometrii, potrafi udowodnić trudne twierdzenie (zobacz rysunek). Staje się oczywiste, że ten „ignorant” posiada nieuświadomioną wiedzę geometryczną.

</doc>
<doc id="2096535" url="https://pl.wikipedia.org/wiki?curid=2096535" title="Pamunkey (rzeka)">
Pamunkey (rzeka)

Rzeka Pamunkey – mający około 145 km dopływ rzeki York, we wschodniej części stanu Wirginia. Wraz z York jest częścią dorzecza zatoki Chesapeake.

</doc>
<doc id="2096539" url="https://pl.wikipedia.org/wiki?curid=2096539" title="Pars">
Pars



</doc>
<doc id="2096540" url="https://pl.wikipedia.org/wiki?curid=2096540" title="Jacky Cheung">
Jacky Cheung

Jacky Cheung (ur. 10 lipca 1961 w Hongkongu) − hongkoński aktor filmowy i telewizyjny oraz piosenkarz popowy. Był także dyrektorem opery i wokalistą jazzowym.

</doc>
<doc id="2096541" url="https://pl.wikipedia.org/wiki?curid=2096541" title="Apollinarij Podriez">
Apollinarij Podriez

Apollinarij Grigoriewicz Podriez (ros. Аполлинарий Григорьевич Подрез, ur. 1852, zm. 1900) – rosyjski chirurg, profesor Uniwersytetu w Charkowie. Wprowadził metodę gastroenterostomii, znaną jego imieniem. Na jego cześć nazwano Klinikę Urologii i Andrologii Uniwersytetu w Charkowie.
Studiował na Wydziale Lekarskim Uniwersytetu w Charkowie. W 1876 jako lekarz wojskowy w Serbii, brał udział w wojnie rosyjsko-tureckiej 1877–1878. W 1878 otrzymał tytuł doktora medycyny. W latach 1879–1883 uzupełniał studia w Wiedniu, w klinikach Billrotha i Dietla. W 1883 roku mianowany docentem prywatnym chirurgii na katedrze w Charkowie, od 1897 roku profesor zwyczajny.

</doc>
<doc id="2096543" url="https://pl.wikipedia.org/wiki?curid=2096543" title="Pierre-Luc Brillant">
Pierre-Luc Brillant

Pierre-Luc Brillant (ur. 29 stycznia 1978 roku w Mont-Saint-Hilaire, w prowincji Quebec) - kanadyjski aktor.
Swoją karierę rozpoczął w wieku dwunastu lat w serialu "Opowieści dla wszystkich" ("Conte pour tous Tirelire", 1990). Później zaczął występować w produkcjach telewizyjnych takich jak "Klub 100 watów" ("Le club des 100 watts"), "Zap" i "Sierociniec Duplessis" ("Les orphelins de Duplessis"). Studiował filozofię i psychoanalizę oraz uczył się gry na gitarze w Conservatoire de Musique w Montrealu. Debiutował na dużym ekranie w filmie "Pamiętnik życia intymnego po miłość" ("La vie après l'amour", 2000). Rola Raymonda Beaulieu w dramacie "C.R.A.Z.Y." (2005) przyniosła mu nominację do nagrody Jutra. Był gitarzystą w humorystycznej grupie Les Batteux Slaques.

</doc>
<doc id="2096544" url="https://pl.wikipedia.org/wiki?curid=2096544" title="Staw Olszak">
Staw Olszak

Staw Olszak – ostatni z czterech wstępnych stawów zaporowych pomiędzy Jeziorem Swarzędzkim a Jeziorem Maltańskim. Powstał przez spiętrzenie wód rzeki Cybiny po jej wpłynięciu w granice Poznania w dolinie pomiędzy osiedlem Przemysława a Nowym Zoo. Zadaniem zbiornika jest spowolnienie przepływu Cybiny i jej samooczyszczenie dla utrzymania funkcji rekreacyjnej Jeziora Maltańskiego i zapewnienie mu odpowiedniej klasy czystości. Staw wchodzi w skład użytku ekologicznego "Olszak I".
Historia powstania.
W latach 80. XX w. opracowano koncepcję "Wykorzystanie metod biologicznych dla oczyszczenia wód rzeki Cybiny przed wprowadzeniem ich do Zbiornika Maltańskiego". Jej realizacja zaowocowała odbudowaniem w roku 1989 roku stawu Olszak. Inwestycja jednak została przerwana i w efekcie w latach 1995-96 konieczne było dokonanie rekultywacji, spuszczenie wody i usunięcie zgromadzonych w nim osadów dennych.
Podstawowe parametry techniczne.
Spiętrzenie Cybiny następuje od budowli piętrzącej na 4,316 km (licząc od ujścia rzeki do kanału ulgi na Warcie).
Flora i fauna obserwowana w stawie i jego okolicy.
Przeprowadzane sukcesywnie waloryzacje doliny Cybiny wykazują, iż staw i jego okolica należą do terenów o dużych walorach przyrodniczych i krajobrazowych. W celu ich zachowania Wydział Ochrony Środowiska Urzędu Miasta Poznania w 1994 roku utworzył w tym miejscu użytek ekologiczny "Olszak I", wytyczył ścieżki przyrodnicze o charakterze dydaktycznym oraz zlecił opracowanie przewodników dla różnych poziomów nauczania.
W otoczeniu stawu oraz na i pod jego powierzchnią występują:

</doc>
<doc id="2096545" url="https://pl.wikipedia.org/wiki?curid=2096545" title="Madeleine de Grandmaison">
Madeleine de Grandmaison

Madeleine Jouye de Grandmaison (ur. 27 stycznia 1938 w Le Morne-Rouge) – francuska i martynikańska polityk, posłanka do Parlamentu Europejskiego w latach 2007–2009.
Życiorys.
Od 1983 do 2010 zasiadała w martynikańskiej radzie regionalnej. W 1998 została wiceprzewodniczącą ds. kultury w administracji kierowanej przez Alfreda Marie-Jeanne. Należała do Martynikańskiej Partii Postępowej, brała udział w powołaniu Demokratycznego Zgromadzenia Martyniki.
W listopadzie 2007 zastąpiła Paula Vergèsa w Parlamencie Europejskim. Należała do Konfederacyjnej Grupy Zjednoczonej Lewicy Europejskiej i Nordyckiej Zielonej Lewicy, pracowała w Komisji Rozwoju oraz Podkomisji Praw Człowieka. W PE zasiadała do lipca 2009.
W wyborach regionalnych w 2010 prowadzona przez nią lista partyjna nie uzyskała żadnych mandatów w radzie regionalnej.

</doc>
<doc id="2096546" url="https://pl.wikipedia.org/wiki?curid=2096546" title="Kajakarstwo na Letnich Igrzyskach Olimpijskich 1992">
Kajakarstwo na Letnich Igrzyskach Olimpijskich 1992

Wyniki zawodów w kajakarstwie na Letnich Igrzyskach Olimpijskich 1992.

</doc>
<doc id="2096549" url="https://pl.wikipedia.org/wiki?curid=2096549" title="Easy">
Easy



</doc>
<doc id="2096550" url="https://pl.wikipedia.org/wiki?curid=2096550" title="Mobilis Mościska">
Mobilis Mościska



</doc>
<doc id="2096554" url="https://pl.wikipedia.org/wiki?curid=2096554" title="Hejnał Szczecina">
Hejnał Szczecina

Hejnał Szczecina – sygnał muzyczny rozbrzmiewający codziennie o 12:00 z Zamku Książąt Pomorskich w Szczecinie oraz Urzędu Miejskiego.
Hejnał został skomponowany w 1995 roku przez Janusza Stalmierskiego. Hejnał trwa około minuty i zwykle jest wykonywany przez jednego trębacza, z wyjątkiem świąt państwowych i miejskich (26 kwietnia, 1,3 maja, 5 lipca, 15 sierpnia, 11 listopada), kiedy grany jest uroczyście przez trzech trębaczy. Uchwałą Rady Miejskiej w Szczecinie z dnia 2 grudnia 1996 roku hejnał został przyjęty do statutu miasta.

</doc>
<doc id="2096559" url="https://pl.wikipedia.org/wiki?curid=2096559" title="Osiedle Parkowe (Balice)">
Osiedle Parkowe (Balice)

Osiedle Parkowe – osiedle w Balicach położone niedaleko pałacu Radziwiłłów.

</doc>
<doc id="2096562" url="https://pl.wikipedia.org/wiki?curid=2096562" title="Hrabstwo Contra Costa">
Hrabstwo Contra Costa

Hrabstwo Contra Costa (ang. "Contra Costa County") – hrabstwo w stanie Kalifornia w Stanach Zjednoczonych. Obszar całkowity hrabstwa obejmuje powierzchnię 802,15 mil² (2077,56 km²). Według przeprowadzonego w roku 2010 przez United States Census Bureau spisu powszechnego miało 1 049 025 mieszkańców.
Hrabstwo powstało w 1850 roku. Na jego terenie znajdują się:

</doc>
<doc id="2096567" url="https://pl.wikipedia.org/wiki?curid=2096567" title="Kajakarstwo na Letnich Igrzyskach Olimpijskich 1988">
Kajakarstwo na Letnich Igrzyskach Olimpijskich 1988

Wyniki zawodów w kajakarstwie na Letnich Igrzyskach Olimpijskich 1988.

</doc>
<doc id="2096568" url="https://pl.wikipedia.org/wiki?curid=2096568" title="Adam Cichocki (szachista)">
Adam Cichocki (szachista)

Adam Cichocki (ur. 3 listopada 1962 w Gdańsku) – polski szachista, mistrz FIDE od 1989 roku.
Kariera szachowa.
W latach 1985–1990 trzykrotnie uczestniczył w finałach indywidualnych mistrzostw Polski, najlepszy wynik osiągając w 1989 r. w Słupsku, gdzie zajął X miejsce. W 1991 r. zajął w Poznaniu IX miejsce w mistrzostwach kraju w szachach błyskawicznych, natomiast w 1993 r. zajął VII m. w finale mistrzostw kraju w szachach szybkich, które odbyły się w Gdyni.
W 1990 r. zwyciężył (wspólnie z Witalisem Sapisem) w memoriale Józefa Kochana, w Koszalinie. W tym samym mieście odniósł w 1997 r. jeden z największych międzynarodowych sukcesów, dzieląc III-X miejsce (za Jackiem Gdańskim i Igorem Chenkinem, wspólnie z m.in. Olegiem Romaniszynem, Michałem Krasenkowem, Robertem Kempińskim i Wołodymyrem Małaniukiem) w turnieju "MK Cape Open-A" (zwyciężając w poszczególnych partiach m.in. arcymistrzów Oliviera Reneta, Witalija Cieszkowskiego i Sarunasa Sulskisa). W 2006 r. zwyciężył (wspólnie z Tomaszem Kempińskim) w mistrzostwach Gdańska.
Na początku lat 90., reprezentując barwy "Piasta" Słupsk, zdobył trzy medale w rozgrywkach drużynowych: srebrny w drużynowych mistrzostwach Polski (Bydgoszcz 1990) oraz złoty (Gdynia 1990) i brązowy (Poznań 1991) w drużynowych mistrzostwach Polski w szachach błyskawicznych.
Najwyższy ranking w karierze osiągnął 1 lipca 1994 r., z wynikiem 2410 punktów dzielił wówczas 24-28. miejsce wśród ? szachistów.

</doc>
<doc id="2096569" url="https://pl.wikipedia.org/wiki?curid=2096569" title="Adam Cichocki">
Adam Cichocki



</doc>
<doc id="2096571" url="https://pl.wikipedia.org/wiki?curid=2096571" title="Cieśnina Bungo">
Cieśnina Bungo



</doc>
<doc id="2096573" url="https://pl.wikipedia.org/wiki?curid=2096573" title="Omar Gonzalez">
Omar Gonzalez

Omar Alejandro González (ur. 11 października 1988 w Dallas) – amerykański piłkarz pochodzenia meksykańskiego występujący na pozycji środkowego obrońcy, obecnie zawodnik kanadyjskiego Toronto FC.
Kariera klubowa.
Gonzalez, syn meksykańskich imigrantów, pochodzi z miasta Dallas w stanie Teksas. Uczęszczał do tamtejszej Skyline High School, równocześnie występując w amatorskiej drużynie Dallas Texans SC, w którego barwach w 2005 roku został wybrany do USYSA All-American. Za sprawą udanych występów został objęty przez krajową federację planem Residency Program i przez kilka miesięcy terminował w związkowej akademii piłkarskiej IMG Soccer Academy w Bradenton na Florydzie. W późniejszym czasie studiował na University of Maryland, gdzie grał w uczelnianym zespole piłkarskim Maryland Terrapins. Spędził tam trzy lata, będąc czołowym zawodnikiem rozgrywek uniwersyteckich – w 2007 roku został mianowany ACC Defensive Player of Year, zaś w 2008 roku triumfował z Terrapins (mających w składzie graczy takich jak A.J. DeLaGarza, Maurice Edu czy Graham Zusi) w krajowych mistrzostwach uniwersyteckich (NCAA Division I Men's Soccer Championship) i znalazł się w najlepszej jedenastce sezonu (All-American First Team).
Wiosną 2009 Gonzalez został wybrany w MLS SuperDraft (z trzeciego miejsca) przez klub Los Angeles Galaxy, podpisując z nim profesjonalny kontrakt. W Major League Soccer zadebiutował 22 marca 2009 w zremisowanym 2:2 spotkaniu z D.C. United, od razu zostając kluczowym zawodnikiem formacji defensywnej. Premierowego gola w najwyższej klasie rozgrywkowej strzelił 4 kwietnia tego samego roku w przegranej 2:3 konfrontacji z Colorado Rapids. Już w swoim debiutanckim sezonie 2009 zajął pierwsze miejsce w rozgrywkach konferencji zachodniej i dotarł do finału MLS Cup (wicemistrzostwo MLS), a sam został wybrany odkryciem sezonu (MLS Rookie of the Year). W sezonie 2010 powtórzył sukces sprzed roku i uplasował się z Galaxy na pierwszej lokacie w konferencji, zaś w sezonie 2011 po raz trzeci z rzędu zanotował to osiągnięcia, a także wywalczył z ekipą prowadzoną przez Bruce'a Arenę trofeum MLS Cup (mistrzostwo MLS). Stworzył wówczas duet stoperów z A.J. DeLaGarzą i został wybrany najlepszym obrońcą ligi (MLS Defender of the Year). Dwukrotnie (2010, 2011) zdobył z Galaxy Supporters' Shield.
W styczniu 2012 Gonzalez został wypożyczony do niemieckiego 1. FC Nürnberg; tam już na pierwszym treningu niefortunnie zerwał jednak więzadło krzyżowe, wobec czego musiał pauzować przez pół roku, a jego wypożyczenie zostało skrócone po miesiącu. Po rekonwalescencji, w sezonie 2012, jako kluczowy piłkarz Galaxy zdobył z nią drugie z rzędu mistrzostwo MLS, zostając także wybranym najlepszym piłkarzem meczu finałowego. W sierpniu 2013 podpisał nowy, opiewający na półtora miliona dolarów kontrakt z klubem, dzięki któremu został pierwszym środkowym obrońcą w historii ligi zatrudnionym na umowie dla desygnowanego gracza. W sezonie 2014, trzeci raz wywalczył z ekipą Bruce'a Areny tytuł mistrza MLS, zaś ogółem barwy Galaxy reprezentował przez siedem lat. Dla tego klubu we wszystkich rozgrywkach zanotował 223 występy, w których strzelił 17 goli, trzykrotnie (2010, 2011, 2013) był wybierany najlepszym defensywnym zawodnikiem drużyny. Jest uznawany za jednego z najbardziej zasłużonych piłkarzy w historii Galaxy.
Wiosną 2016 Gonzalez przeszedł do meksykańskiego zespołu CF Pachuca. W tamtejszej Liga MX zadebiutował 8 stycznia 2016 w zremisowanym 1:1 meczu z Tijuaną, z miejsca zostając podstawowym stoperem ekipy, a pierwszą bramkę w lidze meksykańskiej strzelił 7 lutego tego samego roku w zremisowanym 1:1 pojedynku z Pumas UNAM. Już w swoim debiutanckim, wiosennym sezonie Clausura 2016 zdobył z drużyną prowadzoną przez Diego Alonso tytuł mistrza Meksyku, tworząc pewny duet środkowych obrońców z Oscarem Murillo. W tym samym roku zajął również drugie miejsce w krajowym superpucharze – Campeón de Campeones.
Kariera reprezentacyjna.
W kwietniu 2005 Gonzalez został powołany przez szkoleniowca Johna Hackwortha do reprezentacji Stanów Zjednoczonych U-17 na Mistrzostwa Ameryki Północnej U-17. Na kostarykańskich boiskach rozegrał wszystkie trzy spotkania (z czego jedno w wyjściowym składzie) i strzelił gola w konfrontacji z Kostaryką (2:1), natomiast jego drużyna zajęła wówczas pierwsze miejsce w grupie. Cztery miesiące później znalazł się w składzie na Mistrzostwa Świata U-17 w Peru, gdzie z kolei wystąpił w dwóch z czterech możliwych meczów (w obydwóch w pierwszej jedenastce), a Amerykanie odpadli z juniorskiego mundialu w ćwierćfinale, ulegając w nim Holandii (0:2).
W lipcu 2007 Gonzalez jako zawodnik reprezentacji Stanów Zjednoczonych U-23 prowadzonej przez Boba Jenkinsa wziął udział w Igrzyskach Panamerykańskich w Rio de Janeiro. Tam miał niepodważalne miejsce w składzie i rozegrał wszystkie trzy mecze w pełnym wymiarze czasowym, strzelając dwie bramki w konfrontacji z Boliwią (2:4), jednak wraz ze swoją ekipą odpadł z męskiego turnieju piłkarskiego już w fazie grupowej.
Dysponujący podwójnym obywatelstwem Gonzalez zdecydował się na występy w seniorskiej reprezentacji Stanów Zjednoczonych, w której zadebiutował za kadencji selekcjonera Boba Bradleya, 10 sierpnia 2010 w przegranym 0:2 meczu towarzyskim z Brazylią. Trzy lata później został powołany przez Jürgena Klinsmanna na Złoty Puchar CONCACAF, kiedy to dołączył do zespołu w trakcie turnieju (po zakończeniu fazy grupowej) zastępując w składzie Coreya Ashe. Pozostawał jednak wyłącznie rezerwowym drużyny i pojawił się na boisku tylko w końcówce finałowego spotkania z Panamą (1:0), po którym Amerykanie triumfowali w rozgrywkach. W późniejszym czasie był jednym z ważniejszych graczy kadry podczas eliminacji do Mistrzostw Świata 2014, podczas których rozegrał osiem z szesnastu możliwych spotkań. W 2014 roku został powołany na Mistrzostwa Świata w Brazylii, gdzie zanotował trzy z czterech możliwych meczów – po wejściu z ławki w fazie grupowej z Portugalią (2:2), a następnie od początku w duecie stoperów z Mattem Beslerem w grupie z Niemcami (0:1) oraz w 1/8 finału z Belgią (1:2 pd), po którym podopieczni Klinsmanna odpadli z mundialu.
W 2015 roku Gonzalez znalazł się w składzie na kolejny Złoty Puchar CONCACAF. Tym razem wystąpił w trzech z sześciu meczów (we wszystkich w wyjściowej jedenastce), 18 lipca w wygranym 6:0 ćwierćfinale z Kubą strzelając swoją premierową bramkę w pierwszej reprezentacji. Mimo to jego kadra spisała się gorzej niż przed dwoma laty – w półfinale uległa Jamajce (1:2) i zajęła ostatecznie czwarte miejsce na Złotym Pucharze.

</doc>
<doc id="2096574" url="https://pl.wikipedia.org/wiki?curid=2096574" title="Rzut Krzykały">
Rzut Krzykały



</doc>
<doc id="2096575" url="https://pl.wikipedia.org/wiki?curid=2096575" title="Tramwaje w Görlitz">
Tramwaje w Görlitz

Tramwaje w Görlitz – system komunikacji tramwajowej w Görlitz, działający od 1881, a od 1902 zelektryfikowany.
Historia.
Tramwaje w Görlitz uruchomiono 25 maja 1882, rok po podpisaniu umowy na 40 lat z Kozuczkiem i Goldsteinem. Pierwszy odcinek poprowadzono od centrum do dworca kolejowego, następnie sukcesywnie budowano nowe odcinki. Pierwszym rozszerzeniem sieci była linia przez Moltkestraße do Goethestraße, uruchomiona jako 2 w czerwcu 1882. W maju 1883 wybudowano odcinek linii 2 do Rynku Dolnego, połączony ze skróceniem linii 1 do Kaisertrutz (barbakan). W 1890 powstał odcinek od dworca do Kaisertrutz przez Bautzener Straße, co pozwoliło utworzyć linię okólną.
Przy okazji zreformowano oznaczenie linii:
Sieć zelektryfikowano w okresie od 1897 do 1902, jednocześnie przekuwając rozstaw szyn na 1000 mm. W grudniu 1897 linie 2 i 3 połączono w 1, linię okólną przemianowano w 2, a linię z Bautzener Straße do nowej pętli po prawej stronie Nysy oznaczono jako 3. W maju następnego roku wybudowano linię na cmentarz żydowski i połączono go linią 4 z Postplatz, a rok później jeszcze wydłużono tę linię od cmentarza do Landeskrone. W maju 1900 linia 3 została na prawym brzegu rzeki wydłużona do dzielnicy Moys wzdłuż obecnej ul. Łużyckiej. W końcu 1907 wybudowano linię od Demianiplatz do Girbigsdorfer Straße; nowy fragment obsłużyła linia 1, zaś do Rynku Dolnego jeździła odtąd linia 4.
Pod koniec I wojny światowej zlikwidowana została linia okólna, a oznaczenie linii zmieniono:
Jesienią 1921 linia 3 została wydłużona w stronę Rauschwalde, a w sierpniu 1930 linia 1 do Weinhübel. Sierpień 1936 wiązał się z uruchomieniem linii wspomagających na trasach linii 2 i 3, oznaczonych odpowiednio 2A i 3A:
W grudniu 1937 nastąpiła duża reorganizacja oznaczeń na liniach, połączona ze skróceniem linii w Girbigsdorfer Straße:
W 1939 nastąpiła duża reorganizacja oznaczeń na liniach, połączona z wydłużeniem linii w Girbigsdorfer Straße i likwidacją linii na Rynek Dolny:
Z końcem 1939 linie 4 i 5 zostały zlikwidowane.
Po kapitulacji wojsk III Rzeszy tramwaje ruszyły w czerwcu 1945 na trasach:
W lutym 1946 przywrócono układ końca z 1939, z tym, że linia 3 nie przekraczała nowej granicy na Nysie i została w zamian wydłużona do Büchtemannstraße. Kolejna reforma miała miejsce we wrześniu 1956; linie 1 i 2 nie zmieniły swoich tras:
Rok później linię 5 zmieniono w 3 i wydłużono do dworca; linia 5 zajęła miejsce dawnej 4 na trasie Luxemburgstraße – Demianiplatz. Po zmianach w 1960 dotychczasowe 1 i 2 wciąż pozostały bez zmian, a linia 3 połączyła Demianiplatz – Stadthalle; pozostałe połączenia skasowano. W październiku 1964 linia 2 została wydłużona do nowej pętli Virchowstraße, od lipca 1966 linię 3 zlikwidowano, a od maja 1982 linię 2 skrócono z Weinhübel do Goethestraße.
W końcu lat 80. podjęto decyzję o rozbudowie tramwaju w stronę osiedla Königshufen.
Od czerwca 1986 wprowadzono kolejny układ:
W grudniu tego samego roku 1 i 2 skierowano do Königshufen, przy czym dla 1 było to wydłużenie trasy, a dla 2 jej zmiana. Linia 3 zamiast na Rauschstraße pojechała na Virchowstraße. Od maja 1988 linia 3 została wydłużona do Büchtemannstraße przez dworzec, powstała też linia wspomagająca Demianiplatz – Königshufen oraz 5 o trasie jak linia 1, ale wydłużonej do Erich-Weinert-Straße. W grudniu 1992 linia 5 została zlikwidowana, a do Erich-Weinert-Straße wydłużono trasę linii 1.
Od sierpnia 1993 wprowadzono kolejne zmiany (linia 2 się nie zmieniła):
W 2000 linii 3 zmieniono nazwę na 1, a linii 4 na 2. Od 2002 otwarto nową pętlę Am Marktkauf (obecnie NeißePark), którą połączono z Weinhübel.
W listopadzie 2003 wprowadzono nowy układ:
W 2007 zlikwidowano linię 1, a w 2019 zmieniono nazwę linii 3 na 1. Tramwaje w dni powszednie między godziną 5:00 a 19:30 kursują co 20 minut.
Obecnie planuje się odbudowę niektórych linii zlikwidowanych w okresie powojennym, w tym linię do polskiego Zgorzelca.

</doc>
<doc id="2096578" url="https://pl.wikipedia.org/wiki?curid=2096578" title="Igor Giermienczuk">
Igor Giermienczuk



</doc>
<doc id="2096581" url="https://pl.wikipedia.org/wiki?curid=2096581" title="Lotus Racing">
Lotus Racing



</doc>
<doc id="2096584" url="https://pl.wikipedia.org/wiki?curid=2096584" title="Bitwa koło Przylądka Św. Jerzego">
Bitwa koło Przylądka Św. Jerzego

Bitwa koło Przylądka Św. Jerzego – bitwa morska stoczona w czasie II wojny światowej 26 listopada 1943 roku w rejonie pomiędzy Przylądkiem Świętego Jerzego na Nowej Irlandii a wyspą Buka (należącą obecnie do Papui-Nowej Gwinei) na Pacyfiku. Była to ostatnia bitwa z użyciem okrętów nawodnych w kampanii na Wyspach Salomona.
Tło.
Amerykańskie wojska wylądowały na Bougainville 1 listopada 1943 roku. Stanowiło to duże zagrożenie dla japońskiej bazy w zachodniej części wyspy Buka. W związku z tym na starsze niszczyciele „Amagiri”, „Yugiri” i „Uzuki” załadowano ok. 900 japońskich żołnierzy i wysłano je w celu wzmocnienia istniejącego garnizonu, pod osłoną dwóch nowych niszczycieli „Ōnami” i „Makinami” pod dowództwem komandora Kiyoto Kagawy na „Ōnami”. United States Navy dowiedziała się z doniesień wywiadu o planowanym konwoju i wysłała pięć niszczycieli 23. Flotylli Niszczycieli typu "Fletcher" – USS „Charles Ausburne”, „Claxton”, „Dyson” z 45. Dywizjonu oraz „Converse” i „Spence” z 46. Dywizjonu, pod dowództwem dowódcy flotylli komandora Arleigha Burke’a, w celu przechwycenia tego konwoju.
Bitwa.
Japońskie niszczyciele wyładowały bez przeszkód około północy 875 żołnierzy oraz zaopatrzenie, zabrały 655 osób personelu lotniczego i rozpoczęły powrót do Rabaulu. O godz. 1:40 w nocy, zostały one wykryte przez radary znajdujące się na amerykańskich niszczycielach. O godz. 1:56 trzy amerykańskie niszczyciele 45. Dywizjonu wystrzeliły 15 torped w kierunku Japończyków. Niszczyciel „Ōnami” został trafiony prawdopodobnie dwoma torpedami, po czym natychmiast zatonął w wybuchu z całą załogą i dowódcą zespołu japońskiego. „Makinami” został trafiony przez jedną torpedę, co skutkowało jego unieruchomieniem; został on następnie zatopiony przez ogień artyleryjski niszczycieli „Converse” i „Spence”. Zdołał jeszcze odpalić swoje torpedy do podchodzących niszczycieli amerykańskich i trafił niszczyciel „Converse”, lecz torpeda nie wybuchła i nie wyrządziła mu większych szkód. Z „Makinami” uratowało się tylko 28 ludzi.
Pozostałe niszczyciele japońskie grupy transportowej rozpoczęły ucieczkę na północ, ścigane przez Amerykanów. Dowódca zespołu transportowego kmdr Katsumori Yamashiro zdecydował rozdzielić siły. Komandor Burke udał się w pogoń za „Yugiri” i zatopił go o godz. 3:30 nad ranem. Z niszczyciela i przewożonych żołnierzy uratowało się 278 ludzi, podjętych później przez japońskie okręty podwodne. „Uzuki” i „Amagiri” zdołały jednak ujść, będąc już w pobliżu bazy japońskiej w Rabaulu.
Po bitwie.
Bitwa oznaczała koniec "Tokyo Express", jak również kres oporu Japończyków na Wyspach Salomona. Okazała się także sporym sukcesem aliantów, przechwytujących japoński zespół w pobliżu nieprzyjacielskich wód, bez strat własnych. Z drugiej strony, Japończycy zdołali dostarczyć posiłki na Bukę i ewakuować stamtąd ok. 2/3 zabranego personelu. Do czasu kampanii na Marianach i wyspach Palau, które rozpoczęły się wraz z inwazją Saipanu w czerwcu 1944 roku, nie przeprowadzono już żadnych akcji militarnych z użyciem okrętów nawodnych w wojnie na Pacyfiku.
Upamiętnienie.
Jeden z amerykańskich krążowników typu "Ticonderoga", w służbie od 1993 roku, został nazwany USS „Cape St. George” w celu upamiętnienia tej bitwy.

</doc>
<doc id="2096588" url="https://pl.wikipedia.org/wiki?curid=2096588" title="Kurt Siversten">
Kurt Siversten



</doc>
<doc id="2096589" url="https://pl.wikipedia.org/wiki?curid=2096589" title="Uprowadzenia">
Uprowadzenia



</doc>
<doc id="2096592" url="https://pl.wikipedia.org/wiki?curid=2096592" title="XB-16">
XB-16



</doc>
<doc id="2096593" url="https://pl.wikipedia.org/wiki?curid=2096593" title="Dworzec Kofu">
Dworzec Kofu



</doc>
<doc id="2096594" url="https://pl.wikipedia.org/wiki?curid=2096594" title="Palau na letnich igrzyskach olimpijskich">
Palau na letnich igrzyskach olimpijskich

Reprezentanci Palau występują na letnich igrzyskach olimpijskich nieprzerwanie od 2000 roku, zadebiutowali wtedy podczas igrzysk w Sydney. 
W 2000 roku reprezentacja Palau liczyła 5 osób, w 2004 roku 4 osoby, a w 2008 roku ponownie 5 osób.
Organizacją udziału reprezentacji Palau w igrzyskach olimpijskich zajmuje się Narodowy Komitet Olimpijski Palau (Palau National Olympic Committee).

</doc>
<doc id="2096596" url="https://pl.wikipedia.org/wiki?curid=2096596" title="Apollo Lunar Surface Experiments Packages">
Apollo Lunar Surface Experiments Packages



</doc>
<doc id="2096597" url="https://pl.wikipedia.org/wiki?curid=2096597" title="Nowiński">
Nowiński



</doc>
<doc id="2096598" url="https://pl.wikipedia.org/wiki?curid=2096598" title="Apollo Lunar Surface Experiments Package">
Apollo Lunar Surface Experiments Package



</doc>
<doc id="2096599" url="https://pl.wikipedia.org/wiki?curid=2096599" title="Kobayashi Issa">
Kobayashi Issa



</doc>
<doc id="2096603" url="https://pl.wikipedia.org/wiki?curid=2096603" title="Snowboard na Zimowych Igrzyskach Olimpijskich 2010 – slalom gigant równoległy mężczyzn">
Snowboard na Zimowych Igrzyskach Olimpijskich 2010 – slalom gigant równoległy mężczyzn

Zawodnicy o mistrzostwo olimpijskie w slalomie gigancie równoległym walczyli 27 lutego w Cypress Mountain Resort położonym w północnym Vancouver. Faworytami zawodów byli mistrz świata w gigancie równoległym z 2009 r. Kanadyjczyk Jasey-Jay Anderson, mistrz świata w slalomie równoległym z 2009 r. Austriak Benjamin Karl, kolejny Austriak Andreas Prommegger, który dobrze spisywał się w Pucharze Świata oraz Szwajcar Simon Schoch - wicemistrz olimpijski z Turynu, którego brat Philipp będący dwukrotnym mistrzem olimpijskim w tej konkurencji i zarazem obrońcą tytułu nie startował w Vancouver. Polacy również nie startowali.
W kwalifikacjach najlepszy okazał się Prommegger. W czołówce byli także Schoch, Karl, Francuz Sylvain Dufour - dwukrotny wicemistrz świata z 2009 r., oraz Kanadyjczyk Matthew Morison - brązowy medalista MŚ 2009. Anderson był dziesiąty. W 1/8 finału Prommegger przegrał z Amerykaninem Chrisem Klugiem, a Słoweniec Rok Flander pokonał Dufoura. Swe pojedynki wygrali także Anderson, Stanisław Dietkow z Rosji, Schoch, Karl, Słoweniec Žan Košir oraz Francuz Mathieu Bozzetto. W ćwierćfinałach Bozzetto pokonał Kluga, który nie ukończył przejazdu, Karl pokonał Košira, który został zdyskwalifikowany podobnie jak Simon Schoch. Dzięki dyskwalifikacji Szwajcara do półfinału awansował Dietkow. W ostatnim ćwierćfinale Anderson bardzo wyraźnie pokonał Słoweńca Flandera.
W pierwszym półfinale Benjamin Karl spotkał się z Mathieu Bozzetto. Austriak pewnie pokonał Francuza i awansował do finału. W drugim półfinale Anderson zmierzył się z Dietkowem, który nie sprostał utytułowanemu Kanadyjczykowi. W wyścigu o trzecie miejsce Bozzetto i Dietkowa Francuz wygrał pierwszy przejazd o 0,96 sekundy. Podczas drugiego przejazdu, w wyniku problemów z sygnałem dźwiękowym startu Dietkow wystartował za wcześnie i przewrócił się o bramkę startową, tym samym przekreślając swe szanse na brązowy medal, który trafił do Bozzetto. W walce o złoto spotkali się dwaj główni faworyci: Benjamin Karl oraz Jasey-Jay Anderson. Po pierwszym biegu Karl prowadził o 0,76 sekundy. Pomimo ponownych problemów z sygnałem startowym Anderson wystartował perfekcyjnie, co pozwoliło mu dogonić i wyprzedzić Austriaka tuż przed metą i z przewagą 0,35 sekundy Kanadyjczyk sięgnął po olimpijskie złoto.

</doc>
<doc id="2096604" url="https://pl.wikipedia.org/wiki?curid=2096604" title="Snowboarding na Zimowych Igrzyskach Olimpijskich 2010 - slalom gigant równoległy mężczyzn">
Snowboarding na Zimowych Igrzyskach Olimpijskich 2010 - slalom gigant równoległy mężczyzn



</doc>
<doc id="2096606" url="https://pl.wikipedia.org/wiki?curid=2096606" title="Ilmon">
Ilmon

Ilmon – obszar niemunicypalny w Kern County, w Kalifornii (Stany Zjednoczone), na wysokości 307 m.

</doc>
<doc id="2096608" url="https://pl.wikipedia.org/wiki?curid=2096608" title="Experiments Package">
Experiments Package



</doc>
<doc id="2096609" url="https://pl.wikipedia.org/wiki?curid=2096609" title="Piotr Curie">
Piotr Curie



</doc>
<doc id="2096612" url="https://pl.wikipedia.org/wiki?curid=2096612" title="János Jakab">
János Jakab

János Jakab (ur. 23 lipca 1986 w Budapeszcie) – węgierski tenisista stołowy, olimpijczyk z Pekinu (2008).

</doc>
<doc id="2096613" url="https://pl.wikipedia.org/wiki?curid=2096613" title="Allen's Camp">
Allen's Camp



</doc>
<doc id="2096614" url="https://pl.wikipedia.org/wiki?curid=2096614" title="Psychopathics From Outer Space">
Psychopathics From Outer Space

Psychopathics from Outer Space – kompilacyjny album nagrany przez Insane Clown Posse oraz Twiztid.
Płyta została wydana w 2000 roku nakładem wytwórni "Joe &amp; Joey Records" i jest zbiorem tzw. "odrzutów" oraz niepublikowanych wcześniej nagrań.
Na płycie znalazły się m.in. "The Dirt Ball", który wcześniej pojawił się na soundtracku do filmu "Heavy Metal 2000", "Slim Anus" czyli diss na Eminema, a także kawałek "Dead End" z gościnnym udziałem Ice-T.

</doc>
<doc id="2096617" url="https://pl.wikipedia.org/wiki?curid=2096617" title="Panic at the Disco">
Panic at the Disco



</doc>
<doc id="2096624" url="https://pl.wikipedia.org/wiki?curid=2096624" title="Choix">
Choix

Choix, San Ignacio de Choix – miasto w północnej części meksykańskiego stanu Sinaloa, położone w odległości około 120 kilometrów od wybrzeża Pacyfiku nad Zatoką Kalifornijską. Choix leży w dolinie rzeki Río Fuerte, meandrującej u podnóża Sierra Madre Occidental. Miasteczko w 2005 roku liczyło 8135 mieszkańców.
Gmina Choix.
Miasto jest siedzibą władz gminy Choix, jednej z 18 gmin w stanie Sinaloa. Granice gminy są jednocześnie granicami ze stanami Chihuahua i Sonora. Według spisu z 2005 roku ludność gminy liczyła 29 355 mieszkańców. Gminę utworzono w 1917 roku decyzją gubernatora stanu Sinaloa.
Ludność gminy jest zatrudniona według ważności w następujących gałęziach: rolnictwie, hodowli, leśnictwie, przemyśle, górnictwie i usługach turystycznych. Najczęściej uprawia się, orzeszki ziemne, soję, sezam i fasolę, a przemysł to głównie metalowy powiązany z wydobyciem srebra, złota, miedzi, cynku i ołowiu.

</doc>
<doc id="2096627" url="https://pl.wikipedia.org/wiki?curid=2096627" title="Sobór Zaśnięcia Matki Bożej w Lucynie">
Sobór Zaśnięcia Matki Bożej w Lucynie

Sobór Zaśnięcia Matki Bożej – prawosławna cerkiew parafialna w Lucynie, w dekanacie rzeżyckim eparchii dyneburskiej Łotewskiego Kościoła Prawosławnego.
Parafia prawosławna w Lucynie istnieje od 1833. W pierwszych latach swojego funkcjonowania jej świątynią była tymczasowo urządzona cerkiew domowa. Obecny budynek sakralny, cerkiew Zaśnięcia Matki Bożej, był wznoszony w centralnym punkcie miasta w latach 1843–1845 i poświęcony 19 sierpnia 1845. W 1878 cerkiew została podniesiona do rangi soboru. W latach 1900–1901 z inicjatywy proboszcza parafii w Lucynie, ks. Fiodora Nikonowicza, Świątobliwy Synod Rządzący sfinansował kapitalny remont obiektu, połączony z podwyższeniem dzwonnicy o 4 metry i kopuł o 8 metrów. We wnętrzu świątyni pojawił się również nowy ikonostas. W 1906 parafianie sfinansowali zakup nowego dzwonu dla soboru. Kolejny remont obiekt przeszedł w 1934, gdy za sumę dwóch tysięcy łatów przeprowadzona została renowacja całego budynku. Już cztery lata później sobór ucierpiał w pożarze: w czasie Świętej Liturgii zapaliła się główna kopuła obiektu. Kolejne straty świątynia poniosła wskutek bombardowań w okresie II wojny światowej. W okresie przynależności Łotwy do ZSRR świątynia pozostawała czynna.
Sobór reprezentuje styl klasycystyczny. Został wzniesiony na planie krzyża. Wejście do budynku prowadzi przez portyk z rzędem kolumn toskańskich, ponad którym wznosi się dzwonnica z malowaną na błękitno kopułą i iglicą zakończoną krzyżem. Druga z kopuł cerkwi jest zlokalizowana nad nawą obiektu i również jest malowana na niebiesko; wieńczy ją mniejsza cebulasta kopułka z krzyżem. Ściany boczne budynku malowane są na żółto i biało, zdobione rzędami pilastrów. Teren cerkwi otacza ogrodzenie z ozdobną bramą.

</doc>
<doc id="2096628" url="https://pl.wikipedia.org/wiki?curid=2096628" title="Herb gminy Nîmes">
Herb gminy Nîmes

Herb Nîmes przedstawia w czerwonym polu złotą palmę i uwiązanego do niej krokodyla. 
Historia herbu sięga roku 31 p.n.e., kiedy to flota Oktawiana pod dowództwem Agryppy zwyciężyła pod Akcjum flotę Marka Antoniusza i Kleopatry. Dla uczczenia tego wydarzenia monety bite w Nîmes przedstawiały krokodyla uwiązanego do palmy i wieniec laurowy oraz skrót COL NEM. Herb został zatwierdzony w 1535 przez króla Franciszka I. W roku 1986 herb został przeprojektowany przez Philippe Starcka.

</doc>
<doc id="2096629" url="https://pl.wikipedia.org/wiki?curid=2096629" title="Yuan Tian">
Yuan Tian



</doc>
<doc id="2096634" url="https://pl.wikipedia.org/wiki?curid=2096634" title="Looming">
Looming

Looming (z est. „Twórczość”) – estońskie czasopismo literackie, ukazujące się od 1923 r. Najstarszy i najważniejszy spośród ukazujących się dzisiaj estońskich periodyków literackich, miesięcznik.
Czasopismo zostało założone w 1923 r. przez pisarza Friedeberta Tuglasa do publikowania oraz popularyzowania estońskiej literatury współczesnej. Tuglas był również w latach 1923-1926 pierwszym redaktorem naczelnym czasopisma. Początkowo nakład czasopisma wynosił 1000 egz. Ze względu na złożoną sytuację polityczną oraz działania wojenne wydawanie magazynu zostało zawieszone w latach 1941–1944. Po wojnie, gdy czasopismo zostało reaktywowane, nakład stopniowo rósł (w 1955 r. miał 4 tys. egz., w 1977 – 19 tys., w 1985 – 22 tys.), by osiągnąć szczyt w 1990 r., gdy wydrukowano 35 tys. egzemplarzy. Później nakład znów się zmniejszył (np. w 2000 r. było to 2100 egz., w 2004 – 1700 egz.) i obecnie wynosi średnio ok. 1000 egz..
Na łamach magazynu publikowane są wiersze, powieści, opowiadania, eseje, studia literackie, recenzje oraz inne teksty literackie i literaturoznawcze. Swoje utwory publikowali na łamach pisma "Looming" niemal wszyscy ważniejsi estońscy pisarze i poeci, w tym m.in. większość laureatów nagrody im. Friedeberta Tuglasa, przyznawanej dla najlepszego opowiadania.
W okresie władzy komunistycznej, "Looming" było oficjalnym organem Związku Pisarzy Estońskiej Republiki Radzieckiej. Obecnie czasopismo finansowane i wydawane jest przez ministerstwo kultury Republiki Estonii, dodatkowo wspiera je organizacyjnie i finansowo państwowa fundacja "Kultuurkapital" oraz Związek Pisarzy Estońskich. Do zadań Związku Pisarzy należy m.in. wyłonienie redaktora naczelnego czasopisma, który m.in. będzie dbał o zawartość czasopisma.
Redakcja czasopisma mieści się w Tallinnie.

</doc>
<doc id="2096642" url="https://pl.wikipedia.org/wiki?curid=2096642" title="Wymiana masy">
Wymiana masy



</doc>
<doc id="2096644" url="https://pl.wikipedia.org/wiki?curid=2096644" title="The Antidote">
The Antidote



</doc>
<doc id="2096651" url="https://pl.wikipedia.org/wiki?curid=2096651" title="Michał Ogiński">
Michał Ogiński



</doc>
<doc id="2096652" url="https://pl.wikipedia.org/wiki?curid=2096652" title="Psychopathics From Outer Space Part 2">
Psychopathics From Outer Space Part 2

Psychopathics From Outer Space Part 2 – kompilacyjny album wydany nakładem Psychopathic Records w 2004 roku.
Płyta jest zbiorem tzw. "odrzutów" oraz unikatowych i niepublikowanych nigdy wcześniej nagrań artystów należących (w tamtym czasie) do Psychopathic Records: Insane Clown Posse, Twiztid, Anybody Killa, Blaze Ya Dead Homie, Esham, Jumpsteady oraz Zug Izland.
Gościnnie na płycie pojawili się Bushwick Bill, TNT, Fresh Kid Ice.
Jest to jedyna część "Psychopathics From Outer Space", na której udział wzięli Esham, Zug Izland, Anybody Killa i Jumpsteady.
Wszyscy oni w niedługim czasie opuścili Psychopathic Records (wyjątkiem był ABK który wrócił w 2007 roku).

</doc>
<doc id="2096655" url="https://pl.wikipedia.org/wiki?curid=2096655" title="Petrus Kastenman">
Petrus Kastenman

Lars Petrus Ragnar Kastenman (ur. 15 sierpnia 1924, zm. 10 czerwca 2013 w Skövde) – szwedzki jeździec sportowy. Złoty medalista olimpijski z Melbourne (Sztokholmu).
Sukcesy odnosił we Wszechstronnym Konkursie Konia Wierzchowego. Igrzyska w 1956 były jego jedyną olimpiadą. Konkurencje jeździeckie były rozgrywane w Sztokholmie (główne zawody odbywały się w Melbourne, ale jeźdźcy – ze względu na problemy z kwarantanną zwierząt – rywalizowali w Szwecji). Triumfował w konkursie indywidualnym na koniu Iluster.

</doc>
<doc id="2096656" url="https://pl.wikipedia.org/wiki?curid=2096656" title="Klasztor kapucynów w Altötting">
Klasztor kapucynów w Altötting

Klasztor Kapucynów w Altötting (także: "Bruder-Konrad-Kirche") – zabytkowy zespół klasztorny kapucynów, zlokalizowany w bawarskim sanktuarium maryjnym Altötting, przy Bruder-Konrad-Platz 5. Należy do diecezji w Pasawie.
Klasztor odwiedził podczas swej 1. podróży apostolskiej do Niemiec 18 listopada 1980 papież Jan Paweł II. W klasztorze miało miejsce spotkanie z profesorami teologii.
O obiekcie.
Założenie ufundowane w 1654 przez Wilhelma Franza von Wartenberga. Zsekularyzowany w 1802 zakon franciszkanów (pierwotnych użytkowników obiektu) został zastąpiony przez kapucynów. W klasztorze, przez 41 lat przebywał św. Konrad z Parzham, który pełnił tu rolę furtiana. Dziś, de facto, kościół i klasztor pełnią rolę sanktuarium tego świętego.
Kościół.
Kościół do 1953 nosił wezwanie św. Anny, by zmienić je na św. Konrada (klasztor przyjął to samo wezwanie w 1961). Przeprojektowany w latach 1956–1957. Pod ołtarzem srebrny grobowiec świętego. W ołtarzu dużych rozmiarów powojenny krucyfiks. W podziemiach krypta z miejscem pochówku św. Konrada w latach 1894–1912, a także miejsce spoczynku innych braci. Przy kościele źródełko.

</doc>
<doc id="2096661" url="https://pl.wikipedia.org/wiki?curid=2096661" title="Václav Jehlička">
Václav Jehlička

Václav Jehlička (ur. 24 marca 1948 w Domažlicach) – czeski polityk, nauczyciel i samorządowiec, senator, w latach 2007–2009 minister kultury.
Życiorys.
Z wykształcenia nauczyciel, ukończył studia na wydziale pedagogicznym Uniwersytetu Południowoczeskiego w Czeskich Budziejowicach. Do 1990 pracował jako nauczyciel w różnych miejscowościach. W latach 1990–1998 i 2001–2002 był burmistrzem miasta Telcz.
Działał w Obywatelskim Sojuszu Demokratycznym, od 2005 należał do Unii Chrześcijańskiej i Demokratycznej – Czechosłowackiej Partii Ludowej. W 2009 wstąpił do nowo powstałej partii TOP 09. W kadencjach 1996–1998, 1998–2004 i 2004–2010 był członkiem czeskiego Senatu. Od 2007 do 2009 sprawował urząd ministra kultury w drugim rządzie Mirka Topolánka.
W 2010 został dyrektorem centrum uniwersyteckiego w Telczu zorganizowanego przez Uniwersytet Masaryka. W 2011 powołany w skład rady radia i telewizji (RRTV), publicznego regulatora rynku radiowo-telewizyjnego. W 2015 powierzono mu funkcję wiceprzewodniczącego tej instytucji.

</doc>
<doc id="2096668" url="https://pl.wikipedia.org/wiki?curid=2096668" title="Break on Through (album)">
Break on Through (album)

Break on Through – czwarty album niemieckiej piosenkarki Jeanette, który został wydany przez Universal dnia 3 listopada 2003. Płyta uzyskała w Niemczech status platyny.

</doc>
<doc id="2096669" url="https://pl.wikipedia.org/wiki?curid=2096669" title="...Tylko brać">
...Tylko brać

...Tylko brać (lub "...Tylko brać. Osiecka znana i nieznana") – album studyjny polskiego wokalisty i pianisty Stanisława Sojki.
Muzykę do tekstów Agnieszki Osieckiej skomponowali Andrzej Zieliński, ks. Franciszek Leśniak oraz sam Sojka. Wydawnictwo ukazało się 10 września 2010 roku nakładem wytwórni muzycznej Universal Music Polska.
Płyta zadebiutowała na 7. miejscu na liście OLiS w Polsce i uzyskała certyfikat złotej.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="2096671" url="https://pl.wikipedia.org/wiki?curid=2096671" title="Woody Strode">
Woody Strode

Woody Strode, właśc. Woodrow Wilson Woolwine Strode (ur. 25 lipca 1914 w Los Angeles, zm. 31 grudnia 1994 w Glendora) – amerykański aktor filmowy. Był jednym z pierwszych czarnoskórych aktorów, który zrobił karierę w Hollywood. W 1961 otrzymał nominację do Złotego Globu za drugoplanową rolę w filmie "Spartakus" (1960; reż. Stanley Kubrick).
Był bliskim przyjacielem reżysera Johna Forda. Ford obsadził go w głównej roli w swoim filmie pt. "Sierżant Rutledge" z 1960. Później zagrał także w innych jego filmach: "Człowiek, który zabił Liberty Valance’a" (1962), "Siedem kobiet" (1966).
Strode w młodości był również sportowcem; uprawiał dziecięciobój, był zawodowym futbolistą, a nawet wrestlerem.
Zmarł na raka płuca w wieku 80 lat.

</doc>
<doc id="2096674" url="https://pl.wikipedia.org/wiki?curid=2096674" title="Bruno Coquatrix">
Bruno Coquatrix

Bruno Coquatrix (ur. 5 sierpnia 1910, zm. 1 kwietnia 1979) – francuski impresario, reżyser widowisk rewiowych, wieloletni właściciel paryskiego music-hallu Olympia. W jego widowiskach brali udział m.in. Dalida, Edith Piaf, Jacques Brel, Violetta Villas, Ewa Demarczyk, Mireille Mathieu. Jako impresario wypromował takich artystów jak m.in. Jacques Pills czy Lucienne Boyer.
Od 1971 do 1979 był burmistrzem francuskiego miasta Cabourg.
W 2007 jego postać została wspomniana w filmie "Niczego nie żałuję – Edith Piaf". W rolę Coquatrixa wcielił się Jean-Paul Muel.
30 listopada 2010 w 9. dzielnicy Paryża otwarto ulicę jego imienia.

</doc>
<doc id="2096675" url="https://pl.wikipedia.org/wiki?curid=2096675" title="Konik">
Konik



</doc>
<doc id="2096677" url="https://pl.wikipedia.org/wiki?curid=2096677" title="Wiadukt Markiewicza">
Wiadukt Markiewicza



</doc>
<doc id="2096678" url="https://pl.wikipedia.org/wiki?curid=2096678" title="Wiadukt Markiewicza w Warszawie">
Wiadukt Markiewicza w Warszawie



</doc>
<doc id="2096679" url="https://pl.wikipedia.org/wiki?curid=2096679" title="Zoltán Bagó">
Zoltán Bagó

Zoltán Bagó (ur. 10 stycznia 1975 w Kalocsy) – węgierski polityk, eurodeputowany V i VII kadencji (2004, 2010–2014).
Życiorys.
Absolwent prawa na Uniwersytecie w Segedynie, odbywał praktyki i staże w urzędach administracji krajowej, a także m.in. w amerykańskim Departamencie Stanu. Pracował w samorządzie i organizacjach komunalnych. W połowie lat 90. wstąpił do Fideszu, w 2004 stanął na czele struktur tej partii w swoim rodzinnym mieście.
Od 2003 pełnił funkcję obserwatora w Parlamencie Europejskim, od maja do lipca 2004 sprawował mandat eurodeputowanego V kadencji w ramach delegacji krajowej. W wyborach w 2009 bez powodzenia kandydował do Parlamentu Europejskiego. Mandat europosła objął jednak rok później, zastępując Enikő Győri.

</doc>
<doc id="2096680" url="https://pl.wikipedia.org/wiki?curid=2096680" title="Order Miliona Słoni i Białego Parasola">
Order Miliona Słoni i Białego Parasola

Order Miliona Słoni i Białego Parasola (lo. "Itsariyaphon Lan Sang Hom Khao") − odznaczenie wojskowe i cywilne Królestwa Luang Phrabang i Królestwa Laosu.
Historia.
Order został ustanowiony 1 maja 1909 przez króla Sisavanga Vonga. Początkowo posiadał jedną klasę, następnie przekształcono go w wyróżnienie czteroklasowe (20 listopada 1927), by w końcu nadać mu, wzorowaną na francuskiej Legii Honorowej, pięcioklasową strukturę (20 listopada 1950). Nadawany był za wyjątkowe zasługi dla państwa zarówno w działalności publicznej jak i w służbie wojskowej.
Początkowo przyznawany tylko Laotańczykom, po 18 sierpnia 1923 także pracownikom administracji kolonialnej i innym obcokrajowcom. W okresie panowania francuskiego prawo do przedstawiania propozycji nadań posiadali gubernator Indochin i wysoki rezydent Republiki w Laosie.
Odznaczeni.
Laotańczycy
Obcokrajowcy

</doc>
<doc id="2096681" url="https://pl.wikipedia.org/wiki?curid=2096681" title="Komora III">
Komora III



</doc>
<doc id="2096682" url="https://pl.wikipedia.org/wiki?curid=2096682" title="Znaki szczególne (serial telewizyjny)">
Znaki szczególne (serial telewizyjny)

Znaki szczególne – polski kolorowy serial obyczajowy z 1976 roku.
Zdjęcia do serialu powstawały w Brzozowie, na budowach zapór wodnych w Besku i w pobliżu miejscowości Klimkówka, Łosie, Uście Gorlickie oraz Portu Północnego.
Fabuła.
Główny bohater – inż. Bogdan Zawada jest trzydziestokilkuletnim, samotnym, inteligentnym budowlańcem, który ze względu na swoją bezkompromisowość w żadnej pracy nie może dłużej zagrzać miejsca. Zmuszony do odejścia z kolejnej budowy na południu Polski, wyjeżdża do brata na Pomorze. Tu przypadkiem trafia na budowę portu na otwartym morzu (w domyśle Port Północny), która urzeka go. Zatrudnia się tam i zamieszkuje w hotelu robotniczym. Jako doskonały fachowiec i świetny organizator szybko awansuje – zostaje kierownikiem przedsiębiorstwa produkcji prefabrykatów, a w końcu otrzymuje lukratywną propozycję wyjazdu służbowego za granicę. Po wielu perypetiach natury osobistej i zawodowej wreszcie znajduje swoją życiową przystań – ma dobrą pracę, w której cieszy się doskonałą opinią, zyskuje serdecznych przyjaciół, poznaje kobietę, którą obdarza z wzajemnością uczuciem, otrzymuje mieszkanie.

</doc>
<doc id="2096683" url="https://pl.wikipedia.org/wiki?curid=2096683" title="Komora IV">
Komora IV



</doc>
<doc id="2096684" url="https://pl.wikipedia.org/wiki?curid=2096684" title="Merry Christmas (album Jeanette)">
Merry Christmas (album Jeanette)

Merry Christmas - świąteczny album niemieckiej piosenkarki Jeanette, który został wydany przez Universal dnia 22 listopada 2004.

</doc>
<doc id="2096685" url="https://pl.wikipedia.org/wiki?curid=2096685" title="Kościół św. Anny w Altötting">
Kościół św. Anny w Altötting

Kościół św. Anny w Altötting – bazylika pielgrzymkowa zlokalizowana w bawarskim sanktuarium Altötting. Kościół w stylu neobarokowym.
Kościół zbudowano, jako odpowiedź na mocno rosnący ruch pielgrzymkowy, w latach 1911-1912. Poświęcony przez biskupa Pasawy – Zygmunta Feliksa von Ow-Felldorfa.
Pojemność od 6000 do 8000 osób, długość 83 metry, wysokość 24 metry. W 1913 papież Pius X podniósł świątynię do rangi bazyliki mniejszej. Jest największym kościołem zbudowanym w Niemczech w XX wieku.

</doc>
<doc id="2096686" url="https://pl.wikipedia.org/wiki?curid=2096686" title="C.D. Marathón">
C.D. Marathón



</doc>
<doc id="2096687" url="https://pl.wikipedia.org/wiki?curid=2096687" title="Kawa mocha">
Kawa mocha



</doc>
<doc id="2096689" url="https://pl.wikipedia.org/wiki?curid=2096689" title="Marathón San Pedro Sula">
Marathón San Pedro Sula



</doc>
<doc id="2096690" url="https://pl.wikipedia.org/wiki?curid=2096690" title="CD Marathon">
CD Marathon



</doc>
<doc id="2096691" url="https://pl.wikipedia.org/wiki?curid=2096691" title="Club Deportivo Marathón">
Club Deportivo Marathón



</doc>
<doc id="2096695" url="https://pl.wikipedia.org/wiki?curid=2096695" title="Paradoks Menona">
Paradoks Menona



</doc>
<doc id="2096696" url="https://pl.wikipedia.org/wiki?curid=2096696" title="Port lotniczy Ewarton">
Port lotniczy Ewarton

Port lotniczy Ewarton – port lotniczy zlokalizowany w miejscowości Ewarton, na Jamajce.

</doc>
<doc id="2096697" url="https://pl.wikipedia.org/wiki?curid=2096697" title="Port lotniczy Kirkvine">
Port lotniczy Kirkvine

Port lotniczy Kirkvine – port lotniczy zlokalizowany w miejscowości Kirkvine, na Jamajce.

</doc>
<doc id="2096698" url="https://pl.wikipedia.org/wiki?curid=2096698" title="Maria Werkenthin">
Maria Werkenthin

Maria Wiktoria Werkenthin (ur. 21 marca 1901 w Kordelówce, zm. 2 lutego 1944 w Oświęcimiu) – polska lekarka radiolożka.
Córka Ottona Werkenthina i Alojzy z domu Kimens. Ukończyła szkołę średnią w Kijowie, rozpoczęte na Uniwersytecie Kijowskim studia medyczne ukończyła w Warszawie. Dyplom wszechnauk lekarskich przyznano jej w 1925 roku. W czasie studiów pracowała jako wolontariuszka w Klinice Chorób Wewnętrznych Uniwersytetu Warszawskiego, a potem w pracowni radiologicznej u Zawadowskiego. Od 1929 kierowała pracownią radiologiczną Szpitala Wolskiego. Studia uzupełniała w Wiedniu, Berlinie i Londynie. We wrześniu 1943 roku aresztowana w Czarnocinie pod Warszawą, została wysłana do obozu w Oświęcimiu. Odmówiła podpisania volkslisty, co uchroniłoby ją od Auschwitz. Pracowała w obozowym ambulatorium. W obozie zachorowała na dur plamisty, została zastrzelona przez obozowego strażnika.
Pozostawiła około 20 prac z dziedziny radiologii chorób płuc. Symboliczny grób znajduje się na Cmentarzu Ewangelicko-Augsburskim przy ul. Młynarskiej w Warszawie (aleja 15, grób 24). W holu Instytutu Gruźlicy i Chorób Płuc w Warszawie znajduje się poświęcona jej płaskorzeźba projektu Ludwiki Nitschowej.

</doc>
<doc id="2096699" url="https://pl.wikipedia.org/wiki?curid=2096699" title="Szabolcs Fazakas">
Szabolcs Fazakas

Szabolcs Fazakas (ur. 26 października 1947 w Budapeszcie, zm. 31 marca 2020) – węgierski polityk, ekonomista, były minister, w latach 2004–2009 eurodeputowany V i VI kadencji.
Życiorys.
W 1971 ukończył studia na wydziale handlu zagranicznego Uniwersytetu Ekonomicznego im. Karola Marksa w Budapeszcie. W 1973 uzyskał stopień naukowy doktora. Do 1989 pracował w ministerstwie handlu zagranicznego. Następnie przez rok był wiceministrem w urzędzie premiera. W pierwszej połowie lat 90. pełnił funkcję głównego przedstawiciela austriackiego zrzeszenia przemysłowego na Węgrzech. W latach 1995–1996 zajmował stanowisko sekretarza stanu w ministerstwie przemysłu i handlu, następnie powołany na ambasadora Węgier w Niemczech, lecz jeszcze w 1996 powrócił do kraju, obejmując urząd ministra przemysłu, który sprawował przez dwa lata.
Od 1998 do 2002 pozostawał poza polityką, był wówczas przedstawicielem koncernu DaimlerChrysler AG na Węgrzech. Z 2002 z listy socjalistów wybrany do Zgromadzenia Narodowego. Był obserwatorem w PE, a od 1 maja 2004 eurodeputowanym V kadencji.
W wyborach w 2004 utrzymał mandat posła do Parlamentu Europejskiego z ramienia Węgierskiej Partii Socjalistycznej. Był członkiem grupy socjalistycznej, pracował m.in. w Komisji Kontroli Budżetowej (do 2007 jako przewodniczący) oraz Komisji Budżetowej. W PE zasiadał do 2009.
W 2010 został przez Węgry zgłoszony do Trybunału Obrachunkowego, w którym zasiadał do 2017. Przed wyborem politycy centroprawicy ujawnili, że od 1976 do 1989 był tajnym współpracownikiem komunistycznych służb specjalnych.
Odznaczony m.in. węgierskim Orderem Zasługi.

</doc>
<doc id="2096700" url="https://pl.wikipedia.org/wiki?curid=2096700" title="Maria Wiktoria Werkenthin">
Maria Wiktoria Werkenthin



</doc>
<doc id="2096701" url="https://pl.wikipedia.org/wiki?curid=2096701" title="Ângelo Mariano de Almeida">
Ângelo Mariano de Almeida

Ângelo, właśc. Ângelo Mariano de Almeida (ur. 12 czerwca 1981 w Salvadorze) – brazylijski piłkarz występujący na pozycji obrońcy.
Kariera piłkarska.
Ângelo jest wychowankiem Corinthians Paulista. Potem grał w drużynach São Caetano i Criciúma. W 2006 roku trafił do włoskiego Lecce, gdzie zadebiutował w Serie A. Rundę wiosenną sezonu 2005/2006 spędził na wypożyczeniu w Crotone. Potem powrócił do Lecce, grającego już wtedy w Serie B.
2 września 2010 podpisał kontrakt z Parmą, gdzie przeszedł na zasadzie wolnego transferu. W Parmie spędził sezon 2010/2011. Następnie występował w Sienie, Latinie, Foggii, Materze oraz Gravinie.

</doc>
<doc id="2096703" url="https://pl.wikipedia.org/wiki?curid=2096703" title="Katalin Lévai">
Katalin Lévai

Katalin Lévai (ur. 22 maja 1954 w Budapeszcie) – węgierska polityk i pisarka, od 2003 do 2004 minister, w latach 2004–2009 eurodeputowana VI kadencji.
Życiorys.
Ukończyła w 1976 kolegium handlu zagranicznego, a w 1988 studia na Uniwersytecie Loránda Eötvösa w Budapeszcie. Doktoryzowała się w 1994.
Pracowała w Węgierskiej Akademii Nauk, od 1989 do 2003 była redaktorem naczelnym czasopisma „Esély”. W latach 1990–1994 kierowała ośrodkiem pomocy rodzinie, zajmowała się również działalnością akademicką. W 2002 została dyrektorem generalnym w Ministerstwie Pracy. Od 2003 do 2004 wchodziła w skład węgierskiego rządu jako minister ds. równouprawnienia.
W wyborach powszechnych w 2004 uzyskała mandat posłanki do Parlamentu Europejskiego z ramienia Węgierskiej Partii Socjalistycznej. Była członkinią grupy socjalistycznej, pracowała m.in. w Komisji Prawnej (do 2007 jako wiceprzewodnicząca). W PE zasiadała do 2009.
Jest autorką kilkunastu książek poświęconych przede wszystkim polityce społecznej oraz kwestiom równości szans.

</doc>
<doc id="2096704" url="https://pl.wikipedia.org/wiki?curid=2096704" title="Kajetan Kajetanowicz (kierowca rajdowy)">
Kajetan Kajetanowicz (kierowca rajdowy)



</doc>
<doc id="2096708" url="https://pl.wikipedia.org/wiki?curid=2096708" title="Rzepiszcze">
Rzepiszcze

Rzepiszcze (też: "Rzepiszcz", , ) – wieś gminna i gmina w kraju morawsko-śląskim, w powiecie Frydek-Mistek w Czechach. Miejscowość leży ok. 6 km na północ od Frydka-Mistka na prawym brzegu rzeki Ostrawicy, w granicach historycznego Śląska Cieszyńskiego.
Od 1 stycznia 1980 do 23 listopada 1990 roku w granicach Racimowa.
Nazwa.
Nazwa topograficzna Rzepiszcze (lub Rzepiszcz) oznacza "pole, gdzie rosła rzepa". Wymieniano ją kolejno jako "Rzepiszcze" (1450), "wes Rzepisstie"/"w Rzepisstich" (1577), "w Rzepisstÿ" (1578), "Repiszce" (1652), "wes Rzepisstie" (1679), "in pago Rzepistz" (1687), "Rzepischtz" (1729), "Rzepischtsch P. Rzepissti" (1736), "Rzepisscze" (1754), "Rzepisscz oder Rzepischtz" (1804), "Rzepiszcze, Rzepischtz" (1890), "Řepiště, Rzepischt" (1900). Morawskie "Rzepiszte", wymowa gwarowa (w gwarze laskiej) rzepiszcz, -a.
Historia.
Pierwsza pisemna wzmianka pochodzi z 1450 roku. Na przełomie XV i XVI wieku w miejscowości powstała parafia pw. św. Mikołaja Biskupa i Wyznawcy. Znajduje się tu zabytkowy drewniany kościół św. Michała Archanioła.
Według austriackiego spisu ludności z 1910 roku "Rzepischt" wraz z przysiółkami "Rakowetz" i "Winohrad" miały 1123 mieszkańców, z czego 1119 było zameldowanych na stałe, 1093 (97,7%) było czesko-, 25 (2,2%) polsko- i 1 (0,1%) niemieckojęzycznymi, a w podziale wyznaniowym 1090 (97,1%) było katolikami, 28 (2,5%) ewangelikami a 5 (0,4%) wyznawcami judaizmu.

</doc>
<doc id="2096709" url="https://pl.wikipedia.org/wiki?curid=2096709" title="Port lotniczy Casas Nuevas">
Port lotniczy Casas Nuevas

Port lotniczy Casas Nuevas (hiszp.: "Aeropuerto Casas Nuevas") – salwadorski port lotniczy, znajdujący się w miejscowości Jiquilisco.

</doc>
<doc id="2096710" url="https://pl.wikipedia.org/wiki?curid=2096710" title="Alexandra Dobolyi">
Alexandra Dobolyi

Alexandra Dobolyi (ur. 26 września 1971 w Budapeszcie) – węgierska polityk i urzędnik państwowy, w latach 2004–2009 eurodeputowana VI kadencji.
Życiorys.
Studiowała zarządzanie zasobami ludzkimi na Uniwersytecie Janusa Pannoniusa oraz na Uniwersytecie w Peczu, doktoryzowała się w 2000 na Uniwersytecie im. Loránda Eötvösa w Budapeszcie. Od 1998 pracowała w Ministerstwie Spraw Zagranicznych, odpowiadając za kwestie związane z Unią Europejską. Pełniła funkcję sekretarza do spraw zagranicznych w partii socjalistycznej.
W wyborach powszechnych w 2004 uzyskała mandat posłanki do Parlamentu Europejskiego z ramienia Węgierskiej Partii Socjalistycznej. Była członkinią grupy socjalistycznej, pracowała m.in. w Komisji Petycji oraz w Komisji Rozwoju. W PE zasiadała do 2009. Bez powodzenia ubiegała się o reelekcję.

</doc>
<doc id="2096712" url="https://pl.wikipedia.org/wiki?curid=2096712" title="Port lotniczy El Jocotillo">
Port lotniczy El Jocotillo

Port lotniczy El Jocotillo (hiszp.: "Aeropuerto El Jocotillo") – jeden z salwadorskich portów lotniczych, znajdujący się w miejscowości El Jocotillo.

</doc>
<doc id="2096713" url="https://pl.wikipedia.org/wiki?curid=2096713" title="Kaczorowska">
Kaczorowska

Nazwisko Kaczorowska:

</doc>
<doc id="2096714" url="https://pl.wikipedia.org/wiki?curid=2096714" title="Gábor Harangozó">
Gábor Harangozó

Gábor Harangozó (ur. 27 września 1975 w Budapeszcie) – węgierski polityk, w latach 2004–2009 eurodeputowany VI kadencji, parlamentarzysta krajowy.
Życiorys.
Z wykształcenia inżynier ekonomii rolnictwa, studia ukończył w 2001. Pracował w kancelarii premiera oraz w biurze ds. rozwoju narodowego, dochodząc do stanowiska naczelnika wydziału. Był także członkiem zarządu pierwszej dzielnicy w Budapeszcie. W 2003 wszedł w skład władz krajowych MSZP.
W wyborach powszechnych w 2004 uzyskał mandat posła do Parlamentu Europejskiego z ramienia Węgierskiej Partii Socjalistycznej. Był członkiem grupy socjalistycznej, pracował m.in. w Komisji Rozwoju Regionalnego. W PE zasiadał do 2009. Bez powodzenia ubiegał się o reelekcję.
W wyborach w 2010 został wybrany do Zgromadzenia Narodowego. W 2014 utrzymał mandat na kolejną kadencję.

</doc>
<doc id="2096718" url="https://pl.wikipedia.org/wiki?curid=2096718" title="Memoriał o urządzeniu Rzeczypospolitej">
Memoriał o urządzeniu Rzeczypospolitej

Memoriał o urządzeniu Rzeczypospolitej (łac. "Monumentum pro Reipublicae ordinatione", także: "Memoriał o naprawie Rzeczypospolitej") – dzieło polityczno-społeczne Jana Ostroroga, wojewody poznańskiego, datowane na okolice roku 1477. Było najważniejszym dziełem życia Jana Ostroroga.
Memoriał jest uznawany za program reform państwa polskiego, przygotowany pod obrady sejmowe. Dzieli się na dwie części, różniące się stylistycznie:
Ostroróg postulował wzmocnienie władzy królewskiej, której silnym zapleczem winna być elita szlachecka i magnacka. Wskazywał na kluczową rolę pisemnego używania języka ojczystego zamiast łaciny, co było odblaskiem silnych w Wielkopolsce idei husyckich. Głównym postulatem dzieła była nadrzędność scentralizowanego państwa nad wszystkimi sprawami życia publicznego. Autor proponował także reformę sądownictwa. Przeciwstawiał króla i szlachtę "brudnym i plugawym" rzemieślnikom, przede wszystkim niemieckojęzycznym mieszczanom. 
Podkreślał podległość Kościoła władzy świeckiej, sprzeciwiał się płaceniu świętopietrza, żądał przy tym poprawy moralnej duchowieństwa. Krytykował też samo papiestwo, cyt. "Rzym wybiera corocznie znaczne sumy pod pozorami wiary i pobożności, a właściwie przez utrzymanie ludu w przesądach, Papież udaje, iż obraca swe dobra na budowanie kościołów, lecz w istocie używa ich dla wzbogacenia swych krewnych, na dwór, na stajnie, że nie powiem, co gorsze...". 
Postulował także ujednolicenie systemu prawnego Rzeczypospolitej, spisanie praw w języku polskim, zniesienie organizacji cechowych, uzbrojenie mieszczan i chłopów oraz piętnował żebranie i włóczęgostwo, a także lenistwo – główną przyczynę kryzysu państw.
Według obecnej wiedzy "Memoriał" nie wywarł większego wrażenia i nie zmienił ówczesnych poglądów na państwo. Dopiero w XVI wieku wrócono do dyskusji na temat dzieła, wraz z nasileniem się Reformacji. W 1543 przygotowano je do druku wraz ze wstępem Stanisława Orzechowskiego. Ostatecznie "Memoriał" wydrukowano dopiero w 1831 w Warszawie.

</doc>
<doc id="2096719" url="https://pl.wikipedia.org/wiki?curid=2096719" title="Ramułt">
Ramułt

Ramułt ("Ramult", "Stoice") − polski herb szlachecki.
Opis herbu.
Opis współczesny.
Opis herbu z wykorzystaniem zasad blazonowania, zaproponowanych przez Alfreda Znamierowskiego:
W polu czerwonym pięć róż srebrnych (2, 1, 2).
Klejnot − ogon pawi.
Labry czerwone, podbite srebrem.
Opisy historyczne.
Bartosz Paprocki w "Gnieździe cnoty" opisuje herb następująco:
U Kaspra Niesieckiego pojawił się dodatkowo opis klejnotu:
Historia.
Najwcześniejsze wzmianki.
Herb po raz pierwszy pojawił się w XVI wieku. Pierwsza przedstawienie herbu pochodzi z "Panoszy" Bartosza Paprockiego (1575), kolejne pochodziły z "Gniazda cnoty" (1578) i "Herbów rycerstwa polskiego" (1584) tego samego autora oraz "Kroniki polskiej" Marcina Bielskiego (1585).
Przedstawienia herbu na przestrzeni wieków.
Ponieważ Ramułt to stosunkowo młody herb, przekazy historyczne są dość spójne jeśli chodzi o kształt herbu. Paprocki w "Panoszy" i "Gnieździe cnoty" przedstawił wprawdzie tylko samo godło, ale w innych pracach dał pełny rysunek. U Marcina Bielskiego również herb jest w wersji pełnej. Kolejni autorzy, aż po czasy współczesne, przytaczali wizerunek XVI-wieczny.
Legenda herbowa.
Według legendy przytaczanej przez Paprockiego i Niesieckiego, herb ten miał przynieść do Polski Baldwin, biskup kruszwicki, pochodzący z Francji, który objął biskupstwo w 1128 roku.
Etymologia.
Obie nazwy nierozpoznane.
Herbowni.
Lista sporządzona została na podstawie wiarygodnych źródeł, zwłaszcza klasycznych i współczesnych herbarzy. Zwraczamy jednak uwagę na częste zjawisko przypisywania rodom szlacheckim niewłaściwych herbów, szczególnie nasilone w czasie legitymacji szlachectwa przed zaborczymi heroldiami, co zostało następnie utrwalone w wydawanych kolejno herbarzach. Podkreślamy także, że identyczność nazwiska nie musi oznaczać przynależności do danego rodu herbowego. Przynależność taką mogą bezspornie ustalić wyłącznie badania genealogiczne.
Lista nazwisk znajdująca się w artykule pochodzi z "Herbarza polskiego" Tadeusza Gajla:
Bąbek, Bombek, Czelatycki, Czermieński, Czermiński, Kosienie, Krzecieski, Krzęciewski, Łagiewnicki, Łążyński, Łosiński, Łośmiński, Mlekicki, Penski, Pęski, Pierściński, Pierzciński, Pierzyński, Ramułt (Ramult, Ramuld), Wiśniewski, Wytręba, Zabłocki.

</doc>
<doc id="2096720" url="https://pl.wikipedia.org/wiki?curid=2096720" title="Sobór Zmartwychwstania Pańskiego w Buenos Aires">
Sobór Zmartwychwstania Pańskiego w Buenos Aires

Sobór Zmartwychwstania Pańskiego – prawosławny sobór w Buenos Aires, pełniący funkcje katedry eparchii południowoamerykańskiej Rosyjskiego Kościoła Prawosławnego poza granicami Rosji.
Historia.
Świątynia została wzniesiona po II wojnie światowej przez rosyjskich emigrantów, którzy znaleźli się w Argentynie. W 1948 została powołana eparchia południowoamerykańska Rosyjskiego Kościoła Prawosławnego poza granicami Rosji, której pierwszym ordynariuszem został biskup Pantelejmon (Rudyk). W pierwszych latach funkcjonowania rolę soboru pełniło wynajęte pomieszczenie. Działania na rzecz wzniesienia wolno stojącej cerkwi podjął następca biskupa Pantelejmona, biskup Joazaf (Skorodumow). Nie przyniosły one jednak rezultatów, gdyż sytuacja materialna rosyjskich wiernych Kościoła była zbyt trudna, by mogli oni zebrać środki na budowę soboru. Starania biskupa Joazafa kontynuował po jego śmierci biskup Atanazy (Martos). Projekt obiektu został wybrany drogą konkursu spośród prac nadesłanych przez rosyjskich architektów na emigracji w Ameryce Południowej. Komisja konkursowa, na czele z ordynariuszem eparchii, wybrała dwa plany, które skompilowano w jeden. Prace przy budowie cerkwi, w których osobisty udział wziął biskup, zakończono w 1958. W 1960 czynna już świątynia została konsekrowana.
Architektura.
Sobór jest budynkiem wkomponowanym w zabudowę ulicy Nunez, przy której się znajduje. Jest wzniesiony z białego kamienia, zaś jego sakralny charakter podkreślają trzy cebulaste, niebieskie kopuły zwieńczone złotymi krzyżami. We wnętrzu znajduje się dwurzędowy ikonostas oraz zespół innych ikon w ozdobnych drewnianych obramowaniach.

</doc>
<doc id="2096721" url="https://pl.wikipedia.org/wiki?curid=2096721" title="Zapasy na Letnich Igrzyskach Olimpijskich 1984">
Zapasy na Letnich Igrzyskach Olimpijskich 1984

Zapasy na Letnich Igrzysk Olimpijskich 1984 w Los Angeles zostały rozegrane w dniach od 30 lipca do 11 sierpnia. Zawodnicy startowali w 20 kategoriach wagowych i dwóch stylach – wolnym i klasycznym. Startowali tylko mężczyźni. W tabeli medalowej tryumfowali gospodarze igrzysk. Zawody odbyły się w hali Anaheim Convention Center w Anaheim. 

</doc>
<doc id="2096723" url="https://pl.wikipedia.org/wiki?curid=2096723" title="Magda Kósáné Kovács">
Magda Kósáné Kovács

Magda Kósáné Kovács (ur. 4 listopada 1940 w Budapeszcie, zm. 27 lipca 2020) – węgierska polityk, nauczycielka, była minister i parlamentarzystka (1990–2004), eurodeputowana V i VI kadencji.
Życiorys.
W 1964 uzyskała dyplom nauczyciela szkół średnich, pięć lat później doktoryzowała się na wydziale filozoficznym Uniwersytetu im. Loránda Eötvösa w Budapeszcie. Pracowała jako nauczycielka w gimnazjum, a także w instytucie literatury Węgierskiej Akademii Nauk (1964–1972). W pierwszej połowie lat 80. była sekretarzem zarządu centralnego związku zawodowego nauczycieli, wchodziła też w skład władz frontu patriotycznego.
Po przemianach politycznych zaangażowała się w działalność postkomunistycznej MSZP. Od 1990 do 2004 zasiadała w węgierskim Zgromadzeniu Narodowym. W latach 1994–1995 zajmowała stanowisko ministra pracy. Od 2002 reprezentowała krajowy parlament w Zgromadzeniu Parlamentarnym Rady Europy.
Była obserwatorem w PE, a od 1 maja 2004 eurodeputowaną. W wyborach powszechnych w 2004 utrzymała mandat posłanki do Parlamentu Europejskiego z ramienia Węgierskiej Partii Socjalistycznej. Była członkinią grupy socjalistycznej (do 2007 jako jej wiceprzewodnicząca), pracowała m.in. w Komisji Wolności Obywatelskich, Sprawiedliwości i Spraw Wewnętrznych. W PE zasiadała do 2009.
Od 2011 działała w Koalicji Demokratycznej.
Odznaczona francuskim Orderem Narodowym Zasługi.

</doc>
<doc id="2096724" url="https://pl.wikipedia.org/wiki?curid=2096724" title="Siedliszcze (kraj morawsko-śląski)">
Siedliszcze (kraj morawsko-śląski)

Siedliszcze (cz. Sedliště, niem. Sedlischt) – wieś gminna w kraju morawsko-śląskim, w powiecie Frydek-Mistek w Czechach. Miejscowość leży ok. 4 km na północny wschód od centrum Frydka-Mistka, w granicach historycznego Śląska Cieszyńskiego.
Historia.
Miejscowość po raz pierwszy wzmiankowana została w łacińskim dokumencie Liber fundationis episcopatus Vratislaviensis (pol. "Księga uposażeń biskupstwa wrocławskiego"), spisanej za czasów biskupa Henryka z Wierzbna ok. 1305 w szeregu wsi zobowiązanych do płacenia dziesięciny biskupstwu we Wrocławiu, w postaci "item in Sedlicz". Zapis ten (brak określenia liczby łanów, z których będzie płacony podatek) wskazuje, że wieś była w początkowej fazie powstawania (na tzw. surowym korzeniu), co wiąże się z przeprowadzaną pod koniec XIII wieku na terytorium późniejszego Górnego Śląska wielką akcją osadniczą (tzw. łanowo-czynszową). Wieś politycznie znajdowała się wówczas w granicach utworzonego w 1290 piastowskiego (polskiego) księstwa cieszyńskiego, będącego od 1327 lennem Królestwa Czech, a od 1526 roku w wyniku objęcia tronu czeskiego przez Habsburgów wraz z regionem aż do 1918 roku w monarchii Habsburgów (potocznie Austrii).
Miejscowa parafia katolicka pw. Wszystkich Świętych powstała w XIV lub w pierwszej połowie XV wieku. Została wymieniona w spisie świętopietrza sporządzonym przez archidiakona opolskiego Mikołaja Wolffa w 1447 pośród innych parafii archiprezbiteratu (dekanatu) w Cieszynie pod nazwą "Czedlicz". W 1638 wybudowano tu nowy kościół drewniany, który służy parafii do dziś.
Do końca średniowiecza wieś pozostawał wsią książęcą w księstwie cieszyńskim. W 1573 miejscowość wraz z kilkunastoma innymi wsiami oraz miastem Frydek zostało sprzedane przez książąt cieszyńskich tworząc frydeckie państwo stanowe.
Według austriackiego spisu ludności z 1910 roku Siedliszcze miało 1284 mieszkańców, z czego 1263 było zameldowanych na stałe, 1172 (92,8%) było czesko-, 90 (7,1%) polsko- i 1 (0,1%) niemieckojęzycznymi, a w podziale wyznaniowym 1250 (97,3%) było katolikami a 34 (2,6%) ewangelikami.

</doc>
<doc id="2096726" url="https://pl.wikipedia.org/wiki?curid=2096726" title="Gyula Hegyi">
Gyula Hegyi

Gyula Hegyi (ur. 30 kwietnia 1951 w Békéscsabie) – węgierski polityk, publicysta, parlamentarzysta (1994–2004), eurodeputowany V i VI kadencji.
Życiorys.
Ukończył w 1975 studia z zakresu architektury na Uniwersytecie Technicznym w Budapeszcie, a dwa lata później szkołę dziennikarstwa. Do 1994 pracował jako dziennikarz, krytyk filmowy i publicysta. Zaangażował się w działalność postkomunistycznej MSZP. Od 1994 do 2004 zasiadał w węgierskim Zgromadzeniu Narodowym, reprezentował krajowy parlament w Zgromadzeniu Parlamentarnym Rady Europy.
Był obserwatorem w PE, a od 1 maja 2004 eurodeputowanym. W wyborach powszechnych w 2004 utrzymał mandat posła do Parlamentu Europejskiego z ramienia Węgierskiej Partii Socjalistycznej. Był członkiem grupy socjalistycznej (do 2007 jako jej wiceprzewodnicząca), pracował m.in. w Komisji Ochrony Środowiska Naturalnego, Zdrowia Publicznego i Bezpieczeństwa Żywności. W PE zasiadał do 2009. Bez powodzenia ubiegał się o reelekcję.

</doc>
<doc id="2096727" url="https://pl.wikipedia.org/wiki?curid=2096727" title="Bank Inicjatyw Gospodarczych SA">
Bank Inicjatyw Gospodarczych SA



</doc>
<doc id="2096742" url="https://pl.wikipedia.org/wiki?curid=2096742" title="Szobiszowice (Czechy)">
Szobiszowice (Czechy)

Szobiszowice (dawny polski egzonim: "Sobiszowice", także "Szebiszowice", cz. Soběšovice, niem. Schöbischowitz) – gmina w Czechach, w kraju morawsko-śląskim, w powiecie Frydek-Mistek, w historycznych granicach Śląska Cieszyńskiego.
Miejscowość położona jest na północno-wschodnim brzegu żermanickiego zbiornika wodnego naprzeciwko Łucyny.
Historia.
Miejscowość po raz pierwszy wzmiankowana została w łacińskim dokumencie Liber fundationis episcopatus Vratislaviensis (pol. "Księga uposażeń biskupstwa wrocławskiego"), spisanej za czasów biskupa Henryka z Wierzbna ok. 1305 w szeregu wsi zobowiązanych do płacenia dziesięciny biskupstwu we Wrocławiu, w postaci "item apud Sobnonem" (z możliwością odczytania "item apud Sobisonem"). Zapis ten (brak określenia liczby łanów, z których będzie płacony podatek) wskazuje, że wieś była w początkowej fazie powstawania (na tzw. surowym korzeniu), co wiąże się z przeprowadzaną pod koniec XIII wieku na terytorium późniejszego Górnego Śląska wielką akcją osadniczą (tzw. łanowo-czynszową). Wieś politycznie znajdowała się wówczas w granicach utworzonego w 1290 piastowskiego (polskiego) księstwa cieszyńskiego, będącego od 1327 lennem Królestwa Czech, a od 1526 roku w wyniku objęcia tronu czeskiego przez Habsburgów wraz z regionem aż do 1918 roku w monarchii Habsburgów (potocznie Austrii).
Miejscową parafię katolicką pw. Błogosławionej Marii Dziewicy założono jeszcze w XIV lub w pierwszej połowie XV wieku. Została wymieniona w spisie świętopietrza sporządzonym przez archidiakona opolskiego Mikołaja Wolffa w 1447 pośród innych parafii archiprezbiteratu (dekanatu) w Cieszynie pod nazwą "Sobieschowicz". Na podstawie wysokości opłaty w owym sprawozdaniu liczbę ówczesnych parafian (we wszystkich podległych wioskach) oszacowano na 45. W okresie Reformacji kościół został przejęty przez ewangelików. 25 marca 1654 został im odebrany przez specjalną komisję. Parafia katolicka nie została po tym wznowiona.
Według austriackiego spisu ludności z 1900 w 174 budynkach w Szobiszowicach na obszarze 744 hektarów mieszkało 918 osób, co dawało gęstość zaludnienia równą 123,4 os./km². z tego 886 (96,5%) mieszkańców było katolikami, 30 (3,3%) ewangelikami a 2 (0,2%) żydami, 901 (98,1%) było czesko- 17 (1,9%) polskojęzycznymi. Do 1910 roku liczba mieszkańców spadła do 863, z czego 772 (89,4%) było czesko- a 91 (10,5%) polskojęzycznymi, a w podziale wyznaniowym 817 (94,7%) było katolikami a 46 (5,3%) ewangelikami. W Szobiszowicach urodził się Henryk Nitra (1891–1948) - malarz i rzeźbiarz.

</doc>
<doc id="2096746" url="https://pl.wikipedia.org/wiki?curid=2096746" title="Šumperk (stacja kolejowa)">
Šumperk (stacja kolejowa)

Šumperk – stacja kolejowa w Šumperku, w kraju ołomunieckim, w Czechach. Znajduje się na wysokości 315 m n.p.m. i jest stacją początkową/końcową dla linii kolejowych nr 290, 291, 292, 293.

</doc>
<doc id="2096749" url="https://pl.wikipedia.org/wiki?curid=2096749" title="Reprezentacja Stanów Zjednoczonych U-17 w piłce nożnej mężczyzn">
Reprezentacja Stanów Zjednoczonych U-17 w piłce nożnej mężczyzn

Reprezentacja Stanów Zjednoczonych U-17 w piłce nożnej – młodzieżowa reprezentacja Stanów Zjednoczonych sterowana przez Amerykański Związek Piłki Nożnej. Jej największym sukcesem jest czwarte miejsce na świecie w 1999 roku.

</doc>
<doc id="2096750" url="https://pl.wikipedia.org/wiki?curid=2096750" title="Pantelejmon (Rudyk)">
Pantelejmon (Rudyk)

Pantelejmon, imię świeckie Piotr Rudyk (ur. 16 czerwca 1898, 1899 lub 1896 w Lipowcach, zm. 2 lub 3 października 1968 w Edmonton) – biskup Rosyjskiego Kościoła Prawosławnego poza granicami Rosji.
Życiorys.
W wieku dziesięciu lat zgłosił się do ławry Poczajowskiej, gdzie uczęszczał do szkoły podstawowej, pozostając pod opieką mnichów. W 1920 złożył w ławrze wieczyste śluby zakonne z imieniem Pantelejmon, został hieromnichem. Uzyskał wyższe wykształcenie w zakresie teologii prawosławnej w Studium Teologii Prawosławnej Uniwersytetu Warszawskiego. Po ukończeniu nauki został proboszczem jednej z parafii we Lwowie, a następnie dziekanem dekanatu lwowskiego. W 1929 uzyskał godność archimandryty i został przełożonym monasteru św. Jana Miłościwego w Zahajcach. Po czterech latach przeniesiony do ławry Poczajowskiej jako jej namiestnik.
W 1941 przeszedł z PAKP w jurysdykcję Rosyjskiego Kościoła Prawosławnego i przyjął chirotonię na biskupa lwowskiego. Tym samym wszedł w skład episkopatu podległego Cerkwi Rosyjskiej Ukraińskiego Autonomicznego Kościoła Prawosławnego, zaś po zamordowaniu jego zwierzchnika, metropolity Aleksego (Hromadśkiego), stanął na jego czele. Od 1944 nosił tytuł arcybiskupa lwowskiego.
Z ziem ukraińskich wycofał się po ich zajęciu przez Armię Czerwoną. Przez Niemcy udał się na emigrację do Argentyny, gdzie został arcybiskupem Buenos Aires i całej Ameryki Południowej w Rosyjskim Kościele Prawosławnym poza granicami Rosji.
W 1957 w związku z planowanym odsunięciem metropolity Makarego (Oksijuka) od godności zwierzchnika Polskiego Autokefalicznego Kościoła Prawosławnego, władze polskie rozważały jego zaproszenie do Polski jako kandydata na nowego zwierzchnika Kościoła.
Przed 1959 wrócił jednak do Rosyjskiego Kościoła Prawosławnego i objął w jego strukturach katedrę kanadyjską z tytułem arcybiskupa Edmonton i całej Kanady. W Edmonton przebywał do swojej śmierci. Pochowany na cmentarzu przy cerkwi Narodzenia Matki Bożej w Rabbit Hill.
Był kuzynem metropolity warszawskiego i całej Polski Stefana (Rudyka).

</doc>
<doc id="2096754" url="https://pl.wikipedia.org/wiki?curid=2096754" title="Zjednoczenie Przemysłu Gumowego „Stomil”">
Zjednoczenie Przemysłu Gumowego „Stomil”

Zjednoczenie Przemysłu Gumowego „Stomil” – organ zarządzania branżą w PRL w latach 1958-1982, z siedzibą w Łodzi.
Koordynowana branża, podbranża bądź grupa wyrobów:

</doc>
<doc id="2096756" url="https://pl.wikipedia.org/wiki?curid=2096756" title="Spadowiec (dolina)">
Spadowiec (dolina)

Spadowiec – reglowa dolina na północnej stronie Tatr, znajdująca się pomiędzy Doliną Białego a Doliną ku Dziurze. Ma wylot przy Drodze pod Reglami powyżej osiedla Spadowiec w Zakopanem, górą podchodzi pod wierzchołek Łomika. Jej obramowanie tworzą dwa odchodzące od Łomika ramiona grzbietu, obydwa o nazwie Spaleniec. Ramię północno-wschodnie oddziela ją od Doliny Białego, ramię północno-zachodnie od Doliny ku Dziurze. Dnem Doliny Spadowiec spływa potok Spadowiec.
Jest to nieduża, całkowicie porosnięta lasem dolinka mająca charakter żlebu. Znajduje się na obszarze ochrony ścisłej Regle Zakopiańskie. Nie prowadzi przez nią szlak turystyczny, jedynie Droga pod Reglami przecina wylot dolinki i przekracza mostkiem spływający nią potok.

</doc>
<doc id="2096758" url="https://pl.wikipedia.org/wiki?curid=2096758" title="Tashkent Open 2010">
Tashkent Open 2010

Tenisowy turniej WTA Tashkent Open 2010 odbył się w dniach 20 września - 26 września w uzbeckim Taszkencie na kortach twardych. Pula nagród wyniosła 220 tysięcy dolarów amerykańskich.

</doc>
<doc id="2096760" url="https://pl.wikipedia.org/wiki?curid=2096760" title="Krushe e Mahde">
Krushe e Mahde



</doc>
<doc id="2096761" url="https://pl.wikipedia.org/wiki?curid=2096761" title="Reprezentacja Stanów Zjednoczonych U-20 w piłce nożnej mężczyzn">
Reprezentacja Stanów Zjednoczonych U-20 w piłce nożnej mężczyzn

Reprezentacja Stanów Zjednoczonych U-20 w piłce nożnej – młodzieżowa reprezentacja Stanów Zjednoczonych sterowana przez Amerykański Związek Piłki Nożnej. Jej największym sukcesem jest czwarte miejsce na świecie w 1989 roku.

</doc>
<doc id="2096762" url="https://pl.wikipedia.org/wiki?curid=2096762" title="Paulo Casaca">
Paulo Casaca

José Paulo Martins Casaca (ur. 2 lipca 1957 w Lizbonie) – portugalski polityk, wykładowca akademicki, urzędnik państwowy, w latach 1999–2009 eurodeputowany V i VI kadencji.
Życiorys.
Studia magisterskie ukończył w 1980, w 1987 został doktorem nauk ekonomicznych. Pracował do 1991 (z przerwami) jako asystent na Uniwersytecie Azorskim, wykładał także w Wyższym Instytucie Rachunkowości i Administracji w Lizbonie. Przystąpił do Partii Socjalistycznej, zajmował się koordynowaniem regionalnego biura analiz.
W 1991 został deputowanym, do Regionalnego Zgromadzenia Legislacyjnego Azorów, rok później przeszedł do pracy w krajowym Zgromadzeniu Republiki, w którym zasiadał do 1994. W połowie lat 90. był dyrektorem gabinetu ministra planowania i administracji terytorialnej, następnie objął stanowisko doradcy w stałym przedstawicielstwie Portugalii przy Unii Europejskiej.
W 1999 i 2004 uzyskiwał mandat posła do Parlamentu Europejskiego z ramienia PS. Był członkiem grupy socjalistycznej, pracował m.in. w Komisji Budżetowej, Komisji Rybołówstwa i Komisji Kontroli Budżetowej (w latach 2002–2004 jako jej wiceprzewodniczący). W PE zasiadał do 2009.

</doc>
<doc id="2096763" url="https://pl.wikipedia.org/wiki?curid=2096763" title="Marta Bucholc">
Marta Bucholc

Marta Bucholc (ur. 28 marca 1978 w Olsztynie) – polska socjolożka, specjalizująca się w historii myśli społecznej.
Życiorys.
Ukończyła studia magisterskie w ramach Kolegium MISH w Instytucie Socjologii (2000) i Instytucie Filozofii (2002), oraz na Wydziale Prawa i Administracji Uniwersytetu Warszawskiego (2004). Doktorat w zakresie nauk społecznych uzyskała w 2006 roku na podstawie pracy pt. "Dobre obyczaje kupieckie w kapitalizmie stanowym i oligarchicznym. Analiza dyskursu środowiskowego i prawniczego". W 2014 roku uzyskała habilitację m.in. na podstawie książek "Samotność długodystansowca. Na marginesach socjologii Norberta Eliasa "i "Konserwatywna utopia kapitalizmu". Pracuje jako adiunkt w Instytucie Socjologii Uniwersytetu Warszawskiego, w Zakładzie Historii Myśli Społecznej, prowadzi również zajęcia w Kolegium "Artes Liberales".
Jej zainteresowania naukowe obejmują socjologię Maxa Webera, teorię racjonalizacji i modernizacji, teorię kapitalizmu, socjologię wiedzy, zwłaszcza socjologię Karla Mannheima i Mocnego Programu socjologii wiedzy oraz prawa filozofię języka. Marta Bucholc jest również redaktorem „Studiów Socjologicznych”, „Przeglądu Humanistycznego” oraz tygodnika „Kultura Liberalna”. Tłumaczy literaturę naukową z języka angielskiego, francuskiego i niemieckiego.
Za pracę magisterską otrzymała I Nagrodę im. Floriana Znanieckiego (2000). Jest laureatką stypendium dla młodych naukowców Tygodnika „Polityki” (2003), stypendium START Fundacji na Rzecz Nauki Polskiej (2006) oraz Stypendium im. Bronisława Geremka Instytutu Nauk o Człowieku w Wiedniu (2010), była również stypendystką Käte Hamburger Center for Advanced Study in the Humanities “Law as Culture”. 
Dorobek naukowy.
Wybór:

</doc>
<doc id="2096764" url="https://pl.wikipedia.org/wiki?curid=2096764" title="Święta prawosławne w Polsce">
Święta prawosławne w Polsce

Święta prawosławne w Polsce – grupa świąt w prawosławnym roku liturgicznym oraz okolicznościowe dni obchodzone przez Polski Autokefaliczny Kościół Prawosławny (PAKP).
Kalendarium.
W kalendarium podane jest podwójne datowanie z uwagi na liturgię odprawianą w Cerkwi według kalendarza juliańskiego (tj. według tzw. "starego stylu"). Data według obowiązującego kalendarza gregoriańskiego (tzw. nowy styl) dla lat 1900-2100 występuje na 2.pozycji.

</doc>
<doc id="2096766" url="https://pl.wikipedia.org/wiki?curid=2096766" title="Grote Reber">
Grote Reber

Grote Reber (ur. 22 grudnia 1911 w Wheaton, zm. 20 grudnia 2002 na Tasmanii) – amerykański astronom amator, jeden z pionierów radioastronomii.
Życiorys.
W 1933 ukończył studia inżynieryjne na Armour Institute of Technology. W tym samym roku zetknął się z publikacją Karla Jansky’ego, który zaobserwował szumy zakłócające łączność radiową i stwierdził, że pochodzą one z obszaru Galaktyki. W 1937 roku Reber poświęcił swoje półroczne dochody i skonstruował antenę o średnicy 9,4 m (która aż do końca II wojny światowej była używana jako jedyny na świecie radioteleskop) oraz detektor wykrywający sygnały o częstotliwości 160 megaherców. Systematyczne pomiary rozpoczął w 1939 roku. Jego artykuły, które opublikował w czasopiśmie „Astrophysical Journal” w 1940 i 1944, uważa się za początek radioastronomii.
W 1944 roku sporządził pierwsze radiowe mapy nieba na częstotliwościach 160 oraz 64 MHz, na których jasne obszary odpowiadały intensywnemu promieniowaniu. Najjaśniejsze było centrum Drogi Mlecznej. W tym samym czasie opublikował także wyniki udanych pomiarów natężenia promieniowania radiowego Słońca.
Był pierwszym badaczem, który udowodnił, że promieniowanie galaktyczne nie ma charakteru cieplnego.
W latach 40. pracował w National Bureau of Standards (obecnie National Institute of Standards and Technology). Potem wyjechał na Hawaje oraz na Tasmanię, gdzie wykonywał obserwacje promieniowania radiowego jonosfery.
Wyróżnienia i nagrody.
Jego imieniem została nazwana planetoida (6886) Grote.

</doc>
<doc id="2096769" url="https://pl.wikipedia.org/wiki?curid=2096769" title="Yuderqui Contreras">
Yuderqui Contreras

Yuderqui Maridalia Contreras (ur. 27 marca 1986) – dominikańska sztangistka, dwukrotna medalistka mistrzostw świata.
Podczas igrzysk olimpijskich 2008, startując w kategorii do 53 kg, zajęła 5. miejsce (z wynikiem 204 kg w dwuboju).

</doc>
<doc id="2096770" url="https://pl.wikipedia.org/wiki?curid=2096770" title="Emanuel Jardim Fernandes">
Emanuel Jardim Fernandes

Emanuel Jardim Fernandes (ur. 21 stycznia 1944 w Seixal) – portugalski polityk, prawnik, samorządowiec, w latach 2004–2009 eurodeputowany VI kadencji.
Życiorys.
Ukończył magisterskie studia prawnicze, w 1969 uzyskał uprawnienia adwokata. Od 1971 był dyrektorem różnych przedsiębiorstw. Pełnił kierownicze funkcje w jednym z towarzystw ubezpieczeń wzajemnych.
Przystąpił do Partii Socjalistycznej, w latach 1990–1993 i w 1996 był jej przewodniczącym w Regionie Autonomicznym Madery. W latach 1976–2000 był deputowanym Zgromadzenia Ustawodawczego Madery, od 1996 pełnił funkcję jego wiceprzewodniczącego. Zasiadał także w radzie miejskiej w Funchal (1989–1991). W 1983 i 1992 wybierany do Zgromadzenia Republiki.
W 2004 uzyskał mandat posła do Parlamentu Europejskiego z ramienia PS. Był członkiem grupy socjalistycznej, pracował m.in. w Komisji Transportu i Turystyki oraz w Komisji Rybołówstwa. W PE zasiadał do 2009.

</doc>
<doc id="2096774" url="https://pl.wikipedia.org/wiki?curid=2096774" title="Alarm für Cobra 11 – Die Autobahnpolizei">
Alarm für Cobra 11 – Die Autobahnpolizei



</doc>
<doc id="2096776" url="https://pl.wikipedia.org/wiki?curid=2096776" title="Alarm for Cobra 11 – Die Autobahnpolizei">
Alarm for Cobra 11 – Die Autobahnpolizei



</doc>
<doc id="2096781" url="https://pl.wikipedia.org/wiki?curid=2096781" title="Alarm dla Kobra 11 – policja autostradowa">
Alarm dla Kobra 11 – policja autostradowa



</doc>
<doc id="2096793" url="https://pl.wikipedia.org/wiki?curid=2096793" title="Cha Kum-chol">
Cha Kum-chol

Cha Kum-chol (kor. 차금철; ur. 19 lipca 1987) – północnokoreański sztangista, dwukrotny medalista mistrzostw świata.
Kariera.
Największy sukces osiągnął w 2007 roku, kiedy na mistrzostwach świata w Chiang Mai zdobył złoty medal w wadze koguciej. Wyprzedził tam bezpośrednio Chińczyka Li Zhenga i Eko Yuli Irawana z Indonezji. Na rozgrywanych trzy lata później mistrzostwach świata w Antalyi zajął trzecie miejsce, przegrywając tylko z dwoma Chińczykami: Wu Jingbiao i Long Qingquanem. W 2008 roku wystartował na igrzyskach olimpijskich w Pekinie, gdzie z wynikiem 283 kg zajął 5. miejsce. Ponadto wywalczył srebrny medal podczas igrzysk azjatyckich w Kantonie, gdzie lepszy był tylko Wu Jingbiao.

</doc>
<doc id="2096805" url="https://pl.wikipedia.org/wiki?curid=2096805" title="Bitwa o Manado">
Bitwa o Manado

Bitwa o Manado – bitwa stoczona podczas wojny na Pacyfiku w czasie II wojny światowej. Została rozegrana w Menado (ob. Manado) w północnej części wyspy Celebes pomiędzy 11 a 13 stycznia 1942 roku jako próba Japończyków do stworzenia przyczółku do ataku na Australię przez wschodnią część Holenderskich Indii Wschodnich.
Siły obu stron.
Holandia.
Garnizon Menado (obecnie Manado) liczył ok. 1500 żołnierzy. Dowódcą był mjr B.F.A. Schilmöller, który pod swoim dowództwem miał kompanię „Menado” liczącą 188 żołnierzy (dowódca kpt. W.F.J. Kroon), pluton pancerny, posiadający trzy samochody pancerne typu Alvis Straussler AC3D (tzw. overvalwagen), dowodzony przez sierż. A.J. ter Voerta, Korpus Ochotniczy (Reservekorps Oud Militatren) dowodzony przez kpt. W.C. van den Berga (kompanie miały 3–8 plutonów, w każdym plutonie było 15 żołnierzy, łącznie w oddziale było 525 ludzi). Zorganizowano także Kort Verband Compagnie, która składała się z ochotników dowodzonych przez kpt. J.D.W.T. Abbinka. Kompania milicji (Europese Militie en Landstorm Compagnie) dowodzona była przez ppor. F. Masselinka i liczyła 200 ludzi (składała się z Europejczyków z Menado). Zorganizowano także oddziały milicji składającej się z tubylców – Menadonese Militie Compagnie, liczące 400 ludzi i dowodzone przez kpt. J.H.A.L.C. de Swerta. Ostatnim regularnym oddziałem holenderskim była Stadswacht, czyli Gwardia Cywilna w sile ok. 100 ludzi, którą dowodził por. M. A. Noltheniusa de Mana. Gwardziści dysponowali własną bronią, głównie myśliwską. W starciu z regularnymi oddziałami japońskimi stali na przegranej pozycji. Holendrzy oprócz wspomnianych 3 samochodów pancernych dysponowali 14 ciężkimi karabinami maszynowymi (7 osłaniało lotnisko Menado I przed atakiem z powietrza), 2 armatami kalibru 75 mm oraz 3 armatami kalibru 37 mm. Zadaniem sił mjr. Schilmöllera była obrona lotniska Menado II, które znajdowało się pod Langoan, lotniska Menado I (znajdującego się w pobliżu Mapanget) oraz bazy morskiej w Tasoeka. Holendrzy na początku 1941 roku, licząc się z możliwością ataku japońskiego, rozbudowali system lotnisk, które oprócz pasa startowego posiadały także zbiorniki z paliwem.
Japonia.
Japońskie siły inwazyjne składały się z Połączonego Oddziału Desantowego „Sasebo” (łącznie około 3200 żołnierzy dowodzonych przez kmdr. Kunizo Mori) wspartego przez kompanię czołgów lekkich „Typ 95”. W składzie Połączonego Oddziału Desantowego „Sasebo” znajdowały się: 1. i 2. Specjalny Oddział Desantowy Sasebo z bazy marynarki wojennej w porcie Sasebo. Były to jednostki w sile batalionu piechoty, powszechnie traktowane jako piechota morska. 1. Specjalny Oddział Desantowy Sasebo dowodzony był przez mjr. Masanari Shiga, na czele drugiego stał mjr. Uroku Hashimoto. Konwój opuścił port w Davao rankiem 9 stycznia, o godz. 4:00 rano w dniu 11 stycznia zespół dotarł w rejon Menado. W zajęciu Menado wzięły także udział jednostki spadochronowe. 11 stycznia z lotniska pod Davao wystartowało 26 samolotów transportowych, które przewiozły 519 spadochroniarzy z Yokosuka 1. Rikusentai. Spadochroniarze wchodzili w skład Specjalnych Sił Desantowych Marynarki Cesarskiej, oddziałem tym dowodził kmdr. Toyoaki Horiuchi. 12 stycznia 185 spadochroniarzy wylądowało także w rejonie lotniska Menado I.
Bitwa.
Lądujących japońskich żołnierzy pod Menado miał powstrzymać oddział kpt. Kroona, rozlokowany w rejonie wioski Tinoör. Holendrzy posiadali wsparcie armaty 75 mm, druga została uszkodzona w trakcie marszu na stanowiska. Kpt. Kroon, po zapoznaniu się z sytuacją, uznał, że Japończycy mają znaczącą przewagę, i nakazał wycofanie się z zajmowanych pozycji. Na stanowiskach pozostali jednak artylerzyści, którzy gotowi byli podjąć walkę za wszelką cenę.
Na pozycje pod Tinoör przybył w tym czasie oddział 35 ochotników pod dowództwem ppor. Masselinka, którzy natychmiast otworzyli ogień do Japończyków. Żołnierze japońscy nie pozostawali dłużni i pozycje Holendrów zostały ostrzelane ogniem broni maszynowej. Holendrzy nie spodziewali się tak silnego ostrzału, okazało się jednak, że w każdym plutonie czterech żołnierzy uzbrojonych było w pistolety maszynowe typu MP 35, dzięki czemu Holendrzy wbrew pozorom, dysponowali znaczącą przewagą ogniową. Odgłosy walki sprawiły, że wycofujący się żołnierze kpt. Kroona powrócili na swoje pozycje i włączyli się do akcji. Sytuacja Japończyków stawała się cięższa z każdą mijającą godziną. Brak zdecydowania ze strony holenderskiego dowództwa sprawił, że gdy podjęto decyzję o skierowaniu w rejon Tinoör większych sił, mających zlikwidować desant, oddziały japońskie częściowo opanowały szosę Menado–Tomohon. O godz. 10:30 na plaży wylądowały cztery czołgi „Typ 95". Jeden, co prawda ugrzązł na plaży, jednak pozostałe weszły do walki. Ogień maszynowy załóg czołgów zlikwidował punkty oporu żołnierzy holenderskich. O godz. 15:00 pozostali przy życiu obrońcy rozpoczęli odwrót do Kakaskasen.
Drugim miejscem desantowania oddziałów japońskich był rejon wsi Kema. Obszaru tego broniła kompania A por. A.O. Rademy z Korpusu Ochotniczego. Składała się ona z 8 plutonów, z których dwa znajdowały się pod Kemą, a pozostałe broniły lotniska w Mapanget oraz szybów naftowych w Likupangu i Bitungu. Japończycy wylądowali o godz. 3:00 rano 11 stycznia. Por. Radema podjął decyzję o wycofaniu się z wybrzeża i zajęciu pozycji obronnej w rejonie Airmadidi. Holendrzy wzmocnili swoją linię obrony pod Kemą, budując tam cztery drewniane bunkry. Niestety, nie posiadali żadnej broni maszynowej. O godz. 9:00 pod Airmadidi podeszła japońska piechota wspierana przez trzy czołgi. Holendrzy stawiali zacięty opór, czołgi japońskie zniszczyły jednak umocnienia, dzięki czemu Japończycy zdusili opór obrońców. Załogi bunkrów osłaniały wycofujących się żołnierzy kompanii A. Lotnisko Langoan osłaniane było przez kompanię D por. J.G. Wiellinga, który posiadał do swojej dyspozycji jeden samochód pancerny, dowodzony przez st. sierż. H.J. Robbemonda. Dowódca rejonu – kpt. W.C. van den Berg – zdając sobie sprawę ze znaczenia lotniska, skierował tam dodatkowo (10 stycznia) dwa samochody pancerne, dowodzone przez st. sierż. Tera Vostra i sierż. Bojoha.
Rankiem 11 stycznia o godz. 9:00 na płycie lotniska zaczęli lądować japońscy spadochroniarze. Do akcji wysłano 334 spadochroniarzy pod dowództwem kpt. Someja. Rozpoczęła się krwawa bitwa. Załogi samochodów pancernych otworzyły ogień, który zdziesiątkował japońskich spadochroniarzy. Poległ dowódca, 2 dowódców kompanii oraz 32 spadochroniarzy. Rannych zostało 90 żołnierzy. Holendrzy zmuszeni zostali do wycofania się. Japończycy rozwścieczeni silnym oporem dokonali masakry holenderskich jeńców. Zamordowano (przez ścięcie głowy) por. Wiellinga, st. sierż. Robbemonda i kpt. Visschera oraz 9 żołnierzy. Szczególnie znęcano się nad żołnierzami wchodzącymi w skład załóg samochodów pancernych, w miasteczku Kakas pojmano szer. Taurana i Toemoedi, których najpierw torturowano, a później zakłuto bagnetami. Podobny los spotkał żołnierzy z grupy kpt. Kroona, którzy dostali się do niewoli 26 stycznia. Kompania E sierż. Maliëzera (15 żołnierzy) rozpoczęła walki partyzanckie. 8 lutego żołnierze tego oddziału zaatakowali i zniszczyli posterunek japoński w Kanejan. Japończycy natychmiast rozpoczęli represje wśród ludności cywilnej, w Kampongu powieszono 5 osób pochodzenia europejskiego. Oddział sierż. Maliëzera dostał się do niewoli 12 lutego. Dowódca oddziału został rozstrzelany w Langoan. 20 lutego do niewoli wzięto oddział kpt. van den Berga.

</doc>
<doc id="2096806" url="https://pl.wikipedia.org/wiki?curid=2096806" title="Ana Maria Gomes">
Ana Maria Gomes



</doc>
<doc id="2096807" url="https://pl.wikipedia.org/wiki?curid=2096807" title="Luis Manuel Capoulas Santos">
Luis Manuel Capoulas Santos



</doc>
<doc id="2096813" url="https://pl.wikipedia.org/wiki?curid=2096813" title="Zbiornik Żermanicki">
Zbiornik Żermanicki

Zbiornik Żermanicki () – zbiornik zaporowy utworzony przez spiętrzenie wód rzeki Łucyny w okolicy Żermanic w kraju morawsko-śląskim, w Czechach, Ma powierzchnię 2,48 km² i wybudowany został w latach 1951–1958 dla zaspokojenia potrzeb ostrawskiego przemysłu. Na budowę zapory zużyto 116 600 m³ betonu. Jej długość wynosi 314 m, a wysokość 38 m. Powierzchnia lustra wodnego to 248 ha a całkowita pojemność zapory wynosi 25 300 000 m³ wody, zaś maksymalna głębokość 28 m. W wyniku uruchomienia zapory zalane zostały części gmin Szobiszowic i Domasławic Dolnych a z ich pozostałych położonych na zachód od zbiornika ziem utworzono nową gminę – Łuczynę.
Oprócz bycia źródłem wody przemysłowej zbiornik uczynił też z pobliskich miejscowości takich jak: Domasłowice Dolne, Łucyna, Szobiszowice i same Żermanice popularnymi ośrodkami sportów wodnych i rekreacji.

</doc>
<doc id="2096816" url="https://pl.wikipedia.org/wiki?curid=2096816" title="Anchastus digittatus">
Anchastus digittatus

Anchastus digittatus − gatunek chrząszcza z rodziny sprężykowatych.
Owad osiąga długość 11 mm.
Jest to żółtawobrązowy chrząszcz o żółtym, w miarę długim i gęstym owłosieniu.
Cechuje się on łódkowatym, szeszym niż dłuższym i wypukłym czołem o zaokrąglonym przednim brzegu. Jego ząbkowane czułki składają się z 11 segmentów, u samic nie sięgają tylnych kątów przedtułowia. Żuwaczki są potężnie zbudowane. Górna warga, wąska u podstawy, przyjmuje kształt półkrągły. Wytwarza długie sety, podobnie jak dolna.
Przedtułów, umiarkowanie wypukły, z przodu cienki, posiada jednak długość mniejszą, niż szerokość. Jego przedni brzeg wykazuje karbowanie, boki mają kształt łódkowaty. Pośrodkowy bazalny guzek jest płaski. Przednie skrzydła wypukłe, spłaszczone w dystalnej jednej trzeciej.
Na goleniach widnieją długie ostrogi.
Owad występuje m.in. w USA (Georgia).

</doc>
<doc id="2096817" url="https://pl.wikipedia.org/wiki?curid=2096817" title="Joel Hasse Ferreira">
Joel Hasse Ferreira

Joel Hasse Ferreira (ur. 13 lipca 1944 w Lizbonie, zm. 19 marca 2022) – portugalski polityk, inżynier, wykładowca akademicki i samorządowiec, parlamentarzysta, w latach 2005–2009 eurodeputowany VI kadencji.
Życiorys.
Ukończył w 1971 studia z zakresu inżynierii lądowej w Instituto Superior Técnico w ramach Universidade Técnica de Lisboa. W 1987 doktoryzował się z zarządzania na Université Jean Moulin Lyon 3. Prowadził wykłady na uczelniach wyższych w Lizbonie, był dyrektorem państwowego przedsiębiorstwa urbanistycznego w Lizbonie i prezesem instytutu z branży ubezpieczeń społecznych.
Przystąpił do Partii Socjalistycznej, w 1988 wszedł w skład komitetu krajowego tego ugrupowania. Zasiadał w radzie miejskiej w Lizbonie (1982–1985), sejmiku i radzie miejskiej w Sesimbra (1989–1997). W okresach 1983–1985, 1992–2001 oraz 2002–2005 był deputowanym do Zgromadzenia Republiki.
W marcu 2005 objął mandat posła do Parlamentu Europejskiego z ramienia PS. Był członkiem grupy socjalistycznej, pracował m.in. w Komisji Zatrudnienia i Spraw Socjalnych. W PE zasiadał do lipca 2009.

</doc>
<doc id="2096818" url="https://pl.wikipedia.org/wiki?curid=2096818" title="Menado">
Menado



</doc>
<doc id="2096819" url="https://pl.wikipedia.org/wiki?curid=2096819" title="Rok Flander">
Rok Flander

Rok Flander (ur. 26 czerwca 1979 w Kranju) – słoweński snowboardzista, dwukrotny medalista mistrzostw świata.
Kariera.
Po raz pierwszy na arenie międzynarodowej pojawił się 28 lutego 1998 roku w Maria Alm, gdzie w zawodach FIS Race zajął 27. miejsce w gigancie. Nigdy nie wystąpił na mistrzostwach świata juniorów.
W Pucharze Świata zadebiutował 17 stycznia 2001 roku w Kronplatz, gdzie zajął 33. miejsce w gigancie równoległym (PGS). Pierwsze pucharowe punkty wywalczył dwa tygodnie później w Bad Gastein, zajmując dziewiąte miejsce w slalomie równoległym (PSL). Na podium zawodów pucharowych po raz pierwszy stanął 22 października 2006 roku w Sölden, kończąc rywalizację w PGS na drugiej pozycji. W zawodach tych rozdzielił dwóch Szwajcarów: Simona Schocha i jego brata, Philippa Schocha. Najlepsze wyniki osiągnął w sezonie 2006/2007, kiedy to zajął czwarte miejsce w klasyfikacji generalnej, a w klasyfikacji PAR był trzeci.
Największe sukcesy osiągnął w 2007 roku, kiedy na mistrzostwach świata w Arosa zdobył dwa medale. Najpierw zwyciężył w gigancie równoległym, wyprzedzając Philippa Schocha i kolejnego Szwajcara, Heinza Innigera. Dzień później był trzeci w slalomie równoległym, przegrywając tylko z braćmi Schochami. Był też między innymi czwarty w PSL podczas mistrzostw świata w Gangwon dwa lata później. W 2006 roku zajął siódme miejsce w gigancie równoległym na igrzyskach olimpijskich w Turynie. Na rozgrywanych cztery lata później igrzyskach w Vancouver był ósmy w tej samej konkurencji. Brał też udział w igrzyskach olimpijskich w Soczi w 2014 roku, gdzie zajął 22. miejsce w slalomie równoległym, a giganta równoległego ukończył na szóstej pozycji.

</doc>
<doc id="2096820" url="https://pl.wikipedia.org/wiki?curid=2096820" title="Henry King (reżyser)">
Henry King (reżyser)

Henry King (ur. 24 stycznia 1886 w Christiansburgu w stanie Wirginia, zm. 29 czerwca 1982 w Los Angeles) – amerykański reżyser filmowy. Był także członkiem założycielem Amerykańskiej Akademii Sztuki i Wiedzy Filmowej.
Był dwukrotnie nominowany do Oscara za reżyserię filmów: "Pieśń o Bernadette" (1943) i "Wilson" (1944). Za "Pieśń o Bernadette" zdobył nagrodę Złotego Globu dla najlepszego reżysera. King zadebiutował jako reżyser w roku 1915. W ciągu trwającej blisko 50 lat kariery zrealizował ok. 100 filmów. Do głównych ról angażował często Tyrone’a Powera i Gregory’ego Pecka. W kilku filmach pojawił się jako aktor, próbował także sił jako scenarzysta i producent.

</doc>
<doc id="2096821" url="https://pl.wikipedia.org/wiki?curid=2096821" title="Nowy Ratusz w Görlitz">
Nowy Ratusz w Görlitz

Nowy Ratusz w Görlitz − neorenesansowy budynek przy Rynku Dolnym w Görlitz, zbudowany przez architekta Jürgena Krögera i ukończony w 1903 roku.

</doc>
<doc id="2096822" url="https://pl.wikipedia.org/wiki?curid=2096822" title="James Gammon">
James Gammon

James Richard Gammon (ur. 20 kwietnia 1940 w Newman, zm. 16 lipca 2010 w Costa Mesa) – amerykański aktor telewizyjny, filmowy i teatralny, znany z typu ról „good ol' boy” w licznych filmach i serialach telewizyjnym. Jako kinowy aktor charakterystyczny stał się najlepiej znany jako Lou Brown, menadżer z "Pierwszej ligi" (1989) i "Pierwszej ligi II" (1994), filmów przedstawiających zmyśloną wersję Cleveland Indians.
Życiorys.
Wczesne lata.
Urodził się w Newman w Illinois jako syn farmerki Doris Latimer (z domu Toppe) i muzyka Donalda Gammona. Kiedy jego rodzice rozwiedli się, młody Jim mieszkał u różnych krewnych, a jako nastolatek osiedlił się w Orlando na Florydzie. Tu podjął pracę w stacji telewizyjnych ABC TV jako członek WLOF Channel 9, gdzie został kamerzystą i reżyserem. Występował również w teatrze, zanim wyjechał do Hollywood, aby spróbować znaleźć pracę.
Kariera.
Karierę rozpoczął w 1966 roku, pojawiając się gościnnie w seryjnych westernach telewizyjnych: "Gunsmoke", "Bonanza", "Dziki dziki Zachód" ("The Wild Wild West"), "The Virginian" i NBC "The Road West" jako zastępca Virgil Bramley z udziałem Barry’ego Sullivana i Andrew Prine. W 1967 roku zadebiutował na kinowym ekranie jako członek gangu więziennego w dramacie Stuarta Rosenberga "Nieugięty Luke" ("Cool Hand Luke") u boku Paula Newmana i George’a Kennedy’ego.
W 1978 rozpoczął pracę w nowojorskim Public Theatre, gdzie debiutował rolą Westona w sztuce Sama Sheparda "Klątwa" ("Curse of the Starving Class"). Występował potem w przedstawieniach: "Ciemność na szczycie schodów" ("The Dark at the Top of the Stairs", 1978) jako Rubin Flood w Mark Taper Forum w Los Angeles, "A Lie of the Mind" (1985-86) jako Baylor w nowojorskim Promenade Theatre, "Historia z morałem" ("Story with a Moral", 1993) jako Reader w Met Theatre w Los Angeles, "Simpatico" (1994) jako Simms w Estelle R. Newman Theatre, Public Theatre, "Sezon mistrzów" ("That Championship Season", 1999) jako trener w nowojorskim Second Stage Theatre, "Stamped" (2000) w Met Theatre w Hollywood, "The Late Henry Moss" (2000) jako tytułowy Henry Moss w Magic Theatre Company, Theatre onthe Square w San Francisco. W 1973 wyreżyserował sztukę Williama Inge "Przystanek autobusowy" ("Bus Stop") w Mark Taper Forum w Los Angeles. Występował także na deskach Steppenwolf Theater w Chicago w Illinois. Za kreację Dodge'go w spektaklu "Buried Child" (1996) w nowojorskim Brooks Atkinson Theatre został nominowany do nagrody Tony.
Na ekranie często był obsadzany w westernach, m.in. "Ballada Gregorio Corteza" ("The Ballad of Gregorio Cortez", 1982), "Silverado" (1985),"Wyatt Earp" (1994), "Conagher" (1991), "Dziki Bill" ("Wild Bill", 1995) z Jeffem Bridgesem,"Samotny kowboj" ("Monte Walsh", 2003) oraz "Silver City" (2004). Dwukrotnie grał postać ojca Dona Johnsona – w melodramacie telewizyjnym CBS "Długie gorące lato" ("The Long Hot Summer", 1985) i serialu policyjnym CBS "Nash Bridges" (1996-2001). Zagrał kumpla zamordowanego kowboja Rednecka w restauracji w satyrycznej czarnej komedii Olivera Stone’a "Urodzeni mordercy" ("Natural Born Killers"). W miniserialu CBS "Streets of Laredo" (1995) na podstawie powieści Larry’ego McMurtry zagrał cenionego hodowcę bydła Charlesa Goodnighta. Wystąpił również w filmach: "Miejski kowboj" ("Urban Cowboy", 1980), "Wzgórze nadziei" ("Cold Mountain", 2003) i "Appaloosa" (2008).
Życie prywatne.
29 stycznia 1967 poślubił Barbarę Giacchero, jednak małżeństwo w 1970 zakończyło się rozwodem. 7 października 1972 ożenił się po raz drugi z producentką i teatralną administratorką Nancy Jane Kapustą. Mieli dwie córki: Allison Mann i Amy Gammon oraz dwóch wnuków.
Zmarł w wieku 70. lat w swoim domu w Costa Mesa w Kalifornii. Przyczyną jego śmierci był rak nadnerczy i wątroby.

</doc>
<doc id="2096823" url="https://pl.wikipedia.org/wiki?curid=2096823" title="Kaczorowski">
Kaczorowski



</doc>
<doc id="2096824" url="https://pl.wikipedia.org/wiki?curid=2096824" title="Melanotus spernendus">
Melanotus spernendus

Melanotus spernendus − gatunek chrząszcza z rodziny sprężykowatych.
Owad osiąga długość 15,5-18,5 mm.
Zabarwiony jest ciemnobrązowo, wyjąwszy jaśniejsze czułki i kończyny. Jego ciało pokrywa żółte, umiarkowanie długie i gęste owłosienie.
Cechuje się on łódkowatym, szerszym niż dłuższym i wypukłym czołem o przednim brzegu szerokim i zaokrąglonym. Czułki składają się z 11 segmentów, wykazują lekkie ząbkowanie u obu płci. 2. z segmentów ma kształt kulisty, kolejny − cylindryczny. 4. jest dłuższy od poprzednika. Żuwaczki są wąskie. Krótkie pośrodkowe sety tworzą "penicillus". 
Długość umiarkowanie wypukłego przedtułowia ustępuje jego szerokości. Jego przedni brzeg określa się jako U-kształtny, boki zaś jako łódkowate. Pośrodkowy bazalny guzek jest płaski. U samca wydłużony "aedeagus".
Golenie noszą długie ostrogi, występują pazury grzebieniaste.
Przebadany materiał pochodził z Japonii.

</doc>
<doc id="2096825" url="https://pl.wikipedia.org/wiki?curid=2096825" title="Rajdowe Mistrzostwa Europy 2009">
Rajdowe Mistrzostwa Europy 2009

Ten artykuł dotyczy sezonu 2009 Rajdowych Mistrzostw Europy, 57. sezonu FIA European Rally Championship.
Klasyfikacja kierowców.
Kierowcy występujący w poszczególnych rajdach ale nie zgłoszeni do mistrzostw Europy nie byli uwzględniani w klasyfikacji. Punkty przyznawano według klucza 10-8-6-5-4-3-2-1. Dodatkowo w każdy dzień rajdu prowadzona była osobna klasyfikacja w której przyznawano punkty według klucza 3-2-1. Do klasyfikacji nie wliczano kierowców którzy nie wystartowali w minimum sześciu rajdach.

</doc>
<doc id="2096826" url="https://pl.wikipedia.org/wiki?curid=2096826" title="Armando França">
Armando França

Armando França (ur. 22 października 1949 w Ovarze) – portugalski polityk, parlamentarzysta, prawnik, w latach 2007–2009 eurodeputowany VI kadencji.
Życiorys.
Ukończył studia prawnicze na Uniwersytecie w Coimbrze. Na tej uczelni odbył też studia podyplomowe z zakresu komunikacji i prawa administracyjnego. Był nauczycielem w szkole średniej, wykładowcą w Wyższym Instytucie Nauk Informacyjnych i Administracji w Aveiro i na Uniwersytecie Lusíada.
Przystąpił do Partii Socjalistycznej, w 1996 wszedł w skład komitetu krajowego tego ugrupowania. Zasiadał w radzie miejskiej w Ovarze (od 1994 do 2005 przez trzy kadencje jako jej przewodniczący). Był też deputowanym do Zgromadzenia Republiki X kadencji.
W październiku 2007 objął mandat posła do Parlamentu Europejskiego z ramienia PS. Był członkiem grupy socjalistycznej, pracował m.in. w Komisji Wolności Obywatelskich, Sprawiedliwości i Spraw Wewnętrznych. W PE zasiadał do lipca 2009.

</doc>
<doc id="2096827" url="https://pl.wikipedia.org/wiki?curid=2096827" title="Pomnik założycieli miasta Tel Awiw">
Pomnik założycieli miasta Tel Awiw

Pomnik założycieli miasta Tel Awiw (hebr. האנדרטה למייסדי העיר תל אביב) – pomnik położony przy bulwarze Rothschilda w osiedlu Lew ha-Ir w zachodniej części miasta Tel Awiw, w Izraelu. Znajduje się on naprzeciw historycznego budynku Domu Dizengoffa.
Historia.
Pomnik wystawiono w miejscu, w którym w dniu 11 kwietnia 1909 odbyła się loteria w sprawie podziału działek budowlanych w nowej dzielnicy Ahuzat Bajit. W 1910 dla nowego osiedla przyjęto oficjalnie nazwę Tel Awiw.
Pomnik postawiono w 1949, w 40. rocznicę założenia miasta. Pojawiło się jednak wiele wahań, które opóźniły uroczystość inauguracji pomnika, która odbyła się 23 marca 1951 – w 90. rocznicę urodzin pierwszego burmistrza Tel Awiwu, Meir Dizengoffa.
Opis pomnika.
Pomnik stanowi jednolitą bryłę, przed którą umieszczono basen z fontanną. Celem takiej kompozycji było symboliczne pokazanie centrum żydowskiego miasta, które nie mogłoby się rozwijać bez dostępu do pitnej wody.
Front pomnika stanowi płaskorzeźba wykonana przez rzeźbiarza Aarona Fribera. Składa się ona z trzech warstw, ukazujących trzy etapy powstawania miasta:
Z tylnej strony pomnika umieszczono listę założycieli miasta.

</doc>
<doc id="2096828" url="https://pl.wikipedia.org/wiki?curid=2096828" title="Heinz Inniger">
Heinz Inniger

Heinz Inniger (ur. 18 grudnia 1980 we Frutigen) – szwajcarski snowboardzista, brązowy medalista mistrzostw świata.
Kariera.
W Pucharze Świata zadebiutował 18 listopada 2001 roku w Tignes, gdzie zajął 36. miejsce w gigancie równoległym (PGS). Pierwsze pucharowe punkty wywalczył 1 grudnia 2001 roku w Ischgl, zajmując 28. miejsce w tej samej konkurencji. Na podium zawodów pucharowych po raz pierwszy stanął 21 grudnia 2003 roku w Stoneham, kończąc rywalizację w PGS na trzeciej pozycji. W zawodach tych wyprzedzili go jedynie jego rodak, Urs Eiselin i Francuz Mathieu Bozzetto. Łącznie jedenaście razy stawał na podium zawodów PŚ, odnosząc przy tym cztery zwycięstwa. Najlepsze wyniki osiągnął w sezonie 2005/2006, kiedy to zajął piąte miejsce w klasyfikacji generalnej, a w klasyfikacji PAR był trzeci. Był też czwarty w klasyfikacji PAR w sezonie 2004/2005.
Największy sukces osiągnął w 2007 roku, kiedy na mistrzostwach świata w Arosa zdobył brązowy medal w gigancie równoległym. Lepsi okazali się tylko Rok Flander ze Słowenii i kolejny Szwajcar, Philipp Schoch. Był też jedenasty w tej konkurencji podczas mistrzostw świata w Whistler w 2005 roku i mistrzostw świata w Gangwon cztery lata później. W 2006 roku wystartował na igrzyskach olimpijskich w Turynie, kończąc rywalizację w gigancie równoległym na piątej pozycji. Nigdy nie wystąpił na mistrzostwach świata juniorów.
W 2014 roku zakończył karierę.

</doc>
<doc id="2096834" url="https://pl.wikipedia.org/wiki?curid=2096834" title="Appomattox (Wirginia)">
Appomattox (Wirginia)

Appomattox – miasto w hrabstwie Appomattox, w stanie Wirginia, w Stanach Zjednoczonych. W 2009 roku miasto liczyło 1740 mieszkańców.
Około 4 km na północny wschód od miasta znajduje się historyczny obszar chroniony Appomattox Court House – miejsce, gdzie 9 kwietnia 1865 roku rozegrała się ostatnia bitwa wojny secesyjnej – bitwa pod Appomattox Court House.

</doc>
<doc id="2096836" url="https://pl.wikipedia.org/wiki?curid=2096836" title="Gaspard-Félix Tournachon">
Gaspard-Félix Tournachon



</doc>
<doc id="2096845" url="https://pl.wikipedia.org/wiki?curid=2096845" title="Linie kolejowe na Słowacji (ŽSR)">
Linie kolejowe na Słowacji (ŽSR)

Linie kolejowe na Słowacji – lista linii kolejowych na terenie Słowacji według wykazu i numeracji narodowego zarządcy infrastruktury kolejowej – ŽSR.
Długość linii kolejowych na Słowacji udostępnianych dla przewoźników kolejowych wynosi 3662 kilometry, w tym 3512 kilometrów stanowią normalnotorowe (1435 mm), a pozostałe to szerokotorowe (1520 mm) i wąskotorowe (760 mm i 1000 mm).

</doc>
<doc id="2096847" url="https://pl.wikipedia.org/wiki?curid=2096847" title="Towarzystwo Linneuszowskie w Londynie">
Towarzystwo Linneuszowskie w Londynie

Towarzystwo Linneuszowskie w Londynie (ang. "The Linnean Society of London") – jedno z najstarszych stowarzyszeń naukowych w Londynie. Jest też najstarszym stowarzyszeniem poświęconym wyłącznie historii naturalnej. Zajmuje się badaniami i edukacją w zakresie historii naturalnej i taksonomii. Towarzystwo zostało założone w 1788 roku, przyjmując nazwę od szwedzkiego naukowca Karola Linneusza.
Powstanie Towarzystwa.
Założycielem i pierwszym przewodniczącym towarzystwa był Sir James Edward Smith (1759/28). Powstające stowarzyszenie traktował jako miejsce spotkań dla świata nauki historii naturalnej. Smith był naukowcem i kolekcjonerem. Do zasobów towarzystwa włączył kolekcje swoje jak również okazy roślin i zwierząt pierwotnie zebrane przez Linneusza.
Od 1857 r. towarzystwo wydawało czasopismo "Journal of the proceedings of the Linnean Society. Botany". W 1969 roku znów zmieniło ono nazwę na "Botanical Journal of the Linnean Society" i pod tym tytułem wychodzi do dzisiaj.
Zbiory.
Botaniczne i zoologiczne zbiory Linneusza zostały zakupione przez sir Jamesa Smitha w 1783 roku. Obecnie zbiory obejmują 14.000 okazów roślin, 158 ryb, 1564 muszle, 3198 owadów, 1600 książek i 3000 listów i dokumentów.
Członkostwo.
Funkcjonują trzy kategorie członkostwa: Członek-student, Członek stowarzyszony i pełna forma członkostwa. Wymagana jest rekomendacja dwóch członków. Po przyjęciu nabywa się prawo do stosowania po nazwisku skrótu "FLS" (od: Fellow of the Linnean Society) lub "ALS" (od: Associate of the Linnean Society).

</doc>
<doc id="2096848" url="https://pl.wikipedia.org/wiki?curid=2096848" title="Barok wileński">
Barok wileński

Barok wileński (szkoła wileńska) – kierunek architektury barokowej występujący najliczniej na terenach północno-wschodniej Rzeczypospolitej Obojga Narodów (Wileńszczyzna, Białoruś (kościół i klasztor w Berezweczu, budowle sakralne w Mińsku, Witebsku, Iwieńcu, Borunach itd.) oraz Inflanty polskie) oraz incydentalnie w południowo-wschodnich częściach Korony Królestwa Polskiego. Najbardziej znanym architektem szkoły był Jan Krzysztof Glaubitz. Inni architekci tworzący w tym stylu to Antonio Paracca, Ludwik Hryncewicz (twórca m.in. kościoła w Wołyńcach i fasady kościoła Misjonarzy w Wilnie), Aleksander Osikiewicz, B. Kosiński, Owsiukiewicz, Johannes Tobias de Dyderstein, Johann Wilhelm Frezer, Abraham Wuertzner, Joachim Herdegen, ks. Tomasz Żebrowski.
Cechy.
Cechą charakterystyczną szkoły wileńskiej są wysokie i bardzo smukłe wieże, w których każda kondygnacja jest opracowana w odmienny sposób, a całość jest zwieńczona niewielką kopułką. Na każdej kondygnacji znajdował się wysoki i wąski otwór. Drugą cechą, rozwiniętą w późniejszym okresie, jest wycinanie w murze fantazyjnych w zarysie otworów okien i drzwi, która to cecha była też stosowana w północnych Włoszech oraz w Kalabrii i na Sycylii. Trzecią cechą szkoły było stosowanie skomplikowanych falowań ścian w szczytach i fasadach. Budowle wznoszono zazwyczaj na prostych rzutach.
Realizacje.
Za pierwszą realizację szkoły uważa się kościół karmelitów Wniebowzięcia Najświętszej Maryi Panny w Głębokiem (1730–1735) proj. J.K. Glaubitz.
Następne to m.in.:

</doc>
<doc id="2096849" url="https://pl.wikipedia.org/wiki?curid=2096849" title="Baobab Glencoe">
Baobab Glencoe

Baobab Glencoe – najgrubszy i drugi co do wielkości baobab ("Adansonia digitata") w południowej Afryce i prawdopodobnie najgrubsze drzewo na świecie. Drzewo to znajduje się na farmie Glencoe, nieopodal Hoedspruit w Prowincji Limpopo.
Drzewo jest podzielone na kilka pni w pobliżu ziemi. Główny pień zapadł się w ziemię dawno temu. W listopadzie 2009 roku drzewo pękło na dwie części, pokazując dużą wypróchniałość pnia.
Średnica pnia przed pęknięciem wynosiła 15,9 metra, obwód – 47 metrów, wysokość – 17 metrów, natomiast średnica korony – 37 metrów.
Na pniu wyryte są daty "1893" oraz "1896".

</doc>
<doc id="2096852" url="https://pl.wikipedia.org/wiki?curid=2096852" title="Širokorozchodná trať (ŠRT)">
Širokorozchodná trať (ŠRT)



</doc>
<doc id="2096855" url="https://pl.wikipedia.org/wiki?curid=2096855" title="Osiedle Henryka Sienkiewicza (Zabierzów)">
Osiedle Henryka Sienkiewicza (Zabierzów)

Osiedle Henryka Sienkiewicza – osiedle w Zabierzowie położone w północnej części wsi.

</doc>
<doc id="2096856" url="https://pl.wikipedia.org/wiki?curid=2096856" title="Operacja Juno">
Operacja Juno

Operacja Juno – operacja niemieckiej Kriegsmarine, w trakcie kampanii norweskiej podczas II wojny światowej, której pierwotnym celem było zbombardowanie portów norweskich oraz zniszczenie alianckich transportowców na Morzu Północnym w celu zmniejszenia naporu aliantów na Narwik. Siłami niemieckim dowodził admirał Wilhelm Marschall.
Przebieg operacji.
Zespół niemiecki w składzie: pancerniki: "Gneisenau", "Scharnhorst", ciężki krążownik: "Admiral Hipper" oraz cztery niszczyciele opuścił Kilonię 4 czerwca 1940. Dwa dni później okręty niemieckie uzupełniły paliwo na morzu z okrętu zaopatrzeniowego "Dittmarschen". Po uzupełnieniu zapasów zespół niemiecki skierował się na poszukiwanie alianckich konwojów, o których obecności na morzu został poinformowany admirał Marschall. Pierwszymi ofiarami flotylli były brytyjski zbiornikowiec "Oil Pioneer" i eskortujący go trałowiec HMS "Juniper". Po zniszczeniu tych jednostek okręty Kriegsmarine podążały dalej na północ, napotykając nieeskortowane statki: transportowiec wojska SS "Orama" oraz okręt szpitalny "Atlantis". Admirał Marschall zgodnie z międzynarodowym prawem wojennym polecił nie atakować okrętu szpitalnego, nakazując jednak zatopienie "Oramy". Po tych atakach Marshall zdecydował się odesłać krążownik "Admiral Hipper" i niszczyciele do Trondheim dla uzupełnienia zapasów paliwa, zaś pancerniki skierował na północ, by poszukiwać jednostek alianckich prowadzących w tym czasie ewakuację z Norwegii. Decyzja ta była sprzeczna z rozkazami otrzymanymi ze sztabu Kierownictwa Wojny Morskiej (Seekriegsleitung).
Starcie pod Jan Mayen.
9 czerwca niemieckie pancerniki w rejonie wyspy Jan Mayen natknęły się na brytyjski lotniskowiec HMS "Glorious" i eskortujące go niszczyciele: "HMS Ardent" i "HMS Acasta". Lotniskowiec pozbawiony był osłony lotniczej własnych maszyn, ponieważ cały pokład startowy zastawiony był ewakuowanymi z Norwegii samolotami myśliwskimi Hawker Hurricane i Gloster Gladiator. Brytyjskie niszczyciele postawiły zasłonę dymną, która miała ukryć lotniskowiec, co jednak nie zapobiegło jego zniszczeniu. O godzinie 17.20 załoga lotniskowca otrzymała rozkaz opuszczenia jednostki, zaś niszczyciel "Ardent" zatonął w wyniku trafienia ciężkim pociskiem w komory amunicyjne. Pod koniec walki niszczycielowi "Acasta" udało się trafić torpedą "Scharnhorsta" powodując poważne uszkodzenia na pancerniku. Ostatecznie i "Acasta" została zniszczona ogniem artyleryjskim. Z załogi trzech brytyjskich okrętów wyratowano 44 rozbitków.
Zakończenie operacji.
W związku z ciężkimi uszkodzeniami na "Scharnhorscie" – uszkodzonymi maszynowniami oraz 48 zabitymi członkami załogi admirał Marshall został zmuszony do przerwania operacji i wycofania swoich okrętów do Trondheimu.

</doc>
<doc id="2096857" url="https://pl.wikipedia.org/wiki?curid=2096857" title="Linia kolejowa nr 126 (Słowacja)">
Linia kolejowa nr 126 (Słowacja)



</doc>
<doc id="2096858" url="https://pl.wikipedia.org/wiki?curid=2096858" title="Ornithopsis">
Ornithopsis

Ornithopsis – rodzaj zauropoda o niepewnej pozycji filogenetycznej, żyjącego we wczesnej kredzie (barrem) na terenach dzisiejszej Europy. Gatunkiem typowym jest "O. hulkei", opisany przez Harry’ego Seeleya w 1870 roku; Seeley błędnie sklasyfikował "O. hulkei" jako formę pośrednią między pterozaurami a ptakami. Lektotypem jest pojedynczy niekompletny kręg grzbietowy odkryty w osadach formacji Wessex na wyspie Wight (Anglia), oznaczony NHMUK 28632; Seeley przypisał też "O. hulkei" kręg grzbietowy oznaczony NHMUK R2239, odkryty w osadach z późnego berriasu lub z walanżynu w Sussex. Blows (1995) stwierdził jednak, że nie ma dowodów na przynależność obu tych kręgów do zwierząt tego samego gatunku. Richard Owen (1875) zaliczył kręgi do dwóch różnych gatunków: NHMUK R2239 uczynił holotypem gatunku "Bothriospondylus elongatus", zaś NHMUK 28632 uznał za należący do przedstawiciela gatunku "Bothriospondylus magnus". Mannion (2010), dokonując rewizji rodzaju "Bothriospondylus", zwrócił uwagę, że jeśli "Ornithopsis" i "Bothriospondylus" to ten sam rodzaj, prawidłową jego nazwą byłaby właśnie nazwa "Ornithopsis", starsza o pięć lat od "Bothriospondylus"; Mannion nie znalazł jednak podstaw do zsynonimizowania tych rodzajów i ograniczył się do uznania "B. magnus" za młodszy synonim "O. hulkei". Upchurch, Barrett i Dodson (2004), Naish i Martill (2007) oraz Mannion (2010) uznali "B. elongatus" za "nomen dubium"; Upchurch, Barrett i Dodson ograniczyli się do sklasyfikowania "B. elongatus" jako zauropoda o niepewnej pozycji filogenetycznej.
Choć znany jest tylko jeden kręg "O. hulkei", Blows (1995), Upchurch, Barrett i Dodson (2004) oraz Mannion (2010) uznali, że gatunek ten ma cechy diagnostyczne uzasadniające uznanie go za ważny; natomiast Naish i Martill (2007) wątpili, czy jego kręg rzeczywiście ma cechy diagnostyczne odróżniające go od innych zauropodów i podkreślili konieczność dalszych badań dla stwierdzenia, czy "O. hulkei" jest ważnym gatunkiem. Upchurch, Mannion i Barrett (2011) wyróżnili dwie autapomorfie "O. hulkei" – trzon kręgu będącego okazem holotypowym ma wysokość większą od szerokości, a na jego powierzchni wentralnej (dolnej) znajduje się wydatny grzebień kostny; ich zdaniem najprawdopodobniej są to faktyczne cechy budowy kręgu, a nie rezultaty jego uszkodzenia po śmierci zwierzęcia. Na tej podstawie skłaniają się oni do uznania "O. hulkei" za ważny takson. Blows (1995) zaliczył "O. hulkei" do rodziny Brachiosauridae; Upchurch, Barrett i Dodson (2004), Mannion (2010) oraz Upchurch, Mannion i Barrett (2011) ograniczyli się do zaliczenia go do kladu Titanosauriformes.
Na podstawie nielicznych skamieniałości opisano kilka innych gatunków "Ornithopsis": środkowojurajskiego (kelowej) "O. leedsi" z Cambridgeshire, późnojurajskiego (kimeryd) "O. greppini" ze Szwajcarii i wczesnokredowego "O. eucamerotus" z angielskiej formacji Wessex. Nie ma dowodów, że gatunki te rzeczywiście należą do rodzaju "Ornithopsis"; Upchurch, Barrett i Dodson (2004) uznali je za "nomina dubia" i ograniczyli się do sklasyfikowania ich jako zauropody o niepewnej pozycji filogenetycznej. Upchurch i Martin (2003) uznali za prawdopodobną przynależność "O. leedsi" do Brachiosauridae; Naish i Martill (2007) oraz Upchurch, Mannion i Barrett (2011) uznali "O. eucamerotus" za pozbawionego cech diagnostycznych przedstawiciela Titanosauriformes, zaś Schwarz i współpracownicy (2020) ustanowili "O. greppini" gatunkiem typowym odrębnego rodzaju "Amanzia".

</doc>
<doc id="2096860" url="https://pl.wikipedia.org/wiki?curid=2096860" title="Ornithopsis hulkei">
Ornithopsis hulkei



</doc>
<doc id="2096861" url="https://pl.wikipedia.org/wiki?curid=2096861" title="Vicksburg">
Vicksburg

Vicksburg – miasto w hrabstwie Warren, w stanie Missisipi, w Stanach Zjednoczonych, położone nad rzekami Missisipi oraz Yazoo. W 2009 roku miasto liczyło 24 894 mieszkańców.
Podczas wojny secesyjnej miasto było oblegane (18 maja – 4 lipca 1863), a wraz z jego zdobyciem przez wojska Unii dobiegła końca kampania na Missisipi.

</doc>
<doc id="2096863" url="https://pl.wikipedia.org/wiki?curid=2096863" title="Mistrzostwa Świata Strongman 2010">
Mistrzostwa Świata Strongman 2010

Mistrzostwa Świata Strongman 2010 – doroczne, indywidualne zawody siłaczy.
Rundy kwalifikacyjne.
WYNIKI KWALIFIKACJI
Data: 15, 16, 17, 18 września 2010 r.
Miejsce: Sun City 
Do finału kwalifikuje się dwóch najlepszych zawodników z każdej grupy.
Grupa 1
Grupa 2
Grupa 3
Grupa 4
(*) Laurence Shahlaei, pomimo uzyskania tej samej liczby punktów, nie zakwalifikował się do finału, z uwagi na zdobycie niższych lokat w konkurencjach.
Grupa 5
(*) zamiast kontuzjowanego Johannesa Årsjö.
Zawodnicy rezerwowi.
Zawodnicy rezerwowi zastępują zawodnika w razie kontuzji lub rezygnacji z udziału w zawodach.
Zawodnicy rezerwowi: Rob Frampton i Frankie Sheun .
Finał.
FINAŁ – WYNIKI SZCZEGÓŁOWE
Data: 21, 22 września 2010 r.
Miejsce: Sun City 
(*) Brian Shaw, pomimo uzyskania tej samej liczby punktów, zajął drugie miejsce, z uwagi na zdobycie niższych lokat w konkurencjach finałowych.

</doc>
<doc id="2096865" url="https://pl.wikipedia.org/wiki?curid=2096865" title="Muhu Väin">
Muhu Väin



</doc>
<doc id="2096868" url="https://pl.wikipedia.org/wiki?curid=2096868" title="Baobab Grandidiera">
Baobab Grandidiera

Baobab Grandidiera ("Adansonia grandidieri") – gatunek baobabu, występuje na Madagaskarze. Jest największym i najbardziej znanym z sześciu gatunków baobabów występujących na Madagaskarze, gatunek zagrożony. "A. grandidieri" otrzymał swoją nazwę na cześć francuskiego botanika i odkrywcy, Alfreda Grandidiera (1836-1921).
Ten gatunek baobabu został przedstawiony w filmie animowanym "Madagaskar" (2005) jako ogromne drzewo w centrum wyspy.

</doc>
<doc id="2096869" url="https://pl.wikipedia.org/wiki?curid=2096869" title="Illas Cíes">
Illas Cíes

Wyspy Cíes (gal. "Illas Cíes", hiszp. "Islas Cíes"), wcześniej nazywane Illas de Baiona – archipelag na Oceanie Atlantyckim w północno-zachodniej Hiszpanii o długości 7,1 km i maksymalnej szerokości 2 km, zlokalizowany 2,75 km od wybrzeża Rías Baixas, administracyjnie przynależący do miasta Vigo, w prowincji Pontevedra i regionie Galicja.
W skład archipelagu - o łącznej powierzchni 4,4635 km² - wchodzą trzy wyspy: Monteagudo (pow. 1,795 km²), Monte Faro (pow. 1,066 km²) oraz San Martiño (pow. 1,455 km²). Archipelag jest niezamieszkały, na stałe przebywają na nim jedynie 3 osoby, będące pracownikami ochrony istniejącego tutaj Parku Narodowego Atlantyckich Wysp Galicji.
Najwyższy punkt archipelagu to "Alto das Cíes" (197 m n.p.m.)
W sumie na trzech wyspach funkcjonuje 9 dziewiczych plaż, z krystalicznie czystą wodą i drobnym piaskiem. Czynne są one jedynie w pełni lata. Największą i najlepiej zagospodarowaną plażą jest "Praia de Rodas" na wyspie "Monteagudo" o długości 1,3 km oraz maksymalnej szerokości 60 m.

</doc>
<doc id="2096870" url="https://pl.wikipedia.org/wiki?curid=2096870" title="El Fuerte">
El Fuerte

El Fuerte, El Fuerte de Montesclaros – miasto w północnej części meksykańskiego stanu Sinaloa, położone w odległości około 70 kilometrów od wybrzeża Pacyfiku nad Zatoką Kalifornijską, na północny zachód od miasta Los Mochis. El Fuerte leży w dolinie rzeki o tej samej nazwie, meandrującej na zachód od Sierra Madre Occidental. Miasto w 2010 roku liczyło 12 566 mieszkańców.
Historia.
Miasto zostało założone przez Hiszpana Francisco de Ibarra w 1563 roku. W 1610 założono fort od którego pochodzi nazwa miasta "El Fuerte". W 1824 r. miasto było krótko stolicą stanów Sonora i Sinaloa, które wówczas sięgały aż do terenów obecnej Arizony. Wówczas miasto było uznawane za bramę do południowych terenów USA. Również odkrycie srebra i złota w pobliskich górach przyczyniło się znacznie do rozwoju miasta i to z tego okresu głównie pochodzi zabytkowa zabudowa centrum w stylu kolonialnym.
Gmina El Fuerte.
Miasto jest siedzibą władz gminy El Fuerte, jednej z 18 gmin w stanie Sinaloa. Gmina jest gminą graniczną ze stanem Sonora. Według spisu z 2010 roku ludność gminy liczyła 97 536 mieszkańców. Gminę utworzono w 1917 roku decyzją gubernatora stanu Sinaloa. Ludność gminy jest zatrudniona według ważności w następujących gałęziach: rolnictwie, hodowli, leśnictwie, rybołówstwie, przemyśle i usługach turystycznych. Najczęściej uprawia się pszenicę, pomidory, ryż, orzeszki ziemne, sorgo, sezam, krokosz i ciecierzycę i fasolę a także mango, cytrusy, melony i kawony.
W odległości 8 km na północny zachód od miasta El Fuerte znajduje się olbrzymi sztuczny zbiornik wodny – Josefa Ortíz de Domínguez a kilka kilometrów dalej na północny wschód jeszcze większy Miguel Hidalgo. Są one terenem działania 49 spółdzielni łowiących wiele gatunków ryb głównie z rodzin szumieniowate, bassowate, sumokształtne i atherinopsidae.

</doc>
<doc id="2096873" url="https://pl.wikipedia.org/wiki?curid=2096873" title="Kazuhiro Kokubo">
Kazuhiro Kokubo

 – japoński snowboardzista, wicemistrz świata.
Kariera.
Po raz pierwszy na arenie międzynarodowej pokazał się 12 stycznia 2003 roku w Makomanai, gdzie podczas zawodów FIS Race zajął pierwsze miejsce w halfpipe’ie. W lutym 2003 roku wystartował na mistrzostwach świata juniorów w Prato Nevoso, gdzie rywalizację w tej konkurencji zakończył na 22. pozycji. Był to jego jedyny start na imprezie tego cyklu.
W zawodach Pucharu Świata zadebiutował 1 marca 2003 roku w Sapporo, zajmując czwarte miejsce w halfpipe’ie. Tym samym już w swoim debiucie wywalczył pierwsze pucharowe punkty. Na podium zawodów tego cyklu po raz pierwszy stanął 18 marca 2005 roku w Tandådalen, kończąc rywalizację w halfpipe’ie na trzeciej pozycji. W zawodach tych wyprzedzili go jedynie dwaj Francuzi: Gary Zebrowski i Mathieu Crepel. Łącznie sześć razy stawał na podium zawodów PŚ, odnosząc przy tym trzy zwycięstwa: 21 października 2005 roku w Saas-Fee, 10 grudnia 2005 roku w Whistler i 5 listopada 2009 roku w Saas-Fee był najlepszy w halfpipe’ie. Najlepsze wyniki osiągnął w sezonach 2004/2005 i 2005/2006 był trzeci w klasyfikacji halfpipe’a. W tej samej klasyfikacji był też piąty w sezonie 2009/2010.
Największy sukces osiągnął w 2007 roku, kiedy podczas mistrzostw świata w Arosie zdobył dwa srebrny medal w swej koronnej konkurencji. Rozdzielił tam na podium Mathieu Crepela i Kanadyjczyka Brada Martina. Podczas mistrzostw świata w Whistler w 2005 roku był czternasty w tej konkurencji. w 2006 roku wystąpił na igrzyskach olimpijskich w Turynie, zajmując 23. miejsce. Brał też udział w rozgrywanych cztery lata później igrzyskach w Vancouver, plasując się na ósmej pozycji.
W 2013 roku zakończył karierę.

</doc>
<doc id="2096874" url="https://pl.wikipedia.org/wiki?curid=2096874" title="Leliwa III (herb szlachecki)">
Leliwa III (herb szlachecki)



</doc>
<doc id="2096876" url="https://pl.wikipedia.org/wiki?curid=2096876" title="Sergej Kraigher">
Sergej Kraigher

Sergej Kraigher (ur. 30 maja 1914 w Postojnie, zm. 17 stycznia 2001 w Lublanie) − słoweński, jugosłowiański polityk, Przewodniczący Prezydium Jugosławii.
Życiorys.
W czasie II wojny światowej w szeregach NOVJ. W latach 1951–1953 był prezesem Narodowego Banku Jugosławii. W okresie od 1967 do 1979 pełnił formalnie funkcje głowy państwa w Socjalistycznej Republice Słowenii. Od 15 maja 1981 do 15 maja 1982 był przewodniczącym Prezydium Socjalistycznej Federacyjnej Republiki Jugosławii.

</doc>
<doc id="2096877" url="https://pl.wikipedia.org/wiki?curid=2096877" title="Baobab madagaskarski">
Baobab madagaskarski

Baobab madagaskarski ("Adansonia madagascariensis") – jeden z sześciu gatunków baobabów endemicznych dla Madagaskaru, gdzie występuje w suchych lasach.

</doc>
<doc id="2096879" url="https://pl.wikipedia.org/wiki?curid=2096879" title="Kościół San Barnaba e Paolo w Mediolanie">
Kościół San Barnaba e Paolo w Mediolanie

Kościół San Barnaba e Paolo - budowla sakralna w Mediolanie i pierwszy kościół zakonu barnabitów.
Historia.
21 października 1545 zakon barnabitów rozpoczął budowę kościoła, na miejscu dawnej świątyni zwanej "Prepositurale di San Barnaba in Brovo". Kościół został konsekrowany w 1547, ale wkrótce okazał się zbyt mały, dlatego w 1556 Galeazzo Alessi został zobowiązany do zaprojektowania nowej, większej budowli. Prace rozpoczęto od chóru i prezbiterium, a w 1567 prace zostały ukończone, zaś w 1568 ozdobiono jej wnętrze zdobieniami. Pierwszą mszę celebrował w odnowionej świątyni św. Karol Boromeusz. On też był fundatorem ołtarza głównego. 
W 1625 Camillo Procaccini ozdobił sklepienie nad prezbiterium freskami.
We wnętrzu świątyni znajdują się liczne malowidła okresu manieryzmu mediolańskiego. W jednej z kaplic przechowywany jest obraz "Stygmaty św. Franciszka z Asyżu" (autor - Giovannni Paolo Lomazzo), w innej zaś "Pietà" Aurelio Luiniego. Po bokach ołtarza głównego znajdują się wielkie płótna z "Historiami świętych Pawła i Barnaby", dzieła Simone Peterzano.
W kościele przechowywane jest ciało założyciela zakonu barnabitów, św. Antoni Maria Zaccaria.

</doc>
<doc id="2096884" url="https://pl.wikipedia.org/wiki?curid=2096884" title="Brad Martin">
Brad Martin

Brad Martin (ur. 12 sierpnia 1986 w Hamilton) – kanadyjski snowboardzista, brązowy medalista mistrzostw świata.
Kariera.
Po raz pierwszy na arenie międzynarodowej pokazał się 16 lutego 2002 roku w Cypress Mountain, gdzie podczas zawodów Nor-Am Cup zajął 25. miejsce w halfpipe'ie. W 2004 roku wystartował na mistrzostwach świata juniorów w Klinovcu i Oberwiesenthal, gdzie był szósty w tej konkurencji, a w big air zajął 60. miejsce. Był to jego jedyny start na imprezach tego cyklu.
W zawodach Pucharu Świata zadebiutował 13 grudnia 2003 roku w Whistler, zajmując dziesiąte miejsce w halfpipe’ie. Tym samym już w swoim debiucie wywalczył pierwsze pucharowe punkty. Na podium zawodów tego cyklu po raz pierwszy stanął blisko dwa lata później, 10 grudnia 2005 roku, w tej samej miejscowości, kończąc rywalizację w halfpipe’ie na trzeciej pozycji. W zawodach tych wyprzedzili go jedynie Kazuhiro Kokubo z Japonii oraz Niemiec Vinzenz Lüps. Najlepsze wyniki osiągnął w sezonie 2005/2006, kiedy to zajął 29. miejsce w klasyfikacji generalnej, a w klasyfikacji halfpipe’a był piąty. Piąte miejsce w klasyfikacji halfpipe’a zajął też w sezonie 2007/2008.
Największy sukces osiągnął w 2007 roku, kiedy na mistrzostwach świata w Arosie zdobył brązowy medal w halfpipe’ie. Przegrał tam jedynie z Francuzem Mathieu Crepelem i Kazuhiro Kokubo. Był też między innymi ósmy w big air podczas mistrzostw świata w Whistler w 2005 roku. W 2006 roku wystartował na igrzyskach olimpijskich w Turynie, zajmując szesnaste miejsce w halfpipe’ie. Brał też udział w igrzyskach w Vancouver w 2010 roku i rozgrywanych cztery lata później igrzyskach olimpijskich w Soczi, zajmując w tej konkurencji odpowiednio 23. i 39. miejsce.
W 2015 roku zakończył karierę.

</doc>
<doc id="2096885" url="https://pl.wikipedia.org/wiki?curid=2096885" title="Boeing 747-300">
Boeing 747-300



</doc>
<doc id="2096886" url="https://pl.wikipedia.org/wiki?curid=2096886" title="Bomba nominalna">
Bomba nominalna

Bomba nominalna – bomba atomowa o mocy wybuchu 20 kiloton TNT, czyli porównywalnych z bombami użytymi w Hiroszimie i Nagasaki. 

</doc>
<doc id="2096888" url="https://pl.wikipedia.org/wiki?curid=2096888" title="10 Przykazań (ulotka)">
10 Przykazań (ulotka)

10 Przykazań UPL (UPL - Ukraińska Partia Ludowa, ukr. Десять заповідей УНП) – ulotka autorstwa Mykoły Michnowśkiego, opublikowana w 1903, kolportowana wśród społeczeństwa ukraińskiego w zaborze austriackim i rosyjskim, oraz w diasporze jako manifest ukraińskiego ruchu nacjonalistycznego.
Treść przykazań:
Dekalog UPL posłużył jako wzór dla późniejszego Dekalogu ukraińskiego nacjonalisty. 
Zdaniem Lucyny Kulińskiej ulotka miała na celu wzniecanie nienawiści Ukraińców do innych narodowości w celu walki o niepodległość Ukrainy. 

</doc>
<doc id="2096890" url="https://pl.wikipedia.org/wiki?curid=2096890" title="Wojna tankowców">
Wojna tankowców

Wojna tankowców lub wojna o tankowce − potoczne określenie jednego z elementów konfliktu iracko-irańskiego, tzw. wojna tankowców toczyła się w latach 1984-1988 na wodach Zatoki Perskiej.
Ponieważ wojna iracko-irańska przedłużała się, nadwyrężając gospodarki i zasoby obu państw, w końcowej fazie wojny oba kraje rozpoczęły atakowanie tankowców przeciwnika. Wojna tankowców rozpoczęła się w 1984 roku od ataków Iraku na irańskie instalacje naftowe i tankowce, co spotkało się z identyczną odpowiedzią ze strony irańskiej: Irańczycy zaatakowali tankowce Kuwejtu (który udostępniał Irakowi swoje porty i tankowce) i innych państw arabskich, które podejrzewano o eksport irackiej ropy. Irakijczycy używali głównie francuskie pociski przeciwokrętowe AM 39 Exocet wystrzeliwane m.in. przez irackie Mirage F1EQ, w 1987 dwa takie pociski trafiły amerykańską fregatę , zabijając 37 marynarzy. Działania te miały sparaliżować eksport ropy wroga, która była głównym źródłem dochodów obu państw i podstawowym źródłem finansowania trwającej wojny. Iran posiadał kilkanaście okrętów wojennych i piechotę morską, dzięki czemu mógł łatwo kontrolować ruch statków przez cieśninę Ormuz. Do osłony tankowców arabskich wysłane zostały okręty wojenne Stanów Zjednoczonych, Wielkiej Brytanii i Francji, a jedenaście kuwejckich supertankowców przyjęło amerykańską banderę i nowe nazwy, także ZSRR oferował w tym czasie swoje usługi do ochrony żeglugi po zatoce. Paradoksalnie pływanie po zatoce stało się jeszcze bardziej niebezpieczne, gdy Irańczycy w odpowiedzi zaczęli minować wody zatoki, a do walki wysyłali nieregularne oddziały poruszające się na szybkich, niewykrywalnych przez radary łodziach motorowych tj. "Boghammar" (od nazwy szwedzkiej firmy "Boghammar Marin AB") uzbrojonych w karabin DSzK lub wyrzutnię rakiet Typ 63. 14 kwietnia 1988 amerykańska fregata USS Samuel B. Roberts (FFG-58) weszła na irańską minę, w rezultacie amerykańska flota postanowiła zaatakować irańskie okręty wojenne, aby zmusić Iran do podpisania zawieszenia broni na morzu i zaprzestania minowania wód międzynarodowych. Najbardziej spektakularny był dzień 18 kwietnia 1988 roku, gdy Amerykanie zatopili najnowocześniejszą irańską fregatę "Sahand" i kilka innych jednostek, a dalsze liczne jednostki poważnie uszkodzili.
Ostatnim rezultatem wojny tankowców było zestrzelenie samolotu Airbus A300 irańskich linii lotniczych z 290 osobami na pokładzie przez amerykański krążownik USS Vincennes, który zidentyfikował go jako wrogi irański F-14, wojna zakończyła się miesiąc po zdarzeniu.

</doc>
<doc id="2096891" url="https://pl.wikipedia.org/wiki?curid=2096891" title="Janne Korpi">
Janne Korpi

Janne Korpi (ur. 5 lutego 1986 w Huhmari) − fiński snowboardzista, dwukrotny medalista mistrzostw świata.
Kariera.
Po raz pierwszy na arenie międzynarodowej pojawił się 4 kwietnia 2003 roku w Vuokatti, gdzie w mistrzostwach kraju zajął jedenaste miejsce w big air. W 2005 roku wystartował na mistrzostwach świata juniorów w Zermatt, gdzie zdobył złoty medal w halfpipe'ie. Na tej samej imprezie był też czwarty w big air.
W Pucharze Świata zadebiutował 5 grudnia 2003 roku w Tandådalen, gdzie zajął 45. miejsce w halfpipe’ie. Na podium zawodów pucharowych po raz pierwszy stanął 9 października 2005 roku w Rotterdamie, kończąc rywalizację w big air na trzeciej pozycji. W zawodach tych wyprzedzili go tylko jego rodak, Risto Mattila i Austriak Stefan Gimpl. Najlepsze wyniki osiągnął w sezonie 2011/2012, kiedy to wywalczył Kryształową Kulę w klasyfikacji generalnej AFU, natomiast w klasyfikacjach halfpipe’u i big air wywalczył małe kryształowe kule. W sezonie 2014/2015 powtórzył ten wyczyn z tym że małą kryształową kulę wywalczył w slopestyle'u.
Podczas mistrzostw świata w Arosie w 2007 roku wywalczył brązowy medal w big air. Wyprzedzili go tam jedynie Francuz Mathieu Crepel i kolejny reprezentant Finlandii, Antti Autti. Na tych samych mistrzostwach był też czwarty w halfpipe’ie, przegrywając walkę o podium z Kanadyjczykiem Bradem Martinem. Wynik ten powtórzył na rozgrywanych sześć lat później mistrzostwach świata w Stoneham, gdzie był trzeci w slopestyle'u. Tym razem wyprzedzili go tylko Fin Roope Tonteri i Mark McMorris z Kanady. Jego najlepszym wynikiem olimpijskim jest 18. miejsce w slopestyle'u na igrzyskach w Soczi w 2014 roku.

</doc>
<doc id="2096892" url="https://pl.wikipedia.org/wiki?curid=2096892" title="WinPE">
WinPE



</doc>
<doc id="2096893" url="https://pl.wikipedia.org/wiki?curid=2096893" title="Windows PE">
Windows PE



</doc>
<doc id="2096895" url="https://pl.wikipedia.org/wiki?curid=2096895" title="Radio Bam">
Radio Bam

Radio Bam – cotygodniowa audycja radiowa, nadawana w poniedziałki o godzinie 19 czasu wschodniego na kanale 28 (Faction) radia Sirius Satellite.
Tytuł programu pochodzi od imienia prowadzącego Bama Margery - profesjonalnego skatera, gwiazdy programów "Viva la Bam", "Bam’s Unholy Union" oraz członka obsady programu i filmów z serii "Jackass". Częstymi gośćmi Bama są jego przyjaciele z CKY Crew i rodzina, m.in. Brandon Novak, Brandon DiCamillo, Missy Margera, April Margera, Chad Ginsburg, Jess Margera.
Historia.
Audycja "Radio Bam" po raz pierwszy pojawiła się na antenie 15 listopada 2004 roku. Przez pierwsze 50 wydań częstymi gośćmi w programie byli Chris Raab, Brandon DiCamillo i Rake Yohn. Sporadycznie występują Ryan Dunn i Lendon Pridgen. Inni sławni goście to Steve-O, Jimmy Pop i Ville Valo.
26 grudnia 2005 roku, Brandon Novak zaprosił do programu dwie prostytutki z Filadelfii i zamierzał wykonywać z nimi różne czynności seksualne. Program został przerwany w momencie, kiedy akt seksualny się zaczynał. Dwa tygodnie później, podczas następnej audycji na żywo, Margera wytłumaczył co się stało i dlaczego w pewnym momencie przerwano puszczając utwór "All My Friends Are Dead" grupy muzycznej Turbonegro.
28 sierpnia 2006 roku, krótko po rozpoczęciu audycji, Margera przerwał emisję programu. Spowodowane to było zdenerwowaniem pozwaniem jego wujka, Dona Vito, za rzekome molestowanie dwóch 12-letnich dziewczynek podczas rozdawania autografów. Po zejściu z anteny, stacja grała muzykę przez resztę godziny. Następnie w październiku odbył się 48-godzinny "Bam-A-Thon", w którym zamieszczono najlepsze fragmenty programu "Radio Bam".

</doc>
<doc id="2096897" url="https://pl.wikipedia.org/wiki?curid=2096897" title="Marakesy">
Marakesy



</doc>
<doc id="2096899" url="https://pl.wikipedia.org/wiki?curid=2096899" title="Lejriope">
Lejriope



</doc>
<doc id="2096900" url="https://pl.wikipedia.org/wiki?curid=2096900" title="Franciszek Ksawery Wernz">
Franciszek Ksawery Wernz



</doc>
<doc id="2096901" url="https://pl.wikipedia.org/wiki?curid=2096901" title="Leiriope">
Leiriope



</doc>
<doc id="2096902" url="https://pl.wikipedia.org/wiki?curid=2096902" title="Częstotliwość robocza">
Częstotliwość robocza

Częstotliwość robocza–częstotliwość na jakiej zazwyczaj pracuje dana radiostacja lub inne urządzenie radiowe. Radiostacjom wojskowym częstotliwości robocze przydziela szef łączności. Częstotliwości robocze radiostacji komunikacji publicznej podane są w specjalnych publikacjach. Dla radiostacji w służbie morskiej jest to Spis radiostacji nautycznych Biura Hydrograficznego Marynarki Wojennej (w Polsce), Admirality List of Radio Signals vol. I Admiralicji Brytyjskiej i inne.

</doc>
<doc id="2096903" url="https://pl.wikipedia.org/wiki?curid=2096903" title="Feng Youlan">
Feng Youlan

Feng Youlan (ur. 4 grudnia 1895 w Qiyi, prowincja Henan, zm. 26 listopada 1990 w Pekinie) – chiński filozof i historyk filozofii, autor bardzo wpływowej "Historii filozofii chińskiej".
W 1911 rozpoczął studia w szkole średniej w Szanghaju, a w 1915 na Uniwersytecie Pekińskim. Ukończył je w 1918 i rok później, w 1919, wyjechał do Stanów Zjednoczonych. Tam, na Columbia University, w latach 1922-3, pod kierunkiem Johna Deweya, przygotował pracę doktorską, porównującą zachodnie i chińskie ideały życia; pracę tę wydał w Chinach pt. "Filozofia życia". Nie odebrawszy dyplomu, wrócił do Chin i zaczął pracować jako wykładowca na Uniwersytetach Zhongzhou i Guangdong.
W 1928 został profesorem na Uniwersytecie Tsinghua, wraz z którym przeniósł się na południe Chin w czasie wojny chińsko-japońskiej 1937-45. Pod koniec lat 40. ponownie, na krótko, wyjechał do USA. W 1952 otrzymał profesurę na Uniwersytecie Pekińskim, którą piastował do końca życia. W 1982 otrzymał doktorat "honoris causa" Uniwersytetu Columbia.
Jego najważniejszą pracą jest napisana w latach 1926-35 "Historia filozofii chińskiej", w dwóch tomach, przetłumaczona na angielski przez Derka Bodde'a; jej skrót, "Krótka historia..." została specjalnie opracowana, także z pomocą Bodde'a, na użytek czytelników zachodnich (pod koniec życia Feng Youlana została przetłumaczona na język chiński). Obie stały się jednymi z najczęściej używanych podręczników do chińskiej filozofii na Zachodzie i osiągnęły pozycję klasyków.
Po wojnie, Feng Youlan pracował nad "Nowym wydaniem historii filozofii chińskiej", reinterpretując swoje tezy w duchu marksistowskim. Początkowo uznał autorytet Komunistycznej Partii Chin i miał nadzieję, że zmodernizuje ona Chiny, co było marzeniem i zamierzeniem wielu chińskich intelektualistów. Niestety, sam stał się celem ataków i musiał wielokrotnie przeredagowywać i krytykować swoje prace. Dwa pierwsze tomy "Nowego wydania..." zostały wydane się w latach 60. Trzeci tom, nie ukazał się wówczas, został napisany jeszcze raz i ukazał się dopiero w latach 80.

</doc>
<doc id="2096905" url="https://pl.wikipedia.org/wiki?curid=2096905" title="Aleksiej Małaszenko">
Aleksiej Małaszenko

Aleksiej Wsiewołodowicz Małaszenko (ros. Алексей Всеволодович Малашенко, ur. 2 lutego 1951 w Moskwie, zm. 3 stycznia 2023) – rosyjski historyk, orientalista, politolog, wykładowca i publicysta.
Życiorys.
W 1974 ukończył studia w Instytucie Krajów Azji i Afryki przy Moskiewskim Uniwersytecie Państwowym im. Łomonosowa. W trakcie studiów odbył praktyki językowe w Turkmeńskiej SRR i Egipcie. W 1978 otrzymał stopień kandydata nauk, a w 1995 doktora nauk historycznych.
W latach 1974–1976 odbywał służbę wojskową w Armii Radzieckiej na terenie Algierii. Po powrocie do kraju został pracownikiem naukowym Instytutu Orientalistycznego Akademii Nauk ZSRR. W latach 1979–1980 uczestniczył w ekspedycji naukowej w Libii. Od 1982 do 1986 był redaktorem czasopisma „Problemy mira i socializma”. Od 1986 do 1999 był kierownikiem Studiów nad Islamem w Instytucie Orientalistycznym AN ZSRR, a następnie Rosyjskiej Akademii Nauk. W 1990 wykładał gościnnie w Colgate University w USA. Od 2000 jest wykładowcą w Moskiewskim Państwowym Instytucie Stosunków Międzynarodowych.
Współpracuje z Moskiewskim Centrum Carnegie, zasiada w Radzie Naukowej i kieruje programem „Religia, społeczeństwo i bezpieczeństwo”. Specjalizuje się w tematyce islamu, zwłaszcza na terenie Rosji (w tym na Kaukazie Północnym) i krajów byłego ZSRR.

</doc>
<doc id="2096906" url="https://pl.wikipedia.org/wiki?curid=2096906" title="HK ŠKP Poprad">
HK ŠKP Poprad



</doc>
<doc id="2096915" url="https://pl.wikipedia.org/wiki?curid=2096915" title="Colm Burke">
Colm Burke

Colm Burke (ur. 17 stycznia 1957 w Corku) – irlandzki polityk, prawnik i samorządowiec, deputowany do Parlamentu Europejskiego (2007–2009), parlamentarzysta krajowy.
Życiorys.
Absolwent University College Cork. Początkowo pracował w prywatnym przedsiębiorstwie, w 1983 rozpoczął praktykę adwokacką. Pod koniec lat 70. zaangażował się w działalność polityczną, wchodząc w skład władz krajowych organizacji młodzieżowej Fine Gael. W 1999 i 2004 był wybierany do rady miejskiej Corku, w latach 2003–2004 pełnił funkcję burmistrza tego miasta.
W czerwcu 2007 z ramienia Fine Gael objął mandat posła do Parlamentu Europejskiego, z którego zrezygnował Simon Coveney. Zasiadał w grupie Europejskiej Partii Ludowej i Europejskich Demokratów, pracował m.in. w Komisji Spraw Zagranicznych. W PE zasiadał do lipca 2009, bez powodzenia ubiegał się o reelekcję. W 2011 wybrany do Seanad Éireann z ramienia panelu przemysłowego i handlowego, w 2016 powołany na kolejną kadencję. W 2020 uzyskał natomiast mandat deputowanego do Dáil Éireann 33. kadencji.

</doc>
<doc id="2096916" url="https://pl.wikipedia.org/wiki?curid=2096916" title="Jón Árnason (biskup)">
Jón Árnason (biskup)

Jón Árnason (1665 - 8 lutego 1743) - ewangelicko-luterański biskup Skálholtu w południowej Islandii (od 1722), uczony: teolog i matematyk, a również utalentowany śpiewak.
Rodzina i edukacja.
Jón Árnason urodził się w regionie Dýrafjörður w Vestfirðir, gdzie jego ojciec, Árni Loftsson, w tym okresie pracował jako pastor.
Edukację rozpoczął w szkole Skálholt, następnie studiował (do 1692) na Uniwersytecie w Kopenhadze.
Praca zawodowa.
Jón Árnason był kierownikiem słynnej szkoły w Hólar, zanim w 1707 r. nie został proboszczem w Staður nad Steingrímsfjörður w Vestfirðir.
Po nagłej śmierci Jóna Vidalina został biskupem Skálholtu, którą to funkcję pełnił do końca życia.
Działalność duszpasterska.
Cieszył się opinią człowieka o bardzo wysokiej moralności i uchodził za jednego z najbardziej wpływowych biskupów w kraju. Mimo opozycji kupców próbował ograniczyć przywóz wyrobów tytoniowych i napojów alkoholowych. Działalność antyalkoholową prowadził zresztą już jako proboszcz i kierownik szkoły w Skálholcie. Zasłynął jako duszpasterz dbający o dyscyplinę podległych mu duchownych.
Działalność naukowa.
Jako teolog i matematyk opublikował kilka prac, w tym podręczniki dla szkoły w Skálholcie (opublikowane w Kopenhadze) i słownik łacińsko-islandzki. Ponadto był autorem traktatów i listów.
Rodzina.
Jego żoną była Guðrún Einarsdóttir (1665-1752), córka Einara Þorsteinssona, biskupa Hólaru.

</doc>
<doc id="2096920" url="https://pl.wikipedia.org/wiki?curid=2096920" title="Towarzystwo Linneuszowskie">
Towarzystwo Linneuszowskie



</doc>
<doc id="2096921" url="https://pl.wikipedia.org/wiki?curid=2096921" title="The Linnean Society">
The Linnean Society



</doc>
<doc id="2096922" url="https://pl.wikipedia.org/wiki?curid=2096922" title="Małżeństwo w protestantyzmie">
Małżeństwo w protestantyzmie

Zdecydowana większość kościołów protestanckich rozpoznaje w małżeństwie święte przymierze zawierane na mocy ustanowienia Bożego pomiędzy jedną kobietą i jednym mężczyzną. Ostatecznym celem ustanowienia przymierza ma być objawienie chwały Bożej poprzez ukazanie Jego miłości wobec Kościoła na przykładzie związku małżeńskiego. Celami wtórnymi są: wzajemna pomoc męża i żony, rozradzanie się ludzkości oraz powstrzymanie przed niemoralnością.
Protestantyzm traktuje małżeństwo jako stan wyrażający porządek stworzenia, a nie odkupienia. Oznacza to, że nie jest traktowane jako sakrament, ale instytucja utworzona dla całej wspólnoty ludzkiej, mająca na celu trwałe zespolenie małżonków. Jako takie, w przeciwieństwie do sakramentów, ma charakter uniwersalny i występuje nie tylko wśród chrześcijan, ale i wyznawców innych religii i niewierzących. Protestantyzm uznaje jednak religijny rys małżeństwa jako związku uświęconego przez Boga.
Małżeństwo w nauczaniu ksiąg symbolicznych.
Luteranizm.
"Mały katechizm" w komentarzu do szóstego przykazania wzywa małżonków do wzajemnej miłości i szacunku. Dodatkowo w „Tablicy domowej” zawiera cytaty biblijne skierowane do mężów i żon. "Duży katechizm" w komentarzu do szóstego przykazania uznaje małżeństwo za stan otoczony wielkim szacunkiem przez Boga i przez Boga nakazany wszystkim, z wyjątkiem nielicznych powołanych do bezżenności.
"Wyznanie augsburskie" w art. XVI potępia tych, którzy odrzucają instytucję małżeństwa, natomiast w art. XXIII uznaje małżeństwo za nakaz Boży i lekarstwo na ludzkie słabości. "Obrona Wyznania augsburskiego" w art. XIII stwierdza, że małżeństwo nie jest sakramentem we właściwym znaczeniu tego słowa, gdyż obietnice z nim związane dotyczą życia cielesnego, a nie łaski i odpuszczenia grzechów, natomiast w art. XXIII odrzuca pogląd, by Boży nakaz płodności już nie obowiązywał.
"Epitome" (krótkie wyjaśnienie) "Formuły zgody" odrzuca pogląd anabaptystów, by osoba, która rozwiodła się z osobą innej religii, mogła ponownie zawrzeć małżeństwo z osobą tej samej religii (XII, 19). Artykuł został powtórzony w "Solida Declaratio" (XII, 24).
Prezbiterianie, kongregacjonaliści, baptyści.
Kościoły wywodzące się z reformacji szkockiej, a także grupy purytańskie związane z ruchem dysydenckim Kościoła anglikańskiego, uznały w swoich wyznaniach wiary wspólną doktrynę dotyczącą małżeństwa, wyrażoną historycznie w 24. artykule Konfesji westminsterskiej z 1646 r., która stała się księgą symboliczną szkockiego kalwinizmu i w konsekwencji – wszystkich kościołów prezbiteriańskich. Także radykalniejsze skrzydła ruchu purytańskiego przyjęły z niewielkimi poprawkami prezbiteriańskie sformułowanie (bez paragrafów 5. i 6.), włączając je do odpowiednich konfesji. Kongregacjonaliści podpisali się pod nim wypracowując w 1658 r. Deklarację z Savoy, z kolei baptyści – w ramach przyjęcia Konfesji II londyńskiej z 1689 r.
Dopuszczalność rozwodu.
Stanowisko Kościołów i teologów protestanckich względem warunków dopuszczalności rozwodu i ponownego zawarcia małżeństwa nie jest jednolite. Protestanci z kościołów konserwatywnych postrzegają małżeństwo jako uroczyste przymierze trójstronne zawierane pomiędzy mężem, żoną i Bogiem. Rozwód może być udzielony, jednak jego usprawiedliwienie zależy od spełnienia pewnych warunków, mających umocowanie prawne w Biblii. Zasadniczo dopuszcza się dwie klauzule rozwodowe: porzucenie przez niewierzącego (tzw. przywilej pawłowy) oraz, w przypadku cudzołóstwa w małżeństwie, na podstawie wypowiedzi Chrystusa strona niewinna otrzymuje prawo do rozwodu i zawarcia ponownego przymierza małżeńskiego bez grzechu.
Prawo wewnętrzne bardziej liberalnych Kościołów protestanckich dopuszcza możliwość rozwodu i ponownego zawarcia małżeństwa, pozostawiając dokonywanie rozwodów wyłącznie w gestii urzędów państwowych i przyjmując do wiadomości fakt rozpadu małżeństwa.
Etyka seksualna.
W praktycznie wszystkich kościołach protestanckich wierni mają pełną swobodę decydowania o wyborze form współżycia seksualnego, o ile tylko wszelka aktywność płciowa odbywa się wewnątrz małżeństwa i tylko w małżeństwie, a także w wyborze metod zapobiegania ciąży. Wyjątek stanowi stosowanie środków wczesnoporonnych, co wiele kościołów traktuje jako formę aborcji oraz te spośród praktyk seksualnych, które uwłaczają ludzkiej godności (np. genitalne okaleczanie kobiet). W protestantyzmie przyjemność seksualna wynikająca z pożycia małżeńskiego, podobnie jak w kościele katolickim, nie jest obciążona piętnem grzeszności, lecz uznawana za szczególny dar od Boga i jego dzieło. Niemniej jednak realizowanie potrzeb seksualnych z osobą niepozostającą w małżeńskim przymierzu stanowi grzech cudzołóstwa, którego powaga nawet w konserwatywnych kościołach dopuszcza stronę niewinną do uzyskania rozwodu z możliwością ponownego zawarcia małżeństwa (traktowanie strony winnej jako "umarłej"). Konserwatywni protestanci zdecydowanie sprzeciwiają się zawieraniu małżeństw członków Kościoła z osobami niewierzącymi. Większość kościołów protestanckich, w tym szczególnie wyznania konserwatywne, za grzech cudzołóstwa uznają także przedmałżeńską aktywność seksualną między przyszłymi małżonkami, przed sfinalizowaniem zawarcia przymierza. Kościoły protestanckie zdecydowanie potępiają prostytucję i pornografię.
Role i obowiązki małżonków.
Kwestia ról i obowiązków męża i żony jest problemem szeroko dyskutowanym we współczesnym świecie protestanckim. Kwestia podziału ról i podporządkowania żony względem męża dzieli protestantów na komplementarystów, uznających partnerstwo małżonków oparte na modelu chrześcijańskiej rodziny, gdzie mąż jest głową domu, żona zaś okazuje mu podporządkowanie, oraz egalitarystów, uznających partnerstwo małżonków oparte na zasadzie pełnej równości, gdzie to małżonkowie sami odkrywają i ustalają dla siebie role i obowiązki.
Komplementaryzm.
Pogląd komplementarny (także tradycyjny lub hierarchiczny) utrzymuje, iż zwierzchnictwo męża jest wymagane w chrześcijańskim małżeństwie przez samo Słowo Boże i jako takie jest częścią Bożego prawa, które nie podlega weryfikacji człowieka. Zdecydowana większość chrześcijańskich komplementarystów uważa, iż zarówno żona, jak i mąż mają przed Bogiem równą wartość, co wynika ze stworzenia obu płci na obraz i podobieństwo Boże. W związku z tym są także w równym stopniu odpowiedzialni za wierne wypełnienie ról i obowiązków, jakie każdemu z nich zostały oddzielnie powierzone. Mimo równej wartości i godności wynikających z tej samej istoty człowieczeństwa męża i żony, każdemu z małżonków od chwili wstąpienia w małżeńskie przymierze Bóg przeznacza odrębne funkcje i role, jakie mają wypełnić w ramach tej instytucji. Właściwa ich realizacja stanowi w dużym stopniu o Bożym błogosławieństwie dla małżonków, ich spełnieniu w naturalnych rolach i relacjach względem siebie oraz dobrej organizacji, co skutkuje w trwałości i szczęśliwości rodziny.
Zgodnie z tym poglądem, mężowi zostało przeznaczone, aby w ramach przymierza małżeńskiego pełnił rolę strażnika, obrońcy i przywódcy rodziny. Żona powinna zatem szanować przywództwo męża. Większość komplementarian uważa jednak, iż istnieją granice podporządkowania żony w sytuacji, gdy posłuszeństwo wobec męża oznaczałoby grzech wobec Boga. Wypełnianie ról przeznaczonych każdemu z małżonków składa się na ich wzajemne uzupełnianie się (stąd nazwa: "komplementaryzm") w jednym ciele, którym jest małżeństwo. Konieczność uzupełniania się w małżeństwie ma umacniać trwałość związku, potęgować wzajemną odpowiedzialność oraz komplementarną współzależność, z której wynika konieczność występowania w małżeństwie dwu odrębnych płci, wnoszących ze sobą odrębne role i obowiązki. Stąd też komplementaryści uznają wyłącznie małżeństwa heteroseksualne.
Rozumiejąc małżeństwo jako objawienie miłości Bożej w stosunku do Kościoła, które ukazuje stosunki zachodzące między Chrystusem jako głową a Kościołem–"Oblubienicą" jako poddaną mu wybranką, komplementaryści wywodzą z tego wzoru standard dla wewnątrzmałżeńskich stosunków i obowiązków. I tak, małżonkowie są zobowiązani nie tylko do wierności sobie i wytrwania w związku do końca, ale również mąż jest winny żonie miłość, a żona mężowi szacunek i podporządkowanie. Mąż, którego archetypem jest sam Chrystus, zobowiązany jest miłować żonę w taki sposób, w jaki Chrystus umiłował Kościół. Żona tymczasem, której archetypem jest Kościół, ma podporządkować się autorytetowi męża w sposób, w jaki poddaje się Chrystusowi jego Kościół.
Zwolennikami kompementaryzmu jest większość konserwatywnych kościołów protestanckich na świecie. Popierają go m.in. tacy teolodzy z kręgów prezbiteriańskich i ewangelikalnych, jak John Piper, John F. MacArthur, C.S. Lewis, Douglas Wilson, J. I. Paker, Wayne Grudem, Albert Mohler, Mark Dever, Mark Driscoll, C. J. Mahaney, Adrian Rogers, Richard Land, Ligond Duncan, Gerald Bray, Terry Virgo, John Wimber, Tim Keller, czy Elisabeth Elliot. W celu popularyzacji idei komplementarnych stworzono Radę na rzecz Biblijnej Męskości i Kobiecości.
Komplementaryzm poparło także w sposób oficjalny wiele protestanckich kościołów, w tym Kościół Prezbiteriański w Ameryce, Anglikańska Diecezja Sydney, konserwatywni mennonici, reformowani baptyści, charyzmatyczni kalwini oraz największa wspólnota baptystów na świecie – Południowa Konwencja Baptystów – w swoim wyznaniu wiary:
Większość komplementarystów uznaje, iż kobieta nie powinna pełnić roli przywódcy w Kościele, stąd też nie stosuje ordynacji kobiet na urząd pastora.
Komplementaryzm został przyjęty przez szereg środowisk protestanckich we wspólnym Oświadczeniu z Danvers, wydanym przez Radę na rzecz Biblijnej Męskości i Kobiecości. Konieczność podziału ról w małżeństwie według kryterium płci i zastosowania zasady zwierzchnictwa męża dowodzono w oparciu o następujące wersety biblijne:
Egalitaryzm.
Zdaniem egalitarystów, partnerstwo małżonków oparte na idei pełnej równości praw i obowiązków, jest najbliższe biblijnemu nauczaniu. Choć podobnie, jak komplementaryści, podkreślają oni, iż zarówno mąż, jak i żona posiadają równą wartość i godność jako istoty ludzkie, twierdzą ponadto, iż płeć małżonków nie ma żadnego znaczenia w stanowieniu różnic względem konkretnych powołań, ról, czy wewnątrzmałżeńskich obowiązków, które bądź małżonkowie sami, bądź suwerennie Bóg rozdziela niezależnie od płci. Implikacje egalitarystycznego rozumienia niezależności powołań i ról od płci otwierają wiele kościołów podpisujących się pod tym poglądem na praktykę ordynacji kobiet na urząd duchowny, choć nie zawsze tak jest.
Według biblisty Franka Stagga i klasycystki Evelyn Stagg równość męża i żony owocuje w najbardziej zażyłym, zdrowym i wzajemnie dopełniającym się związku małżeńskim. W swoich rozważaniach dochodzą do wniosku, iż oświadczenie apostoła Pawła tzw. "„Magna Carta” ludzkości", zapisane w Gal 3,28, odnosi się do wszystkich relacji między chrześcijanami, także do małżeństwa: „Nie masz Żyda ani Greka, nie masz niewolnika ani wolnego, nie masz mężczyzny ani kobiety; albowiem wy wszyscy jedno jesteście w Jezusie Chrystusie”. Teolodzy egalitarystyczni zwracają również uwagę, iż koncepcja powstania „z dwóch jednego ciała”, jaka wywodzi się z biblijnej Księgi Rodzaju (2,24), została podkreślona w nauczaniu zarówno Jezusa Chrystusa, jak i apostoła Pawła o małżeństwie: „A On, odpowiadając, rzekł: Czyż nie czytaliście, że Stwórca od początku stworzył mężczyznę i kobietę? I rzekł: Dlatego opuści człowiek ojca i matkę i połączy się z żoną swoją, i będą ci dwoje jednym ciałem. A tak już nie są dwoje, ale jedno ciało. Co tedy Bóg złączył, człowiek niechaj nie rozłącza” (Mt 19,4–6; por Mk 10,7–9, Ef 5,30–32).
Jedna z większych kwestii spornych między komplementarystami a egalitarystami wynika z odmiennej interpretacji pawłowej wypowiedzi o mężu jako „głowie żony” i o zwierzchności męża nad żoną (Ef 5,22–24). Podczas, gdy komplementaryści tradycyjnie rozumieją głowę jako przywódcę i autorytet na zasadzie podobnej, jak głową danej instytucji jest jej zwierzchnik, egalitaryści uznają taką interpretację za sprzeczną z duchem Ewangelii, a nawet nauczaniem i przykładem Jezusa Chrystusa. W zamian proponują redefinicję terminu "głowa" na podstawie kontekstu pawłowej wypowiedzi oraz zastosowanie kulturowego kontekstu. W tym ostatnim przypadku, egalitaryści są zwolennikami odczytania uwarunkowanych płcią zaleceń Pawła jako skierowanych do konkretnej kultury panującej w I wieku, która uwłaczała godności różnych stanów, a także dyskryminowała kobiety uznając je za jednostki dyspozycyjne i własność męża. Podążając dalej, starają się tłumaczyć wypowiedzi apostoła w kontekście kulturowym, jako zalecenia mające sprawdzić się w konkretnych warunkach. Egalitaryści twierdzą zatem, iż wypowiedzi Pawła o podporządkowaniu żony nie należy stosować do wszystkich ludzi żyjących we wszystkich czasach.
Zwolennicy egalitaryzmu usiłują także na podstawie Nowego Testamentu wykazać wieloznaczność użytego w tekście wyrazu „głowa”. Wyraz ten – transliterowany z greki jako "kephalē" – oznacza w sensie anatomicznym "głowę" jako część ciała. Stąd też występuje w języku polskim wywodzący się z greki rdzeń "cefal-" jako odnoszący się do głowy lub pozostający z nią w stosunkach. Użycie tego wyrazu w tekście nowotestamentowym dowodzi także istnienia innych znaczeń – "kephalē" funkcjonuje często w NT w sensie metaforycznym jako "źródło".
W hebrajskiej myśli Starego Testamentu, na podstawie prawa pierworództwa, pierworodny otrzymywał przywilej przewodzenia sprawom domowym. Ustalenie pierworództwa było zatem istotne dla porządku funkcjonowania rodziny. Stąd też zarówno Paweł, jak i inni rabini powoływali się na ustęp z Księgi Rodzaju 2,20, który stwierdza: „Z żebra, które wyjął z człowieka, ukształtował Pan Bóg kobietę i przyprowadził ją do człowieka”, aby tym samym podkreślić, iż mężczyzna był „pierworodnym” przed kobietą i stąd też posiada pewne szczególne przywileje i role. Zdaniem egalitarystów, uległość żony należy rozumieć w kontekście całej nauki Pawła, gdzie wszyscy chrześcijanie, niezależnie od płci, mają „ulegać jedni drugim w bojaźni Chrystusowej” (Ef 5,21).
Egalitaryści proponują jednocześnie proste odczytanie wypowiedzi Jezusa z Mk 10,42: „Wiecie, że ci, których uważa się za władców narodów, nadużywają swej władzy nad nimi, a możni ich rządzą nimi samowolnie. Lecz nie tak ma być między wami, ale ktokolwiek by chciał być między wami wielki, niech będzie sługą waszym”. Zasadę przedstawioną przez Jezusa, jako zakazującą ustanawiania hierarchii między chrześcijanami, egalitaryści postulują rozciągnąć także na stosunki wewnątrz chrześcijańskiego małżeństwa.
Pod egalitaryzmem podpisało się wiele protestanckich wyznań, w tym: kwakrzy, adwentyści dnia siódmego oraz wiele kościołów charyzmatycznych, np. największa wspólnota zielonoświątkowców na świecie – Zbory Boże. W celu popularyzacji idei egalitarnej zawiązano inicjatywę pod nazwą Chrześcijanie na rzecz Biblijnej Równości. W swoim wyznaniu wiary, organizacja stwierdza m.in.

</doc>
<doc id="2096923" url="https://pl.wikipedia.org/wiki?curid=2096923" title="Nykredit Realkredit A/S SA">
Nykredit Realkredit A/S SA



</doc>
<doc id="2096924" url="https://pl.wikipedia.org/wiki?curid=2096924" title="Bank Gdański SA">
Bank Gdański SA



</doc>
<doc id="2096927" url="https://pl.wikipedia.org/wiki?curid=2096927" title="Commerzbank AG">
Commerzbank AG



</doc>
<doc id="2096929" url="https://pl.wikipedia.org/wiki?curid=2096929" title="Fresenius SE">
Fresenius SE



</doc>
<doc id="2096931" url="https://pl.wikipedia.org/wiki?curid=2096931" title="Stare Miasto (powiat Frydek-Mistek)">
Stare Miasto (powiat Frydek-Mistek)

Stare Miasto (cz. Staré Město, niem. Altstadt) – gmina w Czechach, w kraju morawsko-śląskim, w powiecie Frydek-Mistek, w historycznych granicach Śląska Cieszyńskiego, około 2 km na południe od frydeckiego rynku we Frydku-Mistku, przy ujściu rzeki Morawka do Ostrawicy.
Jako gmina administracyjnie uniezależniła się po ponad 16 latach od miasta Frydek-Mistek w dniu 24 listopada 1990 roku, w wyniku petycji jej mieszkańców. W wyniku odłączenia Starego Miasta Skalica została eksklawą.
Historia.
Nazwa Stare Miasto nawiązuje do pobliskiego Frydka, które wobec niego jest "nowym miastem". Zanim powstał Frydek w obrębie jego dzisiejszych granic leżała samodzielna osada "Jamnica", opisana jako miasteczko "Jemnicz oppidis" w dyplomie lennym Kazimierza I cieszyńskiego potwierdzonym przez Jana Luksemburskiego 23 lutego 1327 w Bytomiu. Obok widniał również dodatkowy zapis "cum municionibus" świadczący o istnięjącym obronnym grodzie i potwierdzający to, że osada ta musiała istnieć wcześniej. Być może zapis "item in Janutha" w dokumencie Liber fundationis episcopatus Vratislaviensis datowanym na ok. 1305 rok odnosił się do Jamnicy. Gród ten powstał najprawdopodobniej jeszcze zanim powstało księstwo cieszyńskie (1290) lub niewiele później. Po powstaniu Księstwa Cieszyńskiego granica na Ostrawicy została po raz kolejny uregulowana w 1297. Przez miejscowość kierował się szlak handlowy z Moraw w kierunku Cieszyna, a bronić jej miała znajdująca się tu twierdza.
Miasto Frydek zostało założone na gruntach Jamnicy, niejako na jej przedłużeniu, aczkolwiek nie w jej bezpośrednim sąsiedztwie. Proces lokacji na prawie niemieckim rozpoczął się pod koniec pierwszej połowy XIV wieku, na co wskazuje brak wzmianki o nim we wspomnianym dokumencie lennym z 1327 roku. Pierwsza wzmianka o nim pochodzi dopiero z 1386, a następna z 1416 roku, w międzyczasie Jamnica i tamtejszy gród i kościół (którego funkcję parafialną jeszcze w XIV wieku przejął kościół we Frydku) powoli zanikły.
Pierwsza pisemna wzmianka explicite o "Starym Mieście" koło Frydku pochodzi z 1431. Następne jego losy związane były ściśle z tym miastem. W 1434 Frydek wraz z m.in. Starym Miastem otrzymał w zastaw Arnošt z Tworkowa. W 1573 miejscowość wraz 15 innymi wsiami oraz miastem Frydek została sprzedane przez książąt cieszyńskich tworząc frydeckie państwo stanowe.
Według austriackiego spisu ludności z 1910 roku Stare Miasto miało 1940 mieszkańców, z czego 1927 było zameldowanych na stałe, 1604 (83,2%) było czesko-, 287 (14,9%) niemiecko- i 36 (1,9%) polskojęzycznymi, a w podziale wyznaniowym 1886 (97,2%) było katolikami, 47 (2,4%) ewangelikami a 7 (0,4%) wyznawcami judaizmu..

</doc>
<doc id="2096933" url="https://pl.wikipedia.org/wiki?curid=2096933" title="Jón Árnason">
Jón Árnason



</doc>
<doc id="2096934" url="https://pl.wikipedia.org/wiki?curid=2096934" title="Goldman Sachs Group Incorporated">
Goldman Sachs Group Incorporated



</doc>
<doc id="2096935" url="https://pl.wikipedia.org/wiki?curid=2096935" title="Złoty Glob dla najlepszej aktorki drugoplanowej w serialu, miniserialu lub filmie telewizyjnym">
Złoty Glob dla najlepszej aktorki drugoplanowej w serialu, miniserialu lub filmie telewizyjnym

Złoty Glob dla najlepszej aktorki drugoplanowej w serialu, miniserialu lub filmie telewizyjnym to kategoria Złotych Globów, przyznawana od 1970 roku przez Hollywoodzkie Stowarzyszenie Prasy Zagranicznej. Jest przyznawana aktorkom w rolach drugoplanowych grającym w serialach, miniserialach lub filmach telewizyjnych.
Laureatki są zaznaczone pogrubionym drukiem. Obok nich podane są role, za jaką otrzymały nagrodę.

</doc>
<doc id="2096936" url="https://pl.wikipedia.org/wiki?curid=2096936" title="Héctor Bianciotti">
Héctor Bianciotti

Héctor Bianciotti (ur. 18 marca 1930 w Calchin (Argentyna), zm. 12 czerwca 2012 w Paryżu) – francuski pisarz i dziennikarz pochodzący z Argentyny. W 1996 został członkiem Akademii Francuskiej.
Urodził się we włoskiej rodzinie mającej korzenie w Piemoncie. W wieku 12 lat wstąpił do seminarium, które opuścił w wieku 18 lat. W 1955 wyjechał do Europy, mieszkał we Włoszech i Hiszpanii. W 1961 osiadł w Paryżu. Współpracował z wydawnictwem Gallimard. Jako pisarz debiutował w połowie lat 60. Początkowo pisał w języku hiszpańskim, następnie również francuskim. Jego pierwszą powieścią w tym języku było "Sans la miséricorde du Christ" (1985). W 1981 uzyskał francuskie obywatelstwo. Jako krytyk literacki publikował m.in. w "La Quinzaine littéraire" i "Le Monde". 
Był członkiem Akademii Francuskiej od 18 stycznia 1996 (zajmował fotel 2). Zastąpił André Frossarda.
Na język polski przetłumaczono jego dwie książki: powieść "Ceremoniał" (przeł. Zofia Wasitowa, tytuł oryg. "Ritual", 1973) oraz zbiór opowiadań "Miłość nie jest kochana" (przeł. Beata Babad, tytul oryg. "El Amor no es amado", 1982).
Nagrody.
Źródło:
Twórczość.
Źródło:

</doc>
<doc id="2096937" url="https://pl.wikipedia.org/wiki?curid=2096937" title="Hector Bianciotti">
Hector Bianciotti



</doc>
<doc id="2096938" url="https://pl.wikipedia.org/wiki?curid=2096938" title="Henkel KGaA">
Henkel KGaA



</doc>
<doc id="2096940" url="https://pl.wikipedia.org/wiki?curid=2096940" title="Jean-Jacques Guyon">
Jean-Jacques Guyon

Jean-Jacques Guyon (ur. 1 grudnia 1932 w Paryżu, zm. 20 grudnia 2017 w Fontainebleau) – francuski jeździec sportowy. Złoty medalista olimpijski z Meksyku.
Sukcesy odnosił we Wszechstronnym Konkursie Konia Wierzchowego. Igrzyska w 1968 były jedynymi w jego karierze. Triumfował w konkursie indywidualnym na koniu Pitou. W drużynie był brązowym medalistą mistrzostw Europy w 1967.

</doc>
<doc id="2096941" url="https://pl.wikipedia.org/wiki?curid=2096941" title="Jean Jacques Guyon">
Jean Jacques Guyon



</doc>
<doc id="2096946" url="https://pl.wikipedia.org/wiki?curid=2096946" title="Pearl izumi">
Pearl izumi



</doc>
<doc id="2096949" url="https://pl.wikipedia.org/wiki?curid=2096949" title="Fundusze pożyczkowe">
Fundusze pożyczkowe



</doc>
<doc id="2096950" url="https://pl.wikipedia.org/wiki?curid=2096950" title="Caro Emerald">
Caro Emerald

Caro Emerald, właśc. Caroline Esmeralda van der Leeuw (ur. 26 kwietnia 1981 w Amsterdamie) – holenderska wokalistka pop i jazzowa. 
Zadebiutowała 6 lipca 2009 singlem "Back It Up". Jej debiutancki album ""Deleted Scenes from the Cutting Room Floor", wydany 29 stycznia 2010, przez 27 tygodni zajmował pierwszą pozycję na holenderskiej liście "Album Top 100", bijąc rekord płyty "Thriller"" Michaela Jacksona z 1982 roku (26 tygodni na pierwszym miejscu).

</doc>
<doc id="2096952" url="https://pl.wikipedia.org/wiki?curid=2096952" title="Dom Inwestycyjny BRE Banku S.A.">
Dom Inwestycyjny BRE Banku S.A.



</doc>
<doc id="2096955" url="https://pl.wikipedia.org/wiki?curid=2096955" title="Pdf x-change viewer">
Pdf x-change viewer



</doc>
<doc id="2096959" url="https://pl.wikipedia.org/wiki?curid=2096959" title="Programy pomocy prawnej">
Programy pomocy prawnej



</doc>
<doc id="2096961" url="https://pl.wikipedia.org/wiki?curid=2096961" title="Powstanie tajmyrskie">
Powstanie tajmyrskie

Powstanie tajmyrskie 1932 (ros. Таймырское восстание 1932) - antysowieckie wystąpienie zbrojne na Półwyspie Tajmyrskim wiosną 1932 r.
28 marca 1932 r. we wsi Wołoczanka na Półwyspie Tajmyrskim doszło do tzw. "zjazdu kułackiego", w którym wzięło udział około 50 okolicznych chłopów na czele z W. Sotnikowem. Przegnali oni przedstawiciela miejscowych władz Krasnojarowa. 31 marca do Dudinki przybył I. Kudriaszow z poleceniem aresztowania W. Sotnikowa. 5 kwietnia we wsi Mironowskoje ponownie odbyło się chłopskie zebranie. Następnego dnia wybuchło powstanie zbrojne, na czele którego stanął wódz-szaman zamieszkujących te tereny Nieńców i Dołgan Roman D. Barchatow. Jego przyczyną było skonfiskowanie przez władze reniferów i kolektywizacja rolnictwa. Powstańcy aresztowali 3 miejscowych aktywistów partyjnych. Szefem sztabu powstańców został mianowany przewodniczący Wierchnie-Dołgańskiej Rady A. Popow, który rozkazał rozstrzelać aresztowanych działaczy sowieckich. 20 kwietnia do wsi Letowje przybyli na rozmowy z powstańcami sekretarz orkispołkoma I. Kudriaszow i jego zastępca W. Stiepanow. Zostali jednak aresztowani jako zakładnicy. Tego samego dnia powstańcy rozbili niewielki oddział wojskowy, ponosząc jednak duże straty. Z zemsty zabili zakładników. 21 kwietnia oddział powstańców, zwany "chatańską ordą", zajął wieś Chatanga, gdzie zabito przewodniczącego ispołkomu Krasnopiejewa, sekretarza Nikolienkę i nauczyciela W. Zamazczikowa. Około 100 rosyjskich mieszkańców wsi zostało zakładnikami. 24 kwietnia przywódcy powstańców wysłali do najwyższych władz ZSRR pismo, w którym domagali się odstąpienia od kolektywizacji i represji wobec bogatszych chłopów oraz przystąpienia z nimi do pertraktacji. 5 maja R. D. Barchatow ogłosił odezwę "К народам мира". 12 maja powstańcy zwolnili rosyjskich mieszkańców Chatangi. 
W tym czasie przeciwko powstaniu został skierowany specjalny oddział OGPU pod dowództwem Szorochowa. Walki trwały do końca miesiąca, kiedy opór powstańców został złamany. Przywódcy powstańczy albo zginęli, albo zostali aresztowani i zabici. 1 września Biuro Polityczne Komitetu Centralnego Wszechzwiązkowej Partii Komunistycznej (bolszewików) przekazało lokalnym władzom na Dalekiej Północy tajne dyrektywy, w których nakazywało wprowadzanie kolektywizacji wszelkimi możliwymi sposobami.

</doc>
<doc id="2096962" url="https://pl.wikipedia.org/wiki?curid=2096962" title="Towarzystwo Funduszy Inwestycyjnych PZU S.A.">
Towarzystwo Funduszy Inwestycyjnych PZU S.A.



</doc>
<doc id="2096965" url="https://pl.wikipedia.org/wiki?curid=2096965" title="PTE WARTA S.A.">
PTE WARTA S.A.



</doc>
<doc id="2096966" url="https://pl.wikipedia.org/wiki?curid=2096966" title="106P/Schuster">
106P/Schuster

106P/Schuster – kometa krótkookresowa, należąca do rodziny komet Jowisza.
Odkrycie.
Kometa została odkryta 9 października 1977 roku w Europejskim Obserwatorium Południowym. Jej odkrywcą był Hans-Emil Schuster.
Orbita komety i właściwości fizyczne.
Orbita komety 106P/Schuster ma kształt elipsy o mimośrodzie 0,59. Jej peryhelium znajduje się w odległości 1,55 j.a., aphelium zaś 5,97 j.a. od Słońca. Jej okres obiegu wokół Słońca wynosi 7,29 roku, nachylenie orbity do ekliptyki to wartość 20,15˚.
Jądro tej komety ma średnicę 1,88 km.

</doc>
<doc id="2096967" url="https://pl.wikipedia.org/wiki?curid=2096967" title="Wilbo S.A.">
Wilbo S.A.



</doc>
<doc id="2096968" url="https://pl.wikipedia.org/wiki?curid=2096968" title="Pol-skone">
Pol-skone



</doc>
<doc id="2096969" url="https://pl.wikipedia.org/wiki?curid=2096969" title="Polska Agencja Rozwoju Turystyki SA">
Polska Agencja Rozwoju Turystyki SA



</doc>
<doc id="2096970" url="https://pl.wikipedia.org/wiki?curid=2096970" title="Sapkowski">
Sapkowski



</doc>
<doc id="2096973" url="https://pl.wikipedia.org/wiki?curid=2096973" title="C. Hartwig Gdynia S.A.">
C. Hartwig Gdynia S.A.



</doc>
<doc id="2096974" url="https://pl.wikipedia.org/wiki?curid=2096974" title="Powstania kazymskie">
Powstania kazymskie

Powstania kazymskie (ros. Казымские восстания) – antysowieckie wystąpienia zbrojne w Ostiako-Wogulskim Okręgu Narodowościowym w latach 1931–1934.
W grudniu 1931 r. w ujściu rzeki Wasiugan odbył się zjazd przedstawicieli Ostiaków i Nieńców. Zebrało się około 40 osób. Postanowiono "wyrzucić Rosjan z tundry". 28 grudnia 150-osobowy oddział wyruszył ze wsi Chullor w 2 grupach. Jedna zabrała ze wsi Amnia dzieci i zmusiła do zamknięcia miejscowej szkoły. Druga ruszyła w kierunku wsi Połnowaty, zamierzając połączyć się z oddziałami Ostiaków. 8 stycznia 1932 r. doszło tymczasem do rozmów przedstawicieli Ostiaków z miejscowymi władzami. Zażądali zwolnienia personelu rady narodowościowej, której przewodniczącego O. Jernychowa oskarżali o nierespektowanie ich praw. Nowym przewodniczącym został P. Spiridionow. Władze poszły też na inne ustępstwa. Doprowadziło to do rozpuszczenia oddziałów powstańczych. 
Na początku 1933 r. kilkunastu kułaków, zagrożonych aresztowaniem przez OGPU, którzy brali udział w wystąpieniu na przełomie 1931/1932 r., zbiegło na południe. 4 kułaków zostało jednak schwytanych. Wiosną z Ostiaków i miejscowych Rosjan władze stworzyły brygadę rybacką, aby łowić ryby w jeziorze Numto. Na środku jeziora znajdowała się jednak święta wyspa Nieńców, dlatego przegnali oni rybaków. W czerwcu zażądali oni uwolnienia 4 aresztowanych kułaków. Wśród miejscowej ludności zaczęły być rozpowszechniane plotki o bliskim desancie wojsk Białych i wygnania z Dalekiej Północy bolszewików. Jesienią we wsi Łunch-Chot zebrało się ponad 30 Ostiaków, którym szamani wmówili, że skoro wkrótce mają wylądować Biali, muszą wyruszyć w głąb tundry, aby połączyć się z przedstawicielami innych ludów. W listopadzie zostały sformowane uzbrojone oddziały. Na ich czele stanął wódz Ostiaków J. Bandymow. Postanowiono aresztować miejscowych Rosjan, a następnie przekazać ich władzom na wymianę za 4 aresztowanych kułaków. 3 grudnia na rozmowy z powstańcami przybyła delegacja miejscowych władz na czele z przewodniczącym bierezowskiego raispołkomu Astrachancewym. Zostali oni jednak aresztowani i zabici. 18 grudnia powstańcy wyruszyli nad jezioro Numto, ale zawrócili po uzyskaniu informacji, że nadchodzi oddział specjalny OGPU. Doszło do potyczki, w której zginęło 3 członków oddziału i 2 powstańców. Część szamanów zaapelowała do powstańców o rozformowanie oddziałów i powrót do domów, co nastąpiło. W lutym OGPU aresztowało 88 Ostiaków i Nieńców. Pod koniec czerwca 49 spośród nich zostało skazanych na wieloletni pobyt w łagrach. 

</doc>
<doc id="2096976" url="https://pl.wikipedia.org/wiki?curid=2096976" title="Petrochemia-Blachownia S.A.">
Petrochemia-Blachownia S.A.



</doc>
<doc id="2096977" url="https://pl.wikipedia.org/wiki?curid=2096977" title="Argos (syn Arestora)">
Argos (syn Arestora)

Argos (także Argos Tespijczyk, Argus; gr. Argos, łac. Argus) – w mitologii greckiej budowniczy okrętu Argo; jeden z Argonautów.
Uchodził za syna Arestora lub Fryksosa. Uczestniczył w wyprawie do Kolchidy po „złote runo” cudownego barana.

</doc>
<doc id="2096981" url="https://pl.wikipedia.org/wiki?curid=2096981" title="Ctenicera sylvatica">
Ctenicera sylvatica

Ctenicera sylvatica − gatunek chrząszcza z rodziny sprężykowatych.
Owad osiąga długość 14-22 mm.
Zabarwiony jest ciemnobrązowo, wyjąwszy czarne czułki. Jego ciało pokrywają włoski, długie, gęste, z metalicznym pobłyskiem.
Cechuje się on nie łódkowatym, szerszym niż dłuższym i spłaszczonym czołem. Czułki składają się z 11 segmentów, wykazują lekkie ząbkowanie u obu płci. 2. z segmentów ma kształt kulisty, kolejny − wydłużony. 4. jest krótszy od poprzednika, ostatni zwęża się u koniuszka. Żuwaczki są potężne. Warga górna kształtu półeliptycznego nosi długie sety. Krótkie pośrodkowe sety tworzą wąski "penicillus". "Postmentum" dolnej wargi ma dwie sety długie i resztę umiarkowanie krótkich. 
Długość umiarkowanie wypukłego przedtułowia ustępuje jego szerokości. Zwęża się on na przedzie. Jego przedni brzeg jest prosty, boki zaś określa się jako łódkowate. Pierwsza para skrzydeł wypukłych, lekko spłaszczonych u szczytu. U samca obserwuje się wydłużony "aedeagus".
Golenie noszą długie ostrogi. "Scutellum" wydłużone, o zaokrąglonym brzegu tylnym.
Opisany materiał pochodził z USA (Kalifornia).

</doc>
<doc id="2096983" url="https://pl.wikipedia.org/wiki?curid=2096983" title="Chalcolepidius zonatus">
Chalcolepidius zonatus

Chalcolepidius zonatus − gatunek chrząszcza z rodziny sprężykowatych.
Owad osiąga długość 22-43 mm.
Czoło nie jest łódkowate. Czułki u samca nie sięgają tylnego końca przedtułowia, wykazują ząbkowanie u obu płci. 2. z segmentów ma kształt kulisty, 3. − wydłużony i trójkątny. 4. jest dłuższy od poprzednika, ostatni zwęża się u koniuszka. Żuwaczki są potężne. Poprzecznie ułożona warga górna zwęża się u szczytu, porastają ją długie sety. 
Długość przedtułowia przewyższa jego szerokość, która, niewielka w przedniej części, zwiększa się na tylnym krańcu. Przedtułów jest umiarkowanie wypukły. Jego uwydatniony przedni brzeg przebiega faliście. Granice jamy "mesosternum" w ¾ biegną szeroko i horyzontalnie, w pozostałej części wertykalnie. Połączenie śródtułowia i zatułowia wątłe. Pierwsza para skrzydeł wypukłych, lekko spłaszczonych u szczytu. U samca obserwuje się "aedeagus" ze zwężoną pośrodku częścią pośrodkową.
Przednie i środkowe golenie, jak również ostatni segment stopy zdobią rzęski. Golenie nie mają ostróg. "Scutellum" jest silnie pofałdowane.
Opisany materiał pochodzi z Brazylii.

</doc>
<doc id="2096987" url="https://pl.wikipedia.org/wiki?curid=2096987" title="Mistrzostwa Europy Kadetów w Piłce Siatkowej 1995">
Mistrzostwa Europy Kadetów w Piłce Siatkowej 1995

Mistrzostwa Europy Kadetów w Piłce Siatkowej 1995 - były I. edycją tych mistrzostw, które odbyły się w Barcelonie. Mistrzem Europy kadetów została drużyna Rosji. Zawody trwały w dniach 11 - 16 kwietnia 1995 roku.
Grupa 1.
&lt;br&gt;
Grupa B.
&lt;br&gt;

</doc>
<doc id="2096989" url="https://pl.wikipedia.org/wiki?curid=2096989" title="Ultra HD">
Ultra HD



</doc>
<doc id="2096990" url="https://pl.wikipedia.org/wiki?curid=2096990" title="Ultra HDTV">
Ultra HDTV



</doc>
<doc id="2096991" url="https://pl.wikipedia.org/wiki?curid=2096991" title="UHDV">
UHDV



</doc>
<doc id="2096992" url="https://pl.wikipedia.org/wiki?curid=2096992" title="4320p">
4320p



</doc>
<doc id="2096993" url="https://pl.wikipedia.org/wiki?curid=2096993" title="8K">
8K



</doc>
<doc id="2096994" url="https://pl.wikipedia.org/wiki?curid=2096994" title="Ultra HDV">
Ultra HDV



</doc>
<doc id="2096995" url="https://pl.wikipedia.org/wiki?curid=2096995" title="Mikołajczak">
Mikołajczak



</doc>
<doc id="2096996" url="https://pl.wikipedia.org/wiki?curid=2096996" title="Super Hi-Vision">
Super Hi-Vision



</doc>
<doc id="2096999" url="https://pl.wikipedia.org/wiki?curid=2096999" title="Aleksander Mikołajczak">
Aleksander Mikołajczak



</doc>
<doc id="2097002" url="https://pl.wikipedia.org/wiki?curid=2097002" title="Loso’s Way">
Loso’s Way

Loso's Way – piąty studyjny album amerykańskiego rapera Fabolousa. Został wydany 28 lipca 2009 r.
Początkowo album ten miał nosić nazwę "„Work Hard, Play Harder”", ale później została ona zmieniona. Fabolous, jak sam twierdzi, nie chciał mieć zbyt wielu gości na tej płycie, mimo to można usłyszeć takich artystów jak Keri Hilson, Jeremih, Ne-Yo, Jay-Z czy Lil' Wayne. Album ten zdobył wiele pozytywnych opinii krytyków muzycznych i wysokie pozycje w wielu notowaniach jednak szczególnym sukcesem było pierwsze miejsce w notowaniu "Billboard 200" i 99.000 sprzedanych egzemplarzy w pierwszym tygodniu.
Lista utworów.
Opracowano na podstawie źródła.

</doc>
<doc id="2097005" url="https://pl.wikipedia.org/wiki?curid=2097005" title="Duża Dufałka">
Duża Dufałka

Duża Dufałka (622 m n.p.m.) – wzniesienie w południowo-zachodniej Polsce, w Sudetach Środkowych, w Górach Stołowych.
Wzniesienie położone w środkowo-zachodniej części pasma Gór Stołowych, na północ od miejscowości Czermna, po południowo-zachodniej stronie od Błędnych Skał.
Jest to kopulste wzniesienie, o stromych zboczach, z płaskim wyrazistym wierzchołkiem górujące od północnego wschodu nad Czermną. Wzniesienie zbudowane z górnokredowych piaskowców. Wierzchołek i zbocza porośnięte w całości lasem świerkowym regla dolnego z domieszką drzew liściastych. Od południowego wschodu i południowego zachodu wzniesienie wydzielone jest głęboką doliną potoku Czermnica, wzdłuż której prowadzi lokalna droga z Czermnej do Pstrążnej.

</doc>
<doc id="2097008" url="https://pl.wikipedia.org/wiki?curid=2097008" title="HMS Swift (1885)">
HMS Swift (1885)

HMS Swift – eksperymentalny torpedowiec wodowany w 1885, powszechnie uważany za jednego z prekursorów późniejszych kontrtorpedowców.
„Swift” został zaprojektowany i zbudowany w stoczni J. Samuel White jako prywatna inicjatywa tej firmy. W porównaniu z ówczesnymi torpedowcami o typowej wyporności rzędu kilkudziesięciu ton i uzbrojonych jedynie w wyrzutnie torpedowe, „Swift” był znacznie większy (137 ton wyporności) i posiadał uzbrojenie artyleryjskie w postaci sześciu (według innych źródeł – czterech) armat 3-funtowych (47mm). Większa wyporność dawała „Swiftowi” lepszą żeglowność w porównaniu z mniejszymi torpedowcami, co przy porównywalnej maksymalnej prędkości pozwalało mu na przechwycenie łodzi tego typu i zniszczenie ich ogniem artyleryjskim.
Admiralicja Royal Navy zakupiła „Swifta” w 1885, jeszcze przed próbami prędkości, w których z minimalnym obciążeniem okręt osiągnął ok. 23 węzły. Prace nad jego wykończeniem, a także debata na temat jego uzbrojenia oraz roli trwały aż do 1887, kiedy to wszedł do służby jako TB81, zapoczątkowując przy tym krótkotrwały typ okrętów "torpedo boat catcher" (dosłownie – "przechwytywacz torpedowców").
W 1901 torpedowiec został poważnie uszkodzony, wchodząc na mieliznę, w 1905 otrzymał nowe kotły i maszyny, a jego uzbrojenie zmniejszono o jedno działo.
„Swift” brał udział w I wojnie światowej, w trakcie której został dodatkowo wyposażony w hydrofony i wyrzutnię bomb głębinowych.
Został sprzedany na złom 22 października 1921.

</doc>
<doc id="2097009" url="https://pl.wikipedia.org/wiki?curid=2097009" title="Lenslok">
Lenslok

Lenslok – zabezpieczenie antypirackie używane w grach i oprogramowaniu komputerowym na 8-bitowym Atari, Commodore 64, Sinclair ZX Spectrum, Sinclair QL, MSX i Amstrad CPC.
Był to zestaw pryzmatów w plastikowej oprawce wielkości kasety magnetofonowej. Przed uruchomieniem gry ukazywał się na ekranie obraz dwóch liter, które należało wpisać. Litery można było odczytać po przyłożeniu do ekranu Lensloka. Nie działało to na zbyt małych i zbyt dużych monitorach.
Najbardziej znaną grą używająca tego systemu było Elite na ZX Spectrum.
Oprogramowanie, które używało tego systemu:

</doc>
<doc id="2097010" url="https://pl.wikipedia.org/wiki?curid=2097010" title="Akademicki Paszport Pielgrzyma">
Akademicki Paszport Pielgrzyma

Akademicki Paszport Pielgrzyma lub Akademicka Akredytacja Jakubowa, tzw. credencial studencki - inicjatywa Stowarzyszenia Absolwentów Uniwersytetu Nawarry, w porozumieniu z innymi uniwersytetami położonymi na szlakach św. Jakuba w celu propagowania idei pielgrzymowania wśród społeczności akademickiej. Realizując wybraną przez siebie trasę Szlaku, pielgrzym może przedstawić Paszport w każdym z uniwersytetów na wybranym szlaku, który zaświadczy o pobycie pielgrzyma odpowiednią pieczątką uniwersytecką. 

</doc>
<doc id="2097011" url="https://pl.wikipedia.org/wiki?curid=2097011" title="Akademicki Certyfikat Jakubowy">
Akademicki Certyfikat Jakubowy

Akademicki Certyfikat Jakubowy, tzw. Compostela akademicka, hiszp. "Compostela Universitaria" – rodzaj dokumentu świeckiego potwierdzającego przebycie Drogi św. Jakuba. Dokument ten wybrać mogą osoby, które ze względów światopoglądowych nie chcą otrzymać certyfikatu (Compostelli) wydawanej przez władze archidiecezji Santiago de Compostela lub osoby, które chcą posiadać dwa dokumenty. Certyfikat wydaje Stowarzyszenie Absolwentów Uniwersytetu Nawarry (Asociación Alumni Universidad de Navarra).

</doc>
<doc id="2097014" url="https://pl.wikipedia.org/wiki?curid=2097014" title="Monety miejskie Rygi (1581–1622)">
Monety miejskie Rygi (1581–1622)

Monety miejskie Rygi – monety bite w mennicy w Rydze w latach 1581–1622, w okresie, gdy miasto należało do I Rzeczypospolitej.
Po podpisaniu 28 listopada 1561 r. paktu wileńskiego, Ryga, będąca miastem inflanckim, jeszcze przez 20 lat pozostawała niezależna. Dopiero 15 stycznia 1581 r. król Stefan Batory podpisał akt poddania się Rygi jego władzy. 14 grudnia 1582 r. nadał szczególne prawa krajowe Inflantom, które stały się w ten sposób polsko-litewskim kondominium. Koniec polsko-litewskiego okresu Rygi nastąpił 16 września 1621 r., wraz z kapitulacją miasta przed wojskami szwedzkimi. Ostatecznie Rzeczpospolita zrzekła się swoich praw do Rygi w 1660 r.
System monetarny.
Rolę krajowej mennicy Inflant pełniła – w oparciu na królewskim przywileju z 14 stycznia 1581 r. – bardzo aktywna miejska mennica w Rydze, która przeszła w ten sposób z tradycyjnej waluty – marki obrachunkowej, na talara.
Po przejęciu Rygi przez Stefana Batorego miejska mennica przystąpiła do zmiany stempli oraz podjęcia produkcji nowych monet, na podstawie obowiązujących w całej Rzeczypospolitej ordynacji menniczych opartych na grzywnie krakowskiej z:
Do zdobycia Rygi przez Szwedów w 1621 r. regulacje prawne ulegały z biegiem czasu modyfikacjom w wyniku:
Mennica ryska nie stosowała się jednak w pełni do wprowadzanych zmian, niekiedy wcielając je w życie z dużym opóźnieniem. Jako przykład można wymienić bicie, po dewaluacji z 1604 r., aż do 1620 r., szelągów według regulacji z 1580 r. W tym okresie w Rydze przyjmowano zdewaluowane polskie, ale po niższy kursie. Dopiero w latach 1620–1621, tuż przed wejściem do miasta Szwedów, Ryga zaczęła wybijać lżejsze szelągi.
Emisje monetarne.
Do pierwszych emisji mennicy miejskiej w Rydze zaliczane są grosze z 1581 roku, na awersie których umieszczono głowę króla zwróconą "w" prawo i legendę:
natomiast na rewersie dwie tarcze z Orłem i Pogonią, czasami także Wilcze Kły – herb Batorych, oraz napis:
Nie umieszczono jednak na tych walorach herbu Rygi, co wkrótce zostało naprawione i kolejne monety tego nominału (1581–1584) uzupełniono średnim herbem miasta.
Trojaki z lat 1581–1586 miały awers prawie identycznym jak grosze, choć w tytulaturze często zastępowano M.D.L. przez D.L. ("Dux Livoniae)," podobnie jak na monetach gdańskich był w tym miejscu tytuł pruski. Wzorzec rewersu zaczerpnięto z tradycji polskiej – czterowierszowy tekst:
z wkomponowaną „bramą”, datą oraz nominałem – III. Znane są bardzo rzadkie trojaki ryskie z datą 1580, ale opinie o ich chronologii są podzielone. Na ostatnich dwóch rocznikach (1585–1586) mincmistrz i jednocześnie dzierżawca, Hermann Wulff, umieścił swój znak w postaci lilijki.
Z drobnych monet w tym czasie zakład ryski opuściły:
W latach 1584–1586 Ryga zamanifestowała swoją przynależność do Rzeczypospolitej wybiciem złotych dukatów (1584–1585) oraz portugałów (1586) – niezwykle rzadkich w XXI w. monet. Dziesięciodukatówka przedstawiała zwróconą w prawo postać Stefana Batorego z berłem, z otokową legendą:
Na rewersie znajdowały się dwa stylizowane lwy podtrzymujące heraldyczną ryską bramę oraz napis:
Wszystkie monety złote noszą znak Wulffa – lilijkę.
W 1586 roku wybito w Rydze talar medalowy wzorowany na emitowanym rok wcześniej przez mennicę wileńską. O pochodzeniu ryskim monety z roku 1586 świadczy aż czterokrotnie powtórzona na rewersie lilijka Wulffów, połączona jednak z inicjałami MW (może od Martina Wulffa seniora, a nie wileńskiego Michaela Winckelmanna) zamiast spodziewanych HW (Hermanna Wulffa). Awers nosi portret króla w czapce węgierskiej z kitą i standardową tytulaturę (bez tytułu księcia Liwonii). Rewers, wyłącznie napisowy, cytuje "Przypowieści Salomona (29,14)":
(pol. Król, który sądzi według prawdy ubogie, stolica jego będzie na wieki utwierdzona).
Nie znane są powody obu emisji – wileńskiej z 1585 r. i ryskiej z 1586 r.
Talar ryski miał również odbitki w złocie, o masie 5 oraz 11½ dukata. W 1592 r. awers talara medalowego połączono z rewersem portugała koronnego Zygmunta III, wybitego również w Rydze – powstała w ten sposób 10-dukatowa hybryda.
Inną emisją okolicznościową był talar za zdobycie Połocka, przedstawiający na awersie półpostać króla w koronie i zbroi, a na rewersie napis okolicznościowy i aż 8 lilijek, o nieco innym jednak wyglądzie, niż Wuiffowskie. Pochodzenie tego okazu nie jest jasne – przypisywanego niekiedy mennicy miejskiej w Gdańsku (lilijki mogą przypominać arabeski – znak Goeblów z Gdańska).
Po wstąpieniu na tron Zygmunta IIl Wazy, Ryga emitowała podobne gatunki pieniądza. Nie wznowiono produkcji groszy, ale pojawiły się półtoraki (1616, 1617, 1620) z 5-polową tarczą herbową (pole 1 i 4 – Orzeł, pole 2 i 3 – Pogoń, w środku – herb Wazów – Snopek) i otokową legendą:
oraz z symbolem władzy królewskiej (jabłko z krzyżem) i inskrypcją:
Półtoraki z roku 1620 różniły się tekstem rewersu:
i często – zamiast lub obok liszki, czyli znaku menniczego Ottona von Meppen – nosiły mały herb Rygi. Roczniki 1616 i 1617 półtoraków są jednak wymieniane tylko w źródłach XX w. i starszych. Opracowania XXI w. informują jedynie o emisji półtoraków z roku 1620, a monety z 1616 i 1617 są zaliczane do groszy ryskich.
Najliczniejszą grupę monet produkowanych w tym czasie stanowią szelągi, bite nieprzerwanie od 1588 r. (z wyjątkiem roku 1608). Egzemplarze z lat 1588–1609 sygnowane są Iilijką Heinricha Wulffa, pozostałe liszką Meppena. Cyfra królewska i tym razem zbudowana jest z dużej, ozdobnej litery S z herbem rodowym w środku, ale kryje imię nie Stefana, lecz Zygmunta "(Sigismundus)""."
Trojaki (1588–1600, 1619) nie zmieniły rysunku, tylko opatrzono je aktualnym imieniem i portretem władcy. Ostatnia emisja nosi znak liszki, wszystkie wcześniejsze lilijkę.
Podobnie jak za Batorego ukazały się dukaty (1588, 1594, 1597, 1599, 1619) i portugały (1592). Te pierwsze, bite dwoma wariantami stempla przedstawiają głowę króla lub jego stojącą postać z mieczem (1588) na awersie oraz średni herb miasta – bramę, na rewersie. Awers portugałów odbiega od dotychczas stosowanego ujęcia ikonograficznego portretu monarchy – postać Zygmunta III z berłem w prawej ręce, z mieczem u pasa, w zbroi i w koronie. Nie jest to często spotykany wizerunek na monetach polskich i z Polską związanych. Wprawdzie mennica poznańska w tym samym 1592 r., według takiego wzorca, wybiła dukaty koronne, jednak pochodzenia wyobrażeń stempla raczej należy dopatrywać się w mennictwie szwedzkim i rewelskim (talary z 1536 roku bite w Rewlu przez wielkiego mistrza Hermana von Bruggenei). Dukaty o typowym wyglądzie, bite w 1588 r., noszą jako znak menniczy liść, a z datą 1619 – liszkę. Wszystkie pozostałe nominały złote sygnowano lilijką.
W latach 1581–1621 mincmistrzami mennicy ryskiej byli : 
Warto jednak zauważyć, że lilijką – znakiem mincerzy z rodziny Wulff sygnowano monety ryskie w latach 1571–1607, natomiast od 1609 do 1621 r. na monetach umieszczana była „liszka” (lis) – znak burmistrza Otto von Meppena. 
Portugały z 1592 i 1617 r. oraz talar i 6-dukatówka z 1592 r. stanowią sporne emisje i niekiedy w XX i XXI w. nie są uznawane za monety ryskie.
Obieg pieniężny.
Moneta ryska emitowana według wzoru i stopy polskiej pod stemplem Stefana Batorego i Zygmunta III Wazy była pełnoprawnym środkiem obiegowym i płatniczym w całym państwie. Przyjęty w latach 1526–1580 system monetarny Rzeczypospolitej wzmocniły rangę szczególnie monety drobnej, która zdobyła status pieniądza międzynarodowego.
Ryga należała do najaktywniejszych ośrodków menniczych w okresie panowania Stefana Batorego i Zygmunta III. Aktywność ta wypływa z ogromnego zapotrzebowania, przede wszystkim na ryskie trojaki. Kursowały one daleko poza granicami Rzeczypospolitej, w wielu krajach Rzeszy, a nawet na Bałkanach. Często służyły za wzorce dla emisji lokalnych. Na wzór trojaków ryskich emitowały własny pieniądz między innymi władze miejskie Ragusy w latach 1627–1701.
O dużej aktywności mennicy miejskiej w Rydze świadczy między innymi procentowy udział jej emisji w stosunku do wszystkich monet produkowanych w Rzeczypospolitej:
Konsekwentne przestrzeganie ordynacji menniczej z 1580 roku zapewniło drobnicy ryskiej przez cały okres panowania króla Stefana prawie stałą relację do dukata i talara. W latach 1580–1586 płacono bowiem za dukata 56–57 groszy, czyli około 19 trojaków, a za talara – 35-36 groszy, czyli około 12 trojaków. Proporcje te utrzymywały się jeszcze przez kilka lat rządów Zygmunta, po czym gwałtownie wzrosła cena grubej monety. Pod koniec pierwszej ćwierci XVII wieku za dukaty i talary płacono dwu a nawet dwu i półkrotnie więcej.
Ryskie monety złote, a z pewnością portugały, nie zatracając cech pieniądza obiegowego, pełniły raczej funkcję specjalną, o okolicznościowym charakterze:
Monety miejskie.
Monety bite w okresie panowania Stefana Batorego nosiły zazwyczaj skróconą wersję tytulatury królewskiej:
na awersie, a na rewersie skracany napis:
Ma monetach umieszczano herby:
Metrologia monet bitych w tym okresie przedstawiała się następująco:
W przypadku emisji Zygmunta III Wazy na awersie skracano tytulaturę władcy:
lub też zamiast DVX LITVANIAE:
Na rewersie zaś pojawiał się skrót napisu:
a umieszczanymi herbami były:
Metrologia monet bitych w okresie Zygmunta III przedstawiała się następująco:
Denar.
Bity w jednym roku, za panowania Stefana Batorego.
Szelągi.
Bity zarówno za panowania Stefana Batorego jak i Zygmunta III Wazy.
Ostatni szeląg został wybity z datą 1622, a więc już w roku następującym po zdobyciu miasta przez Szwedów (1621).
Grosze.
Za Stefana Batorego na awersie było umieszczone popiersie króla otoczone jego tytulaturą. Rewers natomiast występował w dwóch wersjach:
Na rewersie występował również rok bicia w różnych formach.
Za panowania Zygmunta III Wazy:
Grosze z lat 1616 i 1617 były w starszych opracowaniach klasyfikowane jako półtoraki, jednak w źródłach XXI w. wymieniane są już jako monety jednogroszowe.
Półtoraki.
Źródła z XXI w. utrzymują, że był bity jedynie za panowania Zygmunta III Wazy w roku 1620. We wcześniejszych opracowaniach wymieniano również roczniki 1616 i 1617.
Trojaki.
Bity zarówno za Stefana Batorego jak i Zygmunta III Wazy.
Istnieją wątpliwości co do istnienia trojaka z rocznika 1580. Dla rocznika 1581 podawane jest również istnienie wersji z dwupolową, ukoronowaną tarczą na rewersie – zamiast napisu wierszowego.
Dukaty.
Bity zarówno za Stefana Batorego jak i Zygmunta III Wazy.
W przypadku pierwszego rocznika Zygmunta III Wazy (1588) podawana jest również informacja o istnieniu wersji dukata ze stojącą postacią, zamiast popiersiem króla na awersie.
Portugały.
Bity w 1586 r. za panowania Stefana Batorego, oraz w 1592 r. za panowania Władysława III Wazy.
Monety Rzeczypospolitej bite w Rydze.
W Rydze bito również monety nienoszące symboliki ani nazwy miasta, oznaczane jednak inicjałami mincerzy ryskich. Były nimi następujące walory:

</doc>
<doc id="2097016" url="https://pl.wikipedia.org/wiki?curid=2097016" title="Michaił Ganew">
Michaił Ganew

Michaił Petrow Ganew (bułg. Михаил Петров Ганев, ur. 5 stycznia 1985) – bułgarski zapaśnik startujący w stylu wolnym. Olimpijczyk z Rio de Janeiro 2016, gdzie zajął ósme miejsce w kategorii 86 kg.
Mistrz świata, srebrny i brązowy medalista mistrzostw Europy.
Największym jego sukcesem jest złoty medal mistrzostw świata 2010 w Moskwie.
Dwunasty w Pucharze Świata w 2012 roku.

</doc>
<doc id="2097017" url="https://pl.wikipedia.org/wiki?curid=2097017" title="Spaleniec (grzbiet)">
Spaleniec (grzbiet)

Spaleniec – jeden z dwóch grzbietów (północno-wschodni), opadających spod Sarniej Skały do Kotliny Zakopiańskiej w polskich Tatrach Zachodnich. Jego górna część oddziela Dolinę Białego od Doliny ku Dziurze. Kolejno od południa na północ znajdują się w nim: turnia Zawieszka i wzniesienie Łomik, na którym Spaleniec rozdziela się na dwa grzbiety; obydwa noszą nazwę Spaleniec:
Spaleniec jest całkowicie porośnięty lasem i nie prowadzą nim szlaki turystyczne. Znajduje się na obszarze ochrony ścisłej Regle Zakopiańskie. Jedynie do podnóży jego zachodniego grzbietu doprowadza czarny szlak turystyczny (do jaskini Dziura).

</doc>
<doc id="2097023" url="https://pl.wikipedia.org/wiki?curid=2097023" title="Arielek">
Arielek

Arielek ("Arielulus") – rodzaj ssaka z podrodziny mroczków (Vespertilioninae) w obrębie rodziny mroczkowatych (Vespertilionidae).
Zasięg występowania.
Rodzaj obejmuje gatunki występujące w południowej i południowo-wschodniej Azji.
Morfologia.
Długość ciała (bez ogona) 41–58 mm, długość ogona 33–46 mm, długość ucha 8,5–15 mm, długość tylnej stopy 7–10 mm, długość przedramienia 34,5–44,3 mm; masa ciała 4,3–17,3 g.
Systematyka.
Etymologia.
"Arielulus": w średniowiecznym folklorze "Ariel" był duchem, elfem lub sylfem; łac. przyrostek zdrabniający "-ulus".
Podział systematyczny.
Opisany w 1987 jako podrodzaj w obrębie rodzaju "Pipistrellus" a następnie przeniesiony do rodzaju "Eptesicus". Uznany za odrębny rodzaj w 1999 roku. Do rodzaju należą następujące gatunki:

</doc>
<doc id="2097030" url="https://pl.wikipedia.org/wiki?curid=2097030" title="Geografia Luksemburga">
Geografia Luksemburga

Geografia Luksemburga – dziedzina nauki zajmująca się badaniem Luksemburga pod względem geograficznym.
Luksemburg jest jednym z najmniejszych państw świata i Europy. To niewielkie księstwo leży w Europie Zachodniej i nie ma dostępu do morza. Kraj znajduje się pomiędzy Belgią, Francją i Niemcami. Księstwo cechuje się wyżynnym krajobrazem, gdzie panuje umiarkowany klimat. Luksemburg należy do najbogatszych państw świata o wysokim produkcie narodowym brutto.
Nazwa.
Tereny współczesnego Luksemburga, leżące strategicznie pomiędzy ziemiami Germanów i Franków, nazywane były przez Sasów "Lucilinburhuc" (pol. „mała forteca”). Przez to Luksemburg nazywany jest także „Gibraltarem północy”.
Położenie, powierzchnia i granice.
Luksemburg leży w Europie Zachodniej i nie ma dostępu do morza. Jest jednym z najmniejszych państw świata – jego powierzchnia wynosi 2586 km². Jest drugim najmniejszym państwem Unii Europejskiej.
Luksemburg graniczy na północy i zachodzie z Belgią (długość granicy wynosi 148 km), na południu z Francją (73 km) i na wschodzie i południowym wschodzie z Niemcami (135 km). Łączna długość granic wynosi 356 km.
Skrajne punkty:
Rozciągłość południkowa wynosi 82 km, a równoleżnikowa 57 km.
Budowa geologiczna i rzeźba.
Terytorium luksemburskiego księstwa znajduje się w obrębie dwóch krain geograficznych. Pierwszą są Ardeny leżące w północnej części kraju – Oesling zajmujący 1/3 powierzchni kraju (828 km²). Obszar tych gór jest zbudowany ze starych skał metamorficznych, pochodzących z dewonu. Drugą krainą – zajmującą 2/3 powierzchni kraju (1758 km²)– jest Gutland leżący w południowej części obejmujący Wyżynę Lotaryńską. Obszar ten budują skały osadowe pochodzące z jury środkowej. Region ten jest przedłużeniem Basenu Paryskiego. Jeden z regionów Luksemburga – Müllerthal – nazywany jest Szwajcarią Luksemburską z uwagi na krajobraz przypominający Szwajcarię. Jest to obszar leżący w obrębie dopływów rzeki Alzette. Tereny dolin rzecznych cechują się występowaniem tam niezwykłych form skalnych, będących efektem wypłukiwania przez rzeki warstw wietrzejących piaskowców i wapieni. 
Obszar kraju jest w większości wyżynny, gdzie przeciętna wysokość wynosi 325 m n.p.m. Obszary wyżyn rozcięte są dolinami rzek, licznie występują tereny pagórkowate, które są rozczłonkowane przez doliny rzeczne. Północny region, obejmujący obszar Ardenów, jest terenem gór niskich o przeciętnej wysokości 450 m n.p.m. Najwyższym wzniesieniem tego regionu jest Kneiff wznoszący się na 560 m n.p.m. Wyżyna Lotaryńska, która jest regionem o mniejszych wysokościach bezwzględnych, zwana jest w Luksemburgu Bon Pays – „dobrym krajem”. Jest to obszar, gdzie średnia wysokość terenu to 245 m n.p.m. Jedynie przy granicy z Francją teren się podnosi. Najwyższym wzniesieniem tego regionu jest Ginzebierg, którego wysokość wynosi 425 m n.p.m. Powszechnymi glebami są gleby brunatne, zaś w górach występują rędziny węglanowe.
Najwyższe wzniesienie: 559,8 m n.p.m. Kneiff w Wilwerdange 
Najniższy punkt: 130 m n.p.m. Wasserbillig 
Klimat.
Luksemburg leży w strefie klimatu umiarkowanego, ciepłego, pod wpływem morskich mas powietrza. Oznacza to, że temperatury cechują się łagodnym przebiegiem rocznym, a opady deszczu są wysokie.
Przebieg roczny temperatur jest typowy dla obszarów o morskim klimacie, mimo iż Luksemburg znajduje się 280 km od brzegów Oceanu Atlantyckiego. Masy powietrza kontynentalnego pochodzące z głębi Europy co prawda zaznaczają swój wpływ w kraju, to jednak występują one w niewielkim stopniu. W księstwie dominują wilgotne masy powietrza polarnomorskiego. To oznacza, że pomimo wyżynnego krajobrazu zimy są łagodne, nawet w regionie Ardenów. Na północy, w obrębie Ardenów jest chłodniej, ale średnie wartości i tak w ciągu zimy wynoszą -2° do 0 °C. Na południu jest jeszcze cieplej, gdzie średnie wartości termiczne wynoszą od 0° do +2 °C. Lata są chłodne, bez występowania ekstremów termicznych. Średnie wartości wahają się od +17 °C w Ardenach do +19 °C na południu kraju.
Opady są stosunkowo wysokie i wynoszą średnio około 750 mm rocznie. Najniższe wartości reprezentuje regiony nisko położone, gdzie średnio w ciągu roku spada około 700 mm opadów. W północnej części kraju wartości opadowe dochodzą nawet do 1200 mm rocznie. Opady śniegu występują dość rzadko, zwłaszcza na południu, co wiąże się nie tylko z bliskością oceanu, ale i niezbyt dużą wysokością bezwzględną kraju.
Wody.
Luksemburg należy do zlewiska Oceanu Atlantyckiego. Sieć rzeczna jest gęsta. Główne rzeki to: Mozela (jej odcinek na terenie Luksemburga wynosi 37 km), Alzette (67 km) i Sûre (136 km). Alzette i Sûre są dopływami Mozeli, która tworząc częściowo granicę z Niemcami, uchodzi do Renu. Rzeki Luksemburga płyną w głębokich dolinach, cechują się dużą zasobnością wód. 
Flora i fauna.
Luksemburg leży w strefie europejskich lasów mieszanych, gdzie przeważają formacje liściaste. Powszechnie występującym drzewem jest buk, który dominuje na stokach Ardenów. Licznie występują także lasy dębowe i dębowe grabowe. Lasy iglaste występują w Luksemburgu w niewielkiej ilości i są sztucznymi monokulturami. W tym ekosystemie rosną sosny i świerki. Lasy obejmują 34% powierzchni kraju. Poza lasami dominującą formą krajobrazu są tereny rolnicze. Nielicznie na terenie kraju występują wrzosowiska.
Świat zwierząt jest ubogi, co wiąże się m.in. z dużą gęstością zaludnienia. Duże ssaki można spotkać jedynie na terenach chronionych, a dokładnie w Niemiecko-Luksemburskim Parku Krajobrazowym leżącym we wschodniej części kraju. Do świata zwierząt należą gatunki typowe dla lasów Europy: jelenie, sarny i dziki, zaś do mniejszych ssaków należą: łasice, lisy i borsuki.
Demografia.
Liczba ludności Luksemburga 1 stycznia 2020 roku wynosiła ponad 626 tysięcy. Luksemburg jest jednym z państw europejskich o najwyższej gęstości zaludnienia – na jeden km² przypada to 230 osób.
Kraj charakteryzuje wysoka liczba mieszkających tu obcokrajowców – Luksemburczycy stanowią 51.1% ludności, Portugalczycy 15.7%, Francuzi 7.5%, Włosi 3.6%, Belgowie 3.3%, Niemcy 2.1%, Hiszpanie 1.1%, Brytyjczycy 1%, inne narodowości 14.6% (szacunek na 2019 rok). Mieszkają tu przedstawiciele 170 narodowości. Najwięcej obcokrajowców mieszka w Luksemburgu – stanowią 70,8% mieszkańców miasta. Ponadto do pracy w Luksemburgu dojeżdża ok. 185 tys. osób z krajów ościennych.
Luksemburg jest państwem wielojęzycznym – w 1984 roku język luksemburski został ustanowiony językiem narodowym, język francuski językiem prawnym (wszystkie akty prawne sporządzane są w jęz. fr.), a języki francuski i niemiecki mają status język administracyjnego. 
70,4% mieszkańców jest chrześcijanami (główni wyznania rzymsko-katolickiego), 2,3% muzułmanami, 0,5% deklaruje inne wyznanie a żadnego wyznania nie deklaruje 26,8% (szacunek na 2010 rok).
Gospodarka.
Gospodarka Luksemburga charakteryzuje się niską stopą bezrobocia, niską inflacją i wysokim dochodem.
Luksemburg jest piątym najbogatszym krajem świata po względem PKB per capita. Ma wysoko rozwiniętą gospodarkę z dominującą rolą usług, zwłaszcza sektora finansowego, którego udział w PKB wynosi 35%. Jest jednym z głównych ośrodków finansowych świata. 
Jeszcze w latach 60. XX w. gospodarka Luksemburga opierała się na hutnictwie żelaza i przemyśle stalowym, lecz pod koniec XX w. zaczęły dominować usługi finansowe, a na początku XXI w. nastąpił szybki rozwój sektora technik informatycznych i e-commerce. 
Przez lata Luksemburg prowadził liberalną politykę podatkową, oferując niskie opodatkowanie zagranicznym firmom, które przenosiły swoje siedziby do księstwa. Od 2015 roku Luksemburg dostosował swoje prawa do wymagań Unii Europejskiej w zakresie wymiany informacji podatkowej i opodatkowania e-commerce. 

</doc>
<doc id="2097032" url="https://pl.wikipedia.org/wiki?curid=2097032" title="HMS Swift (TB81)">
HMS Swift (TB81)



</doc>
<doc id="2097036" url="https://pl.wikipedia.org/wiki?curid=2097036" title="Ser o Parecer">
Ser o Parecer

Ser o parecer – singiel meksykańskiej grupy RBD, znajdujący się na płycie Celestial, nagranej w 2006 roku.

</doc>
<doc id="2097037" url="https://pl.wikipedia.org/wiki?curid=2097037" title="Pstrokaczek ukraiński">
Pstrokaczek ukraiński

Pstrokaczek ukraiński ("Poecilimon ukrainicus") – gatunek owada prostoskrzydłego zaliczany do długoskrzydlakowych, jeden z mniejszych przedstawicieli rodzaju "Poecilimon". Jest blisko spokrewniony z "Poecilimon fussi", z którym jest przez niektórych autorów synonimizowany. Obydwa gatunki różnią szczegóły morfologii oraz charakterystyka skomplikowanych pieśni godowych wykonywanych przez samce. Trzecim, podobnym do wymienionych, gatunkiem jest "Poecilimon intermedius". 
Pstrokaczek ukraiński został opisany jako odrębny gatunek w 1951 z Ukrainy. Jego występowanie stwierdzono również w Mołdawii i Polsce (na pograniczu Wyżyny Lubelskiej i Roztocza). W Polsce jest gatunkiem bardzo rzadko spotykanym i nielicznym, a także jedynym znanym przedstawicielem rodzaju "Poecilimon".
Biologia pstrokaczka jest słabo poznana. Na terenie Polski zaobserwowano pojawianie się larw w maju, a osobników dorosłych na przełomie czerwca i lipca. Jest owadem kserotermicznym, ciepłolubnym, preferującym miejsca nasłonecznione, jak polany, czy skraj lasu.
W Polskiej Czerwonej Księdze Zwierząt zaliczony został do kategorii VU (gatunki wysokiego ryzyka, narażone na wyginięcie).
Wizerunek tego szarańczaka umieszczono na rewersach dwóch srebrnych monetach (o nominale 2 i 10 hrywien) z serii "Flora and Fauna" wprowadzonych do obiegu w 2006 przez Narodowy Bank Ukrainy. Nad sylwetką owada umieszczono napis "ПИЛКОХВІСТ УКРАЇНСЬКИЙ", a pod nią "POECILIMON UKRAINICUS".

</doc>
<doc id="2097038" url="https://pl.wikipedia.org/wiki?curid=2097038" title="Sushil Kumar">
Sushil Kumar

Sushil Kumar (ur. 26 maja 1983 w Delhi) – indyjski zapaśnik startujący w stylu wolnym, trzykrotny olimpijczyk, srebrny i brązowy medalista olimpijski, mistrz świata.
Największym jego sukcesem jest srebrny medal igrzysk olimpijskich w Londynie w 2012 w kategorii 66 kg i brązowy igrzysk w Pekinie w 2008 w kategorii do 66 kg i czternasty w Atenach 2004 w wadze 60 kg. Zdobył również złoty medal mistrzostw świata w Moskwie oraz mistrzostwo Azji w 2010. Zdobył brązowy medal igrzysk azjatyckich w 2006 i czternasty w 2018 roku.
Trzykrotny triumfator w igrzyskach wspólnoty narodów (2010, 2014 i 2018), a pięć razy wygrał mistrzostwa wspólnoty (2003, 2005, 2007, 2009 i 2017).
Absolwent Chaudhary Charan Singh University w Meerut.
Pokonał Bułgara Iwana Dżorewa i przegrał z Kubańczykiem Yandro Quintaną
Wygrał z Amerykaninem Dougiem Schwabem, Białorusinem Albertem Batyrowem i Leonidem Spiridonowem z Kazachstanu i uległ Ukraińcowi Andrijowi Stadnikowi.
Zwyciężył Turka Ramazana Şahina, Uzbeka Ixtiyora Navrozova i Kazacha Akżüreka Tangatarowa. Przegrał z Japończykiem Tatsuhiro Yonemitsu.
W roku 2005 został laureatem nagrody Arjuna Award.

</doc>
<doc id="2097041" url="https://pl.wikipedia.org/wiki?curid=2097041" title="Poecilimon ukrainicus">
Poecilimon ukrainicus



</doc>
<doc id="2097042" url="https://pl.wikipedia.org/wiki?curid=2097042" title="HMS Swift">
HMS Swift

Okręty Royal Navy o nazwie HMS Swift:

</doc>
<doc id="2097051" url="https://pl.wikipedia.org/wiki?curid=2097051" title="Łomik">
Łomik

Łomik (1267 m) – wierzchołek w grzbiecie Spaleniec w polskich Tatrach Zachodnich. Jest to wschodni z dwóch grzbietów opadających spod Sarniej Skały do Kotliny Zakopiańskiej i oddzielający Dolinę Białego od doliny Spadowiec. Łomik jest zwornikiem; grzbiet Spaleniec rozgałęzia się w nim na dwa grzbiety (obydwa o nazwie Spaleniec) obejmujące swoimi ramionami dolinę Spadowiec.
Łomik jest porośnięty lasem, ale w jego wierzchołku nad lasem wznoszą się niewielkie wapienne turnie. Nie prowadzą nim szlaki turystyczne. Znajduje się na obszarze ochrony ścisłej Regle Zakopiańskie.

</doc>
<doc id="2097052" url="https://pl.wikipedia.org/wiki?curid=2097052" title="Butterbean">
Butterbean



</doc>
<doc id="2097066" url="https://pl.wikipedia.org/wiki?curid=2097066" title="Tras De Mí">
Tras De Mí

Tras de mí – singiel meksykańskiej grupy RBD, znajdujący się na płycie Nuestro Amor, nagranej w 2005 roku. Jeden z największych hitów RBD. Przez długi czas piosenka ta promowała III temporadę telenoweli Rebelde oraz została wykorzystana w jej czołówce.

</doc>
<doc id="2097071" url="https://pl.wikipedia.org/wiki?curid=2097071" title="Aún Hay Algo">
Aún Hay Algo

Aún Hay Algo - singel meksykańskiej grupy RBD, znajdujący się na płycie Nuestro Amor, nagranej w 2005 roku.

</doc>
<doc id="2097076" url="https://pl.wikipedia.org/wiki?curid=2097076" title="Finityzm (matematyka)">
Finityzm (matematyka)



</doc>
<doc id="2097077" url="https://pl.wikipedia.org/wiki?curid=2097077" title="Nuestro Amor (singel)">
Nuestro Amor (singel)

Nuestro Amor - singel meksykańskiej grupy RBD, znajdujący się na płycie Nuestro Amor, nagranej w 2005 roku.

</doc>
<doc id="2097078" url="https://pl.wikipedia.org/wiki?curid=2097078" title="Hitomi Obara">
Hitomi Obara

 – japońska zapaśniczka startująca obecnie w kategorii do 48 kg w stylu wolnym, mistrzyni olimpijska, ośmiokrotna mistrzyni świata.
Złota medalistka olimpijska z Londynu 2012 w kategorii 48 kg.
Sześciokrotna mistrzyni świata w latach 2000-2008 w kategorii do 51 kg oraz dwukrotna mistrzyni z 2010 i 2011 roku w kategorii do 48 kg. Dwukrotna mistrzyni Azji (2000, 2005) w kategorii do 51 kg. Złoty medal na igrzyskach Wschodniej Azji w 2001. Pierwsza w Pucharze Świata w 2001, 2004 i 2012; druga w 2006 i 2011 roku.

</doc>
<doc id="2097080" url="https://pl.wikipedia.org/wiki?curid=2097080" title="Architektura rokokowa na kresach dawnej Rzeczypospolitej">
Architektura rokokowa na kresach dawnej Rzeczypospolitej

Architektura rokokowa na kresach dawnej Rzeczypospolitej – kierunek rokokowej architektury, który rozwinął się najsilniej na wschodnich kresach XVIII-wiecznej Rzeczypospolitej Obojga Narodów. Dominujące ośrodki tej architektury znajdowały się w Wilnie i we Lwowie. Termin „rokoko” używany wcześniej wyłącznie w odniesieniu do dekoracji w tym wypadku oznaczał kierunek architektury późnego baroku, polegający na odejściu od założeń klasycznej tektoniki na rzecz malarskiego traktowania przestrzeni i elementów ją wyznaczających.
Główne cechy kierunku to:
skośnego ustawiania filarów, kolumn i wież kościelnych w fasadzie,
Rozkwit architektury rokokowej nastąpił dość nagle w latach 1740–1770, kiedy powstały prawie wszystkie ważne dzieła. Powstałe wówczas budowle doprowadziły do zmiany krajobrazu architektonicznego tych terenów. Twórczość architektoniczna skupiała się wokół dwóch dużych ośrodków miejskich: Wilna i Lwowa. Bardziej indywidualny charakter wykazuje architektura wileńska, z jednej strony powiązana z ośrodkami sztuki barokowej Europy, z drugiej – nawiązująca do ówczesnej architektury rosyjskiej, zwłaszcza Sankt Petersburga.
Rozwój monumentalnej architektury rokokowej na kresach ówczesnej Rzeczypospolitej wiązał się ze wzrostem bogactwa miejscowej magnaterii, odznaczającej się wielkimi ambicjami i dysponującej wielkimi środkami materialnymi. Istotna też była konfrontacja kościoła katolickiego z cerkwią prawosławną.
Ośrodek wileński.
Szczególne znaczenie dla obiektów sakralnych Wilna i okolic ma tzw. barok wileński – nurt o jednolitym wyrazie stylistycznym, występujący w całym Wielkim Księstwie Litewskim i Inflantach i obejmujący przede wszystkim architekturę sakralną (kościoły rzymskokatolickie i cerkwie unickie). Na odrębność baroku wileńskiego składają się cechy technologiczne i stylistyczne. Do tych pierwszych zaliczyć należny zastępowanie, z obawy przed pożarami, elementów drewnianych murowanymi w konstrukcji budowli i wznoszenie ich na prostych rzutach. Charakterystycznym elementem stylistyki dla środowiska wileńskiego jest natomiast skupienie się na dwuwieżowej fasadzie z wielokondygnacyjnymi, smukłymi wieżami. Motyw dwuwieżowej fasady wyprowadzić można z kręgu dzieł architektury północnowłoskiej jak bazylika Santa Maria Assunta w Genui czy kościół San Alessandro in Zebedia w Mediolanie.
Przykładem wileńskim jest tu projekt fasady kościoła św. Katarzyny Jana Krzysztofa Glaubitza, odznaczającej się klasyczną harmonią, smukłą elegancją i delikatną linearnością rozczłonkowania. Architekt rozwinął następnie swe koncepcje projektując dwuwieżową fasadę wileńskiego kościoła Misjonarzy, którego wieże są smuklejsze i szerzej rozstawione. Smukłość została osiągnięta dzięki zaakcentowaniu narożnych pilastrów i osłabieniu ażurowych partii środkowych. Malowniczości rozwiązania dopełnia rozdrobniona artykulacja szczytu fasady.
Największym osiągnięciem architektonicznym Glaubitza jest niezachowany kościół bazylianów w Berezweczu. Dwuwieżową fasadę świątyni cechuje wzmożenie wartości plastycznych i światłocieniowych i związanych z tym efektów – ślizganie się światła i narastanie światłocienia. Zachowany został przy tym porządek tektoniczny fasady, która stanowiła najbardziej konsekwentną realizację rokokowej zasady formowania architektury, przy czym o jej charakterze stylowym decyduje wyłącznie kształt architektoniczny a nie bogactwo dekoracji rzeźbiarskiej.
Rokokowe kształtowanie architektury wileńskiej dotyczyło również fasady bezwieżowej. Przykładem może tu być fasada wileńskiego kościoła św. Jana, ukończona w 1756–1757 przez wspomnianego Glaubitza i podobna fasada warszawskiego kościoła Wizytek (1728–1756; Karol Bay) ze zwieńczeniem najwyższej części według projektu być może Jakuba Fontany. O ile fasadę kościoła warszawskiego cechuje konsekwentne zachowanie porządku architektonicznego, o tyle w kościele wileńskim nastąpiło daleko posunięte rozdrobnienie elementów architektonicznych, a bogactwo zastosowanych rozwiązań (podpory, wolutowe spływy, rozerwane naczółki ułożone w linie) zaowocowało nadaniem fasadzie falującego zarysu.
Porównanie fasad kościoła Wizytek w Warszawie i św. Jana w Wilnie
Ośrodek lwowski.
Architektura Lwowa doby rokoka wykazuje związek z architekturą imperium Habsburgów (Austria, Czechy), południowych Niemiec i północnych Włoch.
Bernard Meretyn.
Czołowym twórcą był tu Bernard Meretyn a jego najwybitniejszym dziełem jest sobór św. Jura we Lwowie, którego skomplikowany plan jest połączeniem układu podłużnego z centralnym, a jądro stanowi założona na planie krzyża greckiego część centralna z pięcioma kopułami. Fasada główna została ukształtowana z płaszczyzn wklęsło-wypukłych i wybrzuszona do przodu z wklęsłymi, ściętymi narożami i spieprzonym zwieńczeniem z rzeźbą św. Jerzego.
Dzieło Meretyna wywodzi się z tradycji rzymskiej poprzez środowisko austriackie i odznacza się dynamizmem całego założenia.
W podobnym stylu utrzymane jest drugie dzieło Meretyna – ratusz w Buczaczu. Nad zwartym budynkiem, opiętym pilastrami i bogato dekorowanym wznosi się dwukondygnacyjna wieża, dekorowana pilastrami, okulusami i wazonami.
Jan de Witte.
Głównym dziełem Jana de Witte jest kościół Dominikanów we Lwowie, porównywany pod względem dyspozycji planu z kościołem św. Karola Boromeusza w Wiedniu.
Fasada główna kościoła, będąca szczytowym osiągnięciem rokokowej koncepcji, została oryginalnie opracowana. Architekt projektując ją zerwał z tradycyjnym pojęciem fasady jako ściany zamykającej wnętrze i nawiązując do architektury palladiańskiej nadał jej dynamiczny charakter poprzez wysunięcie do przodu części środkowej z portalem i oddzielenie jej w ten sposób od części bocznych. Efekt falowania i światłocienia został uzyskany poprzez zastosowanie bogatych profilowań, załamań, rozerwania gzymsów i zaakcentowania naczółków rzeźbą figuralną.
Eliptyczne wnętrze kościoła zostało ujęte w pary kolumn, poprzedzone jest przedsionkiem z bocznymi aneksami i przedłożone częścią prezbiterialną.
Dla wnętrza kościoła charakterystyczne są pełnoplastyczne pary kolumn i przełamanie klasycznego porządku przez wprowadzenie na osi par figur świętych, umieszczonych również na kondygnacji emporowej.
Jan Gottfryd Hoffmann.
Głównym dziełem pochodzącego ze Śląska Jana Gottfryda Hoffmanna jest monumentalny kompleks kościelno-klasztorny bazylianów (pierwotnie prawosławny) w Poczajowie z soborem Zaśnięcia Matki Bożej reprezentującym typ spiętrzonej, scentralizowanej bryły z dominującą kopułą i skośnie ustawionymi wieżami.
Ta największa cerkiew wschodnich kresów dawnej Rzeczypospolitej, zbudowana w latach 1771–1779 na polecenie Mikołaja Potockiego, przypomina swym zewnętrznym wyglądem założenia klasztorne Austrii lub Niemiec, ponieważ poczajowscy bazylianie, dla których była wznoszona, dążyli do zbliżenia z kulturą Zachodu.
Paweł Antoni Fontana.
Kolejnym twórcą, który zaznaczył swą obecność w dokonaniach architektury rokokowej jest Paweł Antoni Fontana, projektant szeregu budowli sakralnych i świeckich, m.in. w Chełmie i Zasławiu na Wołyniu. Zaprojektowany przez niego Kościół oo. Pijarów pw. Rozesłania Apostołów w Chełmie to budowla również ze skośnie ustawionymi wieżami, odsuniętymi od eliptycznego korpusu z obejściem i z wydłużoną prostokątnie partią wschodnią.
W dziedzinie architektury świeckiej do najważniejszych jego dokonań należy przebudowa dawnego Zamku Zasławskich w Zasławiu na pałacową rezydencję Sanguszków, uchodzącą za jedną z najrozleglejszych i najbardziej reprezentacyjnych na Ukrainie; po drugiej wojnie światowej pałac obrócił się w ruinę.
Powyższa analiza wybranych, czołowych dzieł świadczy, iż architektura na wschodnich kresach XVIII-wiecznej Rzeczypospolitej stanowiła realizację najśmielszych pomysłów architektów rokokowych. Stało się tak dlatego, iż architekci ci mogli działać tu swobodniej, dopingowani zarazem przez zamożnych fundatorów, którzy oczekiwali od twórców stworzenia dzieł zachwycających wspaniałością wyrazu i bogactwem plastycznego ujęcia. Ówczesne, imponujące budowle sakralne, zwłaszcza poza Wilnem i Lwowem, umieszczone w otoczeniu drewnianej, parterowej zabudowy, dorównywały niezwykłością gotyckim katedrom budowanym w średniowiecznych miastach francuskich.

</doc>
<doc id="2097081" url="https://pl.wikipedia.org/wiki?curid=2097081" title="Horodec nad Horyniem">
Horodec nad Horyniem



</doc>
<doc id="2097082" url="https://pl.wikipedia.org/wiki?curid=2097082" title="Tarmo Teder">
Tarmo Teder

Tarmo Teder (ur. 1958 w Kuressaare) – estoński pisarz, poeta i krytyk literacki i filmowy.
Życiorys.
Urodził się na wyspie Sarema. W latach 1973–1976 studiował na politechnice w Tallinnie, a następnie kontynuował naukę w latach 1976-1978 na studiach wieczorowych w Kingissepa (nazwa miasta Kuressaare w latach 1952-1988).
W latach 1994-1995 pracował jako redaktor działu kulturalnego w czasopiśmie "Rahva Hääl". W 1995-1998 pracował w redakcji gazety "Eesti Päevaleht" a następnie od 1998 r. w redakcji czasopisma kulturalnego "Sirp". Zadebiutował w 1990 r. tomem opowiadań. Pisze opowiadania, nowele, poezje, powieści oraz eseje.
Od 1996 r. jest członkiem Związku Pisarzy Estońskich.
Tarmo Teder został dwukrotnie wyróżniony nagrodą im. Friedeberta Tuglasa: w 2001 r. za opowiadanie "Kohtumine" oraz w 2005 r. za opowiadanie "Viimase idealisti pildid" (zostały one opublikowane na łamach czasopisma "Looming").

</doc>
<doc id="2097083" url="https://pl.wikipedia.org/wiki?curid=2097083" title="TB81">
TB81



</doc>
<doc id="2097084" url="https://pl.wikipedia.org/wiki?curid=2097084" title="Jelce II (herb szlachecki)">
Jelce II (herb szlachecki)



</doc>
<doc id="2097087" url="https://pl.wikipedia.org/wiki?curid=2097087" title="Leliwa II (herb szlachecki)">
Leliwa II (herb szlachecki)



</doc>
<doc id="2097088" url="https://pl.wikipedia.org/wiki?curid=2097088" title="1 Grupa Pancerna">
1 Grupa Pancerna

1 Grupa Pancerna - organ inspekcyjno - szkoleniowy Dowództwa Broni Pancernych Wojska Polskiego II RP.
1 maja 1937 w Warszawie zorganizowana została 1 Grupa Pancerna. Zadaniem jej dowódcy było: inspekcjonowanie wyszkolenia, rozpatrywanie zagadnień organizacyjnych i przygotowania mobilizacyjne podległych oddziałów.
Struktura organizacyjna.
Dowództwo 
Oddziały pancerne 

</doc>
<doc id="2097089" url="https://pl.wikipedia.org/wiki?curid=2097089" title="Ostrowski III (herb szlachecki)">
Ostrowski III (herb szlachecki)



</doc>
<doc id="2097090" url="https://pl.wikipedia.org/wiki?curid=2097090" title="Sorondzonboldyn Batceceg">
Sorondzonboldyn Batceceg

Sorondzonboldyn Batceceg (mong. Соронзонболдын Батцэцэг; trl.: "Soronzonboldyn Battsetseg"; ur. 3 maja 1990) – mongolska zapaśniczka startująca w kategorii do 63 kg w stylu wolnym, brązowa medalistka olimpijska, mistrzyni i wicemistrzyni świata.
Największym jej sukcesem sportowym jest brązowy medal igrzysk olimpijskich w Londynie w wadze 63 kg. W Rio de Janeiro 2016 zajęła dwunaste miejsce w kategorii 63 kg. Piąta w Tokio 2020 w kategorii 68 kg.
Zdobyła złoty medal mistrzostw świata w 2010 roku w Moskwie i 2015 w Las Vegas. Mistrzyni Azji w 2017, a druga w 2010. Pierwsza w Pucharze Świata w 2013; trzecia w 2011, 2015, 2017 i 2018; piąta w 2012. Wygrała uniwersjadę w 2013 roku.

</doc>
<doc id="2097091" url="https://pl.wikipedia.org/wiki?curid=2097091" title="Staszkiewicz II (herb szlachecki)">
Staszkiewicz II (herb szlachecki)



</doc>
<doc id="2097093" url="https://pl.wikipedia.org/wiki?curid=2097093" title="2 Grupa Pancerna">
2 Grupa Pancerna

2 Grupa Pancerna – organ inspekcyjno – szkoleniowy Dowództwa Broni Pancernych Wojska Polskiego II RP.
1 maja 1937 w Warszawie zorganizowana została 2 Grupa Pancerna. Zadaniem jej dowódcy było: inspekcjonowanie wyszkolenia, rozpatrywanie zagadnień organizacyjnych i przygotowania mobilizacyjne podległych oddziałów.
Struktura organizacyjna.
Dowództwo 
Oddziały pancerne 

</doc>
<doc id="2097095" url="https://pl.wikipedia.org/wiki?curid=2097095" title="Rezolucja Rady Bezpieczeństwa ONZ nr 1700">
Rezolucja Rady Bezpieczeństwa ONZ nr 1700

Rezolucja Rady Bezpieczeństwa ONZ nr 1700 została jednogłośnie uchwalona przez Radę 10 sierpnia 2006.
Rezolucja przedłuża mandat Misji Pomocy Narodów Zjednoczonych dla Iraku (UNAMI) na kolejny okres 12 miesięcy. Mandat ten został utworzony na mocy rezolucji 1500 (2003) i od tego czasu został przedłużony na podstawie rezolucji 1557 (2004) i 1619 (2005).

</doc>
<doc id="2097096" url="https://pl.wikipedia.org/wiki?curid=2097096" title="3 Grupa Pancerna">
3 Grupa Pancerna

3 Grupa Pancerna - organ inspekcyjno - szkoleniowy Dowództwa Broni Pancernych Wojska Polskiego II RP.
1 sierpnia 1938 w Warszawie zorganizowana została 3 Grupa Pancerna. Zadaniem jej dowódcy było: inspekcjonowanie wyszkolenia, rozpatrywanie zagadnień organizacyjnych i przygotowania mobilizacyjne podległych oddziałów.
Struktura organizacyjna.
Dowództwo 
Oddziały pancerne 

</doc>
<doc id="2097098" url="https://pl.wikipedia.org/wiki?curid=2097098" title="Złoty Glob dla najlepszego aktora drugoplanowego w serialu, miniserialu lub filmie telewizyjnym">
Złoty Glob dla najlepszego aktora drugoplanowego w serialu, miniserialu lub filmie telewizyjnym

Złoty Glob dla najlepszego aktora w serialu, miniserialu lub filmie telewizyjnym to kategoria Złotych Globów, przyznawana od 1970 roku przez Hollywoodzkie Stowarzyszenie Prasy Zagranicznej. Jest przyznawana aktorom, odgrywającym role drugoplanowe, grających w serialach, miniserialach lub filmach telewizyjnych.
Laureaci są zaznaczeni pogrubionym drukiem. Obok nich podane są role, za jaką otrzymali nagrodę.
Wielokrotni zwycięzcy w tej kategorii.
 Najczęściej zwyciężający:

</doc>
<doc id="2097099" url="https://pl.wikipedia.org/wiki?curid=2097099" title="Mikołaj Freund-Krasicki">
Mikołaj Freund-Krasicki

Mikołaj Freund-Krasicki (ur. 1 czerwca 1888 w Czernelicy, zm. wiosną 1940 w Charkowie) – pułkownik dyplomowany piechoty inżynier Wojska Polskiego, ofiara zbrodni katyńskiej.
Życiorys.
Syn Władysława i Albiny z Borysiuków. W 1907 roku ukończył C. K. Gimnazjum w Brzeżanach. Następnie studiował w Szkole Politechnicznej we Lwowie. Jednocześnie był członkiem Związku Strzeleckiego, w którym ukończył kurs oficerski. W październiku 1913 roku został powołany do służby w cesarskiej i królewskiej Marynarki Wojennej.
W grudniu 1915 roku wstąpił do Legionów Polskich i został przydzielony do 1 pułku piechoty Legionów. Dowodził plutonem i kompanią. 28 kwietnia 1916 roku awansował na chorążego, a 1 listopada 1916 roku na podporucznika. Latem 1917 roku, po kryzysie przysięgowym, został wcielony do c. i k. Armii i wysłany na front włoski.
28 października 1918 roku powrócił do kraju. Dowodził kompanią i w zastępstwie batalionem 5 pułku piechoty Legionów. Formalnie został przyjęty do Wojska Polskiego z byłych Legionów Polskich z dniem 12 kwietnia 1919 roku z zatwierdzeniem posiadanego stopnia kapitana. Pełnił służbę w Adiutanturze Generalnej Naczelnego Wodza, a następnie w Adiutanturze II Wiceministra Spraw Wojskowych. Od lipca do listopada 1919 roku był słuchaczem I Kursu Wojennej Szkoły Sztabu Generalnego w Warszawie.
15 lipca 1920 roku został zatwierdzony z dniem 1 kwietnia 1920 roku w stopniu majora, w piechocie, w grupie oficerów byłych Legionów Polskich. Pełnił wówczas służbę w Departamencie I Ministerstwa Spraw Wojskowych w Warszawie. 1 czerwca 1921 roku w dalszym ciągu pełnił służbę w Departamencie I MSWojsk. pozostając w ewidencji Oddziału V Sztabu Ministerstwa Spraw Wojskowych. W latach 1921–1922 był słuchaczem I Kursu Doszkolenia Wyższej Szkoły Wojennej w Warszawie. 3 maja 1922 roku został zweryfikowany w stopniu majora ze starszeństwem z dniem 1 czerwca 1919 roku i 109. lokatą w korpusie oficerów piechoty. Jego oddziałem macierzystym był wówczas 79 pułk piechoty w Słonimie.
Po ukończeniu kursu i uzyskaniu "„pełnych kwalifikacji do pełnienia służby na stanowiskach Sztabu Generalnego”" otrzymał przydział do Oddziału I Sztabu Generalnego WP na stanowisko kierownika referatu, pozostając oficerem nadetatowym 1 pp Leg.. W kwietniu 1924 roku został przydzielony z Oddziału I SG do 80 pułku piechoty w Słonimie na stanowisko dowódcy II batalionu. W październiku tego roku został przesunięty na stanowisko zastępcy dowódcy pułku. 31 marca 1924 roku awansował na podpułkownika ze starszeństwem z dniem 1 lipca 1923 roku i 51. lokatą w korpusie oficerów piechoty.
W czerwcu 1925 roku przeniesiony został do Dowództwa 19 Dywizji Piechoty w Wilnie na stanowisko szefa sztabu. Z dniem 31 października 1926 roku został mianowany szefem sztabu Dowództwa Okręgu Korpusu Nr III w Grodnie. W marcu 1927 roku zastąpił pułkownika Juliusza Zulaufa na stanowisku dowódcy 19 pułku piechoty Odsieczy Lwowa we Lwowie. W czerwcu 1930 roku obowiązki dowódcy pułku zdał podpułkownikowi dypl. Feliksowi Kwiatkowi, a następnie objął stanowisko szefa sztabu Dowództwa Okręgu Korpusu Nr VI we Lwowie.
W marcu 1932 roku mianowany został dowódcą Brygady KOP „Wołyń”. 21 grudnia 1932 roku awansował na pułkownika ze starszeństwem z dniem 1 stycznia 1933 i 13. lokatą w korpusie oficerów piechoty. W opinii za 1936 roku sporządzonej przez inspektora armii, generała dywizji Stanisława Burhardt-Bukackiego został scharakteryzowany, jako "„oficer bardzo wartościowy ideowo. Taktycznie słaby”". Z dniem 1 lutego 1937 roku został przeniesiony do dyspozycji Ministra Spraw Wojskowych. Do września 1939 roku był członkiem Oficerskiego Trybunału Orzekającego.
W czasie kampanii wrześniowej 1939 po agresji ZSRR na Polskę dostał się do niewoli sowieckiej. Przebywał w obozie w Starobielsku. Wiosną 1940 został zamordowany przez funkcjonariuszy NKWD w Charkowie i pogrzebany w Piatichatkach. Od 17 czerwca 2000 spoczywa na Cmentarzu Ofiar Totalitaryzmu w Charkowie.
Postanowieniem nr 112-48-07 Prezydenta RP Lecha Kaczyńskiego z dnia 5 października 2007 roku został awansowany pośmiertnie do stopnia generała brygady. Awans został ogłoszony w dniu 9 listopada 2007 roku w Warszawie, w trakcie uroczystości „Katyń Pamiętamy – Uczcijmy Pamięć Bohaterów”.
Był mężem Reginy. Mieli córkę Teresę Marię po mężu Czachowską (1924–2019), która jako sanitariuszka brała udział w powstaniu warszawskim.

</doc>
<doc id="2097100" url="https://pl.wikipedia.org/wiki?curid=2097100" title="Matka Teresa od kotów">
Matka Teresa od kotów

Matka Teresa od kotów – polski film dramatyczny w reżyserii Pawła Sali z 2010 roku.
Zdjęcia do filmu powstały w Warszawie.
Opis fabuły.
Dwaj bracia, Artur (22 lata) i Marcin (12 lat), zabijają swoją matkę w okrutny sposób. Film pokazuje okres 13 miesięcy przed ich
aresztowaniem. Na pierwszy plan wysuwają się psychika i emocje bohaterów. W tle natomiast widz ogląda środowisko, w którym żyła ta z pozoru zwyczajna i skromna rodzina.
Nagrody.
Obraz otrzymał pięć nominacji do Złotych Kaczek. Wygrał nagrodę dla najlepszego aktora na MFF w Karlowych Warach, a także był wśród filmów zgłoszonych do konkursu głównego festiwalu w Gdyni. Za ten obraz reżyser otrzymał Złotego Dzika – nagrodę Festiwalu Reżyserii Filmowej w Świdnicy.

</doc>
<doc id="2097105" url="https://pl.wikipedia.org/wiki?curid=2097105" title="Psychopathics From Outer Space Part 3">
Psychopathics From Outer Space Part 3

Psychopathics From Outer Space Part 3 – kompilacyjny album wydany nakładem Psychopathic Records w 2007 roku .
Płyta jest zbiorem nowych nagrań artystów należących w 2007 do Psychopathic Records i Hatchet House : Insane Clown Posse, Twiztid, Blaze Ya Dead Homie, Boondox, DJ Clay, The R.O.C. oraz Motown Rage.

</doc>
<doc id="2097106" url="https://pl.wikipedia.org/wiki?curid=2097106" title="Pizarro (Wirginia)">
Pizarro (Wirginia)

Pizarro – obszar niemunicypalny w hrabstwie Floyd, w stanie Wirginia, w Stanach Zjednoczonych.

</doc>
<doc id="2097108" url="https://pl.wikipedia.org/wiki?curid=2097108" title="LKS Nieciecza">
LKS Nieciecza



</doc>
<doc id="2097110" url="https://pl.wikipedia.org/wiki?curid=2097110" title="Wątlik charłaj">
Wątlik charłaj

Wątlik charłaj, wątlik punktowany ("Leptophyes punctatissima") – gatunek małego, nielatającego owada prostoskrzydłego zaliczany do długoskrzydlakowych. Po raz pierwszy został opisany naukowo z okolic Paryża. Polska nazwa rodzajowa "wątlik" nawiązuje do jego wątłej budowy. 
Występuje licznie w Europie Zachodniej. W Polsce występuje lokalnie, jest gatunkiem bardzo rzadkim, stwierdzonym po 1980. Pierwsze jego stanowisko odkryto w Poznaniu (na osiedlu Różany Potok), kolejne w województwie pomorskim. Dla ochrony tego gatunku w Centrum Hewelianum utworzono użytek ekologiczny „Luneta z Pasikonikiem”.
Wątlik charłaj ma zielony tułów z brązową pręgą na grzbiecie oraz długie odnóża. Skrzydła są silnie zredukowane u obydwu płci. Osiąga długość 9–18 mm. Zimują jaja składane w korze drzew lub krzewów. Larwy pojawiają się wiosną. W Europie Zachodniej osobniki dorosłe obserwowane są od połowy lipca do jesieni. Wątlik charłaj jest gatunkiem roślinożernym.
Blisko spokrewnionym gatunkiem jest występujący również w Polsce "Leptophyes albovittata".

</doc>
<doc id="2097111" url="https://pl.wikipedia.org/wiki?curid=2097111" title="Wątlik punktowany">
Wątlik punktowany



</doc>
<doc id="2097112" url="https://pl.wikipedia.org/wiki?curid=2097112" title="Leptophyes punctatissima">
Leptophyes punctatissima



</doc>
<doc id="2097115" url="https://pl.wikipedia.org/wiki?curid=2097115" title="Koncert (obraz Tycjana)">
Koncert (obraz Tycjana)

Koncert – obraz renesansowego włoskiego malarza Tycjana.
Obraz został namalowany pod wpływem ówcześnie panującej mody wśród artystów do muzykowania, również tych skupionych wokół Giorgiona do których należał młody Tycjan. Tycjan namalował trzy postacie, wśród których środkowa przedstawia mnicha lub organistę grającego na organach. Jest on ucieleśnieniem przeżywania muzyki. Po lewej stronie stoi starszy mnich trzymający w lewej ręce gambę a prawą dotyka ramienia grającego. Te dwie postacie łączy spojrzenie i wspólna przestrzeń duchowa. Po prawej stronie stoi niejako z boku młodzieniec odziany we współczesne szaty i spoglądający na widza. Nie uczestniczy on w scenie przeżywania utworu. Różnica pomiędzy tymi postaciami nasuwa przypuszczenie, iż postacie mnichów są dziełem Tycjana a młodzieniec wyszedł spod pędzla Giorgiona.
W obrazie dominuje biel i czerń. jedynie obszycie szaty młodzieńca i instrumenty są utrzymane w brązowych tonach.

</doc>
<doc id="2097116" url="https://pl.wikipedia.org/wiki?curid=2097116" title="Wojkowice (Czechy)">
Wojkowice (Czechy)

Wojkowice (cz. Vojkovice, niem. Wojkowitz) – wieś gminna w kraju morawsko-śląskim, w powiecie Frydek-Mistek w Czechach. Położona jest około 8,5 km na zachód od Frydka-Mistka, w granicach historycznego Śląska Cieszyńskiego.
Historia.
Pierwsza pisemna wzmianka pochodzi z 1584, z dokumentu wystawionego podczas sprzedaży frydeckiego państwa stanowego przez biskupa ołomunieckiego Stanisława Pawłowskiego Bartłomiejowi z Wierzbna.
Według austriackiego spisu ludności z 1910 roku Wojkowice miały 427 mieszkańców, z czego 425 było zameldowanych na stałe, 352 (82,8%) było czesko-, 59 (13,9%) polsko- i 14 (3,3%) niemieckojęzycznymi, a w podziale wyznaniowym 372 (87,1%) było katolikami, 40 (9,4%) ewangelikami a 15 (3,5%) wyznawcami judaizmu.
Pomimo czeskiej dominacji narodowościowej w 1938 roku większość Wojkowic została zajęta przez administrację polską i włączona do powiatu cieszyńskiego zachodniego, a od 1939 roku stała się częścią niemieckiego powiatu Teschen. Granicę wytyczono jednak na rzece Łuczyna, więc zachodni fragment gminy pozostał w granicach Czechosłowacji, a następnie Protektoratu Czech i Moraw.

</doc>
<doc id="2097118" url="https://pl.wikipedia.org/wiki?curid=2097118" title="C/2007 L13 (SOHO)">
C/2007 L13 (SOHO)

C/2007 L13 (SOHO) – kometa jednopojawieniowa odkryta na zdjęciach SOHO przez Arkadiusza Kubczaka. Została odkryta 16 czerwca 2007 roku. Należy do grupy komet Kreutza II.

</doc>
<doc id="2097119" url="https://pl.wikipedia.org/wiki?curid=2097119" title="Miecznikowski">
Miecznikowski



</doc>
<doc id="2097121" url="https://pl.wikipedia.org/wiki?curid=2097121" title="Omul bajkalski">
Omul bajkalski

Omul bajkalski ("Coregonus migratorius") – gatunek ryby z rodziny łososiowatych (Salmonidae).
Status taksonomiczny.
W starszych opracowaniach uznawany za podgatunek "Coregonus autumnalis": "Coregonus autumnalis migratorius", jednak badania genetyczne wykluczyły bliskie pokrewieństwo z tym gatunkiem i wskazały, że omul jest blisko spokrewniony z kompleksem "Coregonus lavaretus". Dlatego wydzielono go jako odrębny gatunek: "Coregonus migratorius". 
Występowanie.
Endemiczny gatunek jeziora Bajkał.
Charakterystyka.
Dorasta do 56 cm długości
Ekologia.
Zasiedla wody do głębokości 400 m.
Odżywianie.
Narybek i wodne bezkręgowce.
Znaczenie gospodarcze.
Ceniona ryba za walory smakowe.

</doc>
<doc id="2097123" url="https://pl.wikipedia.org/wiki?curid=2097123" title="Karol Froehlich">
Karol Froehlich

Karol Froehlich (ur. 30 października 1875, zm. 30 października 1924 w Łomży) – polski filolog-orientalista, pułkownik Sztabu Generalnego Wojska Polskiego.
Życiorys.
Do 1917 pełnił zawodową służbę wojskową w Armii Imperium Rosyjskiego, awansując w niej do stopnia podpułkownika ze starszeństwem z 5 października 1916 roku. Następnie pełnił służbę w polskich formacjach wojskowych w Rosji. 
Z dniem 3 listopada 1918 roku przyjęty został do Wojska Polskiego w stopniu podpułkownika i przydzielony do Departamentu I Organizacyjno-Mobilizacyjnego Ministerstwa Spraw Wojskowych w Warszawie. 1 czerwca 1919 roku został mianowany na stanowisko szefa Sekcji Regulaminów i Wyszkolenia Departamentu I Organizacyjno-Mobilizacyjnego. Pod koniec tego roku objął stanowisko szefa Sekcji Wyszkolenia w tym samym departamencie. W sierpniu 1920 roku mianowany został kierownikiem Sekcji III Poboru i Uzupełnień w Oddziale I Organizacyjno-Mobilizacyjnym Sztabu M.S.Wojsk. 3 maja 1922 roku zweryfikowany został w stopniu pułkownika ze starszeństwem z 1 czerwca 1919 roku i 73. lokatą w korpusie oficerów piechoty. W sierpniu 1921 roku, w związku z przejściem Ministerstwa Spraw Wojskowych na organizację pokojową, mianowany został szefem Wydziału Poborowego w Departamencie X Spraw Poborowych. W październiku tego roku Minister Spraw Wojskowych mianował go członkiem Państwowej Rady Emigracyjnej, organu doradczego Urzędu Emigracyjnego. W sierpniu 1923 roku wyznaczony został na stanowisko szefa Wydziału Poborowego w Departamencie I Piechoty MSWojsk. Pozostawał jednocześnie oficerem nadetatowym 69 Pułku Piechoty w Gnieźnie. Zmarł 30 października 1924 w Łomży. 
Został osadnikiem wojskowym w powiecie horochowskim.
Został pochowany we wtorek 4 listopada 1924 w grobie rodzinnym na cmentarzu ewangelicko-augsburskim w Warszawie (aleja 58, miejsce 48). 

</doc>
<doc id="2097124" url="https://pl.wikipedia.org/wiki?curid=2097124" title="Przywilej pawłowy">
Przywilej pawłowy



</doc>
<doc id="2097126" url="https://pl.wikipedia.org/wiki?curid=2097126" title="Andrzej Libik">
Andrzej Libik

Andrzej Włodzimierz Libik (ur. 25 sierpnia 1941 w Krakowie) – polski przedstawiciel nauk rolniczych specjalizujący się w ogrodnictwie, herbologii i warzywnictwie.
Ukończył studia o specjalności ogrodniczej na Wydziale Rolniczym Wyższej Szkoły Rolniczej w Krakowie. Pracował w Katedrze Warzywnictwa tej uczelni, w 1972 roku uzyskał stopień doktora, a w 1986 doktora habilitowanego nauk rolniczych. W 1995 roku otrzymał tytuł profesora.
W latach 1991-2009 pełnił był kierownikiem Katedry Warzywnictwa. Pełnił też funkcję prodziekana Wydziału Ogrodniczego (w latach 1987-1990) oraz prorektora ds. nauki i współpracy z zagranicą Akademii Rolniczej w Krakowie (1993-1996).
Prowadził badania dotyczące uprawy warzyw, m.in. poszukiwanie ekonomicznie uzasadnionych źródeł dwutlenku węgla do zastosowania w szklarniach oraz technik dokarmiania CO2 upraw pod osłonami.
17 września 2010 Uniwersytet Przyrodniczy w Lublinie przyznał mu tytuł doktora "honoris causa".

</doc>
<doc id="2097128" url="https://pl.wikipedia.org/wiki?curid=2097128" title="Herrera Oria">
Herrera Oria

Herrera Oria – stacja początkowa metra w Madrycie, na linii 9. Znajduje się w dzielnicy Fuencarral-El Pardo, w Madrycie i zlokalizowana jest przed stacją Barrio del Pilar. Została otwarta 3 czerwca 1983.

</doc>
<doc id="2097130" url="https://pl.wikipedia.org/wiki?curid=2097130" title="Barrio del Pilar">
Barrio del Pilar

Barrio del Pilar – stacja metra w Madrycie, na linii 9. Znajduje się w dzielnicy Fuencarral-El Pardo, w Madrycie i zlokalizowana jest pomiędzy stacjami Herrera Oria i Ventilla. Została otwarta 3 czerwca 1983

</doc>
<doc id="2097131" url="https://pl.wikipedia.org/wiki?curid=2097131" title="C/2007 Q4 (SOHO)">
C/2007 Q4 (SOHO)

C/2007 Q4 (SOHO) – kometa jednopojawieniowa odkryta na zdjęciach SOHO przez Arkadiusza Kubczaka. Została odkryta 18 sierpnia 2007 roku. Należy do grupy komet Kreutza.

</doc>
<doc id="2097132" url="https://pl.wikipedia.org/wiki?curid=2097132" title="Un Poco de Tu Amor">
Un Poco de Tu Amor

Un poco de tu amor - singel meksykańskiej grupy RBD, znajdujący się na płycie Rebelde, nagranej w 2004 roku. Piosenka została niejednokrotnie użyta w telenoweli Rebelde, gdzie występował zespół.

</doc>
<doc id="2097135" url="https://pl.wikipedia.org/wiki?curid=2097135" title="Telefon 110">
Telefon 110

Telefon 110 (niem. "Polizeiruf 110") – niemiecki serial kryminalny produkowany od 1971 roku.
"Wschodnioniemieckie" odcinki serialu, przedstawiające pracę Volkspolizei były emitowane przez TVP w pierwszym i drugim programie w latach 70. i 80. XX w. Przez ponad 30 lat produkcji w serialu wielokrotnie zmieniała się obsada, wystąpiło w nim kilkuset aktorów niemieckich. Serial powstał jako odpowiedź na zachodnioniemiecki "Tatort".
Fabuła.
Fabułę serialu stanowią oddzielne epizody z praktyki niemieckiej policji kryminalnej. W odróżnieniu od innych tego typu seriali tematem filmu nie są przestępstwa dużej kategorii, lecz kradzieże, oszustwa, przemoc w rodzinie. Główny akcent położony jest (przynajmniej w odcinkach produkcji NRD) na aspekt psychologiczny dokonywanych czynów – mentalność przestępców, ich motywy, odczucia ofiar itp.
Odcinki polsko-niemieckie.
20 grudnia 2015 roku ARD i TVP 1 wyemitowały 354 odcinek "Na granicy" ("Grenzgänger") o współpracy policji polskiej i niemieckiej. W głównych rolach wystąpili Maria Simon i Lucas Gregorowicz, a także Danuta Stenka i Robert Gonera. 

</doc>
<doc id="2097136" url="https://pl.wikipedia.org/wiki?curid=2097136" title="Kabaret Słoiczek po cukrze">
Kabaret Słoiczek po cukrze

Kabaret „Słoiczek po cukrze” – powstał w lipcu 2008; tworzą go Małgorzata Szapował i Magda Mleczak, które wcześniej występowały wspólnie w kabarecie Szum (do jego rozwiązania w 2006).
Ich aktualny program "75 B" obejmuje tematy społeczno-obyczajowe z domieszką humoru absurdalnego. Występy transmitowała m.in. Telewizja Polska i Polsat.

</doc>
<doc id="2097138" url="https://pl.wikipedia.org/wiki?curid=2097138" title="Pedro Pizarro">
Pedro Pizarro

Pedro Pizarro (ur. ok. 1515, zm. ok. 1602) – hiszpański kronikarz i konkwistador, kuzyn Francisco Pizarro, autor kroniki "Relación del descubrimiento y conquista de los reinos del Perú" ukończonej w 1571 roku.
Pedro Pizarro urodził się ok. 1515 w hiszpańskim Toledo jako kuzyn Francisco Pizarro i jego braci Gonzalo, Hernando i Juana. Gdy Francisco Pizarro wyruszał na swoją trzecią wyprawę do państwa Inków, dołączyli do niego bracia i kuzyn Pedro. Wyprawa wyruszyła z Sanlúcar de Barrameda w lutym 1530 roku i dotarła do Tumbes w dzisiejszym Peru w styczniu 1531 roku. Pedro był początkowo paziem Francisco, ale od ok. 1533 roku został żołnierzem kawalerii. Jako kawalerzysta brał udział w większości istotnych wydarzeń w czasie podboju Peru, głównie w czasie kampanii przeciw Manco Inca.
Pedro Pizarro walczył 26 kwietnia 1538 roku pod Las Salinas przeciw Diego de Almagro, rywalowi i byłemu wspólnikowi Francisco. Był jednym z założycieli miasta Arequipa (15 sierpnia 1540). W 1541 roku Francisco Pizarro został zamordowany, Pedro walczył wówczas przeciw zabójcom, m.in. pod Chupas 16 września 1542 roku pod dowództwem Cristóbala Vaca de Castro. Gdy Gonzalo Pizarro zbuntował się przeciw hiszpańskiej koronie, Pedro odmówił krewnemu udziału w rebelii. Równocześnie jednak list do Gonzalo z 18 grudnia 1546 roku podważa jego lojalność wobec króla i pokazuje pewne wahania, prawdopodobnie o podłożu materialnym. List ten został przechwycony przez Pedro de la Gasca, którego hiszpańskie władze przysłały do Peru w celu stłumienia powstania. La Gasca użył go jako pretekstu, by odmówić Pedro nagrody za udział w bitwie pod Xaquixaguana, gdzie Gonzalo został 9 kwietnia 1548 roku pokonany.
28 listopada 1538 Pedro otrzymał od Francisco Pizarro ziemię i robotników w Arequipa, Tacna i innych regionach; także w późniejszym okresie otrzymywał różne nadania.
Pedro Pizarro żenił się dwukrotnie, z Maríą Cornejo i drugą, nieznaną z imienia kobietą. Jego córką była Isabel Pizarro, w późniejszym wieku miał również inne, liczne potomstwo. Okoliczności śmierci Pedro Pizarro nie są znane. Na pewno miało to miejsce po 1571 roku (do tego roku jest doprowadzona jego kronika) lub po 1602 roku – w tym roku wicekról Luis de Velasco y Castilla uczynił na rzecz Pedro nadanie. Nie ma jednak pewności, czy drugie zdarzenie nie dotyczyło jednego z synów kronikarza, również noszącego to imię.
Oryginał jego kroniki niegdyś znajdował się w Biblioteca Nacional de España, obecnie jest zaginiony.

</doc>
<doc id="2097139" url="https://pl.wikipedia.org/wiki?curid=2097139" title="Linia kolejowa Kokoszki - Gdańsk Osowa">
Linia kolejowa Kokoszki - Gdańsk Osowa



</doc>
<doc id="2097140" url="https://pl.wikipedia.org/wiki?curid=2097140" title="Shrewsbury (stacja kolejowa)">
Shrewsbury (stacja kolejowa)

Shrewsbury (ang: "Shrewsbury railway station") – stacja kolejowa w Shrewsbury, w hrabstwie Shropshire, w Anglii, w Wielkiej Brytanii. Jest to jedyny dworzec kolejowy w mieście; Shrewsbury Abbey, a także inne małe stacje wokół miasta są zamknięte. Dworzec został zbudowany w 1848 i był przebudowywany kilkukrotnie. Został wpisany do rejestru zabytków w 1969 roku. Stacja znajduje się 69 km (43 mil) na północny zachód od Birmingham New Street i służy jako kolejowa "Brama do Walii", ponieważ wiele pociągów jadących z Anglii do Walii musi przejechać przez stację.
Stacja Shrewsbury jest najbardziej ruchliwą stacją w Shropshire i dziesiątą najbardziej ruchliwą w regionie West Midlands (stan na 2008/09).

</doc>
<doc id="2097142" url="https://pl.wikipedia.org/wiki?curid=2097142" title="Stopień ochrony">
Stopień ochrony



</doc>
<doc id="2097144" url="https://pl.wikipedia.org/wiki?curid=2097144" title="Itaboraí">
Itaboraí

Itaboraí – miasto w południowo-wschodniej Brazylii, w stanie Rio de Janeiro. W 2009 miasto liczyło ok. 229 tys. mieszkańców. Ośrodek przemysłu ceramicznego i spożywczego.

</doc>
<doc id="2097145" url="https://pl.wikipedia.org/wiki?curid=2097145" title="Coregonus autumnalis">
Coregonus autumnalis



</doc>
<doc id="2097146" url="https://pl.wikipedia.org/wiki?curid=2097146" title="Kod bezpieczeństwa">
Kod bezpieczeństwa



</doc>
<doc id="2097148" url="https://pl.wikipedia.org/wiki?curid=2097148" title="Doktorzy honoris causa Uniwersytetu Przyrodniczego w Lublinie">
Doktorzy honoris causa Uniwersytetu Przyrodniczego w Lublinie

Doktorzy honoris causa Akademii Rolniczej oraz Uniwersytetu Przyrodniczego w Lublinie

</doc>
<doc id="2097149" url="https://pl.wikipedia.org/wiki?curid=2097149" title="Pomnik Holocaustu w Tel Awiwie">
Pomnik Holocaustu w Tel Awiwie

Pomnik Holocaustu (hebr. אנדרטה לשואה ולתקומה) – jest pomnikiem położonym na placu Rabina w osiedlu Centrum Tel Awiwu w mieście Tel Awiw, w Izraelu. Znajduje się on naprzeciw Ratusza w Tel Awiwie.
Historia.
Pierwotny pomysł wystawienia pomnika na głównym placu miejskim został przedstawiony na Radzie Miejskiej w 1951. Podjęto wówczas decyzję o budowie pomnika żołnierzy, którzy polegli w obronie miasta podczas Wojny o Niepodległość (1948-49). Dodatkowo zatwierdzono plan utworzenia Parku Niepodległości.
W 1965 architekt Abraham Yaski Powsner przedstawił kompleksowy plan zabudowy parku Rabina. Przewidywał on wystawienie na placu pomnika ofiar Holocaustu. W 1972 władze miejskie powołały specjalną komisję, która miała rozstrzygnąć w jaki sposób będzie zagospodarowany plac i w jakiej formie będzie nowy pomnik. Do realizacji wybrano projekt rzeźbiarza Yigala Tumarkina. Został on wystawiony w 1975.
Opis pomnika.
Pomnik jest umieszczony na placu Rabina, w pobliżu skrzyżowania ulic Ibn Gabirol z Frishmana. Struktura pomnika została wykonana z metalu, betonu i szkła. Główną część pomnika stanowi odwrócona do góry nogami piramida, którą pomalowano w żółte pasy. U jej podstawy wyrasta z ziemi druga mniejsza piramida. Razem tworzą one gwiazdę Dawida - będąc w kolorze żółtym w sposób symboliczny przedstawiają one znak hańby noszony przez Żydów podczas Holocaustu.

</doc>
<doc id="2097152" url="https://pl.wikipedia.org/wiki?curid=2097152" title="Queef">
Queef



</doc>
<doc id="2097153" url="https://pl.wikipedia.org/wiki?curid=2097153" title="Port lotniczy Ronneby">
Port lotniczy Ronneby

Port lotniczy Ronneby (IATA: RNB, ICAO: ESDF) – port lotniczy położony 4 km od Ronneby, 30 km od Karlshamn i 30 km od Karlskorny, w regionie Blekinge, w Szwecji.

</doc>
<doc id="2097155" url="https://pl.wikipedia.org/wiki?curid=2097155" title="Order Kambodży">
Order Kambodży

Order Kambodży lub Order Królewski Kambodży (fr. "Ordre royal du Cambodge") – ustanowiony w 1864 order Królestwa Kambodży pod francuskim protektoratem, nadawany również jako francuskie odznaczenie kolonialne w latach 1896–1948 i 1950–1955, a następnie wyłącznie kambodżańskie odznaczenie w latach 1955–1975 i ponownie od 1995 roku.
Historia.
Order został ustanowiony 8 lutego 1864 przez króla Norodoma.
W okresie kolonialnym, w latach 1896–1948 i 1950-1955, kawalerem Krzyża Wielkiego był "ex officio" każdy prezydent Francji.
Kambodżańska wstęga orderowa była czerwona z zielonymi paskami wzdłuż brzegów, a francuską odmianę przyznawano na wstęgach białych z żółtymi paskami.
Po uzyskaniu niepodległości nadawane do 1975, kiedy to zostało zniesione przez reżim Czerwonych Khmerów, przywrócone dekretem monarszym z 5 października 1995, zreformowane w 2002.

</doc>
<doc id="2097157" url="https://pl.wikipedia.org/wiki?curid=2097157" title="Wanna Play">
Wanna Play

Wanna Play – singiel meksykańskiej grupy RBD, znajdujący się na płycie Rebels, nagranej w 2006 roku. Utwór jest jednym z anglojęzycznych piosenek zespołu RBD. Zespół w 2007 roku został zaproszony na wybory Miss Universe 2007, gdzie grupa zaśpiewała 'Wanna Play' razem z 'Carino Mio' i 'Money, Money', podczas prezentacji kandydatek z całego świata.
Przypisy.
1. http://www.huliq.com/22918/rbd-to-perform-during-2007-miss-universe

</doc>
<doc id="2097158" url="https://pl.wikipedia.org/wiki?curid=2097158" title="Budynek Państwowej Komisji Planowania Gospodarczego w Warszawie">
Budynek Państwowej Komisji Planowania Gospodarczego w Warszawie

Budynek Państwowej Komisji Planowania Gospodarczego – gmach znajdujący się w Warszawie przy placu Trzech Krzyży 3/5. Od 2020 siedziba Ministerstwa Rozwoju, Pracy i Technologii.
Gmach został wzniesiony w latach 1947–1949 według projektu architektów Stanisława Bieńkuńskiego i Stanisława Rychłowskiego z przeznaczeniem na siedzibę Państwowej Komisji Planowania Gospodarczego (PKPG).
Opis.
Projekt został wybrany spośród jedenastu nadesłanych prac w konkursie architektonicznym, rozpisanym przez SARP w końcu roku 1946. W skład zespołu projektowego oprócz autorów nagrodzonej pracy weszli architekci: Barbara Andrzejewska, Jan Dobrowolski, Maria Garncarczyk, Helena Jasieńska i Ryszard Łagutko.
W wersji konkursowej budynek miał bardzo wysoki cokół, parter tworzący podcienia na całej długości elewacji wschodniej oraz trzy piętra. Wysokość została zharmonizowana z wysokością odbudowywanego kościoła św. Aleksandra oraz budynków Nowego Światu i Alej Ujazdowskich. W fazie realizacji dodano jedną kondygnację cofniętą od lica budynku, pozostawiając gzyms główny na dotychczasowej wysokości. Nie doszło do zamierzonego podwyższenia budynku do pięciu pięter z dodaniem socrealistycznej attyki. Miało się to wiązać z zamierzonym wyburzeniem budynku Instytutu Głuchoniemych i otwarciu widokowym placu Trzech Krzyży na wschód w stronę skarpy warszawskiej.
Budynek powstał w miejscu bazaru, który od 1871 roku mieścił się na rogu placu Trzech Krzyży i ul. Wspólnej. Budowę rozpoczęto w kwietniu 1947. Przy budowie zastosowano wielkowymiarowe pustaki z gruzobetonu, co przyspieszyło prace murarskie. Ściany podziemia oblicowano granitem strzegomskim, zaś wyższe kondygnacje piaskowcem. Długą elewację ożywiono wprowadzając na I piętrze podwojone okna oraz loggie co piątą oś okienną. Wejście do budynku według projektu miało prowadzić przez prześwit o pięciu przęsłach w parterze. W późniejszych latach prześwit ten oszklono, tworząc obszerny hall wejściowy.
Kwadratowy dziedziniec południowy przekryto kopułą z zatopionymi w betonie setkami luksferów, tworząc salę zebrań. W późniejszych latach w tej sali działało kino Pod Kopułą. Prostokątny dziedziniec północny pozostał otwarty.
Budynek był pierwszym gmachem rządowym zaprojektowanym i wybudowanym po II wojnie światowej w Warszawie. Od nazwiska szefa PKPG Hilarego Minca nazywano go zwyczajowo „Mincówką”.
W 2016 na fasadzie budynku odsłonięto tablicę upamiętniającą Grażynę Gęsicką.

</doc>
<doc id="2097159" url="https://pl.wikipedia.org/wiki?curid=2097159" title="Petrolina">
Petrolina

Petrolina – miasto we wschodniej Brazylii, w stanie Pernambuco, nad rzeką São Francisco. W 2021 miasto liczyło ok. 359,3 tys. mieszkańców.
W mieście rozwinął się przemysł chemiczny, skórzany oraz spożywczy.

</doc>
<doc id="2097160" url="https://pl.wikipedia.org/wiki?curid=2097160" title="Juan Pizarro">
Juan Pizarro

Juan Pizarro (ur. 1505 lub 1511 – zm. 1536/7) − hiszpański konkwistador, brat Francisco Pizarro.
Juan i Gonzalo Pizarro byli nieślubnymi synami kpt. Gonzalo Pizarro y Rodríguez de Aguilara i Maríi Alonso z Trujillo oraz przyrodnimi braćmi Francisco i Hernando Pizarro. Juan był uczestnikiem wyprawy Francisco do państwa Inków i uczestnikiem zdobycia Cuzco w 1533 roku. Juan, Hernando i Gonzalo byli następnie przydzieleni do garnizonu w Cuzco, podczas gdy Francisco Pizarro podjął wyprawę na północno-zachodnie wybrzeże Peru w 1535 roku.
Juan wraz z braćmi sprawował wówczas w Cuzco dyktatorskie rządy, połączone z torturami i egzekucjami przeciwników nowej władzy. W dniu 6 maja 1536 Inkowie pod wodzą dotychczasowego, marionetkowego króla Manco Inca wszczeli bunt przeciw Hiszpanom i zgromadzili liczącą 10 000 ludzi armię. Doszło wówczas do licznych starć i potyczek, które przyniosły zwycięstwo mającym przewagę technologiczną Hiszpanom.
Juan prawdopodobnie zginął w bitwie pod Sacsayhuamán.

</doc>
<doc id="2097164" url="https://pl.wikipedia.org/wiki?curid=2097164" title="Linia kolejowa Faenza – Rawenna">
Linia kolejowa Faenza – Rawenna

Linia kolejowa Faenza-Rawenna – włoska normalnotorowa linia kolejowa, która łączy Faenzę, na linii Bolonia-Ankona z Rawenną.
Linia jest zarządzana przez RFI, która klasyfikuje ją jako linię uzupełniającą. Regionalne przewozy pasażerskie są obsługiwane przez Trenitalia: Ravenna - Faenza i Faenza - Lugo oraz z kontynuacją niektórych pociągów do Lavezzola.

</doc>
<doc id="2097165" url="https://pl.wikipedia.org/wiki?curid=2097165" title="Stare Hamry">
Stare Hamry

Stare Hamry (; dawn. ) – wieś gminna w kraju morawsko-śląskim, w powiecie Frydek-Mistek w Czechach. Położona jest około 25 km na południe od Frydka-Mistka, w Beskidzie Śląsko-Morawskim nad zbiornikiem wodnym Šance, utworzonym w górnym biegu rzeki Ostrawicy. Las pokrywa 86% powierzchni gminy.
Składa się z dwóch gmin katastralnych przedzielonych doliną Ostrawicy i zbiornikiem Šance:
Historia.
. Wytop żelaza w hucie w Starych Hamrach prowadzono od 1636 roku.
Aż do 1951 roku leżały jedynie na prawym brzegu Ostrawicy i miały powierzchnię 6645,71 ha, tj. składały się z obecnych gmin katastralnych Staré Hamry 1 i Staré Hamry 2 (teraz w gminie Ostrawica). Zmiana nastąpiła 1 lipca 1951, kiedy to pierwotna gmina Stare Hamry została podzielona na dwie katastralne części, a gmina Ostrawica na 3 i po ich zmianach przynależności powstały obie współczesne gminy, a z najbardziej południowej części wsi Ostrawicy powstała Bílá. W 1969 uruchomiona została zapora Šance, a woda zalewając centrum ówczesnej gminy zmusiła do przesiedlenia połowę jej mieszkańców.

</doc>
<doc id="2097166" url="https://pl.wikipedia.org/wiki?curid=2097166" title="Alvorada">
Alvorada

Alvorada – miasto w południowej Brazylii, w stanie Rio Grande do Sul, w aglomeracji Porto Alegre. W 2009 miasto liczyło ok. 214 tys. mieszkańców. Ośrodek przemysłu skórzanego, mleczarskiego i mięsnego, ponadto ośrodek handlowy regionu rolniczego. 

</doc>
<doc id="2097167" url="https://pl.wikipedia.org/wiki?curid=2097167" title="Air Nippon">
Air Nippon

Air Nippon – japońska linia lotnicza z siedzibą w Tokio. 1.04.2012 zmieniła nazwę na All Nippon Airways.

</doc>
<doc id="2097170" url="https://pl.wikipedia.org/wiki?curid=2097170" title="Zbigniew Głowaty">
Zbigniew Głowaty

Zbigniew Głowaty (ur. 4 marca 1932 roku w Hnilicach, zm. 20 czerwca 2014) – polski kolarz szosowy i przełajowy, startujący w latach 50. i 60. ubiegłego stulecia w barwach klubu Włókniarz Niemodlin. Wielokrotny uczestnik wyścigów Tour de Pologne oraz dwukrotny Wyścigu Pokoju (1958 – 15 m., 1959 – 78 m.).
Zmarł 20 czerwca 2014, pochowany na cmentarzu w Brzegu przy ul. Starobrzeskiej.

</doc>
<doc id="2097172" url="https://pl.wikipedia.org/wiki?curid=2097172" title="Camaçari">
Camaçari

Camaçari – miasto we wschodniej Brazylii, w stanie Bahia, na wybrzeżu Oceanu Atlantyckiego, część regionu metropolitalnego miasta Salvador. W 2009 miasto liczyło ok. 234 tys. mieszkańców. Ośrodek przemysłu petrochemicznego, celulozowo-papierniczego, włókienniczego i spożywczego.

</doc>
<doc id="2097173" url="https://pl.wikipedia.org/wiki?curid=2097173" title="Magé">
Magé

Magé – miasto w południowo-wschodniej Brazylii, w stanie Rio de Janeiro. W 2009 miasto liczyło ok. 244 tys. mieszkańców. Ośrodek przemysłu metalurgicznego.. Ważny węzeł drogowy.

</doc>
<doc id="2097175" url="https://pl.wikipedia.org/wiki?curid=2097175" title="Sumaré">
Sumaré

Sumaré – miasto w południowo-wschodniej Brazylii, w stanie São Paulo. W 2020 miasto liczyło 286 211 mieszkańców. Ośrodek przemysłu środków transportu, maszynowego, chemicznego i metalurgicznego.. Ważny węzeł kolejowy.

</doc>
<doc id="2097176" url="https://pl.wikipedia.org/wiki?curid=2097176" title="Rezolucje Rady Bezpieczeństwa ONZ z roku 1950">
Rezolucje Rady Bezpieczeństwa ONZ z roku 1950

Stałe miejsca w Radzie Bezpieczeństwa ONZ w 1950 posiadały:
W roku 1950 członkami niestałymi Rady były:
Rezolucje.
Rezolucje Rady Bezpieczeństwa ONZ przyjęte w roku 1950: 

</doc>
<doc id="2097181" url="https://pl.wikipedia.org/wiki?curid=2097181" title="Curlers Corner Autumn Gold Curling Classic 2010">
Curlers Corner Autumn Gold Curling Classic 2010

Curlers Corner Autumn Gold Curling Classic 2010 – 33. edycja kobiecego turnieju curlingowego zaliczanego do Wielkiego Szlema, turniej rozegrano między 8 a 11 października 2010 w Calgary, na ośmiotorowym lodowisku Calgary Curling Club.
W rywalizacji brało udział 32 drużyny, z czego 2 europejskie i 2 azjatyckie. Łączna pula nagród to 52 000 dolarów, zwycięska drużyna zainkasowała 14 000. Obrońcą tytułu mistrzyń turnieju z 2009 był zespół Jennifer Jones.
Turniej wygrała drużyna Wang Bingyu pokonując w finale 7:5 Desiree Owen (wygrana 11 000 CAD), jest to pierwsze zwycięstwo drużyny spoza Kanady w historii Wielkiego Szlema. Na miejscach 3-4 uplasowały się drużyny Heather Nedohin i Jennifer Jones, zainkasowały po 7000 CAD, zespoły z miejsc 5-8 (Cheryl Bernard, Heather Rankin, Shannon Kleibrink i Stefanie Lawton) otrzymały po 1000 CAD.

</doc>
<doc id="2097182" url="https://pl.wikipedia.org/wiki?curid=2097182" title="Sjena palona">
Sjena palona

Sjena palona to pigment tlenków żelaza o ciepłej, brązowawej barwie. Sjenę paloną uzyskuje się w chemicznym procesie spalania gliny limonitowej (tzw. sjeny surowej).

</doc>
<doc id="2097184" url="https://pl.wikipedia.org/wiki?curid=2097184" title="Road, Movie">
Road, Movie

Road, Movie (hindiरोड, मूवी) to indyjskie kino drogi, komediodramat z 2009 roku w reżyserii Dev Benegala. W rolach głównych wystąpili Abhay Deol, Tannishtha Chatterjee i Satish Kaushik. Premiera filmu odbyła się podczas Festiwalu Filmowego w Toronto. Film pokazano też na Festiwalu Filmowym w Berlinie. Akcja rozgrywa się w Radżastanie, na pustyni Thar. Tematem tej historii jest magia kina. Na środku pustyni, czy to z rozkazu policjanta, czy z wdzięczności za wodę i przemienione serce, niczym fatamorgana, pojawiają się na tle nieba obrazy Amitabha i Shashi Kapoora w "Deewaar" oraz tańczącej Rekhy.
Fabuła.
Vishnu (Abhay Deol) nie wie, co ze sobą zrobić. Sprzedawanie z ojcem olejku do włosów go nie bawi. Pewnego dnia z ciężarówką załadowaną objazdowym kinem rusza przez pustynię Thar w kierunku morza. Po drodze spotyka ludzi, którzy przemienią jego życie: chłopca (Mohammed Faisal), dobrodusznego mechanika Oma (Satish Kaushik) i cygańską wdowę (Tanishtha Chatterjee). Ogrzeją oni serce drażliwego, skupionego na sobie samotnika...

</doc>
<doc id="2097185" url="https://pl.wikipedia.org/wiki?curid=2097185" title="Granda">
Granda

Granda – trzeci album studyjny polskiej wokalistki Moniki Brodki. Wydawnictwo ukazało się 20 września 2010 roku nakładem wytwórni muzycznej Sony Music. W wersji specjalnej "Granda" została wzbogacona o dodatkową płytę DVD zawierającą film dokumentujący proces realizacji nagrań.
Album dotarł do 2. miejsca listy OLiS w Polsce. 15 listopada 2011 roku płyta uzyskała status dwukrotnie platynowej. 
Płytę poprzedził wydany 13 sierpnia 2010 roku utwór pt. "W pięciu smakach", którego premiera odbyła się na antenie Programu III Polskiego Radia w audycji Lista Przebojów Programu Trzeciego. 29 sierpnia piosenkarka zaprezentowała album w całości podczas występu na Orange Warsaw Festival.
Album otrzymał nagrodę Fryderyk w kategorii album roku pop oraz produkcja muzyczna roku.
Realizacja nagrań.
Muzykę na album "Granda" skomponował Bartosz Dziedzic wraz z Moniką Brodką. Wyjątek stanowi utworu "Hejnał", który przygotował ojciec piosenkarki Jan Brodka oraz Dziedzic. Słowa do piosenek napisała sama Monika, a także Radek Łukasiewicz z formacji Pustki oraz Jacek "Budyń" Szymkiewicz z zespołu Pogodno.
Partie perkusji zostały zrealizowane w Studio Recpublika w Lubrzy we współpracy z Marcinem Borsem. Gitary Akustyczne zostały nagrane w częstochowskim Studio 333 z realizatorem Bartłomiejem Kuźniakiem. Partie wokalne nagrano w Studio Chróst w Sulejówku z realizatorem i właścicielem studia Winicjuszem Chróstem. Z kolei instrumenty góralskie nagrano w Miejskim Centrum Kultury w Żywcu. Wszystkie utwory zostały zmiksowanie w Studio7 w Piasecznie przez Marcina Gajko. Mastering kompozycji w The Exchange Mastering Studios w Londynie wykonał Simon Davey.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="2097186" url="https://pl.wikipedia.org/wiki?curid=2097186" title="Rezolucje Rady Bezpieczeństwa ONZ z roku 1951">
Rezolucje Rady Bezpieczeństwa ONZ z roku 1951

Stałe miejsca w Radzie Bezpieczeństwa ONZ w 1951 posiadały:
W roku 1951 członkami niestałymi Rady były:
Rezolucje.
Rezolucje Rady Bezpieczeństwa ONZ przyjęte w roku 1951: 

</doc>
<doc id="2097188" url="https://pl.wikipedia.org/wiki?curid=2097188" title="Channing (Teksas)">
Channing (Teksas)

Channing – miasto w Stanach Zjednoczonych, w stanie Teksas, w hrabstwie Hartley. W 2000 roku liczyło 356 mieszkańców.

</doc>
<doc id="2097189" url="https://pl.wikipedia.org/wiki?curid=2097189" title="Hiyō">
Hiyō

 – lotniskowiec typu "Hiyō" w służbie Japońskiej Cesarskiej Marynarki Wojennej. 
Został on zaplanowany pierwotnie jako luksusowy liniowiec pasażerski "Izumo Maru" dla firmy żeglugowej Nippon Yūsen Kabushiki-gaisha. W 1940 r. nabyła go jednak (wraz z siostrzanym okrętem "Jun'yō") japońska marynarka wojenna, która przebudowała go na lotniskowiec. Mostek Hiyō zbudowany został po prawej burcie okrętu (patrząc na dziób z pokładu), a komin został nieco odchylony na zewnątrz w celu polepszenia widoczności na pokładzie służącym do startowania i lądowania samolotów.
Użycie bojowe.
"Hiyō" brał udział w wojnie na Pacyfiku. Jego wyposażenie lotnicze na początku wojny składało się 12 myśliwców Mitsubishi A6M Zero, 18 bombowców nurkujących Aichi D3A „Val” i 18 samolotów torpedowych Nakajima B5N „Kate”.
Historia okrętu:

</doc>
<doc id="2097191" url="https://pl.wikipedia.org/wiki?curid=2097191" title="Haskell (Teksas)">
Haskell (Teksas)

Haskell – miasto w Stanach Zjednoczonych, w stanie Teksas, w hrabstwie Haskell. W 2000 roku liczyło 3 106 mieszkańców.

</doc>
<doc id="2097192" url="https://pl.wikipedia.org/wiki?curid=2097192" title="Skeletons in the Closet (album)">
Skeletons in the Closet (album)

Skeletons in the Closet – album fińskiej grupy heavy metalowej Children of Bodom będący kompilacją coverów. Został wydany 22 września 2009 roku przez Spinefarm Records. Na albumie znalazły się cztery niewydane wcześniej covery: "Hell Is for Children", "Antisocial", "War Inside My Head" i "Waiting".

</doc>
<doc id="2097196" url="https://pl.wikipedia.org/wiki?curid=2097196" title="Colombo (Brazylia)">
Colombo (Brazylia)

Colombo – miasto w południowej Brazylii, w stanie Parana, w aglomeracji Kurytyby. W 2009 miasto liczyło ok. 247 tys. mieszkańców. Ośrodek przemysłu metalurgicznego, meblarskiego, chemicznego, ceramicznego i spożywczego.

</doc>
<doc id="2097197" url="https://pl.wikipedia.org/wiki?curid=2097197" title="Rajdowe Mistrzostwa Europy 2008">
Rajdowe Mistrzostwa Europy 2008

Ten artykuł dotyczy sezonu 2008 Rajdowych Mistrzostw Europy, 56. sezonu FIA European Rally Championship.
Klasyfikacja kierowców.
Kierowcy występujący w poszczególnych rajdach, ale nie zgłoszeni do mistrzostw Europy nie byli uwzględniani w klasyfikacji. Punkty przyznawano według klucza 10-8-6-5-4-3-2-1. Dodatkowo w każdy dzień rajdu prowadzona była osobna klasyfikacja w której przyznawano punkty według klucza 3-2-1. Do klasyfikacji nie wliczano kierowców którzy nie wystartowali w minimum sześciu rajdach.

</doc>
<doc id="2097198" url="https://pl.wikipedia.org/wiki?curid=2097198" title="Staré Hamry">
Staré Hamry



</doc>
<doc id="2097202" url="https://pl.wikipedia.org/wiki?curid=2097202" title="Rezolucje Rady Bezpieczeństwa ONZ z roku 1955">
Rezolucje Rady Bezpieczeństwa ONZ z roku 1955

Stałe miejsca w Radzie Bezpieczeństwa ONZ w 1955 posiadały:
W roku 1955 członkami niestałymi Rady były:
Rezolucje.
Rezolucje Rady Bezpieczeństwa ONZ przyjęte w roku 1955: 

</doc>
<doc id="2097204" url="https://pl.wikipedia.org/wiki?curid=2097204" title="San Marcos (Teksas)">
San Marcos (Teksas)

San Marcos – miasto w Stanach Zjednoczonych, w stanie Teksas, w hrabstwach Hays, Caldwell i Guadalupe. Według spisu w 2020 roku liczy 67,6 tys. mieszkańców, co oznacza, że w ciągu ostatnich 25 lat populacja miasta podwoiła się. Ponad 40% populacji to Latynosi. Należy do obszaru metropolitalnego Austin.
Jest siedzibą Texas State University–San Marcos, który jest piątym co do wielkości uniwersytetem w Teksasie i mieści Centrum Antropologii Sądowej w stanie Teksas, które jest największym ośrodkiem badawczym medycyny sądowej na świecie.
Przez park miejski przepływa rzeka San Marcos, stwarzając rekreacyjne możliwości pływania, nurkowania, czy wiosłowania. Ten uniwersytecki obszar uznawany jest za jeden z najstarszych, nieprzerwanie zamieszkałych miejsc w Ameryce.

</doc>
<doc id="2097205" url="https://pl.wikipedia.org/wiki?curid=2097205" title="Canadian (Teksas)">
Canadian (Teksas)

Canadian – miasto w Stanach Zjednoczonych, w stanie Teksas, w hrabstwie Hemphill. W 2000 roku liczyło 2 233 mieszkańców.

</doc>
<doc id="2097206" url="https://pl.wikipedia.org/wiki?curid=2097206" title="Santa Luzia (Minas Gerais)">
Santa Luzia (Minas Gerais)

Santa Luzia – miasto we wschodniej Brazylii, w stanie Minas Gerais, w regionie metropolitalnym Belo Horizonte. W 2009 miasto liczyło ok. 232 tys. mieszkańców. Ośrodek przemysłu ceramicznego, maszynowego, metalurgicznego. Ważny węzeł drogowy.

</doc>
<doc id="2097212" url="https://pl.wikipedia.org/wiki?curid=2097212" title="Athens (Teksas)">
Athens (Teksas)

Athens – miasto w Stanach Zjednoczonych, w stanie Teksas, w hrabstwie Henderson. W 2006 roku liczyło 12 458 mieszkańców.

</doc>
<doc id="2097214" url="https://pl.wikipedia.org/wiki?curid=2097214" title="Taboão da Serra">
Taboão da Serra

Taboão da Serra – miasto w południowo-wschodniej Brazylii, w stanie São Paulo. W 2009 miasto liczyło ok. 227 tys. mieszkańców.

</doc>
<doc id="2097215" url="https://pl.wikipedia.org/wiki?curid=2097215" title="Edinburg (Teksas)">
Edinburg (Teksas)

Edinburg – miasto w Stanach Zjednoczonych, w stanie Teksas; siedziba hrabstwa Hidalgo. Według spisu w 2020 roku liczy 100,2 tys. mieszkańców i jest drugim co do wielkości miastem hrabstwa Hidalgo.

</doc>
<doc id="2097216" url="https://pl.wikipedia.org/wiki?curid=2097216" title="Stary Cmentarz Rzymskokatolicki w Piotrkowie Trybunalskim">
Stary Cmentarz Rzymskokatolicki w Piotrkowie Trybunalskim

Stary Cmentarz Rzymskokatolicki w Piotrkowie Trybunalskim – zabytkowy cmentarz w Piotrkowie Trybunalskim założony w 1830 roku razem z połączonym z nim cmentarzem prawosławnym położonym w części południowo-wschodniej.
Historia.
Cmentarz powstał w I połowie XIX wieku na gruntach zakupionych od Józefa Dorywalskiego. Niektóre źródła podają, że pierwsze pochówki na jego terenie odbyły się już w 1797 roku, gdy w trakcie tzw. czarnej procesji przeniesione zostały tam zwłoki pijarów, donatorów i uczniów szkoły zakonnej. Pierwotnie na cmentarzu grzebano ubogich, szczególnie osoby zmarłe w czasie epidemii cholery. Zamożni mieszkańcy, co do zasady, aż do 1850 roku byli chowani na cmentarzach przykościelnych w obrębie granic miasta. W latach 1852–59 teren cmentarny został powiększony do 125 900 stóp kwadratowych (tj. około 1 ha) poprzez wykup kolejnych gruntów od prywatnych właścicieli. W 1860 roku cmentarz otoczono ceglanym murem (wykorzystując częściowo cegły i kamienie z rozbiórki murów miejskich) oraz wybudowano bramy, z których jedna prowadziła na cmentarz katolicki, zaś druga – na prawosławny. Cmentarz nie posiadał jeszcze wówczas wytyczonych alejek, pochówków dokonywano w sposób nieuporządkowany, zdarzały się przypadki wypasu na jego terenie bydła i wykopywania zwłok przez psy. Dopiero w roku 1870 dokonano regulacji cmentarza – wyrównania terenu, podzielenia na kwatery oznaczone numerami wyciętymi na słupach kamiennych i wytyczenia alei i ścieżek. Prace te przeprowadzono pod kierunkiem geometry Rajskiego i inżyniera Russockiego, a fundusze na nie zostały pozyskane z amatorskich przedstawień teatralnych zainicjowanych przez żonę Tomasza Libickiego – prezesa komitetu ds. uporządkowania cmentarza. Staraniem tego ostatniego, a także Franciszka Spana – przemysłowca, alejki zostały wysypane gruzem i żwirem, usunięto obumarły i chory drzewostan, w środkowej części cmentarza założono pompę.
Teren pochówków został wtedy podzielony na klasy. W zależności od nich ustanowiono opłaty:
Ponadto wyznaczono miejsca bezpłatne dla ludności biednej.
W 1871 roku członek dozoru cmentarnego Świerczyński obsadził uliczki cmentarza 500 drzewami, m.in. kasztanowcami, brzozami, akacjami, lipami i drzewkami morwowymi.
W 1873 roku powstała pierwsza kaplica cmentarna Karola Burgharda (pw. św. Adeli), a w 1897 roku – kaplica Augusta i Katarzyny Jüttnerów. Obie kaplice, rodzin Burghardów i Jüttnerów, zostały wpisane 10 grudnia 2009 do rejestru zabytków pod numerem A/86.
W 1875 roku Karol Burghard dokupił dla cmentarza za 300 rubli teren o powierzchni 2 mórg (tj. około 1,1 ha).
W połowie 1877 roku na cmentarzu znajdowało się łącznie 309 nagrobków, w tym 125 oznaczonych jedynie krzyżami (122 drewnianymi i 3 żelaznymi), 111 zakrytych płytami (110 kamiennymi i 1 marmurową) oraz 73 ozdobione pomnikami (53 z kamienia ciosowego, 3 marmurowymi i 17 żelaznymi). Do pierwszych lat XXI wieku przetrwało z nich 70, najstarszy zachowany nagrobek – Florentyny Zahorskiej – pochodzi z 1848 roku. Zachowały się także nagrobki z okresu I wojny światowej, m.in.:
Najcenniejsze nagrobki, rzeźby i kaplice cmentarne zostały wykonane w pracowniach Faustyna Juliusza Cenglera (pomnik trojga dzieci Jordana Władysława Kańskiego – Ludwika, Stefanii i Wandy, zmarłych na cholerę 17 sierpnia 1873 roku), Andrzeja Pruszyńskiego, Henryka Żydoka, Pawła Płeckiego, Jana Rudnickiego, Wacława Konopki, Bolesława Syrewicza oraz J. Norblina.
Od 1988 roku na cmentarzu organizowane są kwesty na rzecz ratowania najcenniejszych nagrobków. Podczas kwesty w 2012 roku zebrano na ten cel 19 tys. zł. Do października 2015 roku odrestaurowano 113 nagrobków za łączną kwotę w latach 2000–15 ponad 350 000 złotych. Obecnie nekropolia jest potocznie nazywana piotrkowskimi Powązkami.
Kaplica rodziny Burghardów.
Jednokondygnacyjna kaplica rodziny Burghardów została wzniesiona w 1873 roku w stylu neogotyckim, na planie prostokąta, w głębi głównej wschodniej alei, zamykając ją od strony zachodniej. Jej fundatorem był Karol Stefan Burghard herbu Burghard – urodzony w 1815 roku w Końskich, mąż Adeli (Adelajdy) z Szerszeńskich (zm. 8 lipca 1872), przedsiębiorca (założyciel w 1836 roku fabryki sztućców w Fałkowie), ziemianin, właściciel dóbr Mierzyn i filantrop (współzałożyciel i członek honorowy Towarzystwa Dobroczynności dla Chrześcijan w Piotrkowie Trybunalskim), zmarły 12 lutego 1877 roku w Piotrkowie Trybunalskim, który cały majątek przeznaczył testamentem na cele dobroczynne (m.in. według różnych źródeł 55 100 lub 58 000 rubli dla piotrkowskiego TDdCh, 12 000 rubli dla radomskiego Towarzystwa Dobroczynności).
Poświęcenia kaplicy dokonał 7 lipca 1875 roku biskup kielecki Tomasz Teofil Kuliński, po czym odprawił w niej pierwszą mszę świętą. Dzień wcześniej do kaplicznej krypty przeniesione zostały z tymczasowego grobu szczątki Adeli Burghard i Chwalimira Burgharda.
Karol Burghard udostępnił kaplicę do odprawiania nabożeństw żałobnych, z zastrzeżeniem, by nie ustawiano w niej katafalków z uwagi na małą powierzchnię. Zamykana była jedynie w ciągu kilku dni w roku – w rocznice śmierci pochowanych w krypcie członków rodziny Burghardów.
Ściany kaplicy wzniesiono z cegły ceramicznej pełnej, od środka wzbogacone w lizeny i otynkowane. Wnętrze zwieńczone jest sklepieniem kolebkowym na łukach z lunetami. Nad oknami znajduje się profilowany gzyms, a w lunetach – tablice epitafijne rodziny Burghardów. W prezbiterium umieszczono neogotycki ołtarz z białego marmuru karraryjskiego z figurą Jezusa Chrystusa na krzyżu, dłuta Bolesława Syrewicza. Wejście do krypty grobowej przykryte jest metalową płytą, dno krypty stanowi nawierzchnia ziemna. Posadzkę kaplicy wykonano z płyt marmurowych ułożonych w szachownicę. Kaplica posiada pojedyncze okna witrażowe z metalowymi szczeblinami, w górnej części zwieńczone ostrym łukiem. Nad wejściem głównym (w elewacji wschodniej) znajduje się oculus z maswerkiem, zaś od strony prezbiterium oculus z maswerkiem ślepym. Wejście zwieńczone łukiem ostrym zamykają dwuskrzydłowe metalowe drzwi z dekoracją, osadzone w portalu trójskokowym. Nad wejściem po bokach znajdują się trójlistne krzyże. Na środku szczytu umieszczona jest kamienna sygnaturka zwieńczona metalowym krzyżem, a pod nią tablica z napisem "Kaplica św. Adeli". Na ścianie zachodniej, poniżej oculusa, wmurowano kamienną tablicę z napisem: "Kaplica św. Adeli z grobem familijnym fundacji Karola Burgharda poświęcono dnia 7 lipca 1875 r. przez Ex. Ks. Kulińskiego, biskupa kieleckiego". Kaplicę przykrywa dach trójpołaciowy, ze szczytem w elewacji frontowej, pokryty podczas ostatniej renowacji (w połowie drugiej dekady XXI w.) blachą cynkowo-tytanową.
Powierzchnia całkowita kaplicy wynosi 81,4 m², powierzchnia zabudowy – 45,4 m², powierzchnia użytkowa – 41,1 m², kubatura – 295 m³.
W połowie 2014 roku stan zachowania i stan techniczny obiektu oceniono jako niebudzące zastrzeżeń.
W pierwszych latach istnienia kaplicy znajdował się w niej wykonany ze srebra relikwiarz w kształcie monstrancji, z ośmioma przywiezionymi z Rzymu relikwiami. Na przełomie sierpnia i września 1882 roku został skradziony przez włamywaczy (wraz z czterema brązowymi lichtarzami).
Pochowani.
Na cmentarzu zostali pochowani m.in.:

</doc>
<doc id="2097217" url="https://pl.wikipedia.org/wiki?curid=2097217" title="Václavovice">
Václavovice



</doc>
<doc id="2097218" url="https://pl.wikipedia.org/wiki?curid=2097218" title="Nippon Yusen">
Nippon Yusen



</doc>
<doc id="2097220" url="https://pl.wikipedia.org/wiki?curid=2097220" title="Hillsboro (Teksas)">
Hillsboro (Teksas)

Hillsboro – miasto w Stanach Zjednoczonych, w stanie Teksas, w hrabstwie Hill. W 2000 roku liczyło 8 232 mieszkańców.

</doc>
<doc id="2097222" url="https://pl.wikipedia.org/wiki?curid=2097222" title="Levelland">
Levelland

Levelland – miasto w Stanach Zjednoczonych, w stanie Teksas, w hrabstwie Hockley. W 2000 roku liczyło 12 866 mieszkańców.

</doc>
<doc id="2097224" url="https://pl.wikipedia.org/wiki?curid=2097224" title="HMS Rattlesnake (1886)">
HMS Rattlesnake (1886)

HMS Rattlesnake – brytyjska kanonierka torpedowa będąca rozwinięciem wcześniejszego eksperymentalnego . Okręt należał do budowanej jedynie przez krótki czas klasy kanonierek torpedowych (ang. "torpedo gunboats"), jednego z ostatnich ogniw postępu techniki wojskowej prowadzących do powstania współczesnych niszczycieli.
Wodowany w 1884 „Swift” był konstrukcją stosunkowo udaną, ale nadal zbyt małą, aby mogła operować we wszystkich warunkach pogodowych na pełnym morzu, i o zbyt małym zasięgu, aby towarzyszyć większym okrętom floty w dłuższych rejsach. W odpowiedzi na te wyzwania Nathaniel Barnaby zaprojektował zbudowany w stoczni Cammell Laird nowy okręt, „Rattlesnake”, który był powiększoną wersją „Swifta”. Stępkę pod HMS „Rattlesnake” (ang. „Grzechotnik”) położono 16 listopada 1885, zwodowano go 11 września 1886, zaś do służby wszedł w maju w 1887. Zamówienie związane było z grożącą w tym czasie możliwością wojny z Rosją. Na podstawie planów „Grzechotnika” zbudowano trzy kolejne, bardzo podobne, lecz o nieco mniejszej wyporności (526 t), jednostki , i (zazwyczaj określane jako typ "Grasshopper"), wybudowano w latach 1886-88 w stoczniach w Sheerness i Devonport.
HMS „Rattlesnake” był pierwszym okrętem Royal Navy, do napędu którego użyto maszyny parowej potrójnego rozprężania, była to zapowiedź późniejszego trendu wykorzystywania stosunkowo niedrogich niszczycieli do testowania nowych i eksperymentalnych technologii. Okręty tego typu, jako jedne z bardzo nielicznych torpedowców, kontrtorpedowców i im podobnych klas, posiadały opancerzenie – ich pokład pokryty był pancerzem o grubości 0,75 cala (19 mm).
„Rattlesnake” i pochodne mu "koniki polne" nie były konstrukcjami do końca udanymi, miały lepszą żeglowność i większy zasięg od poprzedzającego je „Swifta”, ale za to mniejszą prędkość maksymalną, wyraźnie niższą nie tylko od ich poprzednika, ale także od współczesnych im torpedowców.
Wszystkie cztery jednostki zostały wycofane ze służby i złomowane w latach 1903–1910. Najdłużej istniał wodowany jako pierwszy „Rattlesnake”, który w 1891 został wycofany do rezerwy, a w 1906 skreślony z listy floty. Otrzymał jednak nową rolę jako ćwiczebny cel dla okrętów podwodnych i według większości źródeł został ostatecznie złomowany w 1910. Niektóre źródła jednak sugerują, że był wciąż używany jako cel do eksperymentów z minami do 1914.

</doc>
<doc id="2097226" url="https://pl.wikipedia.org/wiki?curid=2097226" title="Mitrofan Potapow">
Mitrofan Potapow

Mitrofan Iwanowicz Potapow, ros. Митрофан Иванович Потапов (ur. w Małej Słobodzie w guberni kurskiego, zm. 30 sierpnia 1961) – Rosjanin, generał major Armii Radzieckiej.
Życiorys.
W 1917 skończył szkołę średnią, potem pracował w gospodarstwie rodziców. W marcu 1920 powołany do Armii Czerwonej i jako podoficer walczył w wojnie z Polską, gdzie był lekko ranny. Od 1923 dowódca plutonu, od 1931 dowódca kompanii, od marca 1932 szef sztabu batalionu piechoty, następnie szef sztabu pułku piechoty. Od października 1934 komendant wojskowy miasta Dzierżyńsk. Od grudnia 1937 szef sztabu 11 Dywizji Piechoty Armii Czerwonej. W 1939 ukończył Akademię Wojskową im. Frunzego w Moskwie. Jako szef sztabu korpusu piechoty brał udział w wojnie z Finlandią w latach 1939–1940. Od lutego 1940 komendant oficerskiej szkoły piechoty. W czasie wojny z Niemcami dowodził 272 Dywizją Piechoty (10 lipca – 22 września 1941) i 25 Dywizją Piechoty (3 kwietnia 1943 – 7 stycznia 1944). Kontuzjowany podczas walk. W lipcu 1946 roku awansował na generała majora. Był kawalerem Orderu Virtuti Militari . Został wyróżniony przez marszałka ZSRR K. Rokossowskiego dwiema nagrodami rzeczowymi – dubeltówką i złotym zegarkiem.
30 marca 1951 przyjęty został do Wojska Polskiego i wyznaczony na stanowisko szefa sztabu Krakowskiego Okręgu Wojskowego w Krakowie. W następnym roku mianowany został zastępcą dowódcy Krakowskiego Okręgu Wojskowego do spraw liniowych. 16 grudnia 1952 roku zwolniony został ze służby w WP i powrócił do ZSRR.

</doc>
<doc id="2097230" url="https://pl.wikipedia.org/wiki?curid=2097230" title="Nicholas Carew">
Nicholas Carew

Nicholas Carew, Sir Nicholas Carew (ur. 1494, zm. 3 stycznia 1539 w Londynie) – angielski mąż stanu i dworzanin za panowania króla Henryka VIII. Był przeciwnikiem politycznym kardynała Wolseya. Stracony pod zarzutem udziału w Exeter Conspiracy mającej na celu zdetronizowanie Henryka VIII. 
Nicolas Carew był czwartym synem Richarda Carew, kapitana Calais. W wieku sześciu lat został umieszczony na dworze królewskim gdzie wraz z późniejszym Henrykim VIII pobierał nauki. Był cenionym kompanem króla w latach młodości. W 1517 pasowany na rycerza. Zasłynął w wielu turniejach rycerskich jako osoba walcząca na kopie bez strachu. W latach 1522–1539, jako następca sir Henry’ego Guildforda pełnił funkcję Koniuszego Królewskiego. Był kilkukrotnie wysyłany jako ambasador królewski do Paryża. Jego funkcje dawały mu prawo dostępu do króla o każdej porze (Privy chamber i Eltham Ordinance). 
Był mężem Elizabeth Carew, kuzynki Anny Boleyn i Jane Seymour z którą miał pięcioro dzieci. Najstarsza córka Anne poślubiła polityka i dyplomatę na dworze Elżbiety I Nicholasa Throckmortona, którego córka Elżbieta została żoną słynnego podróżnika i odkrywcy sir Waltera Raleigh.

</doc>
<doc id="2097231" url="https://pl.wikipedia.org/wiki?curid=2097231" title="Port lotniczy Koro">
Port lotniczy Koro

Port lotniczy Koro (IATA: KXF, ICAO: NFNO) – port lotniczy położony na wyspie Koro, należącej do Fidżi.

</doc>
<doc id="2097233" url="https://pl.wikipedia.org/wiki?curid=2097233" title="Złoty Glob dla najlepszej aktorki w serialu dramatycznym">
Złoty Glob dla najlepszej aktorki w serialu dramatycznym

Złoty Glob dla najlepszej aktorki w serialu dramatycznym to kategoria Złotych Globów, przyznawana od 1969 roku przez Hollywoodzkie Stowarzyszenie Prasy Zagranicznej. Jest przyznawana aktorkom, odgrywającym pierwszoplanowe role w tzw. serialach dramatycznych.
Laureatki są zaznaczone pogrubionym drukiem. Obok nich podane są role, za jaką otrzymały nagrodę.
Wielokrotni zwycięzcy w tej kategorii.
 Najczęściej zwyciężające:

</doc>
<doc id="2097235" url="https://pl.wikipedia.org/wiki?curid=2097235" title="Port lotniczy Malolo Lailai">
Port lotniczy Malolo Lailai

Port lotniczy Malolo Lailai (IATA: PTF, ICAO: NFFO) – port lotniczy położony na wyspie Malolo Lailai, należącej do Fidżi.

</doc>
<doc id="2097238" url="https://pl.wikipedia.org/wiki?curid=2097238" title="Derek Allhusen">
Derek Allhusen

Derek Swithin Allhusen (ur. 9 stycznia 1914, zm. 24 kwietnia 2000) – brytyjski jeździec sportowy. Dwukrotny medalista olimpijski z Meksyku.
Edukację odebrał w Eton College, Chillon College w Montreux oraz w Trinity College na Uniwersytecie Cambridge. W roku 1935 wstąpił do wojska - służył w 9. Regimencie Królewskich Lansjerów Królowej (). W trakcie II wojny światowej służył w Północnej Afryce, Włoszech i Francji. Był ranny. W trakcie wspólnych działań z Armią Amerykańską w roku 1944 został odznaczony medalem Srebrnej Gwiazdy. Po zakończeniu służby w roku 1949 prowadził farmę w Claxton w hrabstwie Norfolk.
W 1948 brał udział w zimowych igrzyskach w Sankt Moritz. Zajął szóste miejsce w rozgrywanym pokazowo pięcioboju zimowym.
Sukcesy odnosił we Wszechstronnym Konkursie Konia Wierzchowego. Letnie Igrzyska Olimpijskie 1968 w Meksyku były jego jedyną pełnoprawną olimpiadą, miał wówczas pięćdziesiąt cztery lata. Zdobył srebrny medal w konkursie indywidualnym i triumfował w drużynie. Partnerowali mu Reuben Jones i Richard Meade. Startował na koniu Lochinvar. W 1957, 1967 i 1969 zdobywał drużynowy tytuł mistrza Europy.

</doc>
<doc id="2097240" url="https://pl.wikipedia.org/wiki?curid=2097240" title="Port lotniczy Kuria">
Port lotniczy Kuria

Port lotniczy Kuria (ICAO: KUC, ICAO: NGKT) – port lotniczy położony na atolu Kuria, w Kiribati.

</doc>
<doc id="2097241" url="https://pl.wikipedia.org/wiki?curid=2097241" title="Port lotniczy Maiana">
Port lotniczy Maiana

Port lotniczy Maiana (ICAO: MNK, ICAO: NGMA) – port lotniczy położony na atolu Maiana, w Kiribati.

</doc>
<doc id="2097242" url="https://pl.wikipedia.org/wiki?curid=2097242" title="Aleksander (Mileant)">
Aleksander (Mileant)

Aleksander, imię świeckie Aleksandr Wasiljewicz Mileant (ur. 22 lipca 1938 w Odessie, zm. 12 września 2005 w La Cañada Flintridge) – biskup Rosyjskiego Kościoła Prawosławnego poza granicami Rosji.
Życiorys.
W czasie II wojny światowej jego ojciec zaginął bez wieści; z resztą rodziny kilkuletni Aleksandr uciekł z ZSRR. Mileantowie żyli kolejno w Pradze, Rzymie, by wyjechać ostatecznie do Buenos Aires. Tam ukończył szkołę elektrotechniczną i podjął pracę w zawodzie. Od ósmego roku życia był ministrantem w cerkwiach Buenos Aires, przysługując w czasie nabożeństw zwierzchnikom eparchii południowoamerykańskiej Rosyjskiego Kościoła Prawosławnego poza granicami Rosji: Pantelejmonowi (Rudykowi), a następnie od 1956 Atanazemu (Martosowi), który zaopiekował się nim w szczególny sposób, przez trzy lata systematycznie ucząc go teologii. W tym okresie Aleksandr Mileant nauczył się języka nowogreckiego, a następnie greki klasycznej.
W latach 1963–1967 uczył się w seminarium duchownym przy monasterze w Jordanville. W czasie nauki przyjął z rąk biskupa Awerkiusza (Tauszewa) święcenia diakońskie. W tym samym roku (1966) metropolita Filaret (Wozniesienski) wyświęcił go na kapłana i wyznaczył na proboszcza parafii Opieki Matki Bożej w Los Angeles. Prowadząc pracę duszpasterską, ks. Mileant kontynuował studia w zakresie elektroniki, uzyskując w 1983 tytuł inżyniera University of Southern California. Był również autorem ponad 300 broszur poświęconych prawosławiu publikowanych w językach angielskim, hiszpańskim i rosyjskim. Prowadził witrynę internetową o podobnym charakterze.
W 1995 złożył wieczyste śluby zakonne, zachowując dotychczasowe imię. Został następnie podniesiony do godności archimandryty. 28 maja 1998 w Nowym Jorku miała miejsce jego chirotonia na biskupa Buenos Aires i całej Ameryki Południowej.
Ostatnie lata życia przeżył w Kalifornii, gdzie przechodził terapię w związku ze zdiagnozowaniem u niego raka. Zmarł w La Canada w 2005.

</doc>
<doc id="2097248" url="https://pl.wikipedia.org/wiki?curid=2097248" title="Strzelectwo na Letnich Igrzyskach Olimpijskich 1920">
Strzelectwo na Letnich Igrzyskach Olimpijskich 1920

Strzelectwo na Letnich Igrzyskach Olimpijskich 1920 w Antwerpii rozgrywane było w dniach 22 lipca–3 sierpnia 1920 r.
Przeprowadzono 21 konkurencji – najwięcej w historii strzelania na Igrzyskach Olimpijskich. Najlepszy wynik medalowy osiągnął Willis Augustus Lee, który wywalczył 5 złotych, 1 srebrny i 1 brązowy krążek (wszystkie w konkurencjach drużynowych). Srebrny medal w drużynie zdobył również 72-letni Oscar Swahn, który był najstarszym zawodnikiem, jaki kiedykolwiek wystartował na igrzyskach.
Kraje uczestniczące.
W zawodach wzięło udział 238 strzelców z 18 krajów:

</doc>
<doc id="2097249" url="https://pl.wikipedia.org/wiki?curid=2097249" title="MTV Europe Music Awards 1994">
MTV Europe Music Awards 1994

Pierwsze rozdanie nagród MTV Europe Music Awards odbyło się 24 listopada 1994 roku w Berlinie. Miejscem ceremonii był plac przed Bramą Brandenburską. Gospodarzem był walijski piosenkarz Tom Jones.

</doc>
<doc id="2097250" url="https://pl.wikipedia.org/wiki?curid=2097250" title="MTV Europe Music Awards 1995">
MTV Europe Music Awards 1995

Drugie rozdanie nagród MTV Europe Music Awards odbyło się 23 listopada 1995 roku w Paryżu. Miejscem ceremonii był Le Zénith. Gospodarzem był francuski kreator mody Jean-Paul Gaultier.

</doc>
<doc id="2097251" url="https://pl.wikipedia.org/wiki?curid=2097251" title="MTV Europe Music Awards 1996">
MTV Europe Music Awards 1996

Trzecie rozdanie nagród MTV Europe Music Awards odbyło się 14 listopada 1996 roku w Londynie. Miejscem ceremonii był Alexandra Palace. Gospodarzem był angielski piosenkarz Robbie Williams.

</doc>
<doc id="2097252" url="https://pl.wikipedia.org/wiki?curid=2097252" title="MTV Europe Music Awards 1997">
MTV Europe Music Awards 1997

Czwarte rozdanie nagród MTV Europe Music Awards odbyło się 10 listopada 1997 roku w Rotterdamie. Miejscem ceremonii był Ahoy Rotterdam. Gospodarzem był irlandzki piosenkarz Ronan Keating.

</doc>
<doc id="2097253" url="https://pl.wikipedia.org/wiki?curid=2097253" title="MTV Europe Music Awards 1998">
MTV Europe Music Awards 1998

Piąte rozdanie nagród MTV Europe Music Awards odbyło się 12 listopada 1998 roku w Mediolanie. Miejscem ceremonii był Mediolanum Forum. Gospodarzem była amerykańska modelka i aktorka Jenny McCarthy.

</doc>
<doc id="2097254" url="https://pl.wikipedia.org/wiki?curid=2097254" title="MTV Europe Music Awards 1999">
MTV Europe Music Awards 1999

Szóste rozdanie nagród MTV Europe Music Awards odbyło się 11 listopada 1999 roku w Dublinie. Miejscem ceremonii był Point Depot. Gospodarzem był irlandzki piosenkarz Ronan Keating.

</doc>
<doc id="2097256" url="https://pl.wikipedia.org/wiki?curid=2097256" title="MTV Europe Music Awards 2000">
MTV Europe Music Awards 2000

Siódme rozdanie nagród MTV Europe Music Awards odbyło się 16 listopada 2000 roku w Sztokholmie. Miejscem ceremonii był Globen. Gospodarzem był haitański piosenkarz i producent muzyczny Wyclef Jean.

</doc>
<doc id="2097258" url="https://pl.wikipedia.org/wiki?curid=2097258" title="Sandra Frei">
Sandra Frei

Sandra Frei (ur. 6 sierpnia 1984 we Flims) – szwajcarska snowboardzistka, wicemistrzyni świata.
Kariera.
Po raz pierwszy na arenie międzynarodowej pojawiła się 26 stycznia 2003 roku w Braunwald, gdzie w zawodach FIS Race zwyciężyła w snowcrossie. W tym samym roku wystartowała na mistrzostwach świata juniorów w Prato Nevoso, zdobywając srebrny medal. Był to jej jedyny start na imprezie tego cyklu.
W zawodach Pucharu Świata zadebiutowała 16 marca 2003 roku w Arosie, zajmując 17. miejsce w snowcrossie. Tym samym już w swoim debiucie wywalczyła pierwsze pucharowe punkty. Pierwszy raz na podium zawodów tego cyklu stanęła blisko dwa lata później, 11 marca 2005 roku w Sierra Nevada, kończąc rywalizację na drugiej pozycji. W zawodach tych rozdzieliła dwie rodaczki: Tanję Frieden i Yvonne Mueller. Łącznie dziewięć razy stawała na podium zawodów PŚ, odnosząc przy tym cztery zwycięstwa: 14 stycznia 2006 roku w Kronplatz, 13 marca 2008 roku w Valmalenco, 20 grudnia 2008 roku w Arosie oraz 10 stycznia 2009 roku w Bad Gastein. Najlepsze wyniki osiągnęła w sezonie 2008/2009, kiedy to zajęła ósme miejsce w klasyfikacji generalnej, a w klasyfikacji snowcrossu była trzecia.
Największy sukces osiągnęła w 2007 roku, kiedy na mistrzostwach świata w Arosie wywalczyła srebrny medal w snowcrossie. Uplasowała się tam między Lindsey Jacobellis z USA i Helene Olafsen z Norwegii. Była też piąta w tej konkurencji podczas mistrzostw świata w Gangwon w 2009 roku. Brała też udział w igrzyskach olimpijskich w Vancouver w 2010 roku, zajmując jedenaste miejsce.
W 2011 roku zakończyła karierę.

</doc>
<doc id="2097259" url="https://pl.wikipedia.org/wiki?curid=2097259" title="Świni Grzbiet">
Świni Grzbiet

 Świni Grzbiet (528 m n.p.m.) – wzniesienie w południowo-zachodniej Polsce, w Sudetach Środkowych, w Górach Stołowych.
Wzniesienie położone w środkowo-zachodniej części pasma Gór Stołowych, około 1,8 km na północny wschód od centrum miejscowości Kudowa-Zdrój, po południowo-zachodniej stronie od Błędnych Skał 
Jest to rozciągnięte wzniesienie w kształcie małego grzbietu górskiego, o stromych zboczach, z płaskim mało wyrazistym wierzchołkiem, górujące od północnego wschodu nad Czermną.
Wzniesienie zbudowane z górnokredowych piaskowców.
Wierzchołek i zbocza w górnej części porośnięte częściowo lasem świerkowym regla dolnego z domieszką drzew liściastych. Południowo-zachodnie oraz północno-wschodnie zbocza wzniesienia w niższych partiach zajmują nieużytki i łąki górskie z ciekawą roślinnością. U północno-wschodniego podnóża wzniesienia położony jest ośrodek sportów zimowych „Dolina Sportów Zimowych”.
Od południowego zachodu wzniesienie graniczy z Obniżeniem Kudowy.

</doc>
<doc id="2097260" url="https://pl.wikipedia.org/wiki?curid=2097260" title="MTV Europe Music Awards 2001">
MTV Europe Music Awards 2001

Ósme rozdanie nagród MTV Europe Music Awards odbyło się 12 listopada 2001 roku we Frankfurcie. Miejscem ceremonii był Festhalle Frankfurt. Gospodarzem był brytyjski komik Sacha Baron Cohen jako Ali G.

</doc>
<doc id="2097261" url="https://pl.wikipedia.org/wiki?curid=2097261" title="Agiadzi">
Agiadzi

Agiadzi (gr. Αγιάδες, "Agiádai", "Agídai", także Eurystenidzi) – jedna z dwóch dynastii (obok Eurypontydów), które przez stulecia wspólnie panowały w Sparcie. Bierze swoje imię od Agisa, syna Eurystenesa. Eurystenes miał być jednym z bliźniąt – bratem Proklesa, protoplasty drugiej dynastii – co spowodowało trudność w ustaleniu primogenitury i ostatecznie stało się źródłem stałej diarchii.
Listę królów tej gałęzi można zrekonstruować następująco:

</doc>
<doc id="2097262" url="https://pl.wikipedia.org/wiki?curid=2097262" title="Rarowski">
Rarowski

Rarowski ("Rhor", "Rohr", "Ror") − polski herb szlachecki z indygenatu, pochodzący ze Śląska.
Opis herbu.
Juliusz Karol Ostrowski wymienia szereg wariantów tego herbu, z których wszystkie prócz podstawowego występowały na Śląsku i zostały zanotowane w herbarzu Siebmachera. Numeracja odmian pochodzi od Ostrowskiego:
Rarowski Ia (według Niesieckiego, Ostrowskiego, Szymańskiego i Gajla jest to podstawowy wariant herbu):
W polu czerwonym sześć cegieł złotych (1, 2, 3).
Klejnot: nad hełmem, bez korony, jabłko królewskie błękitne z krzyżem i przepaską złotymi, między dwoma delfinami łbami do dołu; prawym srebrnym, lewym czerwonym.
Labry czerwone, podbite złotem.
Ostrowski podaje prawego delfina złotego, opis powyższy za Niesieckim, Szymańskim i Gajlem.
Rarowski Ib:
W polu srebrnym sześć cegieł czerwonych (3, 2, 1).
Klejnot: jabłko królewskie błękitne z krzyżem i przepaską złotymi, między dwiema rybami srebrnymi głowami w dół, prawa srebrna, lewa czerwona.
Labry czerwone, podbite srebrem.
Rarowski II − jak Rarowski Ia, ale godło na opak, a w miejsce jabłka w klejnocie − krzyż równoramienny.
Rarowski III − jak Rarowski Ib, ale w miejsce ryb delfiny – prawy srebrny, lewy czerwony, w miejsce jabłka − krzyż.
Rarowski IV − jak poprzedni, ale cegły dotykają brzegów tarczy, zaś prawy delfin w klejnocie czerwony.
Rarowski V − jak Rarowski Ib, ale w miejsce jabłka – krzyż złoty i prawa ryba w klejnocie czerwona.
Rarowski VI − wariant z pieczęci, bezbarwny, w klejnocie rogi.
Rarowski VII − wariant z pieczęci, bezbarwny, siedem cegieł (3, 3, 1), w klejnocie rogi między którymi krzyż.
Rarowski VIII − pole poszachowane srebrno-czerwono na 15 pól.
W klejnocie dwie ryby głowami w dół, stykające się ogonami, prawa czerwona, lewa srebrna.
Tadeusz Gajl pod nazwą Rarowski (Roraw) przytacza też wariant tego herbu z malowidła w Oleśnicy z XVI wieku. Jest on podobny do Rarowskiego Ib, ale cegły dotykają brzegów tarczy, brak jabłka w klejnocie i lewa ryba czerwona.
Najwcześniejsze wzmianki.
Herb śląskiej rodziny Rhor, której gałąź osiadła w XVI wieku w ziemi wieluńskiej. Z rodziny tej Jan Rhor otrzymał indygenat od Stefana Batorego w 1576 i zmienił nazwisko na Rarowski.
Legenda herbowa.
Wedle legendy, przytaczanej przez Kaspra Niesieckiego, protoplasta Rarowskich miał otrzymać herb z sześcioma cegłami za przyczynienie się do zdobycia dla Cesarza miasta Budzyń w Chorwacji, zajętego przez Turków. Cegły symbolizować miały cegły wyrwane przez Rhora z muru przy szturmie na miasto.
Herbowni.
Rarowski, Rasiewicz, Raszanowicz, Rochra, Ror, Roszanowicz, Rymszewicz.

</doc>
<doc id="2097263" url="https://pl.wikipedia.org/wiki?curid=2097263" title="MTV Europe Music Awards 2002">
MTV Europe Music Awards 2002

Dziewiąte rozdanie nagród MTV Europe Music Awards odbyło się 14 listopada 2002 roku w Barcelonie. Miejscem ceremonii był Palau Sant Jordi. Gospodarzem był amerykański raper i producent muzyczny Sean Combs – P.Diddy.

</doc>
<doc id="2097264" url="https://pl.wikipedia.org/wiki?curid=2097264" title="MTV Europe Music Awards 2003">
MTV Europe Music Awards 2003

Dziesiąte rozdanie nagród MTV Europe Music Awards odbyło się 6 listopada 2003 roku w Edynburgu. Miejscem ceremonii był Ocean Terminal i Princes Street Gardens. Gospodarzem była amerykańska piosenkarka Christina Aguilera.

</doc>
<doc id="2097266" url="https://pl.wikipedia.org/wiki?curid=2097266" title="MTV Europe Music Awards 2004">
MTV Europe Music Awards 2004

Jedynaste rozdanie nagród MTV Europe Music Awards odbyło się 18 listopada 2004 roku w Rzymie. Miejscem ceremonii był Tor di Valle i Koloseum. Gospodarzem był amerykański raper Xzibit.

</doc>
<doc id="2097268" url="https://pl.wikipedia.org/wiki?curid=2097268" title="MTV Europe Music Awards 2005">
MTV Europe Music Awards 2005

Dwunaste rozdanie nagród MTV Europe Music Awards odbyło się 3 listopada 2005 roku w Lizbonie. Miejscem ceremonii był Pavilhão Atlântico. Gospodarzem był brytyjski komik Sacha Baron Cohen jako Borat.

</doc>
<doc id="2097269" url="https://pl.wikipedia.org/wiki?curid=2097269" title="MTV Europe Music Awards 2006">
MTV Europe Music Awards 2006

Trzynaste rozdanie nagród MTV Europe Music Awards odbyło się 2 listopada 2006 roku w Kopenhadze. Miejscem ceremonii był Bella Center i Rådhuspladsen. Gospodarzem był amerykański piosenkarz Justin Timberlake.
Zwycięzcy.
Wystąpili: Justin Timberlake, Nelly Furtado, Muse, The Killers, Keane, Diddy &amp; Cassie, Rihanna, Snoop Dogg, Outlandish, Jet, Lordi, Gwar.

</doc>
<doc id="2097273" url="https://pl.wikipedia.org/wiki?curid=2097273" title="Park Narodowy Pù Mát">
Park Narodowy Pù Mát

Park Narodowy Pù Mát (wiet. "Vườn quốc gia Pù Mát") – park narodowy położony w prowincji Nghệ An w Wietnamie, około 130 km od miasta Vinh.
Park założony został 8 listopada 2001 i zajmuje obszar 911,13 km². Rośnie tu 2461 gatunków roślin. Spośród 241 gatunków ssaków zamieszkujących park 5 jest endemitami unikatowymi dla obszaru Indochin. Liczba turystów odwiedzających rocznie park wynosi ok. 1000 osób.

</doc>
<doc id="2097276" url="https://pl.wikipedia.org/wiki?curid=2097276" title="Helene Olafsen">
Helene Olafsen

Helene Olafsen (ur. 21 lutego 1990 w Oslo) – norweska snowboardzistka, trzykrotna medalistka mistrzostw świata.
Kariera.
Po raz pierwszy na arenie międzynarodowej pojawiła się 6 stycznia 2006 roku w Bad Gastein, gdzie w zawodach Pucharu Europy zajęła 33. miejsce w snowcrossie. W 2006 roku wystartowała na mistrzostwach świata juniorów w Vivaldi Park, zdobywając srebrny medal. Wynik ten powtórzyła w big air podczas mistrzostw świata juniorów w Valmalenco dwa lata później. Ponadto na mistrzostwach świata juniorów w Bad Gastein w 2007 roku wywalczyła złoty medal w snowcrossie.
W zawodach Pucharu Świata zadebiutowała 8 marca 2007 roku w Lake Placid, zajmując ósme miejsce w snowcrossie. Tym samym już w swoim debiucie wywalczyła pierwsze pucharowe punkty. Pierwszy raz na podium zawodów tego cyklu stanęła trzy dni później w tej samej miejscowości, kończąc rywalizację na trzeciej pozycji. W zawodach tych wyprzedziły ją jedynie Lindsey Jacobellis z USA i Aleksandra Żekowa z Bułgarii. Najlepsze wyniki osiągnęła w sezonie 2009/2010, kiedy to zajęła czwarte miejsce w klasyfikacji generalnej, a w klasyfikacji snowcrossu była druga. W klasyfikacji snowcrossu była też czwarta w sezonie 2006/2007.
Największy sukces osiągnęła w 2009 roku, kiedy na mistrzostwach świata w Gangwon wywalczyła złoty medal. Zdobyła także brązowe medale na mistrzostwach świata w Arosie w 2007 roku i rozgrywanych sześć lat później mistrzostwach świata w Stoneham. W zawodach tych wyprzedziły ją odpowiednio Lindsey Jacobellis i Sandra Frei ze Szwajcarii oraz Kanadyjki: Maëlle Ricker i Dominique Maltais. W 2010 roku wystąpiła na igrzyskach olimpijskich w Vancouver, kończąc rywalizację na czwartej pozycji. Walkę o medal przegrała tam ze Szwajcarką Olivią Nobs. Brała też udział w igrzyskach w Soczi w 2014 roku, gdzie zajęła 23. miejsce.
W 2015 roku zakończyła karierę.

</doc>
<doc id="2097277" url="https://pl.wikipedia.org/wiki?curid=2097277" title="Kolor pochodny">
Kolor pochodny



</doc>
<doc id="2097280" url="https://pl.wikipedia.org/wiki?curid=2097280" title="Roni Ollikainen">
Roni Ollikainen

Roni Ollikainen (ur. 27 sierpnia 1990) – fiński lekkoatleta, skoczek w dal.
Lekkoatletyczną karierę rozpoczynał od biegu na 110 metrów przez płotki, jest medalistą juniorskich mistrzostw Finlandii w tej konkurencji, a podczas mistrzostw świata juniorów (Bydgoszcz 2008) odpadł w eliminacjach z wynikiem 14,59 (46. wynik eliminacji). Największe sukcesy Ollikainen odnosi w skoku w dal, jest w tej konkurencji medalistą seniorskich mistrzostw kraju oraz reprezentantem Finlandii w meczach międzypaństwowych.

</doc>
<doc id="2097293" url="https://pl.wikipedia.org/wiki?curid=2097293" title="Liczby losowe">
Liczby losowe



</doc>
<doc id="2097299" url="https://pl.wikipedia.org/wiki?curid=2097299" title="Doktryna i wierzenia Świadków Jehowy">
Doktryna i wierzenia Świadków Jehowy



</doc>
<doc id="2097303" url="https://pl.wikipedia.org/wiki?curid=2097303" title="Polska Liga Koszykówki Kobiet 2010/2011">
Polska Liga Koszykówki Kobiet 2010/2011

Ford Germaz Ekstraklasa sezon 2010/2011 - najwyższa klasa rozgrywkowa w koszykówce kobiet w Polsce. Tytułu mistrza Polski broni zespół Lotos Gdynia.
Zespoły.
"zespoły, które w sezonie 2009/2010 grały w play-off"
"zespoły, które w sezonie 2009/10 grały w play-out"
"zespół, który awansował z I ligi"

</doc>
<doc id="2097304" url="https://pl.wikipedia.org/wiki?curid=2097304" title="Trenczyńska Kolej Elektryczna">
Trenczyńska Kolej Elektryczna

Linia kolejowa Trenčianska Teplá – Trenčianske Teplice, Trenčianska elektrická železnica, TREŽ (pl. "Trenczyńska Kolej Elektryczna") - jednotorowa zelektryfikowana linia kolei wąskotorowej łącząca stację Trenčianska Teplá ze stacją Trenčianske Teplice.
Zarządcą linii jest ŽSR. W słowackim rozkładzie jazdy pociągów figuruje w tabeli numer 122.

</doc>
<doc id="2097305" url="https://pl.wikipedia.org/wiki?curid=2097305" title="Ratułt">
Ratułt

Ratułt ("Ratuld", "Ratold") – polski herb szlachecki, z racji podobieństwa często mylony z Szeligą.
Opis herbu.
W polu czerwonym połutoczenica złota barkiem do dołu, na której zaćwieczony krzyż kawalerski srebrny.
Klejnot – trzy pióra strusie.
Labry czerwone podbite złotem.
W średniowieczu całe godło było złote, zaś klejnot nieznany.
Najwcześniejsze wzmianki.
Herb występował w średniowieczu. Zaginął według Szymańskiego w XVI wieku. Niesiecki podaje, że używająca go można rodzina Ratuldów za jego czasów już dawno wymarła.
Etymologia.
Według Szymańskiego, nazwa herbu jest nierozpoznana.
Herbowni.
Lista nazwisk znajdująca się w artykule pochodzi z "Herbarza polskiego" Tadeusza Gajla. Według jego ustaleń, herb Ratułt przysługiwał 20 rodzinom herbownych o nazwiskach:
Bujwid, Buywid, Buywidz, Cichawski, Korkuć, Olechnowski, Olechowski, Plechowski, Proniewski, Ratold, Ratuld, Ratułt, Ratyński, Robakowski, Roncza, Ronczy, Styrykowicz, Sucharzewski, Suchorzewski, Tarwid 

</doc>
<doc id="2097307" url="https://pl.wikipedia.org/wiki?curid=2097307" title="Tonganosaurus">
Tonganosaurus

Tonganosaurus - rodzaj zauropoda żyjącego we wczesnej jurze na terenach dzisiejszej Azji. Obejmuje jeden gatunek, "T. hei". Jego skamieniałości odkryto w osadach formacji Yimen na południu prowincji Syczuan w Chinach. Znany m.in. z kompletnej prawej obręczy piersiowej i prawej kończyny przedniej, końca dalszego lewej łopatki, dwóch kompletnych kości kulszowych, kompletnej prawej kończyny tylnej, bliższego i dalszego końca lewej kości udowej, fragmentów żeber i ok. 20 kręgów. Kręgi "T. hei" najbardziej przypominają kształtem kręgi środkowojurajskiego zauropoda "Omeisaurus"; ze względu na to podobieństwo autorzy opisu "Tonganosaurus" zaliczyli go do rodziny Mamenchisauridae.

</doc>
<doc id="2097309" url="https://pl.wikipedia.org/wiki?curid=2097309" title="Bazylika Sant’Eufemia w Mediolanie">
Bazylika Sant’Eufemia w Mediolanie

Bazylika Sant’Eufemia w Mediolanie – kościół mediolański poświęcony św. Eufemii z Chalcedonu, ufundowany prawdopodobnie przez arcybiskupa Mediolanu, św. Senatore da Settala, w latach 472–475. Przebudowany został w XV w., a następnie wielokrotnie modernizowany. 
Obecna budowla jest efektem prac podjętych w 1870 przez Enrico Terzaghi. Kilka lat później fasada w stylu pseudo-romańsko-gotyckim została zastąpiona aktualną z cegieł i kamienia z Vicenzy. Poprzedzona jest portykiem o trzech arkadach z mozaikami. Wewnątrz kościoła znajdziemy freski i inne malowidła świadczące o jego bogatej historii. W pierwszej kaplicy po lewej stronie znajdują się "Zaślubiny św. Katarzyny", których autorem jest być może Marco d’Oggiono ze szkoły Leonarda. W drugiej kaplicy po tej samej stronie znajdziemy jedno z płócien Bergognone, natomiast w trzeciej płótno "Madonna z Dzieciątkiem między świętymi i aniołami" (M. d’Oggiono). Obecnie w kościele przechowywane jest też dzieło "Zesłanie Ducha Świętego" Simone Peterzano, przeniesione tu z kościoła San Paolo Converso. Najsłynniejsza rzeźba to "Tomba Brasca" autorstwa Cristoforo Solariego.
Muzyka.
Kościół posiada doskonałą akustykę, dlatego w latach 50. XX w. był wykorzystywany jako miejsce nagrań koncertów Marii Callas, która nagrała tu trzy opery: "I puritani", "Cavalleria rusticana" (1953) i "La sonnambula" (1957). W latach 70., aż do 1982 kościół był też miejscem nagrań utworów Miny.

</doc>
<doc id="2097310" url="https://pl.wikipedia.org/wiki?curid=2097310" title="Tonganosaurus hei">
Tonganosaurus hei



</doc>
<doc id="2097311" url="https://pl.wikipedia.org/wiki?curid=2097311" title="ThyssenKrupp Energostal S.A.">
ThyssenKrupp Energostal S.A.



</doc>
<doc id="2097312" url="https://pl.wikipedia.org/wiki?curid=2097312" title="Kolor podstawowy">
Kolor podstawowy



</doc>
<doc id="2097313" url="https://pl.wikipedia.org/wiki?curid=2097313" title="Międzyrzec Korecki">
Międzyrzec Korecki



</doc>
<doc id="2097314" url="https://pl.wikipedia.org/wiki?curid=2097314" title="PERI GmbH">
PERI GmbH



</doc>
<doc id="2097318" url="https://pl.wikipedia.org/wiki?curid=2097318" title="Zawada (herb szlachecki)">
Zawada (herb szlachecki)

Zawada ("Rawa odmienna") – polski herb szlachecki, odmiana herbu Rawicz z nobilitacji.
Opis herbu.
W polu błękitnym niedźwiedź czarny kroczący, na którym panna w koronie złotej i szacie czerwonej, z uniesionymi ramionami.
Klejnot: między dwiema chorągwiami czerwonymi niedźwiedź wyskakujący, czarny.
Labry błękitne, podbite czerwonym.
Najwcześniejsze wzmianki.
Nadany Piotrowi Zawadzie, dworzaninowi królewskiemu oraz jego braciom Marcinowi, Stanisławowi, Wacławowi i Walentemu wraz z potomstwem, 27 sierpnia 1571, na zalecenie kanclerza koronnego Walentego Dembińskiego przywilejem króla Zygmunta Augusta.
Herbowni.
Zawada.

</doc>
<doc id="2097319" url="https://pl.wikipedia.org/wiki?curid=2097319" title="Ogród zoologiczny w Nowej Wsi Spiskiej">
Ogród zoologiczny w Nowej Wsi Spiskiej

Ogród zoologiczny w Nowej Wsi Spiskiej – najmniejsze a zarazem najmłodsze zoo na Słowacji. Zajmuje ono powierzchnię 8,5 hektara i znajduje się w nim ok. 300 osobników z 90 gatunków zwierząt (stan na 2012 r.).
Zoo znajduje się w południowo-wschodniej części Nowej Wsi Spiskiej przy ulicy Sadovej, w pobliżu osiedla Tarča. Przez obszar zoo przepływa potok Holubnica. Ze Nowej Wsi Spiskiej można dojechać do zoo autobusem linią miejską MHD nr 2.
Zoo zostało założone w maju 1989, a w październiku tego samego roku otrzymało od Ministerstwa Kultury Republiki Słowackiej zgodę na hodowlę chronionych gatunków zwierząt. Od 1 stycznia 2000 zoo stało się organizacją wspieraną z budżetu miejskiego. 23 lipca 2008 podczas powodzi wezbrane wody Holubnicy zatopiły zoo.

</doc>
<doc id="2097321" url="https://pl.wikipedia.org/wiki?curid=2097321" title="Koblov">
Koblov



</doc>
<doc id="2097323" url="https://pl.wikipedia.org/wiki?curid=2097323" title="Fujiwara no Yoritsune">
Fujiwara no Yoritsune



</doc>
<doc id="2097324" url="https://pl.wikipedia.org/wiki?curid=2097324" title="Wicepremierzy Australii">
Wicepremierzy Australii

Wicepremier Australii ("Deputy Prime Minister of Australia") – drugie pod względem ważności stanowisko w rządzie federalnym Australii, utworzone oficjalnie w styczniu 1968 roku. W praktyce funkcja ta występowała od początku istnienia Związku Australijskiego, bowiem zawsze podczas nieobecności premiera w kraju (zwykle spowodowanej wizytami zagranicznymi) jeden z ministrów wypełniał jego obowiązki. Nosił wówczas tytuł p.o. premiera ("Acting Prime Minister").
Rola ustrojowa.
Funkcja wicepremiera jest jedynie dodatkowym zadaniem jednego z ministrów, który oprócz tego kieruje swoim resortem. Nigdy nie powołuje się na to stanowisko więcej niż jednej osoby w tym samym czasie. Głównym zadaniem wicepremiera jest zastępowanie szefa rządu, gdy ten z jakichś powodów nie jest w stanie przewodniczyć posiedzeniu gabinetu lub stawić się na cotygodniowej sesji pytań, jakie kierują do niego parlamentarzyści ("question time"). Tradycyjnie, gdy rządzi Australijska Partia Pracy, wicepremierem zostaje zastępca lidera tej partii. Z kolei gdy rządzi Koalicja, wicepremierem zostaje lider Narodowej Partii Australii jako mniejszej partii koalicyjnej.

</doc>
<doc id="2097325" url="https://pl.wikipedia.org/wiki?curid=2097325" title="Rezolucje Rady Bezpieczeństwa ONZ z roku 1954">
Rezolucje Rady Bezpieczeństwa ONZ z roku 1954

Stałe miejsca w Radzie Bezpieczeństwa ONZ w 1954 posiadały:
W roku 1954 członkami niestałymi Rady były:
Rezolucje.
Rezolucje Rady Bezpieczeństwa ONZ przyjęte w roku 1954: 

</doc>
<doc id="2097327" url="https://pl.wikipedia.org/wiki?curid=2097327" title="Fränzi Mägert-Kohli">
Fränzi Mägert-Kohli

Fränzi Mägert-Kohli (ur. 31 maja 1982 w Thun) – szwajcarska snowboardzistka, dwukrotna medalistka mistrzostw świata.
Kariera.
Po raz pierwszy na arenie międzynarodowej pojawiła się 16 lutego 2002 roku w Mauterndorfie, gdzie w zawodach Pucharu Europy zajęła 28. miejsce w slalomie równoległym (PSL). W 2002 roku wystartowała też na mistrzostwach świata juniorów w Rovaniemi, zajmując czwarte miejsce w gigancie równoległym (PGS) i 28. miejsce w snowcrossie.
W zawodach Pucharu Świata zadebiutowała 29 października 2002 roku w Sölden, zajmując 22. miejsce w PGS. Tym samym już w swoim debiucie wywalczyła pierwsze pucharowe punkty. Pierwszy raz na podium zawodów tego cyklu stanęła 3 lutego 2004 roku w Mariborze, kończąc rywalizację w tej konkurencji na drugiej pozycji. W zawodach tych rozdzieliła dwie rodaczki: Danielę Meuli i Ursulę Bruhin. Łącznie 21 razy stawała na podium zawodów PŚ, odnosząc przy tym siedem zwycięstw. Najlepsze wyniki osiągnęła w sezonie 2010/2011, kiedy to zajęła trzecie miejsce w klasyfikacji generalnej ASP, a w klasyfikacji PAR uplasowała się na drugiej pozycji. W sezonie 2006/2007 była trzecia w klasyfikacji generalnej i klasyfikacji PAR. Trzecie miejsce w klasyfikacji PAR zajęła również w sezonie 2009/2010.
Największy sukcesem osiągnęła w 2009 roku, kiedy zdobyła złoty medal w slalomie równoległym na mistrzostwach świata w Gangwon. Wyprzedziła tam Austriaczkę Doris Günther i Rosjankę Jekatierinę Tudiegieszewą. Ponadto zdobyła także brązowy medal w gigancie równoległym na mistrzostwach świata w Arosa dwa lata wcześniej. Lepsze okazały się jedynie Tudiegieszewa i Niemka Amelie Kober. Była też między innymi piąta w PGS podczas mistrzostw świata w La Molinie w 2011 roku. Brała też udział w igrzyskach olimpijskich w Vancouver w 2010 roku, gdzie zajęła 28. miejsce w gigancie równoległym. Był to jej jedyny start olimpijski.
W 2015 roku zakończyła karierę.

</doc>
<doc id="2097328" url="https://pl.wikipedia.org/wiki?curid=2097328" title="Fränzi Kohli">
Fränzi Kohli



</doc>
<doc id="2097331" url="https://pl.wikipedia.org/wiki?curid=2097331" title="Multiplatformowość">
Multiplatformowość



</doc>
<doc id="2097334" url="https://pl.wikipedia.org/wiki?curid=2097334" title="Sophineta">
Sophineta

Sophineta – rodzaj lepidozauromorfa blisko spokrewnionego z lepidozaurami. Żył we wczesnym triasie na terenach współczesnej Europy. Został opisany w 2009 roku przez Susan E. Evans i Magdalenę Borsuk-Białynicką w oparciu o niemal kompletną prawą kość szczękową (ZPAL RV/175) odkrytą na stanowisku Czatkowice 1 w Czatkowicach (osiedle w Krzeszowicach). Oprócz holotypu odnaleziono również szczątki co najmniej kilku innych osobników. Wiek osadów krasowych, z których wydobyto skamieniałości, datuje się na początek późnego oleneku.
"Sophineta" osiągała niewielkie rozmiary – na podstawie wielkości kości szczękowej i proporcji czaszki lepidozauromorfa "Marmoretta" długość czaszki "Sophineta" oszacowano na około 1 cm. Długość jej tułowia (bez ogona) wynosiła prawdopodobnie około 3 cm. Miała uzębienie pleurodontyczne, jej czaszka charakteryzowała się stosunkowo krótkim regionem przedoczodołowym, dużymi oczodołami, otworami nosowymi i górnym oknem skroniowym. Szkielet pozaczaszkowy jest niewyspecjalizowany, a kręgi są niemal identyczne jak występujące u "Gephyrosaurus". Cechy czaszki upodabniają jednak "Sophineta" do bardziej zaawansowanego kladu Lepidosauria. Analizy filogenetyczne przeprowadzone przez Evans i Borsuk-Białynicką sugerują, że "Sophineta" jest taksonem siostrzanym dla tego kladu.
Nazwa rodzajowa "Sophineta" honoruje Zofię Kielan-Jaworowską, której imię pochodzi od greckiego słowa "sophia", oznaczającego „mądrość”. Nazwa gatunkowa gatunku typowego, "cracoviensis", odnosi się do Krakowa – najbliższego Czatkowicom dużego miasta, a także miejsca, w którym (na Uniwersytecie Jagiellońskim) pracują Mariusz Paszkowski i Józef Wieczorek – odkrywcy stanowiska paleontologicznego w Czatkowicach.

</doc>
<doc id="2097335" url="https://pl.wikipedia.org/wiki?curid=2097335" title="Sophineta cracoviensis">
Sophineta cracoviensis



</doc>
<doc id="2097342" url="https://pl.wikipedia.org/wiki?curid=2097342" title="Sōko Yamaoka">
Sōko Yamaoka

 – japońska snowboardzistka, wicemistrzyni świata.
Kariera.
W zawodach Pucharu Świata zadebiutowała 3 marca 2002 roku w Sapporo, zajmując szóste miejsce w halfpipe'ie. Tym samym już w swoim debiucie wywalczyła pierwsze pucharowe punkty. Pierwszy raz na podium zawodów tego cyklu stanęła 1 grudnia 2002 roku w Laax, wygrywając rywalizację w tej konkurencji. W zawodach tych wyprzedziła dwie Szwajcarki: Manuelę Pesko i Fabienne Reuteler. Łącznie 16 razy stawała na podium zawodów PŚ, odnosząc przy tym sześć zwycięstw, wszystkie w halfpipe’ie. Najlepsze wyniki osiągnęła w sezonie 2003/2004, kiedy to wywalczyła Małą Kryształową Kulę w klasyfikacji halfpipe’a. W klasyfikacji tej była też druga w sezonie 2002/2003 oraz trzecia w sezonach 2004/2005 i 2008/2009.
W 2007 roku wywalczyła srebrny medal w swej koronnej konkurencji na mistrzostwach świata w Arosie. W zawodach tych rozdzieliła medal, Manuelę Pesko i Polkę Paulinę Ligocką. Był to jej jedyny medal zdobyty na międzynarodowej imprezie tej rangi. Była też między innymi czwarta podczas mistrzostw świata w Gangwon w 2009 roku, przegrywając walkę o medal z Pauliną Ligocką. W 2006 roku wystartowała na igrzyskach olimpijskich w Turynie, gdzie była dziesiąta. Brała też udział w igrzyskach w Vancouver w 2010 roku, kończąc rywalizację na szesnastej pozycji.
W 2011 roku zakończyła karierę.

</doc>
<doc id="2097345" url="https://pl.wikipedia.org/wiki?curid=2097345" title="Holubnica">
Holubnica

Holubnica (lokalnie również: "Dubnica") – potok na północnym skraju Gór Wołowskich w Łańcuchu Rudaw Słowackich na Słowacji. Płynie praktycznie w całości na terenie grupy górskiej Havranie vrchy, przez terytorium powiatu Spiska Nowa Wieś w historycznej krainie Spisz. Jest prawostronnym dopływem Hornadu. Często za tok źródłowy Holubnicy uznaje się jej prawostronny dopływ Hutiansky potok.
Źródłowy tok Holubnicy tworzy głęboką, dziką dolinę ("Čertova dolina"). Stanowi ona strefę specjalnej ochrony sanitarnej, ponieważ znajdują się w niej ujęcia wody pitnej dla miasta Nowa Wieś Spiska.

</doc>
<doc id="2097346" url="https://pl.wikipedia.org/wiki?curid=2097346" title="Rezolucje Rady Bezpieczeństwa ONZ z roku 1953">
Rezolucje Rady Bezpieczeństwa ONZ z roku 1953

Stałe miejsca w Radzie Bezpieczeństwa ONZ w 1953 posiadały:
W roku 1953 członkami niestałymi Rady były:
Rezolucje.
Rezolucje Rady Bezpieczeństwa ONZ przyjęte w roku 1953: 

</doc>
<doc id="2097348" url="https://pl.wikipedia.org/wiki?curid=2097348" title="Jezioro Dormowskie Małe">
Jezioro Dormowskie Małe

Jezioro Dormowskie Małe (inaczej "Małe") – małe jezioro morenowe w woj. wielkopolskim, w powiecie międzychodzkim, w gminie Międzychód, w centrum wsi Dormowo, leżące na terenie Pojezierza Poznańskiego.
Dane morfometryczne.
Powierzchnia zwierciadła wody według źródeł wynosi od 3,10 do 3,11 ha.
Hydronimia.
Według urzędowego spisu opracowanego przez Komisję Nazw Miejscowości i Obiektów Fizjograficznych (KNMiOF) nazwa tego jeziora to "Jezioro Dormowskie Małe". W różnych publikacjach i na mapach topograficznych jezioro to występuje pod skróconą nazwą "Małe".

</doc>
<doc id="2097350" url="https://pl.wikipedia.org/wiki?curid=2097350" title="Rezolucje Rady Bezpieczeństwa ONZ z roku 1952">
Rezolucje Rady Bezpieczeństwa ONZ z roku 1952

Stałe miejsca w Radzie Bezpieczeństwa ONZ w 1952 posiadały:
W roku 1952 członkami niestałymi Rady były:
Rezolucje.
Rezolucje Rady Bezpieczeństwa ONZ przyjęte w roku 1952: 

</doc>
<doc id="2097352" url="https://pl.wikipedia.org/wiki?curid=2097352" title="Carlos Galeana">
Carlos Galeana

Carlos Alberto Galeana Irra (ur. 21 grudnia 1988 w Tecpán de Galeana) – meksykański piłkarz występujący na pozycji środkowego obrońcy.
Kariera klubowa.
Galeana jest wychowankiem klubu Deportivo Toluca, lecz jeszcze zanim dołączył do treningów pierwszej ekipy spędził rok w drugoligowych rezerwach drużyny – Atlético Mexiquense. Do seniorskiego zespołu został włączony w wieku dwudziestu jeden lat przez szkoleniowca José Manuela de la Torre i pierwszy raz wystąpił w nim w rozgrywkach InterLigi, jednak w meksykańskiej Primera División zadebiutował dopiero 26 lipca 2009 w wygranym 4:3 spotkaniu z Guadalajarą. W wiosennym sezonie Bicentenario 2010 zdobył z Tolucą tytuł mistrza Meksyku, lecz pozostawał głębokim rezerwowym swojej ekipy, zaś w jesiennych rozgrywkach Apertura 2012 zanotował wicemistrzostwo kraju, ani razu nie pojawiając się jednak na boisku. W lipcu 2013 na zasadzie półrocznego wypożyczenia zasilił drugoligowy klub Lobos BUAP z miasta Puebla, lecz tam również nie potrafił wywalczyć sobie miejsca w pierwszym składzie.

</doc>
<doc id="2097355" url="https://pl.wikipedia.org/wiki?curid=2097355" title="Foster-Wheeler">
Foster-Wheeler



</doc>
<doc id="2097357" url="https://pl.wikipedia.org/wiki?curid=2097357" title="Open de Moselle 2010">
Open de Moselle 2010

Open de Moselle 2010 – tenisowy turniej ATP z cyklu Open de Moselle rozgrywany w dniach 20–26 września 2010 roku w Metzu na kortach twardych w hali o puli nagród 450 000 euro.

</doc>
<doc id="2097359" url="https://pl.wikipedia.org/wiki?curid=2097359" title="Ringemuth">
Ringemuth

Ringemuth (Ringdemuth) – polski herb szlachecki z nobilitacji.
Opis herbu.
Opis zgodnie z klasycznymi regułami blazonowania:
W polu błękitnym pierścień złoty, w którym takaż gwiazda. Klejnot: na zawoju złoto-błękitnym dwa strusie pióra błękitne. Labry błękitne, podbite złotem.
Tak zrekonstruował herb Tadeusz Gajl w oparciu o "Baltisches Wappenbuch". Natomiast Józef Szymański podaje inny wizerunek herbu - pierścień jest u niego z oczkiem, zaś czarna gwiazda znajduje się nad nim. W klejnocie widnieje paw naturalny z pierścieniem w dziobie.
Najwcześniejsze wzmianki.
Nadany Janowi Ringdemuthowi 25 listopada 1582.
Herbowni.
Jedna rodzina herbownych (herb własny):
Ringemuth (Ringdemuth).

</doc>
<doc id="2097371" url="https://pl.wikipedia.org/wiki?curid=2097371" title="Zespół klasztorny dominikanek w Piotrkowie Trybunalskim">
Zespół klasztorny dominikanek w Piotrkowie Trybunalskim

Zespół klasztorny dominikanek w Piotrkowie Trybunalskim – zespół budynków klasztornych na Starym Mieście w Piotrkowie Trybunalskim. W skład zabytkowego zespołu wchodzą: budynek kościoła pw. Matki Bożej Śnieżnej, klasztor wsparty o średniowieczne mury miejskie oraz plebania. Fundatorką klasztoru była Katarzyna Warszycka.
Historia.
Dominikanki sprowadziła do Piotrkowa z Sochaczewa w 1608 Katarzyna Warszycka. Pierwotnie w Piotrkowie osiadło siedem mniszek, na czele których stała przeorysza Beata Lelewska. Dominikanki od początku pobytu w Piotrkowie aż do 1864 zajmowały się jedynej w mieście i okolicy szkoły dla dziewcząt (z przerwą w latach 1797–1827, gdy szkoła została zlikwidowana przez władze pruskie).
Budowę zespołu klasztornego rozpoczęto w 1627. Od strony dzisiejszego Placu Kościuszki oparto go o mury miejskie Piotrkowa. Budynki zostały zniszczone w wyniku pożaru w 1648, a także w czasie potopu szwedzkiego. Odbudowę zespołu ukończono w 1673, zaś w 1685 poświęcono wyposażenie kościoła. W XVIII w. zespół klasztorny rozbudowano o stajnię i oficynę, dobudowano wieżę kościoła i podparto mur miejski skarpami.
Największą liczebność klasztor uzyskał w 1750, gdy na czele 28 mniszek stała przeorysza Hosanna Dunin-Sulgustowska. Kolejna przełożona klasztoru, Joanna Paradowska, dokonała zmian w kościele, wymieniając m.in. w 1755 ołtarz główny. W 1786 klasztor doznał uszkodzeń w trakcie pożaru miasta. Zakonnice na pewien czas opuściły zabudowania klasztorne, jednak już w 1787 wróciły do częściowo wyremontowanych gmachów.
W wyniku II rozbioru Polski Piotrków został przyłączony do Królestwa Prus. W 1794 władze zaborcze zamknęły nowicjat, zaś w 1797 skonfiskowały majątek i zamknęły szkołę. Nowicjat ponownie otwarto w 1815. W 1827 dzięki staraniom przeoryszy Anieli Borowskiej wznowiono działalność szkoły klasztornej, przekształconej w dwuklasową pensję żeńską. W latach 40. XIX w. pod kierownictwem przełożonej Katarzyny Busiakiewiczówny wyremontowano obiekt, a także odzyskano majątek w mieście oraz posiadłościach wiejskich.
Dom klasztorny dominikanek w Piotrkowie został skasowany w 1864 w wyniku represji po powstaniu styczniowym i zamieniony w tzw. dom etatowy. Ostatecznie po 1869 mniszki zostały przeniesione do klasztoru w Świętej Annie. Po 1865 został zamknięty także kościół, ale od 1881 odbywały się w nim nabożeństwa dla uczniów gimnazjum męskiego. W 1882 kościół został przebudowany według projektu Feliksa Nowickiego. Budynki klasztorne przystosowano na potrzeby internatu dla dziewcząt.
W 2015 zakończył się gruntowny remont zespołu klasztornego, w ramach którego m.in. podwyższono dziedziniec i nakryto go szklanych dachem, wyremontowano i przebudowano pomieszczenia oraz dobudowano nowy budynek. W wyremontowanych obiektach działa placówka kulturalna o nazwie Centrum Idei „Ku Demokracji” w Piotrkowie Trybunalskim, organizująca m.in. wystawy w dwóch galeriach oraz koncerty na dziedzińcu.
Architektura.
Zachodnie skrzydło klasztoru posiada od strony północnej i południowej barokowe szczyty. W dawnym murze miejskim, stanowiącym zachodnią ścianę klasztoru, znajduje się dziesięć okien zwieńczonych gzymsami. Na tej samej ścianie znajduje się też ryzalit z głęboką wnęką z balkonem, ponad balkonem półkoliście sklepione okno, zaś nad nim ozdobny szczyt. Zachodnia elewacja, z wyjątkiem ryzalitu, zwieńczona jest gzymsem i attyką z okienkami strychowymi w kształcie strzelnic.
We wschodniej części zespołu klasztornego położony jest jednonawowy kościół pw. Matki Bożej Śnieżnej. Posiada on dwa przejścia – do zakrystii i do krużganków.
W krużgankach klasztoru zachowało się 17 polichromii z lat 1676–1689, które zostały zamalowane w 1869, ponownie odsłonięte w 1953, zaś konserwowane w 1984. Tematem malowideł są: św. Antoni Padewski z Dzieciątkiem, św. Jan Nepomucen, św. Jerzy, św. Anna Samotrzecia, św. Kazimierz, św. Stanisław Kostka z Dzieciątkiem, św. Jan Chryzostom, papież Innocenty XI, ukrzyżowanie i chór aniołów, dwie sceny chrystologiczne – Chrystus przed Piłatem i Ostatnia Wieczerza – oraz sześć scen z życia zakonu dominikanów – przyjęcie
zakonników przez króla Zygmunta III Wazę(?), adoracja koronacji Matki Bożej przez zakon dominikanów, ślubowanie zakonnicy dominikańskiej, św. Dominik, św. Katarzyna ze Sieny błogosławiona przez Matkę Bożą, ucieczka do Egiptu.
Części składowe zespołu klasztornego wpisane są do rejestru zabytków:
Zespół klasztorny wpisany jest również do gminnej ewidencji zabytków miasta Piotrkowa Trybunalskiego. Wytypowany został także do grupy zabytków reprezentatywnych dla województwa łódzkiego.

</doc>
<doc id="2097374" url="https://pl.wikipedia.org/wiki?curid=2097374" title="Řepiště">
Řepiště



</doc>
<doc id="2097375" url="https://pl.wikipedia.org/wiki?curid=2097375" title="Sedliště">
Sedliště



</doc>
<doc id="2097379" url="https://pl.wikipedia.org/wiki?curid=2097379" title="Linlithgow">
Linlithgow

Linlithgow (angielski "Linlithgow", gaelicki szkocki "Gleann Iucha", scots "Lithgae") – miasto królewskie w rejonie West Lothian, w Szkocji. Patronem jest św. Michał, miastem partnerskim jest francuskie Guyancourt.
Miasto znane głównie z pałacu królewskiego, który był miejscem narodzin m.in. Marii Stuart i Jakuba V.
W Linlithgow urodzili się też:

</doc>
<doc id="2097385" url="https://pl.wikipedia.org/wiki?curid=2097385" title="Jądro międzykonarowe">
Jądro międzykonarowe

Jądro międzykonarowe (łac. "nucleus interpeduncularis"), jądro międzyodnogowe (łac. "nucleus intercruralis"), zwój międzykonarowy (łac. "ganglion interpedunculare") – jądro nakrywki śródmózgowia. Leży przyśrodkowo od istoty czarnej w dole międzykonarowym. Zaliczane do układu limbicznego.
Połączenia.
Włókna dochodzące rozpoczynają się w obrębie międzymózgowia, w:
Włókna wychodzące kończą się w obrębie tworu siatkowatego oraz istoty szarej środkowej.

</doc>
<doc id="2097387" url="https://pl.wikipedia.org/wiki?curid=2097387" title="Rezolucje Rady Bezpieczeństwa ONZ z roku 1983">
Rezolucje Rady Bezpieczeństwa ONZ z roku 1983

Stałe miejsca w Radzie Bezpieczeństwa ONZ posiadają:
W roku 1983 członkami niestałymi Rady były:
Rezolucje.
Rezolucje Rady Bezpieczeństwa ONZ przyjęte w roku 1983: 

</doc>
<doc id="2097390" url="https://pl.wikipedia.org/wiki?curid=2097390" title="Gertruda (jezioro)">
Gertruda (jezioro)

Gertruda – jezioro morenowe w woj. wielkopolskim, w powiecie międzychodzkim, w gminie Miedzychód, w obrębie wsi Gorzycko, leżące na terenie Pojezierza Poznańskiego.
Dane morfometryczne.
Powierzchnia zwierciadła wody według różnych źródeł wynosi od 27 ha.
Jezioro jest jednym z 4 jezior w obrębie sołectwa Gorzycko, przy czym zajmuje 3 lokatę pod względem powierzchni wśród danych akwenów.
Hydronimia.
Według urzędowego spisu opracowanego przez Komisję Nazw Miejscowości i Obiektów Fizjograficznych (KNMiOF) nazwa tego jeziora to "Gertruda". 
Nazwa jeziora pochodzi od żeńskiego imienia pochodzenia germańskiego.

</doc>
<doc id="2097391" url="https://pl.wikipedia.org/wiki?curid=2097391" title="BHS (sieć handlowa)">
BHS (sieć handlowa)

BHS Ltd. (British Home Stores, w latach 2005–2010 Bhs) – dawna brytyjska sieć domów towarowych, zajmująca się sprzedażą detaliczną mebli, sprzętu RTV i AGD oraz ubrań. W wielu obiektach należących do BHS znajdowały się dodatkowo restauracje bądź kawiarnie.
Pierwszy dom towarowy British Home Stores otwarty został w 1928 roku w londyńskiej dzielnicy Brixton. W kwietniu 2016 roku sieć liczyła 164 sklepy w Wielkiej Brytanii oraz zatrudniała 11 000 pracowników.
25 kwietnia 2016 roku wobec znajdującej się na skraju bankructwa spółki wszczęty został proces naprawczy. Spółka nie znalazła nabywcy i zakończyła działalność, a wszystkie sklepy zamknięte zostały do 28 sierpnia 2016 roku.

</doc>
<doc id="2097393" url="https://pl.wikipedia.org/wiki?curid=2097393" title="British Home Stores">
British Home Stores



</doc>
<doc id="2097394" url="https://pl.wikipedia.org/wiki?curid=2097394" title="Smok Smoków">
Smok Smoków

Smok Smoków – nagroda przyznawana od 1998 roku przez organizatorów Krakowskiego Festiwalu Filmowego realizatorom filmów dokumentalnych i animowanych, których twórczość miała znaczący wpływ na rozwój światowego kina w tych dziedzinach. 

</doc>
<doc id="2097395" url="https://pl.wikipedia.org/wiki?curid=2097395" title="Grześkówki">
Grześkówki

Grześkówki – dolna część zachodniego grzbietu opadającego spod Sarniej Skały na północ, do Kotliny Zakopiańskiej. Grzbiet ten oddziela Dolinę Strążyską od Doliny ku Dziurze w polskich Tatrach Zachodnich. Opada w północnym kierunku, w końcowym odcinku zakręcając na północny wschód. Kończy się przy Drodze pod Reglami. Poniżej grzbietu i drogi znajduje się polana Grześkówka.
Grzbiet Grześkówki jest całkowicie zalesiony i nie prowadzą nim szlaki turystyczne. Znajduje się na obszarze ochrony ścisłej Regle Zakopiańskie. Według prof. Stefana Myczkowskiego na Grześkówkach rosną „"najlepiej wykształcone płaty buczyny"”.
Z rzadkich w Polsce gatunków roślin na Grześkówkach występuje obuwik pospolity i jest to największe jego skupisko w polskich Tatrach. W 2000 r. naliczono około 249 pędów tej rośliny, w tym 179 kwitnących.

</doc>
<doc id="2097398" url="https://pl.wikipedia.org/wiki?curid=2097398" title="Rezolucje Rady Bezpieczeństwa ONZ z roku 1984">
Rezolucje Rady Bezpieczeństwa ONZ z roku 1984

Stałe miejsca w Radzie Bezpieczeństwa ONZ posiadają:
W roku 1984 członkami niestałymi Rady były:
Rezolucje.
Rezolucje Rady Bezpieczeństwa ONZ przyjęte w roku 1984: 

</doc>
<doc id="2097399" url="https://pl.wikipedia.org/wiki?curid=2097399" title="Jezioro Proboszczowe">
Jezioro Proboszczowe

Jezioro Proboszczowe (inaczej "Proboszczowskie") – jezioro rynnowe w woj. wielkopolskim, w powiecie międzychodzkim, w gminie Międzychód, w obrębie wsi Wielowieś oraz niedaleko Dzięcielina, leżące na terenie Pojezierza Poznańskiego.
Dane morfometryczne.
Powierzchnia zwierciadła wody według różnych źródeł wynosi od 11,40 ha do 17,13 ha.
Hydronimia.
Według urzędowego spisu opracowanego przez Komisję Nazw Miejscowości i Obiektów Fizjograficznych (KNMiOF) nazwa tego jeziora to "Proboszczowe". W różnych publikacjach i na mapach topograficznych jezioro to występuje pod nazwą "Proboszczowskie".

</doc>
<doc id="2097401" url="https://pl.wikipedia.org/wiki?curid=2097401" title="Reuben Jones">
Reuben Jones

Reuben Samuel „Ben” Jones (ur. 19 października 1932, zm. 3 stycznia 1990) – brytyjski jeździec sportowy. Złoty medalista olimpijski z Meksyku. 
Sukcesy odnosił we Wszechstronnym Konkursie Konia Wierzchowego. Igrzyska w 1968 były jego drugą olimpiadą, wcześniej brał udział w IO 64. W Meksyku w konkursie indywidualnym zajął piąte miejsce, triumfował w drużynie. Partnerowali mu Derek Allhusen i Richard Meade. Startował na koniu The Poacher. W 1967 i 1969 zdobywał drużynowy tytuł mistrza Europy.

</doc>
<doc id="2097402" url="https://pl.wikipedia.org/wiki?curid=2097402" title="Ben Jones">
Ben Jones



</doc>
<doc id="2097405" url="https://pl.wikipedia.org/wiki?curid=2097405" title="Międzyrzec Ostrogski">
Międzyrzec Ostrogski



</doc>
<doc id="2097406" url="https://pl.wikipedia.org/wiki?curid=2097406" title="Ekran diodowy">
Ekran diodowy



</doc>
<doc id="2097408" url="https://pl.wikipedia.org/wiki?curid=2097408" title="Janovice">
Janovice



</doc>
<doc id="2097409" url="https://pl.wikipedia.org/wiki?curid=2097409" title="Horní Bludovice">
Horní Bludovice



</doc>
<doc id="2097411" url="https://pl.wikipedia.org/wiki?curid=2097411" title="Międzyrzecz (ujednoznacznienie)">
Międzyrzecz (ujednoznacznienie)



</doc>
<doc id="2097412" url="https://pl.wikipedia.org/wiki?curid=2097412" title="Bruzovice">
Bruzovice



</doc>
<doc id="2097413" url="https://pl.wikipedia.org/wiki?curid=2097413" title="Bukovec">
Bukovec



</doc>
<doc id="2097414" url="https://pl.wikipedia.org/wiki?curid=2097414" title="Dogū">
Dogū

 – figurki z wypalonej gliny mierzące do 40 cm wysokości, przedstawiające ludzi, zwierzęta, lub postacie półludzi-półzwierząt, znajdowane w wykopaliskach archeologicznych z ery Jōmon na terenie całej Japonii z wyjątkiem obszarów prefektury Okinawa.
Najczęściej spotykane są wizerunki kobiece z przesadnie wyolbrzymionymi cechami kobiecości (piersi, brzuchy i organy rodne), często zaznaczane dodatkowym ornamentem. Figurki tego typu znajdowane są zazwyczaj w ziemiankach mieszkalnych, co ma świadczyć o kulcie płodności biernej lub też o matriarchalnym kulcie kobiety. Znaczna przewaga ilościowa figurek tego rodzaju pozwala zakładać centralną rolę kobiety w kulcie. W ostatnim okresie ery Jōmon pojawiają się figurki, w których zamiast symboliki anatomicznej podkreślano bogactwo ubioru. Figurki te uważa się za wizerunki szamanek. Spotykane są także wizerunki zwierząt, co może świadczyć o animalizmie wśród myśliwych.

</doc>
<doc id="2097415" url="https://pl.wikipedia.org/wiki?curid=2097415" title="Grand Prix de Fourmies">
Grand Prix de Fourmies

Grand Prix de Fourmies – jednodniowy wyścig kolarski rozgrywany corocznie od 1928 na trasie wokół francuskiej miejscowości Fourmies. 
Wyścig odbył się po raz pierwszy w roku 1928 i organizowany jest co rok, z przerwą w latach 1940, 1942, 1944, 1945, 1966 i 2019. Organizowany jest w formule jednodniowej, jednak kilkukrotnie (w latach 30., 60. i 70.) przeprowadzony został w wersji dwuetapowej.
Zwycięzcy.
Opracowano na podstawie:

</doc>
<doc id="2097416" url="https://pl.wikipedia.org/wiki?curid=2097416" title="Bystřice">
Bystřice

Gminy w Czechach:
Słowo Bystřice pojawia się również w innych nazwach gmin w Czechach:
Zobacz też: Bystrzyca

</doc>
<doc id="2097418" url="https://pl.wikipedia.org/wiki?curid=2097418" title="HMS Indomitable (1907)">
HMS Indomitable (1907)

HMS Indomitable − brytyjski krążownik liniowy z okresu I wojny światowej, należący do typu "Invincible". Do służby wszedł w 1908 roku. Uczestniczył w działaniach wojennych na Morzu Śródziemnym i Północnym, w 1914 roku biorąc udział w pościgu za niemieckimi krążownikami oraz bombardowaniu pozycji tureckich w Dardanelach, w 1915 roku w bitwie na Dogger Bank oraz w bitwie jutlandzkiej w 1916 roku. Po zakończeniu wojny został przesunięty do rezerwy, a w 1921 roku sprzedany do stoczni złomowej.
Projektowanie i budowa.
W 1906 roku, po zaledwie czternastu miesiącach od dnia położenia stępki, wszedł do służby w Royal Navy nowatorski, zbudowany według koncepcji "all-big-gun" (same wielkie działa – jednolite uzbrojenie głównego kalibru), pancernik . Nieco wcześniej w tym samym roku rozpoczęto w brytyjskich stoczniach konstruowanie trzech okrętów, które dały początek nowej klasie krążowników liniowych. Łączyły one w sobie uzbrojenie nowych pancerników (drednotów) z prędkością, właściwą krążownikom.
Budowę przyszłego „Indomitable” rozpoczęto 1 marca 1906 roku w stoczni Fairfield w Govan. Wodowanie nastąpiło 16 marca 1907 roku, a okręt otrzymał swoją nazwę po raz pierwszy w historii Royal Navy. 20 czerwca 1908 roku w Portsmouth krążownik został oficjalnie przyjęty w skład brytyjskiej marynarki wojennej. Koszt budowy, bez uzbrojenia, wyniósł 1 662 337 funtów.
Opis konstrukcji.
Krążowniki liniowe typu "Invincible" miały długość całkowitą 172,8 m i szerokość maksymalną 23,9 m. Wyporność konstrukcyjna miała wynosić według projektu 17 250 ts, po wejściu „Indomitable” do służby określono ją na 17 410 ts, zaś pełną na 20 125 ts. Przeciętne zanurzenie przy wyporności konstrukcyjnej wynosiło 8 m, a przy pełnym obciążeniu 9,1 m.
Napęd okrętu stanowiły dwa zdwojone zespoły turbin parowych Parsonsa, umieszczone w oddzielnych maszynowniach. Każdy składał się z dwóch turbin wysokiego ciśnienia, napędzających zewnętrzny wał napędowy oraz dwóch turbin niskiego ciśnienia, napędzających wał wewnętrzny. Ponadto okręty zostały wyposażone w dwie turbiny marszowe, dla niskich prędkości, również napędzające wały wewnętrzne. Sprawiały one jednak kłopoty w eksploatacji i nie były używane. Parę do turbin dostarczało 31 kotłów wodnorurkowych typu Babcock &amp; Wilcox, opalanych węglem z zainstalowanym systemem wtryskiwaczy paliwa płynnego, rozmieszczonych w czterech oddzielnych kotłowniach. Łączna moc siłowni wynosiła 41 000 shp, co zapewniało projektowaną prędkość 25 węzłów. Na próbach „Indomitable” osiągnął 26,11 węzła przy mocy maksymalnej 47 791 shp. Okręt posiadał dwa stery, umocowane równolegle na rufie bezpośrednio za śrubami wewnętrznych wałów napędowych.
Głównym uzbrojeniem „Indomitable” było osiem armat BL Mk X kalibru 305 mm (12 cali), o długości lufy 45 kalibrów, umieszczonych w czterech wieżach artyleryjskich Mk BVIII, o klasycznym, hydraulicznym napędzie obrotu i podniesienia, identycznych jak montowane na „Dreadnoughcie” i pancernikach typów "Lord Nelson" oraz "Bellerophon". Ich producentami był koncern Vickersa. Były one rozmieszczone po jednej na dziobie (wieża „A”) i rufie („X”), w osi symetrii okrętów oraz dwie diagonalnie na burtach na śródokręciu (wieże „P” na prawej i „Q” na lewej burcie). Do zwalczania lżejszych jednostek zainstalowano nowe armaty QF Mk III kalibru 102 mm (4 cale). W momencie wejścia do służby krążownik miał szesnaście takich dział, montowanych na podstawach PI* po cztery na nadbudówkach dziobowej i rufowej oraz po dwa na dachach wież artyleryjskich. W toku służby były one wymieniane na nowsze modele dział tego samego kalibru, a ich ilość była stopniowo redukowana na korzyść wprowadzanego na pokłady uzbrojenia przeciwlotniczego. Dane o jego liczbie i usytuowaniu są jednak niepełne. Najprawdopodobniej na „Indomitable” zamontowano początkowo pojedyncze działo Mk I kal. 76 mm, w 1917 roku uzupełnione działem BL Mk VII kal. 102 mm na podstawie przystosowanej do prowadzenia ognia przeciwlotniczego.
Broń podwodną stanowiło pięć podwodnych wyrzutni torpedowych kalibru 450 mm (18 cali), jedną na rufie, cztery prostopadle do osi podłużnej okrętów, po dwie na burcie, w części dziobowej. Zapas torped wynosił 23 sztuki. Uzbrojenie uzupełniało pięć (według innych źródeł siedem) przenośnych karabinów maszynowych Maxim kal. 7,7 mm.
Wobec założeń przyjętych podczas projektowania okrętów typu "Invincible" oraz konieczności poczynienia znacznych oszczędności tonażowych dla zrównoważenia wagi rozbudowanej siłowni, ochrona pancerna nowych jednostek pozostała niemal na poziomie starszych krążowników pancernych typu "Minotaur". Główny pas pancerny na burcie miał grubość 152 mm i rozciągał się pomiędzy dziobową i rufową wieżą artyleryjską. Tworzył on pancerną cytadelę, chroniącą najważniejsze mechanizmy okrętów, zamkniętą z przodu i z tyłu grodziami pancernymi o grubości odpowiednio 178 i 152 mm. Pancerz na dziobie, poza obszarem cytadeli, miał grubość 102 mm. Czoła wież artyleryjskich i ich barbety poza obszarem chronionym głównym pasem pancernym miały grubość 178 mm, dachy wież 76 mm, a boki 64 mm. Ochronę poziomą stanowiły dwa pokłady pancerne: górny o grubości 19−25 mm i dolny, gruby na 38−64 mm. Zabezpieczeniem przed skutkami wybuchów podwodnych były pancerne osłony komór amunicyjnych o grubości 64 mm. Przestrzeń pomiędzy osłonami a burtami była wypełniona węglem. Całość opancerzenia wykonana była z utwardzanej powierzchniowo stali Kruppa.
Po bitwie jutlandzkiej wzmocniono ochronę pokładu, dodając dodatkowe opancerzenie o masie do 100 ton nad komorami amunicyjnymi. Na przełomie 1917 i 1918 roku okręt otrzymał platformy startowe na wieżach artyleryjskich na śródokręciu i po jednym samolocie Sopwith Camel i Sopwith 1½ Strutter.
Projektowana załoga okrętu miała liczyć 781 oficerów, podoficerów i marynarzy.
Przebieg służby.
Okres przed I wojną światową.
Po przyspieszonym wcieleniu do Royal Navy „Indomitable”, z Księciem Walii na pokładzie, wyruszył w swój dziewiczy rejs przez Atlantyk, na obchody trzechsetlecia Quebecu. Towarzyszył mu krążownik pancerny . Pierwszym dowódcą okrętu był komandor Herbert G. King-Hall. Po powrocie krążownik został 10 sierpnia 1908 roku skierowany do stoczni w Chatham, gdzie dokończono jego wyposażanie. Ponownie do linii wszedł w październiku, po czym dołączył do Nore Division. W marcu 1909 roku przetransferowano go do 1. Eskadry Krążowników Home Fleet, od 26 lipca tegoż roku pełnił funkcję okrętu flagowego jej dowódcy, kontradmirała Stanleya Colville’a, 24 lutego 1911 roku zastąpionego na stanowisku przez kontradmirała Lewisa Bayly'ego. Równocześnie następowały zmiany na stanowisku dowódcy okrętu: od 26 lipca 1909 roku był nim komandor Charles Martin-de-Bartolomé a od 3 stycznia 1911 roku komandor Artur A.M. Duff.
Od lutego do kwietnia 1911 roku oraz od listopada 1911 do lutego 1912 roku „Indomitable” przebywał w stoczni, obsadzony jedynie załogą szkieletową. Po zakończeniu drugiego remontu został przeniesiony do 2. Eskadry Krążowników, jako okręt flagowy kontradmirała George’a Warrendera. Jednocześnie jego dowódcą został komandor George H. Baird. 17 marca tegoż roku odniósł niewielkie uszkodzenia w kolizji ze stawiaczem min „C4”. 11 grudnia 1912 roku krążownik został czasowo przydzielony do 1. Eskadry Krążowników (od stycznia 1913 roku przemianowanej na 1. Eskadrę Krążowników Liniowych), a jego dowódcą został komandor Francis W. Kennedy.
We Flocie Śródziemnomorskiej.
Kolejna zmiana przydziału „Indomitable” nastąpiła w sierpniu 1913 roku, gdy wraz z bliźniaczymi i został przebazowany na Maltę, gdzie stworzyły 2. Eskadrę Krążowników Liniowych w składzie Floty Śródziemnomorskiej. W grudniu „Invincible” powrócił do Wielkiej Brytanii, zastąpiony przez . W lipcu 1914 roku „Indomitable” został odstawiony do stoczni w La Valetta dla przeprowadzenia niezbędnego remontu, który został jednak odwołany przez dowódcę Floty, admirała Archibalda Berkeley Milne’a, w związku z narastającym napięciem międzynarodowym po zamachu w Sarajewie. Potencjalnie najpoważniejszym zagrożeniem dla brytyjskich i francuskich działań na obszarze Morza Śródziemnego była niemiecka Eskadra Śródziemnomorska, składająca się z krążowników: liniowego „Goeben” i lekkiego „Breslau”. Według brytyjskiej Admiralicji zespół admirała Milne’a miał współdziałać z francuską Flotą Śródziemnomorską w osłonie transportów wojsk kolonialnych z francuskiej Algierii do Europy. W tym celu po rozpoczęciu działań wojennych, brytyjskie krążowniki liniowe rozpoczęły patrolowanie rejonu cieśniny Otranto.
4 sierpnia rano, tuż po wypowiedzeniu Francji wojny przez II Rzeszę, niemieckie okręty zbombardowały dwa algierskie porty: Philippeville i Bône. Powracające do włoskiej Mesyny napotkały na swej drodze płynące w przeciwnym kierunku „Indomitable” i „Indefatigable”. Ponieważ w tamtej chwili Wielka Brytania nie była jeszcze w stanie wojny z Niemcami (wypowiedzenie wojny nastąpiło o północy czasu niemieckiego, po upłynięciu terminu brytyjskiego ultimatum i niemieckiej agresji na neutralną Belgię), okręty brytyjskie rozpoczęły jedynie, po zmianie kursu, śledzenie niemieckiej eskadry. Jednak z powodu kłopotów z urządzeniami napędowymi (prędkość maksymalna „Indefatigable” nie przekraczała 23 węzłów) nie były w stanie utrzymać kontaktu wzrokowego.
Spodziewając się kolejnej akcji Niemców przeciwko francuskim transportom, admirał Milne zgrupował większość swoich okrętów, w tym „Indomitable”, na zachód od Mesyny. Tymczasem niemiecki dowódca, kontradmirał Wilhelm Souchon, opuścił 6 sierpnia po południu port w Mesynie i skierował się w stronę Konstantynopola. Admirał Milne, nie będąc pewien intencji przeciwnika, pozostawił swe krążowniki liniowe na miejscu, a później rozkazał im powrócić na Maltę celem uzupełnienia paliwa. Ponownie wyszedł w morze dopiero po północy 8 sierpnia, kierując się początkowo w stronę cieśniny Otranto. Dopiero 9 sierpnia otrzymał od Admiralicji wyraźny rozkaz podjęcia pościgu za niemiecką eskadrą, która jednak minęła już przylądek Matapan i 11 sierpnia wpłynęła bezpiecznie do Konstantynopola, gdzie wkrótce obydwa krążowniki zostały formalnie wcielone do tureckiej marynarki wojennej. Efektem udanej ucieczki niemieckich okrętów była konieczność utrzymywania przez Royal Navy ciężkich okrętów: „Indomitable” i „Indefatigable”, wzmocnionych lekkim krążownikiem w rejonie Dardaneli. „Indomitable” opuścił na krótko, pomiędzy końcem sierpnia a wrześniem, Morze Egejskie, udając się do Gibraltaru.
2 listopada sprzymierzona z Wielką Brytanią Rosja wypowiedziała wojnę Turcji. Następnego dnia brytyjskie okręty otrzymały sygnowany przez Pierwszego Lorda Admiralicji, Winstona Churchilla, rozkaz zbombardowania umocnień tureckich na półwyspie Gallipoli. Akcję przeprowadziły krążowniki liniowe „Indomitable” i „Indefatigable”, wspierane przez dwa francuskie przeddrednoty. W czasie dwudziestominutowego ostrzału fortu Suddel Bahr celny pocisk z „Indefatigable” spowodował eksplozję magazynu amunicji i śmierć 86 tureckich żołnierzy. Wystrzelenie ogółem 46 pocisków kalibru 305 mm to była bardziej demonstracja siły ze strony okrętów ententy, tym bardziej, że Wielka Brytania i Turcja wciąż formalnie nie znajdowały się w stanie wojny. Oficjalne wypowiedzenie wojny nastąpiło dopiero 5 listopada. W grudniu 1914 roku „Indomitable” opuścił Morze Śródziemne, wracając na wody brytyjskie, gdzie dołączył do Grand Fleet. 26 tego miesiąca spotkał się na morzu, na północny wschód od Firth of Forth, z okrętami 1. Eskadry Krążowników Liniowych wiceadmirała Davida Beatty’ego.
Bitwa na Dogger Bank.
W styczniu 1915 roku „Indomitable” wraz z tworzyły 2. Eskadrę Krążowników Liniowych, dowodzoną przez kontradmirała Archibalda Moore’a. W tym czasie niemieckie dowództwo postanowiło zaatakować okręty brytyjskie patrolujące rejon Dogger Bank. Dowodzący Hochseeflotte admirał Friedrich von Ingenohl powierzył to zadanie 1. Grupie Rozpoznawczej kontradmirała Franza von Hippera, wzmocnionej czterema krążownikami lekkimi 2. Grupy Rozpoznawczej i 18 kontrtorpedowcami osłony. Eskadra niemiecka opuściła kotwicowisko 23 stycznia. Obok krążowników liniowych „Seydlitz”, „Derfflinger” i „Moltke” znalazł się w niej krążownik pancerny „Blücher”, wolniejszy i słabiej uzbrojony od pozostałych okrętów. Miały one zaatakować brytyjskie trawlery, łowiące ryby w rejonie ławicy oraz ich ewentualną eskortę, patrolującą akwen.
Dzięki wykryciu i rozszyfrowaniu niemieckich sygnałów radiowych brytyjska Admiralicja miała rozeznanie w planie działania i ruchach okrętów admirała Hippera. Przeciwko nim zostały wysłane krążowniki liniowe 1. i 2. Eskadry Krążowników Liniowych dowodzone przez admirała Davida Beatty’ego, 2 Eskadra Krążowników Lekkich komodora Williama Goodenougha oraz okręty Harwich Force komodora Reginalda Tyrwhitta. Ogółem dysponowali oni pięcioma krążownikami liniowymi (, , , „New Zealand”, „Indomitable”), siedmioma krążownikami lekkimi i 35 niszczycielami.
Okręty obydwu stron nawiązały kontakt wzrokowy o godzinie 7.14 rano 24 stycznia 1915 roku. Brytyjskie krążowniki liniowe otworzyły ogień o 9.05, jako pierwszy cel obierając pozostającego w tyle za resztą eskadry niemieckiej „Blüchera”. W wyniku skoncentrowanego ognia krążownik pancerny zatonął o 12.13 wraz z 792 członkami załogi. Skupienie się Brytyjczyków na zniszczeniu najsłabszego z niemieckich okrętów pozwoliło pozostałym oderwać się od przeciwnika. Poważnie uszkodzony został „Seydlitz”, ponadto trafione zostały „Derfflinger” oraz lekki krążownik „Kolberg”. Po stronie brytyjskiej poważne uszkodzenia odniósł „Lion” i jeden z niszczycieli, lżejsze „Tiger”.
„Indomitable”, będąc najwolniejszym z krążowników liniowych Davida Beatty’ego, odpadł od szyku i dotarł na pole bitwy już po najważniejszych rozstrzygnięciach. Wziął udział jedynie w dobiciu broniącego się zaciekle „Blüchera”. Artylerzyści brytyjskiego okrętu wystrzelili podczas bitwy 134 pociski kalibru 305 mm, oraz dwa szrapnele do sterowca L5. W odpowiedzi krążownik otrzymał jedno trafienie pociskiem kalibru 210 mm, który niegroźnie zrykoszetował po pokładzie. Po bitwie wziął na hol poważnie uszkodzonego „Liona”.
Po bitwie na Dogger Bank nowe dowództwo Hochseeflotte zrezygnowało z wykorzystywania w akcjach bojowych dużych okrętów nawodnych, koncentrując się na działaniach U-Bootów. W efekcie także Grand Fleet, a wraz z nią krążowniki liniowe, zamiast działań bojowych, skupiła się na prowadzeniu manewrów, pozostając w gotowości na wypadek ewentualnego ataku. 
Na przełomie stycznia i lutego 1915 roku nastąpiła reorganizacja jednostek krążowników liniowych Grand Fleet. Utworzona została Flota Krążowników Liniowych (ang.: Battle Cruiser Fleet) pod dowództwem admirała Beatty’ego oraz trzy eskadry krążowników liniowych. Wszystkie jednostki typu "Invincible" weszły w skład 3. Eskadry Krążowników Liniowych, dowodzenie którą objął kontradmirał Horace Hood na „Invincible”. „Indomitable” dołączył do niej dopiero na początku marca, wcześniej przebywając w stoczni remontowej po pożarze, spowodowanym wadliwym działaniem instalacji elektrycznej. W drodze do Rosyth, 11 marca 1915 roku, obserwatorzy na krążowniku zauważyli U-Boota, przygotowującego się do ataku na okręt. Szybki manewr wykonany przez Brytyjczyków zmusił okręt podwodny do zanurzenia, po czym dalszy rejs przebiegł już bez wydarzeń.
Bitwa jutlandzka.
W maju 1916 roku wszystkie trzy krążowniki 3. Eskadry przeszły z Rosyth do Scapa Flow, dołączając do głównych sił Grand Fleet na czas ćwiczeń artyleryjskich. 30 maja flota brytyjska otrzymała rozkaz wyjścia w morze, spowodowany przechwyceniem i rozszyfrowaniem niemieckiej korespondencji radiowej. Wynikało z niej, że Hochseeflotte przygotowuje na najbliższe dni akcję ofensywną. 3. Eskadra Krążowników Liniowych, przebywająca na akwenie ćwiczeń, miała je natychmiast przerwać i dołączyć do sił głównych.
Bitwę rozpoczęły po obydwu stronach krążowniki liniowe. W pierwszej fazie starcia Brytyjczycy ponieśli poważne straty: po eksplozjach komór amunicyjnych zatonęły „Indefatigable”” i . W kolejnych godzinach, gdy na pole walki dotarła całość sił Grand Fleet, admirał John Jellicoe zdecydował dołączyć 3. Eskadrę do pozostałych okrętów Davida Beatty’ego, po raz kolejny atakujących linię jednostek niemieckich. O godzinie 5.36 (czasu GMT) zespół kontradmirała Hooda starł się z niemieckimi krążownikami lekkimi 2. Grupy Rozpoznawczej. Wkrótce potem, jako awangarda floty brytyjskiej, związały się walką z groźniejszym przeciwnikiem: niemieckimi krążownikami liniowymi admirała Hippera. Artylerzyści „Indomitable” uzyskali w tej fazie bitwy trzy trafienia na „Derfflingerze” i jedno na „Seydlitzu”. Jednak ich niemieccy przeciwnicy okazali się skuteczniejsi: kilka minut po 6.30 celne salwy nakryły „Invincible”, powodując, podobnie jak na wcześniej zniszczonych okrętach, eksplozję ładunków i zatopienie jednostki wraz z niemal całą załogą.
W dalszej części bitwy „Indomitable” wraz z „Inflexible” współdziałały ściśle z pozostałymi krążownikami admirała Beatty’ego. Pierwszy z nich ostrzelał krążownik lekki „Regensburg” i niemieckie niszczyciele, a następnie ponownie „Seydlitza” i przeddrednot „Pommern”, uzyskując pojedyncze trafienie na tym ostatnim. Rankiem 1 czerwca oddał jeszcze dwa wystrzały w stronę sterowca L11. Ogółem działa 305 mm okrętu wystrzeliły 175 pocisków. Podczas bitwy jutlandzkiej „Indomitable” nie poniósł żadnych strat. 2 czerwca powrócił na kotwicowisko w Firth of Forth.
Ostatnie lata służby.
W wyniku strat, poniesionych przez Royal Navy w bitwie jutlandzkiej, konieczne było przeorganizowanie sił wiceadmirała Beatty’ego. 5 czerwca „Indomitable” i „Inflexible” wraz z flagowym utworzyły 2. Eskadrę Krążowników Liniowych. Nowym dowódcą okrętu został komandor Michael H. Hodges. Jednak ograniczona po czerwcu 1916 roku aktywność Hochseeflotte sprawiła, że okręt nie uczestniczył już w akcjach bojowych. Najważniejszymi wydarzeniami w końcowych latach służby były: kolejna zmiana dowódcy, którym od 13 sierpnia 1917 roku został komandor Ernest K. Loring, ustawienie na wieżach artyleryjskich śródokręcia platform startowych dla samolotów oraz uczestnictwo w poddaniu się floty niemieckiej 21 listopada 1918 roku.
W styczniu 1919 roku „Indomitable” został wycofany ze składu 2. Eskadry Krążowników Liniowych, a od lutego przetransferowany do Floty Rezerwowej w Nore. Oficjalnie zakończył służbę 31 marca 1920 roku, 1 grudnia został sprzedany stoczni złomowej w Dover, gdzie przybył 30 sierpnia 1922 roku i do roku następnego został rozebrany.

</doc>
<doc id="2097419" url="https://pl.wikipedia.org/wiki?curid=2097419" title="Teściowie (film 2003)">
Teściowie (film 2003)

Teściowie (oryg. "The In-Laws") – amerykański film komediowy z 2003 roku w reżyserii Andrew Fleminga. Remake filmu Arthura Hillera z 1979 roku, w którym główne role grali Peter Falk i Alan Arkin.
Fabuła.
Dzieci Jerry’ego i Steve’a planują ślub. Steve wciąga Jerry’ego w aferę szpiegowską, którą jako agent CIA próbuje rozwiązać.
Obsada.
i inni. 

</doc>
<doc id="2097420" url="https://pl.wikipedia.org/wiki?curid=2097420" title="Teściowie (film)">
Teściowie (film)



</doc>
<doc id="2097423" url="https://pl.wikipedia.org/wiki?curid=2097423" title="GP de Fourmies">
GP de Fourmies



</doc>
<doc id="2097424" url="https://pl.wikipedia.org/wiki?curid=2097424" title="GP Fourmies">
GP Fourmies



</doc>
<doc id="2097425" url="https://pl.wikipedia.org/wiki?curid=2097425" title="Dobrá">
Dobrá



</doc>
<doc id="2097428" url="https://pl.wikipedia.org/wiki?curid=2097428" title="Lotniskowce typu Hiyō">
Lotniskowce typu Hiyō

 – lotniskowce zbudowane dla Japońskiej Cesarskiej Marynarki Wojennej podczas II wojny światowej. Oba okręty tego typu zostały pierwotnie zamówione jako luksusowe liniowce pasażerskie, zanim zostały przejęte przez Cesarską Marynarkę Wojenną i przebudowane w 1941 roku. „Jun'yō” był pierwszym lotniskowcem tego typu ukończonym w maju 1942 roku, a miesiąc później wziął udział w inwazji na Wyspy Aleuckie. Oba okręty brały udział w wielu bitwach podczas kampanii na Guadalcanalu pod koniec 1942 roku. Ich samoloty były wiele razy używane bojowo z baz lądowych w bitwach na południowo-zachodnim Pacyfiku.
„Hiyō” został storpedowany w czerwcu 1943 roku, zaś „Jun'yō” w listopadzie, oba okręty były naprawiane przez około trzy miesiące. Po naprawach jednostki spędzały większość czasu trenując i przewożąc samoloty, zanim powróciły do służby bojowej. „Hiyō” został zatopiony przez eksplozję paliwa, spowodowaną trafieniem przez amerykańską torpedę podczas bitwy na Morzu Filipińskim w połowie 1944 roku, podczas gdy „Jun'yō” został uszkodzony wieloma bombami. Pod koniec 1944 roku, z powodu braku samolotów „Jun'yō” był używany jako transportowiec. W grudniu został storpedowany, po czym był remontowany aż do marca 1945 roku, gdy naprawy uznano za nieopłacalne. Okręt przeklasyfikowano na hulk, którym pozostał do końca wojny. Po kapitulacji Japonii we wrześniu 1945 roku, Amerykanie uznali lotniskowiec za niewarty remontu, w związku z czym został on zezłomowany na przełomie 1946 i 1947 roku.
Opis konstrukcji.
Okręty zostały zamówione jako szybkie luksusowe liniowce pasażerskie „Izumo Maru” i „Kashiwara Maru” przez Nippon Yūsen (japońskie transportowe przedsiębiorstwo żeglugowe – NYK) pod koniec 1938 roku. W zamian za zwrot 60% kosztów ich budowy przez Ministerstwo Marynarki Wojennej zostały one przeznaczone do przebudowy na lotniskowce.
Podczas przebudowy okręty wyposażono w kadłub o podwójnym dnie, dodatkowe zbiorniki paliwa, dodatkowe grodzie poprzeczne i wzdłużne i wzdłużną gródź przedzielającą pomieszczenia turbin. Wzmocniono główny pokład, powiększono wysokość między pokładami, przemieszczono nadbudówkę i kabiny pasażerskie, aby ułatwić instalację wind lotniczych i hangarów, zostawiono przestrzeń dla dodatkowych kabli elektrycznych, zamontowano gruszkę dziobową i dodatkowe zbiorniki paliwa lotniczego przed i za maszynownią. Ze względu na oszczędność paliwa, NYK uznawało prędkością maksymalną wynoszącą 24 węzły (44 km/h) za wystarczającą dla szybkich liniowców, jednak marynarka wojenna chciała prędkości maksymalnej nie mniejszej niż 25,5 węzła (47,2 km/h).
Okręty miały długość całkowitą 219,32 m. Szerokość wynosiła 26,7 m, a zanurzenie 8,15 m. Wyporność standardowa wynosiła 23 770 ts (24 150 ton). Ich załoga liczyła od 1187 do 1224 oficerów i marynarzy.
Oba okręty były wyposażone w dwa systemy turbin parowych z przekładniami Mitsubishi-Curtis o mocy łącznej 56 250 shp (41 950 kW), napędzających dwie śruby o średnicy 5,5 m. Para była wytwarzana przez sześć kotłów wodnorurkowych; „Jun'yō” posiadał trójwalczakowe kotły parowe Mitsubishi, wytwarzające parę o ciśnieniu 40 at i temperaturze 420 °C, podczas gdy „Hiyō” posiadał kotły parowe Kawasaki-La Mont. Ich maszynownia, zaprojektowana do służby handlowej, była ponad cztery razy cięższa niż na specjalnie zbudowanym lotniskowcu „Hiryū”. Prędkość projektowa okrętów wynosiła 25,5 węzła, jednak obydwie jednostki przekroczyły ją minimalnie podczas prób morskich. Przewoziły one 4100 t mazutu, co dawało im zasięg 11 700 mil morskich (21 700 km) lub większy przy prędkości 18 węzłów (33 km/h).
Pokład startowy.
Pokład startowy miał długość 210,3 m, a szerokość 27,3 m. Duża nadbudówka została zamontowana na sterburcie i była połączona, po raz pierwszy na japońskim lotniskowcu, z kominem. Komin był wychylony o 26° na zewnątrz, aby utrzymywać gorące spaliny z dala od obszaru operacji powietrznych. Okręty zostały zaprojektowane z dwoma zbudowanymi na sobie hangarami, każdy o długości ok. 153 m, szerokości 15 m i wysokości 5 m. Każdy hangar mógł być podzielony przez cztery zasłony przeciwpożarowe i zostały one także wyposażone w dozowniki piany gaśniczej po każdej stronie. Hangary były obsługiwane przez dwie kwadratowe windy lotnicze z zaokrąglonymi narożnikami, o boku równym 14 m. Windy lotnicze miały maksymalny udźwig 5000 kg i zajmowało im 15 sekund, aby przejechać z dolnego hangaru na pokład startowy. Okręty były wyposażone w elektrycznie operowane aerofiniszery Typ Kure model 4 z dziewięcioma linami hamującymi. Zainstalowano także dwie bariery awaryjne Typ 3. Nie zamontowano jednak żadnych katapult startowych. Okręty miały także dźwig na bakburcie pokładu startowego, tuż za rufową windą lotniczą.
Grupa lotnicza miała według planów składać się oryginalnie z 12 myśliwców Mitsubishi A5M plus cztery w rezerwie, 18 bombowców nurkujących Aichi D3A plus dwa w rezerwie i 18 samolotów torpedowych Nakajima B5N. W momencie wejścia do służby okrętów w 1942 roku A5M zostały wymienione na tuzin A6M Zero i kolejne trzy A6M w rezerwie. Wnioski wyciągnięte z bitwy pod Midway spowodowały zwiększenie liczby myśliwców na lotniskowcach typu "Hiyō" do 21 A6M, a liczbę innych samolotów zmniejszono do 12 D3A i 9 B5N. Pod koniec roku sześć kolejnych A6M zastąpiło taką samą liczbę D3A. Mimo że było możliwe zmieszczenie wszystkich tych samolotów w hangarach, osiem lub dziewięć samolotów stało zazwyczaj na pokładzie startowym, aby zmniejszyć ciasnotę panującą w hangarach.
Opancerzenie, uzbrojenie i sensory.
Z powodu przebudowy z liniowca oceanicznego dodanie dużej ilości pancerza było niemożliwe, chociaż okręty posiadały podwójny kadłub. Dwie płyty stali Ducol, każda o grubości 25 mm, chroniły obydwie strony maszynowni okrętów. Zbiorniki paliwa lotniczego i magazyny były chronione przez jedną warstwę stali Ducol. Dodatkowo, maszynownia została wielokrotnie podzielona przez poprzeczne i wzdłużne grodzie, aby ograniczyć wszelkie przecieki.
Ich główne uzbrojenie składało się z dwunastu dział przeciwlotniczych Typ 89 kal. 127 mm w dwudziałowych wieżach zamontowanych na sponsonach burtowych po obydwóch stronach kadłuba. Strzelały one pociskami o masie 23,45 kg z szybkostrzelnością wynoszącą od 8 do 14 strzałów na minutę z prędkością wylotową 700–725 m/s. przy kącie podniesienia 45° zasięg tych dział wynosił 14 800 m, a maksymalny pułap 9400 m. Okręty były też wyposażone w osiem potrójnych działek przeciwlotniczych Typ 96 kal. 25 mm, także zamontowanych na sponsonach burtowych po obydwóch stronach kadłuba. Strzelały one pociskami o masie 0,25 kg przy prędkości wylotowej 900 m/s. Przy kącie podniesienia 50° maksymalny zasięg tych działek wynosił 7500 m, a maksymalny pułap 5500 m (przy 85°). Maksymalna efektywna szybkostrzelność wynosiła tylko od 110 do 120 strzałów na minutę z powodu częstej potrzeby wymieniania magazynków o pojemności 15 nabojów. W połowie 1943 roku zostały dodane kolejne cztery potrójne działka, a pod koniec 1943 roku i na początku 1944 roku dodano następne cztery potrójne zestawy. Dwa z ostatnich czterech zestawów działek zostały zamontowane na rufie, a pozostałe zainstalowano przed i za nadbudówką. Dodano także 12 pojedynczych działek, z których część była przenośna – na pokładzie startowym znajdowały się miejsca ich mocowania. Po bitwie na Morzu Filipińskim w czerwcu 1944 roku uzbrojenie przeciwlotnicze „Jun'yō” wzmocniono następnymi trzema potrójnymi działkami, dwoma podwójnymi i 18 pojedynczymi kal. 25 mm Typ 96, oraz sześcioma wyrzutniami rakiet o pojemności 28 pocisków każda. Rakiety te, kal. 120 mm, ważyły 22,5 kg, a maksymalna prędkość wylotowa wynosiła 200 m/s. Ich maksymalny zasięg wynosił 4800 m. W październiku 1944 roku „Jun'yō” posiadał 91 działek kal. 25 mm, w tym 57 na 19 stanowiskach potrójnych, cztery na podwójnych i 30 pojedynczych.
Dwa systemy kontroli ognia przeciwlotniczego Typ 94, jeden po każdej stronie okrętu, służyły do naprowadzania dział Typ 89. Każdy system posiadał dalmierz o bazie 4,5 m. Kiedy „Jun'yō” wszedł do służby, zainstalowane były tylko dalmierze, zaś systemy kontroli ognia dodano później. Cztery systemy kontroli ognia Typ 95 obsługiwały działka 25 mm, a kolejna para została dodana na początku 1943 roku. Wczesne ostrzeganie przed nadciągającym atakiem powietrznym zapewniały dwa radary powietrzne Typ 2, Mark 2, Model 1. Pierwszy z nich zamontowano na górze nadbudówki między połową a końcem 1942 roku na każdym z okrętów, a drugi dodano w 1943 roku. Ten ostatni dodany radar został zamontowany na bakburcie za rufową windą lotniczą. Mniejszy radar powietrzny Typ 3, Mark 1, Model 3 zainstalowano na „Jun'yō” w 1944 roku.
Przebieg służby.
Okręty zostały zakupione przez Ministerstwo Marynarki Wojennej 10 lutego 1941 roku za cenę 48 346 000 jenów, a ich uzbrojenie i samoloty kosztowały kolejne 27 800 000 jenów. Koszt przebudowy obu okrętów zamknął się kwotą 38 073 000 jenów. Całkowita suma ich zakupu, uzbrojenia, grupy lotniczej i przebudowy wyniosła razem 114 219 000 jenów. „Kashiwara Maru” i „Izumo Maru” zostały tymczasowo przemianowane odpowiednio na okręt nr 1001 i okręt nr 1002, by utrzymać ich przebudowę w tajemnicy. „Jun'yō” był początkowo klasyfikowany jako pomocniczy lotniskowiec, jednak po stracie czterech japońskich lotniskowców w bitwie pod Midway został on w lipcu przeklasyfikowany na regularny lotniskowiec. „Hiyō”, ukończony po utracie tych lotniskowców, otrzymał tę klasyfikację od samego początku.
Pomimo tego, że „Jun'yō” został zwodowany kilka dni po „Hiyō”, to został przyjęty do służby jako pierwszy, w maju 1942 roku. Przydzielony do 4. Dywizjonu Lotniskowców 1. Floty Powietrznej razem z „Ryūjō”, został wyznaczony do wsparcia inwazji na Wyspy Aleuckie, dywersyjnego ataku, który miał wesprzeć uderzenie na Midway. „Jun'yō” podczas tej operacji miał na pokładzie 18 A6M2 Zero i 18 D3A. Okręt rozpoczął swoje pierwsze naloty powietrzne o świcie 3 czerwca na Dutch Harbor na wyspie Unalaska. „Jun'yō” osiągnął niewiele podczas tej operacji, tracąc pięć własnych samolotów, podczas gdy jego grupa lotnicza zestrzeliła pięć amerykańskich.
Po powrocie do Truk 9 października obydwa siostrzane okręty zostały przydzielone do 2. Dywizjonu Lotniskowców w celu rozpoczęcia operacji przeciwko amerykańskim wojskom w rejonie Guadalcanalu jako część 3. Floty. 15 października obydwa lotniskowce dopłynęły do okolic wyspy Malaita w archipelagu Wysp Salomona, a ich samoloty odkryły konwój zaopatrzeniowy kierujący się w stronę Guadalcanalu, który był eskortowany przez niszczyciel USS „Meredith”. Ich samoloty zaatakowały i zatopiły „Meredith”. Następnego dnia lotniskowce odnalazły mały transportowiec wodnosamolotów USS „McFarland” koło Przylądka Lunga, wyładowujący paliwo lotnicze do barek. Bombowce nurkujące z obydwu lotniskowców zniszczyły rufę okrętu, jednak nie udało im się zatopić „McFarlanda”. Obydwie jednostki miały odegrać ważną rolę w japońskiej próbie odbicia Guadalcanalu. Ich samoloty miały zapewniać osłonę z powietrza po japońskim nocnym ataku, który miał zająć Henderson Field, a następnie miały one wylądować na tym lotnisku, jednak problemy z maszynownią na „Hiyō” zmusiły go do powrotu do Truk. Zanim „Hiyō” opuścił rejon Guadalcanalu, przekazał on część swoich samolotów na drugi lotniskowiec.
Pod koniec października 1942 roku, podczas walk o Guadalcanal, „Jun'yō” wziął udział w bitwie koło wysp Santa Cruz. W tym czasie jego grupa lotnicza składała się z 18 A6M, 18 D3A i 9 B5N. Samoloty lotniskowca zadały lekkie uszkodzenia lotniskowcowi USS „Hornet”, pancernikowi „South Dakota” i lekkiemu krążownikowi „San Juan”. Jednakże trafienie torpedy jednego z B5N zmusiło Amerykanów do porzucenia próby naprawy lotniskowca „Hornet”. W międzyczasie pozostałe samoloty „Hiyō” odleciały 23 października do Rabaulu, skąd zapewniały wsparcie powietrzne dla wojsk japońskich na Guadalcanalu. Część grupy powietrznej została przeniesiona do Buin na Nowej Gwinei 1 listopada i wzięła udział w bitwie morskiej pod Guadalcanalem w połowie tego miesiąca. Samoloty, które pozostały w Rabaulu odleciały do Truk 11 listopada, a ocalałe samoloty z Buin ewakuowano do Japonii 14 grudnia.
W połowie listopada 1942 roku „Jun'yō” został wyznaczony do zapewnienia osłony powietrznej konwojowi transportującemu posiłki dla japońskich wojsk na Guadalcanalu podczas trzydniowej bitwy morskiej pod Guadalcanalem. Myśliwce lotniskowca nie były w stanie ochronić konwój: siedem transportowców zostało zatopionych, a kolejne cztery zostały uszkodzone. Pomiędzy grudniem 1942 roku a styczniem 1943 roku lotniskowiec osłaniał kilka konwojów transportujących posiłki do Wewak na Nowej Gwinei, a jego grupa lotnicza bazowała tam przez kilka dni, by ochraniać siły lądowe w tym rejonie, zanim powróciła do Truk 20 stycznia. Okręt następnie osłaniał ewakuację wojsk z Guadalcanalu na początku lutego.
„Hiyō” powrócił do Japonii w grudniu 1942, zaś „Jun'yō” w lutym 1943 roku. Oba okręty powróciły do Truk pod koniec marca, a ich grupy lotnicze zostały wyznaczone na początku kwietnia do wzięcia udziału w operacji I-Go, ofensywy powietrznej przeprowadzonej przez bazujące na lądzie samoloty przeciwko alianckim bazom na Wyspach Salomona i Nowej Gwinei. Okręty powróciły do Japonii pod koniec maja i wypłynęły w kierunku Truk 7 czerwca, jednak 10 czerwca „Hiyō” został storpedowany przez okręt podwodny USS „Trigger” i zmuszony do powrotu do portu w celu dokonania napraw. Jego samoloty poleciały do Truk 15 lipca i zostały skierowane na lekki lotniskowiec „Ryūhō”. Okręt był naprawiany w Yokosuce do 15 września. Grupa lotnicza „Jun'yō” została przeniesiona 2 lipca do Buin na Nowej Gwinei w odpowiedzi na amerykańskie lądowanie na wyspie Rendova 30 czerwca. Po zostawieniu tam swoich samolotów lotniskowiec wrócił do Japonii pod koniec lipca.
„Jun'yō” przetransportował samoloty do Singapuru w połowie sierpnia, a także żołnierzy i wyposażenie na Karoliny następnego miesiąca. 5 listopada 1943 roku okręt został trafiony torpedą okrętu podwodnego USS „Halibut”, jednak uszkodzony został tylko ster. Okręt był naprawiany i remontowany do 29 lutego 1944 roku w Kure. Grupy lotnicze obu lotniskowców zostały ponownie utworzone w Singapurze 1 listopada. Samoloty przeniesiono do Truk 1 grudnia, a następnie do Kaviengu pod koniec grudnia, zanim dotarły do Rabaulu 25 stycznia 1944 roku. Ocalałe maszyny były z powrotem w Truk 20 lutego, a grupa lotnicza została rozwiązana.
„Hiyō” opuścił Japonię 24 listopada 1943 roku wypływając w kierunku Singapuru. Dotarł tam 3 grudnia i został natychmiast przekazany do służby jako transportowiec samolotów, wykonując to zadanie do stycznia, kiedy powrócił do Japonii. W międzyczasie Cesarska Marynarka Wojennej odtwarzała grupy lotnicze na lotniskowcach, tak że jedna grupa lotnicza była przydzielana do jednego dywizjonu lotniskowców. 1 marca 1944 roku 652. Grupa Lotnicza została przydzielona do 2. Dywizjonu Lotniskowców, w skład którego wchodziły „Hiyō”, „Jun'yō” i „Ryūhō”. Grupa lotnicza była ostatnia w priorytecie rozbudowy i 1 kwietnia posiadała tylko 30 A6M model 21, 13 A6M model 52 i 4 D3A, podczas gdy według oryginalnych założeń miała się składać z 81 myśliwców, 36 bombowców nurkujących i 27 samolotów torpedowych. Okręty przeprowadzały trening dla swoich samolotów na Morzu Wewnętrznym do 11 maja, kiedy popłynęły do Tawi-Tawi na Filipinach. Nowa baza leżała bardzo blisko pól naftowych na Borneo, których marynarka wojenna bardzo potrzebowała, a także była blisko położona od Palau i zachodnich Karolin, gdzie Japończycy oczekiwali kolejnego amerykańskiego ataku. Jednakże baza ta nie posiadała żadnego lotniska lądowego, na którym można by było trenować nowych pilotów, a amerykańskie okręty podwodne były bardzo aktywne w tych okolicach, przez co japońskie okręty nie opuszczały portu.
Bitwa na Morzu Filipińskim.
Kiedy japońska flota 13 czerwca popłynęła w okolice wyspy Guimares w środkowej części Filipin, gdzie zamierzała ćwiczyć operacje lotniskowców w rejonie lepiej chronionym przed okrętami podwodnymi, wiceadmirał Jisaburō Ozawa dowiedział się o amerykańskim ataku na Wyspy Mariańskie poprzedniego dnia. Po dotarciu do Guimares flota uzupełniła paliwo, a następnie skierowała się na Morze Filipińskie, gdzie 18 czerwca wykryła Task Force 58. Amerykanom nie udało się zlokalizować okrętów Ozawy tego dnia, a Japończycy skierowali się na południe, aby utrzymywać stałą odległość pomiędzy nimi, a amerykańskimi lotniskowcami, ponieważ Ozawa zdecydował się przypuścić ataki powietrzne rankiem następnego dnia. W tym czasie 652. Grupa Lotnicza składała się z 81 A6M, 27 D3A, 9 bombowców nurkujących D4Y i 18 samolotów torpedowych B6N, które w przybliżeniu były równomiernie podzielone między trzy okręty. Gdy w końcu japońskie lotniskowce przypuściły wielokrotne ataki powietrzne przeciwko amerykańskim okrętom – nie udało się ich zlokalizować, przez co samoloty nie spowodowały żadnych uszkodzeń, przy czym większość z nich stracono.
O zmierzchu Japończycy skręcili na północny zachód w celu przegrupowania się i uzupełnienia paliwa, a Amerykanie skierowali się na zachód, by zmniejszyć odległość pomiędzy flotami. Odkryli oni wycofujące się japońskie okręty po południu następnego dnia i wiceadmirał Marc Mitscher rozkazał przypuścić atak powietrzny. „Hiyō” został trafiony przez dwie bomby, z których jedna wybuchła nad mostkiem, zabijając lub raniąc całą jego obsadę. Okręt został także trafiony torpedą zrzuconą przez Avengera z lotniskowca USS „Belleau Wood”. Wybuch zniszczył pomieszczenia maszynowni na sterburcie oraz wzniecił pożar, jednak „Hiyō” mógł kontynuować rejs, aczkolwiek przy mniejszej prędkości. Dwie godziny później wyciekająca benzyna zapaliła się, co spowodowało ogromną eksplozję i w jej następstwie brak elektryczności na okręcie. Pożar był nie do opanowania i „Hiyō” zatonął rufą na pozycji . Ok. 1000 ludzi zostało uratowanych przez eskortujące go niszczyciele, jednak 247 oficerów i marynarzy zginęło na pokładzie lotniskowca.
„Jun'yō” został trafiony przez dwie bomby w pobliżu nadbudówki. Uszkodzenia nie były ciężkie, ale uniemożliwiły prowadzenie operacji lotniczych. 652. Grupa Lotnicza zgłosiła zestrzelenie dwóch myśliwców F6F Hellcat i dziewięciu samolotów torpedowych TBF Avenger, jednak sama straciła 11 samolotów, a kolejne trzy były zmuszone wodować. Pod koniec bitwy grupa składała się z 11 A6M5, 5 A6M2 i 1 B6N i została rozwiązana 10 lipca. Większość z jej pozostałego personelu została przeniesiona do 653. Grupy Lotniczej.
Dalsze losy „Jun'yō”.
Po naprawach w Kure okręt pozostawał na Morzu Wewnętrznym bez samolotów do 27 października, kiedy został wyznaczony do przetransportowania materiałów na Borneo. 3 listopada „Jun'yō” został zaatakowany przez okręt podwodny USS „Pintado”, jednak eskortujący go niszczyciel „Akikaze” celowo poświęcił się zasłaniając lotniskowiec i trafiony torpedą zatonął z całą załogą. Podczas powrotu do Manili lotniskowiec został rankiem 9 grudnia 1944 roku zaatakowany przez okręty podwodne USS „Sea Devil”, „Plaice” i „Redfish”. „Jun'yō” został trafiony przez trzy torpedy, jednak był w stanie kontynuować rejs na jednym silniku. Okręt dotarł do Sasebo następnego dnia i rozpoczął naprawy 18 grudnia.
Naprawy zostały przerwane w marcu 1945 roku z powodu braku materiałów i okręt został 1 kwietnia przesunięty z doku do zatoki Ebisu w Sasebo. Próby zakamuflowania okrętu rozpoczęły się 23 kwietnia, a 20 czerwca został on przemianowany na okręt strażniczy. 5 sierpnia rozkazano usunąć uzbrojenie z „Jun'yō”, a 2 września okręt poddano aliantom. Amerykański zespół techniczny ocenił stan okrętu 8 października i uznał naprawę jednostki za całkowicie nieopłacalną. „Jun'yō” został skreślony z listy floty 30 listopada 1945 roku i zezłomowany w Sasebo pomiędzy 1 czerwca 1946 a 1 sierpnia 1947 roku.

</doc>
<doc id="2097429" url="https://pl.wikipedia.org/wiki?curid=2097429" title="Neoplan N6221">
Neoplan N6221

Neoplan N6221 – trolejbus przegubowy, produkowany przez Neoplan w latach 2003–2004. Wyprodukowano 6 sztuk dla Bergen oraz 51 sztuk dla Nowej Filadelfii. Ogółem wyprodukowano 57 sztuk tego trolejbusu. Dla Nowej Filadelfii produkowano na nadwoziu ΕΛΒΟ.

</doc>
<doc id="2097431" url="https://pl.wikipedia.org/wiki?curid=2097431" title="Cerkiew Opieki Matki Bożej w Veclaicene">
Cerkiew Opieki Matki Bożej w Veclaicene

Cerkiew Opieki Matki Bożej – prawosławna cerkiew w Veclaicene, w dekanacie madońskim eparchii dyneburskiej Łotewskiego Kościoła Prawosławnego.
Parafia prawosławna w Veclaicene istnieje od połowy XIX wieku. Jej świątynia została wzniesiona w końcu XIX wieku. Według informacji zawartych na tablicy pamiątkowej na fasadzie budynku, uroczystość położenia kamienia węgielnego miała miejsce 29 sierpnia 1893, zaś gotowy obiekt poświęcił 22 czerwca 1895 arcybiskup ryski i mitawski Arseniusz. Fundatorem zakupu gruntu pod budowę był Jan Kronsztadzki. W cerkwi znajdowało się sześć dzwonów, z czego co najmniej dwa były fundacją prywatną.
Mimo położenia cerkwi w pobliżu ważnego szlaku komunikacyjnego (szosa na Psków), obiekt nie został uszkodzony w czasie działań wojennych prowadzonych w regionie w czasie rosyjskiej wojny domowej, a następnie II wojny światowej. Już w II połowie XX w. część wyposażenia obiektu uległa zniszczeniu wskutek włamań.
Świątynia zbudowana jest z cegły, w stylu bizantyjsko-rosyjskim. Wejście do niej prowadzi przez przedsionek z dzwonnicą, zwieńczoną cebulastą kopułką z krzyżem. Podobna konstrukcja znajduje się na szczycie dachu nad nawą obiektu. Okna w cerkwi są półkoliste, poniżej dachu znajduje się ozdobny fryz. Teren cerkiewny otacza mur ceglany z ozdobną bramą wjazdową.
We wnętrzu obiektu zachował się dwurzędowy ikonostas, chorągwie procesyjne oraz kilka bocznych ikon.

</doc>
<doc id="2097432" url="https://pl.wikipedia.org/wiki?curid=2097432" title="Dobratice">
Dobratice



</doc>
<doc id="2097435" url="https://pl.wikipedia.org/wiki?curid=2097435" title="Dolní Domaslavice">
Dolní Domaslavice



</doc>
<doc id="2097436" url="https://pl.wikipedia.org/wiki?curid=2097436" title="Horní Domaslavice">
Horní Domaslavice



</doc>
<doc id="2097437" url="https://pl.wikipedia.org/wiki?curid=2097437" title="Presidential Medal of Science">
Presidential Medal of Science



</doc>
<doc id="2097439" url="https://pl.wikipedia.org/wiki?curid=2097439" title="Hnojník">
Hnojník



</doc>
<doc id="2097440" url="https://pl.wikipedia.org/wiki?curid=2097440" title="Hnojnik">
Hnojnik



</doc>
<doc id="2097441" url="https://pl.wikipedia.org/wiki?curid=2097441" title="XP Microsoft Office System">
XP Microsoft Office System



</doc>
<doc id="2097442" url="https://pl.wikipedia.org/wiki?curid=2097442" title="Deng Wei">
Deng Wei

Deng Wei (; ur. 14 lutego 1993 w Sanming) – chińska sztangistka, jednokrotna mistrzyni olimpijska oraz trzykrotna mistrzyni świata, medalistka igrzysk olimpijskich młodzieży oraz igrzysk azjatyckich.
Na początku swojej kariery zdobywała medale – w 2009 roku zdobyła złoty medal mistrzostw świata młodzieży w Chiang Mai w kat. 58 kg (98 w rwaniu + 124 w podrzucie), natomiast rok później na igrzyskach azjatyckich w tym samym limicie wagowym również wygrała, podnosząc o 20 kg więcej w dwuboju niż w Tajlandii. W tym samym roku zaliczyła debiut na seniorskich mistrzostwach świata w Antalyi, w których wywalczyła złoto. W 2011 została mistrzynią świata juniorów w stanie Penang.
W 2013 podczas mistrzostw świata we Wrocławiu nie została sklasyfikowana (nie zaliczyła ani jednej próby w podrzucie). Srebrna medalistka igrzysk azjatyckich z Inczon (2014), gdzie zmieniła kategorię wagową na 63 kg. W niej w tym samym roku sięgnęła po złoto czempionatu globu w Ałmaty. Rok później powtórzyła wyczyn podczas kolejnej edycji mistrzostw w Houston.
Jej największym sukcesem jest złoty medal igrzysk olimpijskich w Rio de Janeiro (2016) w kategorii do 63 kilogramów, a podczas nich pobiła rekordy świata w podrzucie i dwuboju.

</doc>
<doc id="2097443" url="https://pl.wikipedia.org/wiki?curid=2097443" title="Niezwykły dzień panny Pettigrew">
Niezwykły dzień panny Pettigrew

Niezwykły dzień panny Pettigrew (oryg. "Miss Pettigrew Lives for a Day") – amerykańsko-brytyjski komediodramat z 2008 roku w reżyserii Bharata Nalluriego na podstawie powieści Winifred Watson.
Opis fabuły.
Guinevere Pettigrew zatrudnia się do pomocy pannie Lafosse; pierwszy dzień obfituje w liczne problemy. Pettigrew zostaje przez swoją pracodawczynię wciągnięta w świat nocnych klubów i kabaretu. Musi także pomóc w rozwiązaniu kilku problemów miłosnych.

</doc>
<doc id="2097444" url="https://pl.wikipedia.org/wiki?curid=2097444" title="Sarcze Góry">
Sarcze Góry

Sarcze Góry – dwa wzniesienia o wysokościach 55 i 59 m n.p.m. na Pobrzeżu Koszalińskim, w woj. zachodniopomorskim, w powiecie koszalińskim, w gminie Manowo. Znajdują się we wschodniej części Równiny Białogardzkiej.
Przy północnym podnóżu wzniesień przebiega droga krajowa nr 11. Za nią dalej na północ leży wieś Bonin.
Przy południowej części Sarczych Gór znajduje się obszar źródliskowy strugi Czarnej (górny odcinek o nazwie Bagnica), która biegnie na zachód w dolinie o przebiegu równoleżnikowym.
Nazwę "Sarcze Góry" wprowadzono urzędowo w 1949 roku, zastępując poprzednią niemiecką nazwę "Boniner Kirch Berge".

</doc>
<doc id="2097445" url="https://pl.wikipedia.org/wiki?curid=2097445" title="Kaňovice">
Kaňovice

Gminy w Czechach:

</doc>
<doc id="2097446" url="https://pl.wikipedia.org/wiki?curid=2097446" title="Krásná">
Krásná



</doc>
<doc id="2097447" url="https://pl.wikipedia.org/wiki?curid=2097447" title="Norma Croker">
Norma Croker

Norma Wilson Croker-Fleming (ur. 11 września 1934 w Brisbane, zm. 21 sierpnia 2019 tamże) – australijska lekkoatletka specjalizująca się w biegach sprinterskich, dwukrotna uczestniczka letnich igrzysk olimpijskich (Melbourne 1956, Rzym 1960), złota medalistka olimpijska z Melbourne w sztafecie 4 × 100 metrów. Sukcesy osiągała również w skoku w dal.

</doc>
<doc id="2097449" url="https://pl.wikipedia.org/wiki?curid=2097449" title="Nižní Lhoty">
Nižní Lhoty



</doc>
<doc id="2097451" url="https://pl.wikipedia.org/wiki?curid=2097451" title="Vyšní Lhoty">
Vyšní Lhoty



</doc>
<doc id="2097452" url="https://pl.wikipedia.org/wiki?curid=2097452" title="Komorní Lhotka">
Komorní Lhotka



</doc>
<doc id="2097453" url="https://pl.wikipedia.org/wiki?curid=2097453" title="Dolní Lutyně">
Dolní Lutyně



</doc>
<doc id="2097454" url="https://pl.wikipedia.org/wiki?curid=2097454" title="Dolní Lomná">
Dolní Lomná



</doc>
<doc id="2097455" url="https://pl.wikipedia.org/wiki?curid=2097455" title="Horni Lomna">
Horni Lomna



</doc>
<doc id="2097456" url="https://pl.wikipedia.org/wiki?curid=2097456" title="Pak Hyon Suk">
Pak Hyon Suk



</doc>
<doc id="2097458" url="https://pl.wikipedia.org/wiki?curid=2097458" title="Milikov">
Milikov



</doc>
<doc id="2097460" url="https://pl.wikipedia.org/wiki?curid=2097460" title="Morávka">
Morávka



</doc>
<doc id="2097463" url="https://pl.wikipedia.org/wiki?curid=2097463" title="Návsí">
Návsí



</doc>
<doc id="2097464" url="https://pl.wikipedia.org/wiki?curid=2097464" title="Pazderna">
Pazderna



</doc>
<doc id="2097466" url="https://pl.wikipedia.org/wiki?curid=2097466" title="Písečná">
Písečná



</doc>
<doc id="2097467" url="https://pl.wikipedia.org/wiki?curid=2097467" title="Adriatik Hoxha">
Adriatik Hoxha

Adriatik Hoxha (ur. 9 stycznia 1990) – albański lekkoatleta, kulomiot.
W 2009 był jedynym reprezentantem swojego kraju podczas mistrzostw świata w Berlinie. Reprezentant Albanii na Igrzyskach Olimpijskich w Londynie. Wielokrotny rekordzista Albanii. Złoty medalista mistrzostw kraju. Zawodnik klubu Kolonje Lushnje.

</doc>
<doc id="2097468" url="https://pl.wikipedia.org/wiki?curid=2097468" title="Salome (żona Zebedeusza)">
Salome (żona Zebedeusza)

Salome, Maria Salome, "Shelomit, שלומית" (ur. I wiek p.n.e., zm. I wiek n.e.) – żona Zebedeusza i matka dwóch apostołów: Jakuba i Jana, święta Kościoła katolickiego
Opiekowała się Jezusem podczas jego pobytu w Galilei. Gdy Jezus po raz ostatni wyjechał do Jerozolimy, Salome poprosiła go, aby dał jej synom miejsce obok niego w Królestwie Niebieskim. Jezus powiedział jej wówczas, że miejsce obok niego zajmie osoba, dla której Bóg je przygotował. Znajdowała się w grupie kobiet także towarzyszących Jezusowi podczas ukrzyżowania. Wraz z Marią Magdaleną i Marią Kleofasową zaniosła wonności do grobu Jezusa, gdzie anioł ogłosił im, że Chrystus zmartwychwstał.
Wspomnienie liturgiczne św. Salome obchodzone jest 24 kwietnia i 22 października. Jest patronką Veroli, którą według tradycji schrystianizowała oraz diecezji Frosinone-Veroli-Ferentino.

</doc>
<doc id="2097469" url="https://pl.wikipedia.org/wiki?curid=2097469" title="Grubosz bezskrzydły">
Grubosz bezskrzydły

Grubosz bezskrzydły ("Polysarcus denticauda") – gatunek nielatającego owada prostoskrzydłego zaliczany do długoskrzydlakowych. Po raz pierwszy został opisany naukowo z Węgier. Jest jednym z największych europejskich pasikoników. Długość jego ciała dochodzi do 47 mm, a masa do 6 g.
Występuje na łąkach w Europie i Azji Mniejszej – od Pirenejów po Iran i Irak, na wysokościach od 120 do 2300 m n.p.m. Preferuje wysokie trawy na górskich, tradycyjnie koszonych łąkach. W Polsce jest gatunkiem bardzo rzadkim. Został stwierdzony w południowo-wschodniej części kraju w latach 90. XX wieku na dwóch izolowanych stanowiskach (Bolestraszyce w dolinie Sanu oraz Łuczyce). W przeszłości notowano liczne jego wystąpienia na Węgrzech, w Austrii, Słowenii i Słowacji. Obecnie w wielu krajach jest uważany za gatunek zagrożony wyginięciem.

</doc>
<doc id="2097470" url="https://pl.wikipedia.org/wiki?curid=2097470" title="Pražmo">
Pražmo



</doc>
<doc id="2097472" url="https://pl.wikipedia.org/wiki?curid=2097472" title="Pržno (Czechy)">
Pržno (Czechy)

Pržno – gmina w Czechach, w powiecie Vsetín, w kraju zlińskim. Według danych z dnia 1 stycznia 2012 liczyła 668 mieszkańców.

</doc>
<doc id="2097473" url="https://pl.wikipedia.org/wiki?curid=2097473" title="Raškovice">
Raškovice



</doc>
<doc id="2097475" url="https://pl.wikipedia.org/wiki?curid=2097475" title="Maria Salome">
Maria Salome



</doc>
<doc id="2097476" url="https://pl.wikipedia.org/wiki?curid=2097476" title="Řeka">
Řeka



</doc>
<doc id="2097477" url="https://pl.wikipedia.org/wiki?curid=2097477" title="Soběšovice">
Soběšovice



</doc>
<doc id="2097480" url="https://pl.wikipedia.org/wiki?curid=2097480" title="Stonava">
Stonava



</doc>
<doc id="2097481" url="https://pl.wikipedia.org/wiki?curid=2097481" title="Dolní Tošanovice">
Dolní Tošanovice



</doc>
<doc id="2097482" url="https://pl.wikipedia.org/wiki?curid=2097482" title="Horní Tošanovice">
Horní Tošanovice



</doc>
<doc id="2097483" url="https://pl.wikipedia.org/wiki?curid=2097483" title="Střítež">
Střítež



</doc>
<doc id="2097484" url="https://pl.wikipedia.org/wiki?curid=2097484" title="Gisela Kallenbach">
Gisela Kallenbach

Gisela Kallenbach (ur. 28 marca 1944 w Soldinie) – niemiecka polityk, posłanka do Parlamentu Europejskiego w latach 2004–2009, działaczka partii Zielonych.
Życiorys.
Z wykształcenia inżynier, po ukończeniu Fachhochschule od 1969 pracowała jako asystentka i kierownik laboratorium. W 1990 wybrana na radną rady miejskiej w Lipsku, w tym samym roku podjęła pracę referenta w miejskim departamencie ochrony środowiska. Zajmowała to stanowisko do 2000 i ponownie w latach 2003–2004. W międzyczasie przebywała w Kosowie, pracując w administracji lokalnej organizowanej przez misję ONZ.
Zaangażowana w działalność licznych organizacji pozarządowych. W 1992 przystąpiła do Zielonych. W wyborach w 2004 uzyskała mandat posłanki do Parlamentu Europejskiego. Zasiadała w Komisji Rozwoju Regionalnego, a także w grupie Zielonych i Wolnego Sojuszu Europejskiego. W 2009 została wybrana w skład landtagu Saksonii.

</doc>
<doc id="2097485" url="https://pl.wikipedia.org/wiki?curid=2097485" title="Jerzy Jakubowski (lekarz)">
Jerzy Jakubowski (lekarz)

Jerzy Jakubowski (ur. jako Jerzy Muszkatenblit 13 grudnia 1887 w Warszawie, zm. 19 sierpnia 1967 we Wrocławiu) – polski lekarz kardiolog, profesor Uniwersytetu Łódzkiego.
Syn Jakuba. Jako uczeń i student działał w Związku Młodzieży Socjalistycznej, w latach 1903-06 był parokrotnie więziony, w 1906 roku zesłany do guberni ołonieckiej. Udało mu się uciec, przez Warszawę trafił do Paryża i tam studiował medycynę. W Paryżu na zebraniach partyjnych i spotkaniach towarzyskich zetknął się m.in. z Włodzimierzem Leninem, Gieorgijem Plechanowem i Esterą Golde-Stróżecką. W 1914 roku nostryfikował dyplom w Kijowie. Podczas I wojny światowej służył w armii rosyjskiej, brał udział w rewolucji październikowej. W okresie międzywojennym praktykował w Warszawie. Uczestnik kampanii wrześniowej jako lekarz wojskowy. 1939–1941 naczelny lekarz Zarządu Uzdrowisk Ukrainy we Lwowie, od 1941 do 1944 przebywał w Warszawie, po upadku powstania w Skierniewicach, a od lutego 1945 w Łodzi. Po wojnie został profesorem na Uniwersytecie Łódzkim. Do 1963 był kierownikiem II Kliniki Chorób Wewnętrznych w Łodzi (jego następcą został Włodzimierz Musiał).
Należał do PPS-Lewicy, potem do KPP i od 1945 roku do PPR. Przed wojną wspólnie z Piotrem Wojciechowskim wydawał „Dziennik Popularny”. Współpracował m.in. z Teodorem Duraczem i Leonem Purmanem. Był odznaczony m.in. Orderem Sztandaru Pracy I klasy i Krzyżem Komandorskim Orderu Odrodzenia Polski (1950).

</doc>
<doc id="2097486" url="https://pl.wikipedia.org/wiki?curid=2097486" title="Jerzy Muszkatenblit">
Jerzy Muszkatenblit



</doc>
<doc id="2097487" url="https://pl.wikipedia.org/wiki?curid=2097487" title="Vendryně">
Vendryně



</doc>
<doc id="2097488" url="https://pl.wikipedia.org/wiki?curid=2097488" title="Vělopolí">
Vělopolí



</doc>
<doc id="2097490" url="https://pl.wikipedia.org/wiki?curid=2097490" title="Fleur Mellor">
Fleur Mellor

Fleur Northey Mellor (ur. 13 lipca 1936) – australijska lekkoatletka specjalizująca się w biegach sprinterskich, złota medalistka letnich igrzysk olimpijskich w Melbourne (1956) w sztafecie 4 x 100 metrów.

</doc>
<doc id="2097491" url="https://pl.wikipedia.org/wiki?curid=2097491" title="Vojkovice">
Vojkovice



</doc>
<doc id="2097493" url="https://pl.wikipedia.org/wiki?curid=2097493" title="Remigiusz Trawiński">
Remigiusz Trawiński

Remigiusz Trawiński (ur. 20 marca 1958 roku w Warszawie) – polski przedsiębiorca, działacz i trener piłkarski. Jako trener czterokrotnie osiągnął mistrzostwo Polski w piłce nożnej z zespołem kobiecym RTP Unia Racibórz.
Remigiusz Trawiński jest właścicielem założonej przez siebie (wraz ze wspólnikiem) firmy Bruki Trawiński. Firma działa od 1 marca 1988 roku i jest wykonawcą dróg, placów, chodników, itp. Wśród wykonanych robót znajduje się między innymi ułożona z kostki brukowej płyta raciborskiego rynku.
Jako piłkarz Trawiński nie osiągnął większych sukcesów. Mieszkając w Opolu uzyskał uprawnienia trenerskie. Na początku zajmował się szkoleniem trampkarzy z LZS-u Dębska Kuźnia. Później prowadził LKS 07 Markowice, LZS Grzegorzowice oraz KP Unię Racibórz. Od 2000 roku prowadzi kobiecą drużynę Unii, do której powstania się przyczynił. Jest także jej prezesem, a jego firma jest sponsorem zespołu. Od sezonu 2007/2008 zespół występuje w Ekstralidze, a w kolejnych czterech sezonach sięgnął po mistrzostwo Polski. Na koncie sukcesów drużyna posiada również trzykrotnie zdobyty Puchar Polski oraz trzykrotne halowe mistrzostwo kraju. 25 stycznia 2011 roku objął funkcję pierwszego w historii menedżera kobiecej reprezentacji Polski.
Jest żonaty, ma dwie córki.

</doc>
<doc id="2097494" url="https://pl.wikipedia.org/wiki?curid=2097494" title="Žermanice">
Žermanice



</doc>
<doc id="2097496" url="https://pl.wikipedia.org/wiki?curid=2097496" title="Kajakarstwo na Letnich Igrzyskach Olimpijskich 1984">
Kajakarstwo na Letnich Igrzyskach Olimpijskich 1984

Wyniki zawodów w kajakarstwie na Letnich Igrzyskach Olimpijskich 1984.

</doc>
<doc id="2097498" url="https://pl.wikipedia.org/wiki?curid=2097498" title="Ostravice">
Ostravice



</doc>
<doc id="2097501" url="https://pl.wikipedia.org/wiki?curid=2097501" title="Zespół mieszkaniowy przy ul. Przybyszewskiego w Poznaniu">
Zespół mieszkaniowy przy ul. Przybyszewskiego w Poznaniu

Zespół mieszkaniowy przy ul. Przybyszewskiego w Poznaniu – zabytkowe osiedle domów urzędniczych, zlokalizowane w Poznaniu w kwadracie ulic: Przybyszewskiego - Marcelińska - Niecała - Biała (adres - ul. Przybyszewskiego 43) na Grunwaldzie na terenie jednostki pomocniczej Osiedle Św. Łazarz.
Charakterystyka.
Zespół wzniesiono w 1928 lub 1929, według projektu Mariana Pospieszalskiego, w tradycyjnych formach, czerpiących ze stylistyki barokowej. Zleceniodawcą była Spółdzielnia Urzędników Państwowych. W centrum zaaranżowano obszerny, zielony teren rekreacyjny. Bryła niespokojna, akcentowana ryzalitami i okazałymi portalami. Liczne są boniowania, a obramienia okienne silnie wyodrębniono z elewacji.
Według Hanny Grzeszczuk-Brendel osiedle miało, dzięki swym formom, przeciwstawiać się niemieckim osiągnięciom osiedlowym sprzed I wojny światowej, jak np. tzw. Osadzie lub Kolonii Karlsbunne. Mieszkania były stosunkowo duże i wygodne, posiadały pełne węzły sanitarne, mimo że poddasza miały również charakter mieszkalny.

</doc>
<doc id="2097503" url="https://pl.wikipedia.org/wiki?curid=2097503" title="BCR Open Romania 2010">
BCR Open Romania 2010

BCR Open Romania 2010 – tenisowy turniej ATP rangi ATP World Tour 250 z cyklu BCR Open Romania rozgrywany w dniach 20–26 września 2010 roku w Bukareszcie na kortach ziemnych o puli nagród 420 200 euro.

</doc>
<doc id="2097504" url="https://pl.wikipedia.org/wiki?curid=2097504" title="Hiltrud Breyer">
Hiltrud Breyer

Hiltrud Breyer (ur. 22 sierpnia 1957 w Saarbrücken) – niemiecka polityk, posłanka do Parlamentu Europejskiego III, IV, V, VI i VII kadencji, działaczka partii Zielonych.
Życiorys.
Kilka lat pracowała jako przedszkolanka, studiowała następnie nauki polityczne na Uniwersytecie Kraju Saary i Wolnym Uniwersytecie Berlina. W 1979 znalazła się wśród założycieli niemieckich Zielonych, pełniła funkcję rzecznika tego ugrupowania w Kraju Saary. Była też radną gminy Mandelbachtal.
W wyborach w 1989, 1994, 1999 i 2004 uzyskiwała mandat posłanki do Parlamentu Europejskiego. Zasiadała w grupie Zielonych i Wolnego Sojuszu Europejskiego, pracowała m.in. w Komisji Ochrony Środowiska Naturalnego, Zdrowia Publicznego i Bezpieczeństwa Żywności oraz w Komisji Praw Kobiet i Równouprawnienia. W 2009 nie uzyskała reelekcji, mandat eurodeputowanej VII kadencji objęła jednak w 2013.
Odznaczona Orderem Zasługi Republiki Federalnej Niemiec.

</doc>
<doc id="2097506" url="https://pl.wikipedia.org/wiki?curid=2097506" title="Komitet Badań i Prognoz &quot;Polska 2000&quot;">
Komitet Badań i Prognoz &quot;Polska 2000&quot;



</doc>
<doc id="2097507" url="https://pl.wikipedia.org/wiki?curid=2097507" title="Komitet Prognoz &quot;Polska w XXI wieku&quot;">
Komitet Prognoz &quot;Polska w XXI wieku&quot;



</doc>
<doc id="2097508" url="https://pl.wikipedia.org/wiki?curid=2097508" title="Pholidoptera">
Pholidoptera

Pholidoptera – rodzaj owadów prostoskrzydłych z rodziny pasikonikowatych (Tettigoniidae).
Występują w Europie i na Bliskim Wschodzie. W ortopterofaunie Polski stwierdzono występowanie dwóch gatunków określanych zwyczajową nazwą podkrzewin lub ćwierkacz.
Rodzaj obejmuje następujące gatunki:

</doc>
<doc id="2097511" url="https://pl.wikipedia.org/wiki?curid=2097511" title="Piszczana">
Piszczana

Piszczana (ukr. Піщана) – wieś na Ukrainie w rejonie podolskim obwodu odeskiego.

</doc>
<doc id="2097512" url="https://pl.wikipedia.org/wiki?curid=2097512" title="Frithjof Schmidt">
Frithjof Schmidt

Frithjof Schmidt (ur. 17 kwietnia 1953 w Bad Harzburg) – niemiecki polityk, deputowany do Parlamentu Europejskiego w latach 2004–2009, poseł do Bundestagu.
Życiorys.
Uzyskał doktorat w dziedzinie nauk społecznych, kształcił się na uczelniach we Włoszech, Francji i USA. Pracował jako redaktor różnych czasopism branżowych. W 1988 wstąpił do partii Zielonych. Był zatrudniony w administracji grupy zielonych w Europarlamencie, później pozostawał etatowych działaczem partyjnym.
W wyborach w 2004 uzyskał mandat posła do Parlamentu Europejskiego. Zasiadał w Komisji Rozwoju (od 2007 jako jej przewodniczący), a także w grupie Zielonych i Wolnego Sojuszu Europejskiego.
W 2009 został wybrany w skład Bundestagu z Nadrenii Północnej-Westfalii, a w 2013 i 2017 uzyskiwał reelekcję.

</doc>
<doc id="2097513" url="https://pl.wikipedia.org/wiki?curid=2097513" title="Rezolucje Rady Bezpieczeństwa ONZ z roku 1967">
Rezolucje Rady Bezpieczeństwa ONZ z roku 1967

Stałe miejsca w Radzie Bezpieczeństwa ONZ w 1967 posiadały:
W roku 1967 członkami niestałymi Rady były:
Rezolucje.
Rezolucje Rady Bezpieczeństwa ONZ przyjęte w roku 1967: 

</doc>
<doc id="2097515" url="https://pl.wikipedia.org/wiki?curid=2097515" title="Dzień wagarowicza (film)">
Dzień wagarowicza (film)

Dzień wagarowicza (ang. "Senior Skip Day") – amerykański film komediowy z 2008 roku w reżyserii Nicka Weissa.
Opis fabuły.
Adam musi zorganizować imprezę z okazji dnia wagarowicza, ponieważ z jego winy dyrektor dowiedział się o poprzedniej lokalizacji imprezy.

</doc>
<doc id="2097519" url="https://pl.wikipedia.org/wiki?curid=2097519" title="Archikatedra św. Dawida w Cardiff">
Archikatedra św. Dawida w Cardiff

Archikatedra św. Dawida w Cardiff, znana również jako Katedra Metropolitarna św. Dawida (ang. St David's Cathedral Cardiff) – katedra rzymskokatolicka w Cardiff, stolicy Walii. Jest główną świątynią archidiecezji Cardiff.
Została wybudowana w latach 1839-1842, konsekrowana w 1842. Jest dwuwieżowa, reprezentuje styl neogotycki. Godność katedry otrzymała w 1916. Została zniszczona w wyniku bombardowania w 1941. Po gruntownej odbudowie, ponownie otwarta w 1959. Mieści się przy ulicy Charles Street. Jest jedną z trzech katolickich katedr w Wielkiej Brytanii, przy których działa szkoła chóralna.

</doc>
<doc id="2097521" url="https://pl.wikipedia.org/wiki?curid=2097521" title="Romy Müller">
Romy Müller

Romy Müller (z domu Schneider, ur. 26 lipca 1958 w Lübbenau) – wschodnioniemiecka lekkoatletka specjalizująca się w biegach sprinterskich, złota medalistka letnich igrzysk olimpijskich w Moskwie (1980) w sztafecie 4 x 100 metrów.

</doc>
<doc id="2097524" url="https://pl.wikipedia.org/wiki?curid=2097524" title="Łysica (Równina Gryficka)">
Łysica (Równina Gryficka)

Łysica – wzniesienie na Równinie Gryfickiej o wysokości 76,5 m n.p.m., położone w woj. zachodniopomorskim, w powiecie kołobrzeskim, w gminie Gościno. 
Ok. 0,5 km na zachód od wzniesienia znajduje się jezioro Kamienica. 
Zalesiony teren wzniesienia w kierunku Kamienicy został objęty specjalnym obszarem ochrony siedlisk Kemy Rymańskie.
Nazwę "Łysica" wprowadzono urzędowo rozporządzeniem w 1949 roku, zastępując poprzednią niemiecką nazwę "Bismarck Berg".

</doc>
<doc id="2097526" url="https://pl.wikipedia.org/wiki?curid=2097526" title="Hotel Lech w Poznaniu">
Hotel Lech w Poznaniu

Hotel Lech (dawniej "Residenzhotel" oraz "Hotel Britania") – zabytkowy, nieczynny hotel zlokalizowany w centrum Poznania, na osiedlu samorządowym Stare Miasto, przy ul. Święty Marcin 74 (róg Gwarnej).
Obiekt zaprojektowany w 1910 przez popularną podówczas spółkę architektoniczno-budowlaną Herman Böhmer i Paul Preul. Elewacja klasycyzująca z charakterystycznymi pilastrami przez całą jej wysokość. W kapitelach płaskorzeźby z figurkami dzieci. Dach, obecnie płaski, niegdyś był spadzisty. Budynek pełnił funkcje hotelowe od samego początku – posiadał windy, jadalnie na każdym piętrze, a w parterze sklepy.
W 1920 obiekt nabył Józef Draheim. Odtąd hotel nazywał się "Britania". Po 1945 zyskał piastowską nazwę "Lech" i pozostawał w gestii Wielkopolskiego Przedsiębiorstwa Turystycznego "Przemysław". Poddano go także źle ocenianym przebudowom. Zlikwidowano wykusz narożny i część balkonów. W początku lat 70. XX wieku podniesiono bryłę, niszcząc szczyty i deformując sylwetkę budynku (projektantem był Zygmunt Lutomski). Wtedy także wybito podcienia, zgodnie z aranżacją całej ul. Gwarnej.
W pobliżu znajdują się inne ważne realizacje urbanistyczne i architektoniczne z XIX i XX wieku, np. Hotel Reichshof, Kamienica Haase i Wagnera, Hotel Royal, Domy Towarowe Alfa, Dom Książki, czy Dzielnica Cesarska.
We wrześniu 2019 roku hotel został zamknięty.

</doc>
<doc id="2097528" url="https://pl.wikipedia.org/wiki?curid=2097528" title="Peekskill (meteoryt)">
Peekskill (meteoryt)

Peekskill – meteoryt kamienny należący do chondrytów oliwinowo-hiperstenowych L6, spadły 9 października 1992 w Peekskill w stanie Nowy Jork. Przed upadkiem meteorytu, jego przelot widoczny był w postaci bolidu w Nowym Jorku, Pensylwanii, Wirginii, Maryland i Karolinie Północnej. Na miejscu spadku znaleziono pojedynczy okaz o masie 12,57 kg.

</doc>
<doc id="2097531" url="https://pl.wikipedia.org/wiki?curid=2097531" title="K-1 World Grand Prix 2010 Final 16">
K-1 World Grand Prix 2010 Final 16

K-1 World Grand Prix 2010 Final 16 ("FieLDS K-1 World Grand Prix 2010 in Seoul FINAL 16") – gala eliminacyjna cyklu K-1 World GP. Wyłoniła ośmiu zawodników, którzy walczyli o mistrzostwo K-1 WGP podczas grudniowego Finału K-1 World GP 2010. 
Uczestnicy.
Wśród uczestników zabrakło trzech finalistów z 2009 roku: Badra Hari (z przyczyn nie podanych do wiadomości), Remy'ego Bonjasky'ego (z powodu operacji oka), a także Rusłana Karajewa (choroba), którego zastąpił Ray Sefo. Pierwotnie awizowany Andrej Arłouski, dla którego miał to być debiut w K-1, wycofał się z powodu złamania nosa na treningu. Zastąpił go Mighty Mo. 
Walki.
Walka otwarcia (3x3 min Ext.1R):
Super walki (3x3 min Ext.1R):
Walki Final 16 (3x3 min Ext.2R):

</doc>
<doc id="2097535" url="https://pl.wikipedia.org/wiki?curid=2097535" title="Katedra św. Piotra w Belfaście">
Katedra św. Piotra w Belfaście

Katedra Świętego Piotra w Belfaście (ang. St Peter's Cathedral, Belfast, irl. Ard Eaglais Naomh Peadar) – rzymskokatolicka katedra diecezji Down-Connor i siedziba rzymskokatolickiego biskupa Down-Connor. Mieści się przy ulicy Divis Street w Belfaście, stolicy Irlandii Północnej. Jest siedzibą chóru St Peters Schola Cantorum.
Została wybudowana w latach 1860-1866 w stylu neogotyckim według projektu architektów Jeremiaha McAuleya i Johna O’Neilla. Posiada dwie wieże. Została konsekrowana w niedzielę 14 października 1866 przez arcybiskupów Dublina i Birmingham.

</doc>
<doc id="2097536" url="https://pl.wikipedia.org/wiki?curid=2097536" title="C/2007 R10 (SOHO)">
C/2007 R10 (SOHO)

C/2007 R10 (SOHO) – kometa jednopojawieniowa odkryta na zdjęciach SOHO przez Arkadiusza Kubczaka. Została odkryta 15 września 2007 roku. Należy do grupy komet Meyera.

</doc>
<doc id="2097537" url="https://pl.wikipedia.org/wiki?curid=2097537" title="Carl Albrecht Theodor Hugo von Sommerfeld">
Carl Albrecht Theodor Hugo von Sommerfeld

Carl Albrecht Theodor Hugo von Sommerfeld (ur. 5 stycznia 1833 w Luksemburgu, zm. 28 września 1912 w Blankenburgu) – wieloletni urzędnik państwowy, praktykę odbył przy Sądzie Najwyższym w Berlinie. W 1881 objął stanowisko wiceprezesa rejencji poznańskiej, sześć lat później został prezesem rejencji szczecińskiej (1887-1899). W czasie swojego urzędowania na Pomorzu popierał i znacząco wpłynął na rozwój przemysłu, handlu i żeglugi śródlądowej za co przyznano mu wiele odznaczeń krajowych i zagranicznych (między innymi Order Czerwonego Orła drugiej klasy). Honorowy obywatel miasta Szczecin.

</doc>
<doc id="2097540" url="https://pl.wikipedia.org/wiki?curid=2097540" title="Willem Schuth">
Willem Schuth

Willem Schuth (ur. 14 czerwca 1954 w Assen) – holenderski polityk, niemiecki deputowany do Parlamentu Europejskiego w latach 2004–2009.
Życiorys.
Odbył służbę wojskową, następnie pracował w holenderskim Ministerstwie Obrony. Był urzędnikiem na terenie Niemiec. Zaangażowany w działalność liberalnej holenderskiej Partii Ludowej na rzecz Wolności i Demokracji. W 1996 wstąpił do niemieckiej Wolnej Partii Demokratycznej.
W wyborach w 2004 uzyskał mandat posła do Parlamentu Europejskiego. Zasiadał w grupie Porozumienia Liberałów i Demokratów na rzecz Europy oraz w Komisji Rolnictwa i Rozwoju Wsi.

</doc>
<doc id="2097543" url="https://pl.wikipedia.org/wiki?curid=2097543" title="Łacha (rzeka)">
Łacha (rzeka)

Łacha – prawy dopływ Zagożdżonki, wypływa z okolic Sieciechowa i łączy się z Zagożdżonką pod Cudowem, 2 km na północ od Kozienic. Dawniej nazywana była również "Brzeźnicą". Jest to dawne starorzecze Wisły, do którego uchodzi wiele małych rzeczek (m.in. Krypianka), będących dawnymi dopływami Wisły. Posiada niewielki spadek i jest silnie zarośnięta. Spotyka się nad nią wiele rzadkich ptaków wodnych m.in. dziwonie, podróżniczki i remizy. Woda w rzece jest stosunkowo czysta, co czyni z niej raj dla wędkarzy.

</doc>
<doc id="2097544" url="https://pl.wikipedia.org/wiki?curid=2097544" title="C/2007 T12 (SOHO)">
C/2007 T12 (SOHO)

C/2007 T12 (SOHO) – kometa jednopojawieniowa odkryta na zdjęciach SOHO przez Arkadiusza Kubczaka. Została odkryta 13 października 2007 roku. Należy do grupy komet Kreutza.

</doc>
<doc id="2097545" url="https://pl.wikipedia.org/wiki?curid=2097545" title="Aert van Antum">
Aert van Antum

Aert van Antum alias Aert Anthonisz (ur. 1579 w Antwerii, zm. 7 września 1620 w Amsterdamie) – holenderski malarz pochodzenia flamandzkiego, marynista.
Mało znany artysta działający w Amsterdamie w latach 1604-1618, prawdopodobnie uczeń Hendricka Vrooma. Był jednym z pierwszych malarzy marin, do czasów współczesnych zachowały się nieliczne prace odznaczające się realizmem i dbałością w oddaniu szczegółów. Jego syn Hendrick van Anthonissen (1605-1656) także był malarzem marynistą.
W Muzeum Narodowym w Warszawie znajduje się wczesny obraz artysty, "Bitwa morska". Kilka jego prac posiada także Rijksmuseum w Amsterdamie.

</doc>
<doc id="2097548" url="https://pl.wikipedia.org/wiki?curid=2097548" title="Aert Anthonisz">
Aert Anthonisz



</doc>
<doc id="2097549" url="https://pl.wikipedia.org/wiki?curid=2097549" title="C/2007 U6 (SOHO)">
C/2007 U6 (SOHO)

C/2007 U6 (SOHO) – kometa jednopojawieniowa odkryta na zdjęciach SOHO przez Arkadiusza Kubczaka. Została odkryta 25 października 2007 roku. Należy do grupy komet Kreutza.

</doc>
<doc id="2097552" url="https://pl.wikipedia.org/wiki?curid=2097552" title="C/2007 V4 (SOHO)">
C/2007 V4 (SOHO)

C/2007 V4 (SOHO) – kometa jednopojawieniowa odkryta na zdjęciach SOHO przez Arkadiusza Kubczaka. Została odkryta 3 listopada 2007 roku. Należy do grupy komet Kreutza.

</doc>
<doc id="2097553" url="https://pl.wikipedia.org/wiki?curid=2097553" title="Park Forest (meteoryt)">
Park Forest (meteoryt)

Park Forest – meteoryt kamienny należący do chondrytów oliwinowo-hiperstenowych L5, które spadły 26 marca 2003 roku w postaci deszczu meteorytowego głównie miejscowości Park Forest w stanie Illinois. Przed upadkiem meteorytu, jego przelot widoczny był w postaci jasnego bolidu w stanach Illinois, Indiana, Wisconsin i Ohio. Na miejscu spadku pozyskano materiał meteorytowy o łącznej masie około 18 kg, a największy okaz ważył 3 kg.

</doc>
<doc id="2097554" url="https://pl.wikipedia.org/wiki?curid=2097554" title="Pużajkowe">
Pużajkowe

Pużajkowe (ukr. Пужайкове) – wieś na Ukrainie w rejonie podolskim obwodu odeskiego.

</doc>
<doc id="2097557" url="https://pl.wikipedia.org/wiki?curid=2097557" title="C/2007 Y5 (SOHO)">
C/2007 Y5 (SOHO)

C/2007 Y5 (SOHO) – kometa jednopojawieniowa odkryta na zdjęciach SOHO przez Arkadiusza Kubczaka. Została odkryta 24 grudnia 2007 roku. Należy do grupy komet Kreutza II.

</doc>
<doc id="2097558" url="https://pl.wikipedia.org/wiki?curid=2097558" title="Sylvain Dufour">
Sylvain Dufour

Sylvain Dufour (ur. 19 listopada 1982 w Saint-Dié-des-Vosges) – francuski snowboardzista, dwukrotny wicemistrz świata.
Kariera.
Po raz pierwszy na arenie międzynarodowej pojawił się 23 stycznia 1999 roku w Combloux, gdzie w zawodach FIS Race zajął 14. miejsce w gigancie. W 2000 roku wystartował na mistrzostwach świata juniorów w Berchtesgaden, gdzie był czternasty w slalomie równoległym (PSL). Jeszcze dwukrotnie startował na zawodach tego cyklu, jego najlepszy wynikiem było kolejne czternaste miejsce w tej konkurencji na mistrzostwach świata juniorów w Nassfeld w 2001 roku.
W zawodach Pucharu Świata zadebiutował 27 listopada 1999 roku w Tignes, zajmując 81. miejsce w gigancie równoległym (PGS). Pierwsze pucharowe punkty wywalczył 6 grudnia 2002 roku w Tandådalen, zajmując 37. miejsce w tej samej konkurencji. Na podium zawodów tego cyklu po raz pierwszy stanął 14 grudnia 2008 roku w Limone Piemonte, kończąc rywalizację w PGS na drugiej pozycji. W zawodach tych rozdzielił dwóch Kanadyjczyków: Matthew Morisona i Jaseya-Jaya Andersona. Najlepsze wyniki osiągnął w sezonie 2013/2014, kiedy to zajął drugie miejsce w klasyfikacji generalnej PAR, a w klasyfikacji PSL zdobył Małą Kryształową Kulę.
Największe sukcesy osiągnął w 2009 roku, kiedy podczas mistrzostw świata w Gangwon zdobył srebrne medale w gigancie równoległym i slalomie równoległym. W pierwszej z tych konkurencji uplasował się między Andersonem i Morisonem, a dwa dni później rozdzielił Austriaka Benjamina Karla i Niemca Patricka Busslera. Był też między innymi dziesiąty w PSL na mistrzostwach świata w Stoneham w 2013 roku. W 2010 roku wystąpił na igrzyskach olimpijskich w Vancouver, gdzie zajął dziesiąte miejsce w gigancie równoległym. Brał też udział w rozgrywanych cztery lata później igrzyskach w Soczi, gdzie rywalizację w PGS ukończył na szesnastej pozycji, a w PSL był jedenasty. W 2018 roku wystąpił na igrzyskach olimpijskich w Pjongczangu, gdzie był czwarty w PGS. Walkę o podium przegrał tam z Žanem Koširem ze Słowenii.

</doc>
<doc id="2097559" url="https://pl.wikipedia.org/wiki?curid=2097559" title="Maria Bogucka">
Maria Bogucka

Maria Bogucka (ur. 1 czerwca 1929 w Warszawie, zm. 27 października 2020) – polska historyczka, profesor na Wydziale Filologii Polskiej Akademii Humanistycznej im. Aleksandra Gieysztora w Pułtusku, autorka licznych publikacji naukowych. Zajmowała się głównie dziejami społeczeństwa, jego kultury i mentalności.
Życiorys.
Studiowała historię na Uniwersytecie Warszawskim, uzyskując magisterium w 1951. Następnie została zatrudniona w Instytucie Historii im. Tadeusza Manteuffla PAN, gdzie w późniejszych latach kierowała Zakładem Dziejów Nowożytnych. W latach '50, jak wielu innych młodych naukowców, przeszła okres fascynacji ideologizacją nauki, wytykając błędy ideologiczne w pracach swoich późniejszych kolegów, np. Mariana Biskupa. 
Badała historię gospodarczą, zwłaszcza Gdańska i jego związków z Europą. W 1955 obroniła doktorat przedkładając pracę "Gdańskie rzemiosło tekstylne od XVI do połowy XVII w." Habilitowała się w 1961 (praca "Gdańsk jako ośrodek produkcyjny od XIV do połowy XVII wieku."). Od 1971 profesor nadzwyczajny, a od 1981 profesor zwyczajny. Jej kolejne badania dotyczyły różnych dziedzin historii Polski i historii powszechnej, szczególnie epoki baroku i renesansu (w tym dzieje miast, struktur społecznych, obyczajów i szeroko rozumianej kultury). Opracowała zarysy i syntezy dziejów różnych dziedzin i krajów (Polski, kultury, obyczajów, miast).
W zakresie badań nad kulturą Maria Bogucka zapoczątkowała w latach siedemdziesiątych nowy nurt badawczy, formułując m.in. tematykę gestu jako znaku przynależności do określonej grupy społecznej. Rolę gestu w życiu dawnych społeczeństw przedstawiła w czasie konferencji IH PAN w 1981. Brała też czynny udział w dyskusjach toczących się w tym czasie w Münster, gdzie historycy niemieccy (H. Teuteberg, P. Borscheid), pracujący nad historią rodziny i związkami międzypokoleniowymi i genderowymi podjęli także studium „codzienności”, tworząc niezwykle szybko rozwijający się nowy kierunek badań: „Studia zur Geschichte des Alltags”. Prof. Bogucka swoje zainteresowanie „codziennością” zaczęła od zbudowania teoretycznych podstaw tego zjawiska, formułując w 1996 roku definicję „życia codziennego” i jego odrębności.
Zbudowała też alternatywny wobec Norberta Eliasa model procesu cywilizacyjnego opartego nie o odgórne dyscyplinowanie społeczeństwa, lecz o system obyczajów, w warunkach słabości aparatu państwowego przez samo społeczeństwo egzekwowanych. Stosowanie w badaniach historycznych metod zaczerpniętych z psychologii społecznej i socjologii zaowocowało wysunięciem tez dotyczących mentalności społecznej (stosunek do czasu, do choroby i śmierci, relacje między kobietą i mężczyzną, czyli tzw. gender relations). Ukoronowaniem studiów szczegółowych stało się opracowanie dziejów kultury polskiej od zarania aż po rok 1989, oraz teoretycznych rozważań pt. "Kategorie i funkcje społeczne kultury w perspektywie historycznej" (2013).
Jest autorką ponad 2000 publikacji (w tym 50 książek) opublikowanych w kraju i zagranicą, jej książki tłumaczono na języki obce. Popularyzowała historię w publikacjach książkowych, czasopismach, w radiu i telewizji. W latach 1958–1978 była (pierwszym) redaktorem naczelnym miesięcznika "Mówią Wieki". Od 1978 do 2008 redaktor naczelny czasopisma "Acta Poloniae Historica".
Pełniła liczne funkcje w towarzystwach naukowych krajowych i międzynarodowych (członek Polskiej Akademii Umiejętności, honorowy członek Polskiego Towarzystwa Historycznego i Międzynarodowej Komisji Dziejów Miast). Pochowana na cmentarzu Północnym.
Nagrody i odznaczenia.
Najważniejsze z otrzymanych nagród i odznaczeń: 
W 2007 otrzymała doktorat honoris causa Uniwersytetu Gdańskiego.

</doc>
<doc id="2097560" url="https://pl.wikipedia.org/wiki?curid=2097560" title="HMS Rattlesnake">
HMS Rattlesnake

Okręty Royal Navy o nazwie HMS "Rattlesnake":

</doc>
<doc id="2097564" url="https://pl.wikipedia.org/wiki?curid=2097564" title="Perejma">
Perejma

Perejma () – wieś na Ukrainie w rejonie podolskim obwodu odeskiego, na historycznym Podolu.
W czasach I Rzeczypospolitej wieś leżała w województwie bracławskim w prowincji małopolskiej Korony Królestwa Polskiego. W 1789 była prywatną wsią należącą do Lubomirskich. Odpadła od Polski w wyniku II rozbioru.

</doc>
<doc id="2097565" url="https://pl.wikipedia.org/wiki?curid=2097565" title="Lędziny Hołdunów">
Lędziny Hołdunów

Lędziny Hołdunów – zamknięta stacja kolejowa w Lędzinach, w dzielnicy Hołdunów, w województwie śląskim, w Polsce.

</doc>
<doc id="2097568" url="https://pl.wikipedia.org/wiki?curid=2097568" title="Ipse dixit">
Ipse dixit



</doc>
<doc id="2097569" url="https://pl.wikipedia.org/wiki?curid=2097569" title="C/2008 B2 (SOHO)">
C/2008 B2 (SOHO)

C/2008 B2 (SOHO) – kometa jednopojawieniowa odkryta na zdjęciach SOHO przez Arkadiusza Kubczaka. Została odkryta 28 stycznia 2008 roku. Należy do grupy komet Kreutza.

</doc>
<doc id="2097572" url="https://pl.wikipedia.org/wiki?curid=2097572" title="Lędziny Świniowy">
Lędziny Świniowy

Lędziny Świniowy – zamknięty kolejowy przystanek osobowy w Lędzinach, w dzielnicy Świniowy, w województwie śląskim, w Polsce.

</doc>
<doc id="2097573" url="https://pl.wikipedia.org/wiki?curid=2097573" title="9TP">
9TP

7TP „wzmocniony” (9TP) – polski czołg lekki skonstruowany przed II wojną światową. Był wersją rozwojową czołgu 7TP, skonstruowaną tuż przed wybuchem wojny. Określenie "9TP" jest nazwą zwyczajową, nadawaną czasem po wojnie, formalnie był to ciągle czołg "7TP".
Konstrukcja.
W latach 1935-1939 prowadzono liczne prace modyfikacyjne czołgu 7TP, a także pracowano nad nowymi konstrukcjami, takimi jak 10TP czy 14TP. Ponieważ prace nad nowymi modelami przedłużały się, a opancerzenie 7TP uznano za niewystarczające, już w 1938 na najwyższych szczeblach wojskowych zapadła decyzja o gruntownej modernizacji tego ostatniego.
Planowano wymianę jednostki napędowej na silnik wysokoprężny Saurera CT1D (PZInż. 155) lub nowej, polskiej konstrukcji PZInż. 725 (benzynowy). Silniki te były lżejsze od dotychczas używanej jednostki napędu, co pozwalało na pogrubienie pancerza. Oba nowe silniki miały też mniejszy rozmiar, co pozwalało na powiększenie przedziału bojowego załogi, zwiększając tym samym komfort użytkowania. Poprawiły się też możliwości obronne czołgu, można było z tyłu kadłuba zastosować pancerz pełny w miejsce dotychczasowego elementu wentylacyjnego.
W maju 1938 PZInż. zamontował w jednym z produkowanych czołgów (nr rejestracyjny 1766) silnik CT1D. Jesienią tego samego roku wykonano próby poligonowe (czołg w starym opancerzeniu, ale dodatkowo obciążony) tak zmodyfikowanego czołgu w Centrum Wyszkolenia Broni Pancernych w Modlinie. Wyniki przeprowadzonych prób oceniono pozytywnie. Równolegle prowadzono prace nad zastąpieniem nitowanej konstrukcji pancerza spawaną, co dawało kolejne oszczędności w wadze pojazdu o ok. 210 kg.
Opracowaniem nowego opancerzenia (pogrubionego) zajęły się dwa zespoły. Pierwszy z Biura Studiów PZInż. pod kierownictwem inż. Edwarda Habicha, oparty na przetestowanym już silniku Saurer CT1D, drugi z Biura Badań Technicznych Broni Pancernych, oparty na silniku PZInż. 725. Pomimo krytycznej opinii pierwszego projektu (znaczny wzrost i gorsze rozłożenie masy czołgu, projekt BBTBP zakładał ponadto obniżenie sylwetki czołgu), postanowiono go wdrożyć do dalszych prac. Nowy czołg miał też szersze gąsienice (poszerzone z 267 mm na 320 mm), dzięki temu zmniejszył się nieco nacisk jednostkowy. Powodem była możliwość szybszego wyprodukowania nowego modelu, co z racji pogłębiającego się kryzysu politycznego miało istotne znaczenie.
Próby, produkcja i użycie.
Publikacje podają, że w zakładach PZInż. zamówiono dwa prototypy, które zostały zbudowane i odebrane w lipcu 1939 przez wojskowy nadzór techniczny, a następnie poddane próbom, jednakże nie powołują się na dokumenty, które świadczyłyby o ich zamówieniu lub zbudowaniu. Znane jest jedynie pismo z 20 kwietnia 1939, w którym kierownik BBT BP proponował zbudowanie jednego lub dwóch modelowych czołgów ze wzmocnionym pancerzem projektu PZInż w ramach nowo budowanej serii czołgów, oraz budowę prototypu projektu BBT BP, z opancerzeniem z blach żelaznych, na bazie istniejącego czołgu modelowego. Nie zdążono jednakże zbudować prototypów wzmocnionych czołgów z uwagi na wybuch wojny, a testom poddano istniejący już czołg modelowy z silnikiem CT1D (należy podkreślić, że zbudowanie prototypów w ciągu zaledwie 3 miesięcy byłoby mało prawdopodobne, a także wymagałoby zamówienia i wyprodukowania specjalnych płyt pancernych). Czołg z silnikiem CT1D poddano próbom poligonowym w dniach 28 i 31 lipca oraz 3 sierpnia 1939, między innymi testując różne przekładnie mostu napędowego, w tym pochodzącą z ciągnika C7P, która została uznana za najodpowiedniejszą. Próby wypadły pomyślnie, choć czołg osiągnął mniejsze prędkości maksymalne, niż zakładano (26,6 km/h na drodze i 11,5 km/h w terenie). W starszych publikacjach wyrażano przypuszczenia, że nowo produkowane czołgi, dostarczone już we wrześniu 1939 (11 szt.) były wozami o nowej konstrukcji, jednakże są one bezpodstawne w świetle dat zamówień tych czołgów (na wiosnę 1939) i braku jakichkolwiek dokumentów to potwierdzających. Zakłady PZInż. w swoim projekcie z 4 kwietnia 1939 proponowały zastosowanie pogrubionego pancerza w dopiero przewidywanej do zamówienia partii 50 czołgów, co jedynie nieznacznie miało wydłużyć termin ich wykonania. Niektóre publikacje podają, że dwie partie 50 czołgów zamówionych 29 czerwca 1939, z terminem odbioru: maj-czerwiec 1940, były zamówione już z pogrubionym pancerzem, chociaż nie powołują się w tym zakresie na dokumenty.

</doc>
<doc id="2097577" url="https://pl.wikipedia.org/wiki?curid=2097577" title="Patrick Bussler">
Patrick Bussler

Patrick Bussler (ur. 1 czerwca 1984 w Monachium) – niemiecki snowboardzista, brązowy medalista mistrzostw świata.
Kariera.
Po raz pierwszy na arenie międzynarodowej pojawił się 19 marca 1999 roku w Racines, gdzie w mistrzostwach Włoch zajął 64. miejsce w gigancie. W 2002 roku wystartował na mistrzostwach świata juniorów w Rovaniemi, zajmując między innymi jedenaste miejsce w gigancie równoległym (PGS). Jeszcze dwukrotnie startował w zawodach tego cyklu, najlepszy wynik odnosząc podczas mistrzostw świata juniorów w Klinovcu w 2004 roku, gdzie był piąty w PGS.
W Pucharze Świata zadebiutował 9 lutego 2001 roku w Berchtesgaden, gdzie zajął 56. miejsce w slalomie równoległym (PSL). Na podium zawodów pucharowych po raz pierwszy stanął 10 października 2008 roku w Landgraaf, kończąc rywalizację w tej konkurencji na trzeciej pozycji. W zawodach tych wyprzedzili go jedynie Austriak Benjamin Karl i Adam Smith z USA. Najlepsze wyniki w osiągnął w sezonie 2009/2010, kiedy to zajął 12. miejsce w klasyfikacji generalnej, a w klasyfikacji PAR był szósty.
Jego największym sukcesem jest brązowy medal w slalomie równoległym zdobyty na mistrzostwach świata w Kangwŏn w 2009 roku. Uległ tam jedynie Karlowi i Francuzowi Sylvainowi Dufourowi. W tej samej konkurencji był też między innymi siódmy podczas mistrzostw świata w Sierra Nevada w 2017 roku. W 2014 roku zajął czwarte miejsce w PGS na igrzyskach olimpijskich w Soczi. Walkę o podium przegrał tam z Žanem Koširem ze Słowenii. Na tej samej imprezie był też szósty w slalomie równoległym. Startował również na igrzyskach w Turynie w 2006 roku i rozgrywanych cztery lata później igrzyskach w Vancouver, jednak plasował się poza czołową dziesiątką.

</doc>
<doc id="2097579" url="https://pl.wikipedia.org/wiki?curid=2097579" title="C/2008 C5 (SOHO)">
C/2008 C5 (SOHO)

C/2008 C5 (SOHO) – kometa jednopojawieniowa odkryta na zdjęciach SOHO przez Arkadiusza Kubczaka. Została odkryta 2 lutego 2008 roku. Należy do grupy komet Kreutza.

</doc>
<doc id="2097580" url="https://pl.wikipedia.org/wiki?curid=2097580" title="Krzysztof Kolumb (serial telewizyjny)">
Krzysztof Kolumb (serial telewizyjny)

Krzysztof Kolumb (ang. "Christopher Columbus") – trzyodcinkowy miniserial historyczny produkcji włosko-amerykańsko-francusko-niemieckiej z 1985 roku. 
Film był kilkukrotnie emitowany w Polsce, po raz pierwszy przez TVP 5 grudnia 1987 roku przez 3 kolejne wieczory w okresie świąt Bożego Narodzenia (w wersji dubbingowanej). 
Opis fabuły.
Film jest epicką opowieścią ukazującą pełne poświęcenia starania Kolumba o zorganizowanie wyprawy do Indii morską drogą, tj. płynąc ze wschodu na zachód. Kiedy w końcu po wielu latach wyprawa dochodzi do skutku i odkrywca dopływa do wymarzonego lądu, nie zastaje tam ludzi opisywanych przez Marco Polo, ani tym bardziej wymarzonych bogactw. Choroby trawiące członków jego wyprawy, intrygi i zawiść współtowarzyszy, wrogość ze strony tubylców stają się w końcu jedynym owocem jego odkrycia. Powraca do Hiszpanii z piętnem niepowodzenia i popada w niełaskę hiszpańskiej pary królewskiej. Nikt, łącznie z samym Kolumbem nie zdaje sobie sprawy ze znaczenia odkrycia jakiego dokonał.

</doc>
<doc id="2097581" url="https://pl.wikipedia.org/wiki?curid=2097581" title="Baksza">
Baksza

Baksza (ukr. Бакша) – wieś na Ukrainie w rejonie podolskim obwodu odeskiego.

</doc>
<doc id="2097582" url="https://pl.wikipedia.org/wiki?curid=2097582" title="Vattenfall AB">
Vattenfall AB



</doc>
<doc id="2097584" url="https://pl.wikipedia.org/wiki?curid=2097584" title="Matthew Morison">
Matthew Morison

Matthew Morison (ur. 9 kwietnia 1987 w Burketon Station) – kanadyjski snowboardzista, brązowy medalista mistrzostw świata.
Kariera.
Po raz pierwszy na arenie międzynarodowej pojawił się 25 stycznia 2003 roku w Blue Mountain, gdzie w zawodach Nor-Am Cup zajął 10. miejsce w gigancie równoległym (PGS). W 2005 roku wystartował na mistrzostwach świata juniorów w Zermatt, gdzie był piąty w tej konkurencji. Jeszcze dwukrotnie startował w zawodach tego cyklu, najlepsze wyniki osiągając podczas mistrzostw świata juniorów w Bad Gastein w 2007 roku, gdzie zdobył złoty medal w slalomie równoległym (PSL) i srebrny w PGS.
W zawodach Pucharu Świata zadebiutował 17 grudnia 2005 roku w Le Relais, zajmując 30. miejsce w gigancie równoległym. Tym samym już w swoim debiucie zdobył pierwsze pucharowe punkty. Na podium zawodów tego cyklu po raz pierwszy stanął 28 stycznia 2007 roku w Nendaz, kończąc rywalizację w PSL na trzeciej pozycji. Wyprzedzili go tylko Simon Schoch ze Szwajcarii i Francuz Mathieu Bozzetto. Łącznie trzynaście razy stawał na podium zawodów PŚ, odnosząc przy tym cztery zwycięstwa. Najlepsze wyniki osiągnął w sezonie 2007/2008, kiedy to zajął 6. miejsce w klasyfikacji generalnej, a w klasyfikacji PAR był czwarty.
Największy sukces w karierze osiągnął w 2009 roku, kiedy zdobył brązowy medal w gigancie równoległym na mistrzostwach świata w Gangwon. W zawodach tych lepsi okazali się jedynie jego rodak, Jasey-Jay Anderson i Francuz Sylvain Dufour. Był też między innymi siódmy w slalomie równoległym podczas mistrzostw świata w La Molinie w 2011 roku. Rok wcześniej wystąpił na igrzyskach olimpijskich w Vancouver, gdzie był jedenasty w PGS. Brał też udział w igrzyskach w Soczi w 2014 roku, gdzie w PGS był piętnasty, a w PSL rywalizację ukończył na osiemnastym miejscu.
W 2014 roku zakończył karierę.

</doc>
<doc id="2097585" url="https://pl.wikipedia.org/wiki?curid=2097585" title="C/2008 N5 (SOHO)">
C/2008 N5 (SOHO)

C/2008 N5 (SOHO) – kometa jednopojawieniowa odkryta na zdjęciach SOHO przez Arkadiusza Kubczaka. Została odkryta 5 lipca 2008 roku. Należy do grupy komet Kreutza.

</doc>
<doc id="2097586" url="https://pl.wikipedia.org/wiki?curid=2097586" title="Idoli">
Idoli

Idoli bądź VIS Idoli (serb. Идоли/ВИС Идоли) – jugosłowiański zespół nowofalowy, aktywny w latach 1980–1984.
W 1981 roku zespoły Idoli, Šarlo akrobata i Električni orgazam wydały album "Paket aranžman", który jest uważany za pierwszy nowofalowy album w Jugosławii oraz za jedno z najważniejszych wydawnictw w jugosłowiańskim rocku.
Zespół Yugoton na swoim debiutanckim albumie "Yugoton" umieścił dwie piosenki z repertuaru zespołu Idoli z polskimi tekstami, w wykonaniu polskich muzyków i piosenkarzy. Były to: "Malcziki" ("Maljčiki") w wykonaniu zespołu Yugoton i Kazika Staszewskiego z polskim tekstem Kazika oraz "Rzadko widuję cię z dziewczętami" ("Retko te vidjam sa devojkama") w wykonaniu Yugotonu, Kasi Nosowskiej i Pawła Kukiza.
Dyskografia.
Single.
Źródło: 

</doc>
<doc id="2097587" url="https://pl.wikipedia.org/wiki?curid=2097587" title="Konceba">
Konceba

Konceba (ukr. Концеба) – wieś na Ukrainie w rejonie podolskim obwodu odeskiego.

</doc>
<doc id="2097588" url="https://pl.wikipedia.org/wiki?curid=2097588" title="Rossija 2">
Rossija 2

Rossija 2 (pl: "Rosja 2") – nieistniejąca publiczna stacja telewizyjna Federacji Rosyjskiej, o charakterze sportowym, rozrywkowym i młodzieżowym. Kanał docierał do 52% gospodarstw domowych, mogło go oglądać ponad 82 milionów widzów.
Kanał Rossija 2 zastąpił istniejący wcześniej kanał RTR Sport. 30 września 2009 roku ogłoszono, że od stycznia 2010 r. na częstotliwości RTR Sport nadawać będzie nowy kanał "zorientowany na młodzież", przy zachowaniu 30% czasu antenowego na relacje sportowe. 

</doc>
<doc id="2097590" url="https://pl.wikipedia.org/wiki?curid=2097590" title="C/2008 W3 (SOHO)">
C/2008 W3 (SOHO)

C/2008 W3 (SOHO) – kometa jednopojawieniowa odkryta na zdjęciach SOHO przez Arkadiusza Kubczaka. Została odkryta 24 listopada 2008 roku. Należy do grupy komet Kreutza.

</doc>
<doc id="2097591" url="https://pl.wikipedia.org/wiki?curid=2097591" title="Lewis Bayly (admirał)">
Lewis Bayly (admirał)

Lewis Bayly KCB, KCMG, CVO (ur. 1857 w Londynie, zm. 1938) − brytyjski admirał z okresu I wojny światowej, dowódca mieszanych, brytyjsko-amerykańskich zespołów okrętów, zwalczających U-Booty na Oceanie Atlantyckim, tzw. "Bayly's Navy".
Życiorys.
Urodził się w 1857 roku w londyńskim Woolwich. Do Royal Navy wstąpił w 1872 roku, stopniowo przechodząc kolejne szczeble kariery. W 1904 w stopniu komandora dowodził krążownikiem „Talbot”, który stacjonował w koreańskim porcie Czemulpo. Był świadkiem wysadzenia desantu japońskiego i bitwy pod Czemulpo 9 lutego 1904 roku, w wyniku której samozatopieniu uległy dwa rosyjskie okręty: krążownik pancernopokładowy „Wariag” oraz kanonierka „Koriejec”. Komandor Bayly, jako starszy wśród dowódców okrętów państw kolonialnych na redzie, złożył protest przeciw działaniom Japonii, jednakże nakłonił dowódcę rosyjskiego zespołu do wyjścia z portu; później sprzeciwił się wysadzeniu w powietrze krążownika „Wariag” z uwagi na bezpieczeństwo innych okrętów.
W 1907 roku został dowódcą niszczycieli Home Fleet, w stopniu komodora ("Commodore"). Rok później awansował do stopnia kontradmirała ("Rear Admiral"). W 1914 roku, tuż przed wybuchem wojny, objął dowództwo 1. Eskadry Pancerników ("1st Battle Squadron") tworzonej właśnie Grand Fleet, podnosząc swą flagę na nowoczesnym HMS „Marlborough”.
We wrześniu 1914 roku został dowódcą "Channel Fleet", z promocją do stopnia wiceadmirała. Storpedowanie i zatopienie podczas ćwiczeń 1 stycznia 1915 roku jednego z podległych mu przeddrednotów, HMS „Formidable”, spowodowało jednak odwołanie go z tej funkcji. Stanął przed sądem wojennym, który oczyścił go z zarzutów. Po powrocie do marynarki został komendantem Royal Naval Colledge w Greenwich.
W lipcu 1915 roku powrócił do służby liniowej, zostając dowódcą "Western Approaches", zespołu sił eskortowych, zwalczających niemieckie okręty podwodne na zachód od Wysp Brytyjskich, z bazą w Queenstown w Irlandii. W 1917 roku pod jego dowództwo trafiły również, oddelegowane do zadań eskortowych na wodach europejskich, niszczyciele amerykańskie. W tym samym roku Lewis Bayly awansował do stopnia pełnego admirała ("Admiral"). Jako dowódca sił brytyjsko-amerykańskich preferował wspólne działania marynarzy obydwu sprzymierzonych krajów, tworząc mieszane zespoły okrętów, a swoim szefem sztabu mianując oficera US Navy, komandora Joela R. P. Pringle’a. Był to pierwszy przypadek pełnienia takiej funkcji w Royal Navy przez zagranicznego oficera. Admirał Bayly był popularny wśród amerykańskich marynarzy, którzy nazywali go "Uncle Lewis".
Lewis Bayly zakończył służbę w 1919 roku. Dwa lata później został członkiem honorowym i wiceprzewodniczącym "Queenstown Association", stowarzyszenia byłych oficerów, stacjonujących w tej bazie. Zmarł w 1938 roku. Był autorem wspomnień, opublikowanych w 1939 roku pod tytułem "Pull Together!".
Oprócz wysokich odznaczeń brytyjskich: Krzyża Komandorskiego Orderu Łaźni, Krzyża Komandorskiego Orderu św. Michała i św. Jerzego oraz Królewskiego Orderu Wiktoriańskiego, admirał Bayly był również odznaczony Krzyżem Wielkim duńskiego Dannebrogordenen (w 1912 roku) oraz amerykańskim Distinguished Service Cross.

</doc>
<doc id="2097592" url="https://pl.wikipedia.org/wiki?curid=2097592" title="C/2008 Y13">
C/2008 Y13

C/2008 Y13 – kometa jednopojawieniowa odkryta na zdjęciach SOHO przez Arkadiusza Kubczaka. Została odkryta 28 grudnia 2008 roku. Należy do grupy komet Kreutza.

</doc>
<doc id="2097593" url="https://pl.wikipedia.org/wiki?curid=2097593" title="Madonna cygańska">
Madonna cygańska

Madonna cygańska – obraz renesansowego włoskiego malarza Tycjana.
Obraz świętej jest jednym z pierwszych płócien dotykających tematyki religijnej a dokładniej podobizn "Madonn". Obraz ma wyraźne ślady twórczości Belliniego z okresu quattrocenta i jego portretów. Nowością wprowadzona przez Tycjana jest natomiast symetria obrazu, gdzie Madonna przedstawiona jest z prawej strony na tle kotary a z lewej strony widoczny jest, mający cechy lirycznego malarstwa Giorgiona, krajobraz. Postać Marii jest silnie zaznaczona, jej twarz ma wyraźny delikatny owal zaznaczony ciemnymi włosami i oczami. W rysach Madonny widoczny jest, znany z późniejszych obrazów, specyficzny styl Tycjana, choć widoczne barwy są jeszcze wyraźnie oddzielone. 

</doc>
<doc id="2097595" url="https://pl.wikipedia.org/wiki?curid=2097595" title="C/2009 A7 (SOHO)">
C/2009 A7 (SOHO)

C/2009 A7 (SOHO) – kometa jednopojawieniowa odkryta na zdjęciach SOHO przez Arkadiusza Kubczaka. Została odkryta 5 stycznia 2009 roku. Należy do grupy komet Kreutza.

</doc>
<doc id="2097596" url="https://pl.wikipedia.org/wiki?curid=2097596" title="HMS Grasshopper (1888)">
HMS Grasshopper (1888)



</doc>
<doc id="2097597" url="https://pl.wikipedia.org/wiki?curid=2097597" title="HMS Sandfly (1888)">
HMS Sandfly (1888)



</doc>
<doc id="2097598" url="https://pl.wikipedia.org/wiki?curid=2097598" title="HMS Spider (1888)">
HMS Spider (1888)



</doc>
<doc id="2097599" url="https://pl.wikipedia.org/wiki?curid=2097599" title="Gienierał Admirał">
Gienierał Admirał



</doc>
<doc id="2097600" url="https://pl.wikipedia.org/wiki?curid=2097600" title="C/2009 G4 (SOHO)">
C/2009 G4 (SOHO)

C/2009 G4 (SOHO) – kometa jednopojawieniowa odkryta na zdjęciach SOHO przez Arkadiusza Kubczaka. Została odkryta 4 kwietnia 2009 roku. Należy do grupy komet Kreutza.

</doc>
<doc id="2097602" url="https://pl.wikipedia.org/wiki?curid=2097602" title="C/2009 G7 (SOHO)">
C/2009 G7 (SOHO)

C/2009 G7 (SOHO) – kometa jednopojawieniowa odkryta na zdjęciach SOHO przez Arkadiusza Kubczaka. Została odkryta 14 kwietnia 2009 roku. Należy do grupy komet Kreutza.

</doc>
<doc id="2097603" url="https://pl.wikipedia.org/wiki?curid=2097603" title="Pomnik Aleksandra III (Moskwa)">
Pomnik Aleksandra III (Moskwa)

Pomnik Aleksandra III (ros. "Памятник Александру III") – nieistniejący już pomnik upamiętniający "Aleksandra III", cara Rosji w latach 1881-1894, znajdujący się w Moskwie, zniszczony przez zwolenników bolszewizmu w lecie 1918 roku.
Cesarz Rosji Aleksander III Romanow zmarł 20 października 1894 roku, jeszcze tego samego roku ogłoszono konkurs na budowę pomnika dla uczczenia zmarłego władcy, który wygrał znany moskiewski architekt. Praca przy budowie pomnika trwała od 1900 do 1912 roku. Koszt wzniesienia pomnika wyniósł wówczas prawie dwa i pół miliona rubli. Jako miejsce na pomnik wybrano plac przed Cerkwią Chrystusa Zbawiciela. Pomnik został odsłonięty i poświęcony 30 maja 1912 roku w obecności cara Mikołaja II, carowej Aleksandry Fiodorownej, najważniejszych urzędników państwowych oraz władz Moskwy.
Pomnik "Aleksandra III" istniał zaledwie sześć lat, latem 1918 roku został zniszczony zgodnie z rozporządzeniem "w sprawie usuwania pomników wzniesionych na cześć królów i ich pracowników oraz rozwoju projektów pomników w Rosji rewolucji socjalistycznej" wydanym przez bolszewickich urzędników państwowych po rewolucji październikowej.
Opis pomnika.
Pomnik "Aleksandra III" wykonany był z brązu, przedstawiał cara siedzącego na tronie, trzymającego regalia władzy królewskiej: berło, jabłko królewskie, koronę, odzianego w płaszcz monarchy; pomnik zainstalowany był na granitowym cokole. Na rogach cokołu umieszczono cztery ukoronowane dwugłowe orły, nawiązujące do orłów umieszczonych na herbie Imperium Rosyjskiego. Na cokole umieszczono napis: "Nasz wielki car Aleksander III Aleksandrowicz 1881/1894".

</doc>
<doc id="2097607" url="https://pl.wikipedia.org/wiki?curid=2097607" title="Andreas Prommegger">
Andreas Prommegger

 
Andreas Prommegger (ur. 10 listopada 1980 w Schwarzach im Pongau) – austriacki snowboardzista trzykrotny triumfator Pucharu Świata. W 2000 roku wywalczył złote medale w obu konkurencjach równoległych podczas mistrzostw świata juniorów w Berchtesgaden. W 2006 roku wystąpił na igrzyskach olimpijskich w Turynie, zajmując dziewiąte miejsce w gigancie równoległym. Wynik ten powtórzył na rozgrywanych cztery lata później igrzyskach w Vancouver, a podczas igrzysk olimpijskich w Soczi w 2014 roku był ósmy w gigancie i trzynasty w slalomie. W 2017 roku zwyciężył w obu konkurencjach równoległych na mistrzostwach świata w Sierra Nevada. Był też między innymi drugi podczas mistrzostw świata w Rogli w 2021 roku. Najlepsze wyniki w Pucharze Świata osiągał w sezonach 2011/2012 i 2012/2013, kiedy to zdobywał Kryształową Kulę za triumf w klasyfikacji PAR. W sezonie 2012/2013 zdobył też Małą Kryształową Kulę za zwycięstwo w klasyfikacji giganta (PGS) a w 2019/2020 za zwycięstwo w klasyfikacji slalomu.

</doc>
<doc id="2097610" url="https://pl.wikipedia.org/wiki?curid=2097610" title="Hendrick van Anthonissen">
Hendrick van Anthonissen

Hendrick van Anthonissen (ur. 29 maja 1605 w Amsterdamie, zm. 12 listopada 1656 tamże) – holenderski malarz marynista, syn Aerta van Antuma.
Artysta czynny w Amsterdamie, Rotterdamie i Hadze, podobnie jak ojciec zajmował się tematyką marynistyczną. Był uczniem i szwagrem Jana Porcellisa. Zachowały się jego nieliczne prace, które zwykle przedstawiają ekspresyjnie oddane wzburzone morze. Syn artysty Arnoldus van Anthonissen (1631 -1703) także był malarzem marynistą.
W zbiorach Muzeum Narodowego w Warszawie znajduje się jeden obraz Anthonissena "Okręty na morzu".

</doc>
<doc id="2097612" url="https://pl.wikipedia.org/wiki?curid=2097612" title="Georg von Schönerer">
Georg von Schönerer

Georg Ritter von Schönerer (Georg Heinrich Schönerer, ur. 17 lipca 1842 w Wiedniu, zm. 14 sierpnia 1921 w Zwettl) – austriacki szlachcic, ziemianin i polityk, aktywny w 2 poł. XIX i początku XX wieku.
Od młodości był aktywnym działaczem politycznym. W latach 1873–1878 i 1897-1907 członek austriackiego parlamentu. Początkowo o poglądach liberalnych, później radykalnie narodowościowych, antysłowiańskich i antykatolickich. Był zdeklarowanym uczniem niemieckiego antysemity Eugena Dühringa. W 1879 r. założył antysemicką organizację Pangermańskich Nacjonalistów, na czele której stał w l. 1882-1889. W tym czasie żądał usunięcia rządów Habsburgów i utworzenia Wielkich Niemiec pod hegemonią Prus, głosząc przy tym hasło "Przez jedność do czystości".
W maju 1888 Schönerer zaatakował pracowników redakcji liberalnej gazety "Neues Wiener Tagblatt". Zrobił to, ponieważ gazeta podała fałszywe doniesienie na temat śmierci cesarza Wilhelma I. Cesarz habsburski, Franciszek Józef, pozbawił go tytułu szlacheckiego, a z kolei parlament uchylił mu immunitet. Schönerer na czternaście miesięcy trafił do więzienia.
Na ławy Reichsratu wrócił w 1897, kiedy został wybrany posłem z Chebu. Skrajne poglądy sprawiły, że Schönerer nigdy nie opuścił marginesu sceny politycznej. W 1907 r. nie udało mu się obronić miejsca w austriackim parlamencie, a liczba deputowanych, która popierała jego poglądy zmniejszyła się do trzech. Kierowany przez niego ruch polityczny rozpadł się, a większość jego członków przyłączyła się do Niemieckiego Zjednoczenia Narodowego (późniejszej Niemieckiej Partii Narodowej) lub Partii Chrześcijańsko-Społecznej.
Mimo że jego partia nie odniosła dużych sukcesów na arenie politycznej, prezentowana przez niego ideologia znacząco wpłynęła na młodego Adolfa Hitlera oraz formułę działania NSDAP. Sam Hitler określił go jako "myśliciela wspaniałego i głębokiego". Przypisuje mu się autorstwo pseudo-średniowiecznego pozdrowienia „Heil!”. Nazywany był przez swoich popleczników „führerem”. Oba te słowa na stałe weszły do słownictwa używanego przez zwolenników ideologii nazistowskich. W kolejnych latach przywódca antyklerykalnego ruchu "Los-von-Rom-Bewegung". Hasło wzywające do zerwania z Rzymem rzucił on wobec poparcia, udzielanego przez Kościół katolicki „antynarodowej” dynastii Habsburgów. Z powodu przyjmowania postawy konsekwentnej negacji i ekstremizmu poglądów Schönerer popadał w coraz większą izolację polityczną. Po śmierci Bismarcka corocznie jeździł ze swoimi zwolennikami na grób "Żelaznego Kanclerza" we Friedrichsruh i tam też został w 1921 pochowany zgodnie ze swoją ostatnią wolą.
Od 1883 r. był właścicielem zamku Rosenau (Rosenau) w Dolnej Austrii, w pobliżu miejscowości Zwettl, który to obiekt wraz z majątkiem zakupił w 1868 roku jego ojciec Matthias Schönerer. Na zamku tym Georg Ritter von Schönerer zmarł w 1921 r.

</doc>
<doc id="2097614" url="https://pl.wikipedia.org/wiki?curid=2097614" title="Markus Schairer">
Markus Schairer

Markus Schairer (ur. 4 lipca 1987 w Bludenz) – austriacki snowboardzista specjalizujący się w snowcrossie, dwukrotny medalista mistrzostw świata.
Kariera.
Po raz pierwszy na arenie międzynarodowej pojawił się 21 grudnia 2002 roku w Haus im Ennstal, gdzie w zawodach juniorskich zajął 24. miejsce w gigancie równoległym. W 2004 roku wystartował na mistrzostwach świata juniorów w Oberwiesenthal, zdobywając brązowy medal w snowcrossie. Jeszcze trzykrotnie startował w zawodach tego cyklu, najlepszy wynik odnosząc podczas mistrzostw świata juniorów w Bad Gastein w 2007 roku, gdzie był drugi w snowcrossie, a w slalomie równoległym zdobył brązowy medal.
W Pucharze Świata zadebiutował 17 października 2004 roku w Sölden, gdzie zajął 49. miejsce w gigancie równoległym. Na podium zawodów pucharowych po raz pierwszy stanął 20 grudnia 2008 roku w Arosie, kończąc rywalizację na drugiej pozycji. W zawodach tych rozdzielił Setha Wescotta z USA i Niemca Davida Speisera. Najlepsze wyniki osiągnął w sezonie 2008/2009, kiedy to zajął drugie miejsce w klasyfikacji generalnej, a w klasyfikacji snowboardcrossu zdobył Małą Kryształową Kulę. Był też między innymi drugi w klasyfikacji snowboardcrossu w sezonie 2012/2013.
Jego największym sukcesem jest złoty medal zdobyty na mistrzostwach świata w Gangwon w 2009 roku. Wyprzedził tam bezpośrednio Francuza Xaviera de Le Rue i Nicka Baumgartnera z USA. Posiada również srebrny medal wywalczony na mistrzostwach świata w Stoneham cztery lata później, gdzie lepszy był tylko Alex Pullin z Australii. W 2010 roku wystartował na igrzyskach olimpijskich w Vancouver, gdzie zajął 23. miejsce. Brał też udział w igrzyskach w Soczi w 2014 roku, gdzie zajął ostatecznie 33. miejsce.

</doc>
<doc id="2097615" url="https://pl.wikipedia.org/wiki?curid=2097615" title="Jałowczyny">
Jałowczyny

Jałowczyny – wzniesienie na Równinie Gryfickiej o wysokości 69 m n.p.m., położone w woj. zachodniopomorskim, w powiecie białogardzkim, w gminie Karlino, między wsiami Zwartowo i Domacyno.
Obszar wzniesienia został objęty specjalnym obszarem ochrony siedlisk "Dorzecze Parsęty".
Nazwę "Jałowczyny" wprowadzono urzędowo rozporządzeniem w 1949 roku, zastępując poprzednią niemiecką nazwę "Knirken Berge".

</doc>
<doc id="2097616" url="https://pl.wikipedia.org/wiki?curid=2097616" title="C/2009 C5 (SOHO)">
C/2009 C5 (SOHO)

C/2009 C5 (SOHO) – kometa jednopojawieniowa odkryta na zdjęciach SOHO przez Marka Kałużnego. Została odkryta 11 lutego 2009 roku. Należy do grupy komet Kreutza.

</doc>
<doc id="2097617" url="https://pl.wikipedia.org/wiki?curid=2097617" title="C/2009 J7 (SOHO)">
C/2009 J7 (SOHO)

C/2009 J7 (SOHO) – kometa jednopojawieniowa odkryta na zdjęciach SOHO przez Marka Kałużnego. Została odkryta 7 maja 2009 roku. Należy do grupy komet Kreutza.

</doc>
<doc id="2097618" url="https://pl.wikipedia.org/wiki?curid=2097618" title="Keep Me in Mind">
Keep Me in Mind

Keep Me in Mind – jedenasty studyjny album południowoafrykańskiej piosenkarki Miriam Makeby, wydany w 1970 roku.

</doc>
<doc id="2097619" url="https://pl.wikipedia.org/wiki?curid=2097619" title="Magdalena Borsuk-Białynicka">
Magdalena Borsuk-Białynicka

Magdalena Borsuk-Białynicka (ur. 29 stycznia 1940 w Warszawie) – polska paleontolog specjalizująca się w badaniu mezozoicznych jaszczurek i triasowych diapsydów. 
Życiorys.
Uczestniczyła w polsko-mongolskich ekspedycjach paleontologicznych na pustynię Gobi – opisała kilka nowych dla nauki gatunków późnokredowych jaszczurek, a także zauropoda "Opisthocoelicaudia skarzynskii". Uczestniczyła również w opisaniu fauny wczesnotriasowych kręgowców ze stanowiska paleontologicznego w Czatkowicach, skąd – wraz z Susan Evans, Andriejem Sennikowem lub Mariuszem Lubką – nazwała kilka gatunków należących do płazów skaczących, archozauromorfów, lepidozauromorfów lub prokolofonidów. Za współautorstwo prac opisujących faunę Czatkowic otrzymała wyróżnienie Wydziału Nauk Biologicznych PAN.
W latach 1962–1976 pracowała w Zakładzie Paleontologii Uniwersytetu Warszawskiego, a od 1976 roku pracuje w Instytucie Paleobiologii im. Romana Kozłowskiego Polskiej Akademii Nauk w Warszawie. W latach 2005–2011 była kierownikiem Zakładu Paleontologii Kręgowców Instytutu Paleobiologii, a od 2011 pracuje w Zakładzie Paleobiologii Ewolucyjnej. 23 stycznia 2001 roku otrzymała tytuł naukowy profesora.

</doc>
<doc id="2097620" url="https://pl.wikipedia.org/wiki?curid=2097620" title="Maria Magdalena Borsuk-Białynicka">
Maria Magdalena Borsuk-Białynicka



</doc>
<doc id="2097621" url="https://pl.wikipedia.org/wiki?curid=2097621" title="Petting">
Petting



</doc>
<doc id="2097622" url="https://pl.wikipedia.org/wiki?curid=2097622" title="Seks bez penetracji">
Seks bez penetracji

Seks bez penetracji (ang. "outercourse", petting) – jedna z form aktywności seksualnej człowieka, ogólna nazwa dla wszystkich rodzajów kontaktów seksualnych bez wprowadzenia członka do pochwy, ust lub odbytu. Stosunek bez penetracji może również być formą urozmaicenia życia seksualnego.
Określenie pojęcia.
Istnieje wiele wersji definicji pettingu. Zasadniczo petting polega na zaawansowanych pieszczotach erotycznych, czyli pieszczeniu narządów płciowych lub innych stref erogennych partnera w taki sposób, że może dojść do osiągnięcia tzw. satysfakcji seksualnej, czyli orgazmu, ale inną metodą niż poprzez immisję (wprowadzenie) członka do pochwy. Jest to aktywność mająca zastąpić pełne współżycie seksualne. Według najszerszej definicji pettingiem są wszelkie formy pieszczot z zastrzeżeniem podanym powyżej, w tym seks oralny. Problematyczne jest również ujęcie w definicji stosunków analnych (i to bez względu na "orientację seksualną").
Formy seksu bez penetracji.
Petting ma często miejsce w rozwoju seksualnym człowieka pomiędzy fazą masturbacji a rozpoczęciem życia płciowego. Umożliwia człowiekowi łagodne wejście we współżycie seksualne poprzez poznanie i naukę ciała i reakcji, zarówno u siebie, jak i u partnera. Petting pozbawiony jest obaw o ból przy defloracji lub zajście w ciążę, mniejsze są też możliwości wystąpienia zaskakujących negatywnych doznań, wpływających na późniejsze życie seksualne, co może mieć miejsce w przypadku pierwszego pełnego stosunku z immisją i wytryskiem. Z tego powodu petting bywa zalecany przez seksuologów jako etap rozwoju seksualnego człowieka przed pełnym stosunkiem seksualnym. Petting, jako jedna z metod współżycia w okresie przed defloracją kobiety, jest również dopuszczany lub nawet zalecany przez te osoby o umiarkowanych poglądach, które przywiązują zasadniczą wagę do doniosłości aktu utraty przez kobietę dziewictwa.
Petting jest również metodą uprawiania seksu w stałych związkach, gdzie uprawianie seksu z immisją jest utrudnione lub nawet niemożliwe z powodu różnic w budowie anatomicznej narządów seksualnych partnerów, bądź w przypadku krótkotrwałych utrudnień zdrowotnych (np. połóg). Petting jest również formą urozmaicania życia płciowego u partnerów uprawiających normalne stosunki, może także zastępować stosunki seksualne np. w okresach płodnych przy stosowaniu przez partnerów naturalnych metod zapobiegania ciąży. Seksuolodzy podają jednak, że sporadycznie może dojść do zajścia w ciążę podczas pettingu połączonego z wytryskiem nasienia bezpośrednio na kobiece narządy płciowe.
Zjawiskiem pokrewnym pettingowi jest necking, czyli partnerskie pieszczoty seksualne górnej części ciała.
Formami seksu bez penetracji z udziałem obojga zainteresowanych partnerów są między innymi:
Petting a religie.
Kościół katolicki.
Według Kościoła katolickiego akt seksualny z natury swej jest dialogiem osób, które wzajemnie dają się sobie w darze. Aby dar ten był etyczny, czysty – by nie prowadził do postaw egocentrycznych – ma być przeżywany jako pełne oddanie, bez wprowadzania barier lub przekreślania jakiejś części swej osoby, na przykład ojcostwa czy macierzyństwa. Akt ten ma być szczerym wyrazem miłości, wiernej przez całe życie, z natury swej płodnej, ponieważ miłość jest płodna.
Świadkowie Jehowy.
Świadkowie Jehowy uważają, że według Biblii tego rodzaju pieszczoty to przyjemność zastrzeżona tylko dla par małżeńskich (Prz 5:18, 19; Oz 2:4). Natomiast pozamałżeńskie uprawianie pettingu to rażąca nieczystość, wyuzdanie, a nawet rozpusta. Są to poważne występki, które mogą doprowadzić do wykluczenia ze zboru chrześcijańskiego (Gal 5:19, 21).
Islam.
Islam nie wprowadza w małżeństwie zakazów związanych z pettingiem (z wyjątkiem stosowania „obcych obiektów” jak akcesoria erotyczne). W świetle zasad islamu nie stanowi problemu, jeśli żona stymuluje penis męża aż do wytrysku albo mąż stymuluje żonę aż do osiągnięcia przez nią orgazmu. Seks oralny jest dopuszczalny głównie jako część gry wstępnej, jednak opinie co do tej praktyki są podzielone.

</doc>
<doc id="2097623" url="https://pl.wikipedia.org/wiki?curid=2097623" title="Guamúchil">
Guamúchil

Guamúchil – miasto w południowej części meksykańskiego stanu Sinaloa, położone w odległości około 40 kilometrów od wybrzeża Pacyfiku nad Zatoką Kalifornijską, około 200 km na północny zachód od stolicy stanu Culiacán Rosales. Guamúchil leży u stóp sztucznego zbiornika wodnego Eustaquio Buelna na przedgórzu Sierra Madre Occidental. W 2005 roku liczyło 61 862 mieszkańców. Miasto jest siedzibą władz gminy Salvador Alvarado, jednej z 18 gmin w stanie Sinaloa.

</doc>
<doc id="2097625" url="https://pl.wikipedia.org/wiki?curid=2097625" title="Masatomi Kimura">
Masatomi Kimura

 – kontradmirał Japońskiej Cesarskiej Marynarki Wojennej w czasie II wojny światowej.
Młodość.
Kimura urodził się w rodzinie Kondō w miejscowości Shizuoka (prefektura Shizuoka), ale wkrótce został adoptowany przez rodzinę Kimura z Tottori (prefektura Tottori) i zawsze uważał Tottori za swe miasto rodzinne. W roku 1912 ukończył studia w Akademii Cesarskiej Marynarki Wojennej ze 107 lokatą na 118 podchorążych, co nie wróżyło mu wspaniałej kariery w przyszłości.
Służbę rozpoczął stażem na krążowniku "Asama", w czasie kurtuazyjnej podróży okrętu do Honolulu i zachodnich wybrzeży Ameryki. Po powrocie do Japonii w roku 1914 został przeniesiony na krążownik "Yakumo". Po uzyskaniu stopnia podporucznika, służył na pancernikach "Sagami" i "Suwo". Po odbyciu wymaganego szkolenia w zakresie broni torpedowej i artylerii okrętowej, został – pod koniec I wojny światowej – skierowany w rejon Południowego Pacyfiku. W roku 1918 otrzymał przydział do służby na pancerniku "Mikasa".
Po uzyskaniu w roku 1920 awansu na stopień porucznika, a następnie kapitana, dowodził kolejno kilkoma kutrami torpedowymi i poławiaczami min. W 1926, już jako komandor podporucznik, objął dowództwo niszczyciela "Maki". Później dowodził niszczycielami "Asanagi", "Oite", "Hagi", "Hokaze", "Katata", "Atami", "Asagiri", 16, 21 i 8 Grupą Niszczycieli, pomocniczym okrętem-bazą wodnopłatowców "Kagu-maru", pomocniczym tankowcem floty "Shiretoko", a także krążownikami "Jintsu" i "Suzuya".
II wojna światowa.
Krążownikiem "Suzuya" dowodził w chwili japońskiego ataku na Pearl Harbor i w czasie bitwy pod Midway, kiedy to brał udział w ratowaniu załogi krążownika "Mikuma", zatopionego przez amerykańskie bombowce. 1 listopada 1942 roku Kimura został awansowany na stopień kontradmirała. Przez jakiś czas pełnił różne funkcje sztabowe, ale wkrótce objął dowodzenie 3 Dywizjonu Niszczycieli, w skład którego wchodziły okręty: "Shirayuki", "Shikinami", "Uranami", "Tokitsukaze", "Yukikaze", "Asashio", "Arashio" i "Asagumo". Pod koniec kwietnia 1943 roku otrzymał rozkaz osłony konwoju 8 statków transportowych, które miały przewieźć 6900 żołnierzy 51. dywizji z Rabaulu do Lae, na Nowej Gwinei. Podczas bitwy na Morzu Bismarcka w dniach 2-5 marca samoloty USAAF i RAAF zadały konwojowi ogromne straty, zatapiając wszystkie transportowce i cztery niszczyciele. Admirał Kimura został raniony pociskami z broni maszynowej w ramię i brzuch.
Po wyleczeniu ran Kimura otrzymał rozkaz przeprowadzenia ewakuacji japońskiego garnizony wyspy Kiska w archipelagu Aleutów. Mimo gwałtownego załamania się pogody Kimura nie wycofał się i został przy Kiska aż do zabrania na pokład wszystkich żołnierzy z wyspy. Ostatnią jego akcją bojową, w grudniu 1944 roku, było przeprowadzenie konwoju z posiłkami dla wojsk japońskich walczących na wyspach Leyte i Mindoro na Filipinach.
Ostatnie lata.
1 kwietnia 1945 roku Kimura został komendantem Szkoły Broni Przeciwpodwodnych oraz Szkoły Łączności Marynarki Wojennej w Hōfu. Już po wojnie – 1 listopada 1945 – otrzymał awans na wiceadmirała, a kilka dni później przeszedł do rezerwy. Ostatnie lata swego życia spędził na spisywaniu wspomnień.
Masatomi Kimura zmarł na raka żołądka w roku 1960.

</doc>
<doc id="2097627" url="https://pl.wikipedia.org/wiki?curid=2097627" title="Comephorus">
Comephorus

Comephorus – rodzaj drapieżnych, słodkowodnych ryb skorpenokształtnych (Scorpaeniformes), typ nomenklatoryczny rodziny gołomiankowatych (Comephoridae).
Występowanie.
Rodzaj endemiczny jeziora Bajkał na Syberii.
Ekologia.
Zamieszkują wody głębokie, od kilkudziesięciu metrów głębokości aż do dna jeziora (ponad 1600 m), wykazując wszakże duże wahania głębokości zasiedlania w zależności od pory roku i doby. Nocą żyją w płytszych wodach, a w dzień przechodzą w głębsze rejony, przykładowo jeśli w danym okresie roku przebywają w nocy na głębokości 50–100 m, to w czasie dnia przechodzą na 200–500 m. Wód powierzchniowych nie zasiedlają, tylko na poród samice podnoszą się do powierzchniowej strefy. Po porodzie przeważnie dochodzi do masowego wymierania samic. Gołomianka stanowi jeden z głównych (do 90%) składników diety foki bajkalskiej, a młode są ważnym pokarmem omula i innych ryb.
Klasyfikacja.
Gatunki zaliczane do tego rodzaju:
Gatunkiem typowym rodzaju jest "Callionymus baikalensis".
Samice gołomianki małej dorastają do 14 cm, a dużej do 19 cm.
Badacze.
Jednym z czołowych badaczy tego rodzaju był Benedykt Dybowski. Był pierwszym naukowcem, który złowił i zbadał żywy egzemplarz gołomianki (dużej, bo gołomiankę małą odkryto już po opuszczeniu rejonu Bajkału przez Dybowskiego). Odkrył on, że wbrew wcześniejszym poglądom gołomianka duża jest żyworodna, stwierdził też przyczynę masowej śmiertelności samic gołomianki (w trakcie porodu pękają ich powłoki brzuszne) oraz przeprowadził pierwsze obszerne badania nad trybem życia i strukturą populacji, których wyniki są aktualne do dziś. Wyniki prac o gołomiance opublikował w pismach naukowych w Irkucku, ale także w Wiedniu i Pradze.
Użytkowanie przez człowieka.
Bez znaczenia. W przeszłości z padłych naturalnie ryb wytapiano tłuszcz w celach leczniczych, eksportowano go także do Chin.

</doc>
<doc id="2097629" url="https://pl.wikipedia.org/wiki?curid=2097629" title="64 Pułk Czołgów">
64 Pułk Czołgów



</doc>
<doc id="2097630" url="https://pl.wikipedia.org/wiki?curid=2097630" title="Antykatolicyzm">
Antykatolicyzm

Antykatolicyzm – ogólne pojęcie obejmujące wrogość lub uprzedzenia skierowane przeciwko chrześcijaństwu katolickiemu, a szczególnie przeciwko Kościołowi katolickiemu, jego duchowieństwu i jego zwolennikom. Termin odnosi się również do prześladowań religijnych katolików.
Reformacja.
W związku z ustanowieniem Aktu supremacji Henryk VIII Tudor oczekiwał, że nie tylko urzędnicy królewscy, ale także duchowni będą przysięgali na ten dokument. Jedynym biskupem, który nie zamierzał tego uczynić, był Jan Fisher. W efekcie król uwięził go w Tower, zaś papież uczynił biskupa kardynałem. Pomimo przybycia do niego innych biskupów, którzy złożyli już przysięgę, i prób przekonania, by purpurat poddał się żądaniom władcy, Fisher był nieugięty. Został skazany na ścięcie i wyrok wykonano 22 czerwca 1535, czyli tego samego dnia, kiedy wedle tradycji został stracony pierwszy męczennik na Wyspach Brytyjskich Alban z Anglii. Po ścięciu głowę Fishera zaniesiono do Anny Boleyn, która ją spoliczkowała. Należy jednak zaznaczyć, że Fisher, przeciwnik polityki prowadzonej przez Henryka VIII, w 1533 wezwał cesarza Karola V do inwazji na Anglię.
Drugą osobą, która została ścięta, był Tomasz More. Wśród sędziów zasiadali ojciec i brat Anny Boleyn: Tohomas i George. Wyrok na kanclerzu został wykonany 6 lipca 1535.
Zbiorowa egzekucja miała miejsce jeszcze wcześniej, bo 4 maja 1535. Zakonnicy: Jan Houghton, Augustyn Webster, Robert Lawrence i Ryszard Reynolds zostali zamęczeni, a ich ciała poćwiartowano i wysłano do każdego zakątka Anglii. Kolejnych trzech zakonników zabito 19 czerwca 1535. Byli to: Humphrey Middlemore, William Exmew i Sebastian Newdigate. Trzy i pół roku później papież Paweł III ekskomunikował Henryka VIII, a Anglię obłożył interdyktem (17 grudnia 1538).
W związku z prześladowaniami zakonów, w 1536 wybuchło chłopskie powstanie na północy państwa, które do historii przeszło pod nazwą "Pielgrzymki Łaski". Złożona przez uczestników ruchu przysięga w dniu 17 października 1536 w Yorku wskazywała na religijny charakter wystąpienia, którego celem była obrona katolicyzmu. Powstańcy, wierząc w dobre intencje króla, a przypisując negatywne zmiany religijne jego doradcom, 4 grudnia 1536 napisali petycję do władcy. Henryk VIII, nie planując dotrzymywać słowa, obiecał przyjąć postulaty, co uspokoiło protestujące chłopstwo. Nie doszło również do krwawych walk.
Po śmierci Henryka VIII w 1547, a za panowania jego małoletniego syna Edwarda VI, uległy wzmocnieniu wpływy protestantyzmu w Anglii. W 1549 została opublikowana Księga Modlitwy Powszechnej, która miała zamienić obowiązujące do tego czasu rzymskie mszały, których nie zakazał nawet Henryk VIII. Autorem Księgi Modlitwy Powszechnej był Cranmer. W 1552 opublikowano kolejną edycję dokumentu, w którym zanegowano ofiarny charakter mszy świętej. Już wcześniej Cranmer usunął łacinę z liturgii, nakazał usunięcie ołtarzy, zanegował celibat duchownych. Dokonywane zmiany były radykalniejsze od posunięć i decyzji Henryka VIII.

</doc>
<doc id="2097632" url="https://pl.wikipedia.org/wiki?curid=2097632" title="Paweł Czuba">
Paweł Czuba

Paweł Czuba, ps. "Burza", "Lech" (ur. 31 stycznia 1905 w Krasnymstawie na przedmieściu Zastawie, zm. 1995) – polski nauczyciel, żołnierz Batalionów Chłopskich, komendant obwodu nr 14 Krasnystaw Okręgu Lublin tej organizacji.
Życiorys.
Przed wybuchem II wojny światowej skończył Państwową Szkołę Gospodarstwa Wiejskiego w Cieszynie. Pracował jako nauczyciel w szkołach rolniczych we Wrześni, Okszowie i Lesznie. W 1924 rozpoczął współpracę z Centralnym Związkiem Młodzieży Wiejskiej, a w 1928 ze Związkiem Młodzieży Wiejskiej RP Wici i Polską Akademicką Młodzieżą Ludową. Był członkiem Polskiego Stronnictwa Ludowego.
Jako oficer rezerwista brał udział w kampanii wrześniowej, w II dywizjonie 40 pułku artylerii lekkiej, dostał się do niewoli, z której zbiegł. W 1940 związał się z Związkiem Walki Zbrojnej, a później wstąpił do Batalionów Chłopskich i Stronnictwa Ludowego „Roch”. Był członkiem powiatowych władz SL „Roch”, a także członkiem delegatury rządu na kraj w powiecie. Był komendantem obwodowym Batalionów Chłopskich i Ludowej Straży Bezpieczeństwa. Brał udział w licznych akcjach zbrojnych m.in. w 19 września 1943. W sierpniu 1944 aresztowany przez UB w Lublinie, przetrzymywany pierw w więzieniu przy ul. Świętoduskiej, potem na Zamku Lubelskim, zwolniony.
Po wojnie pracował jako urzędnik w Departamencie Oświaty Rolniczej Ministerstwa Rolnictwa. Był członkiem Polskiego Stronnictwa Ludowego. Po „odwilży” w 1958 wstąpił do Zjednoczonego Stronnictwa Ludowego, którego członkiem był do 1970.
Publikacje.
Paweł Czuba, Jan Wojtal, "Walczyli na ziemi krasnostawskiej: 1939–1945". Ludowa Spółdzielnia Wydawnicza, 1979. , 9788320531503.
po uzupełnieniu, poprawieniu i usunięciu wpływów cenzury wydane jako:
Paweł Czuba, Jan Wojtal, "Nie stali z bronią u nogi: w krasnostawskim obwodzie 1863–1946". Norbertinum, 1998. , 9788386837342.

</doc>
<doc id="2097633" url="https://pl.wikipedia.org/wiki?curid=2097633" title="Assegai">
Assegai



</doc>
<doc id="2097634" url="https://pl.wikipedia.org/wiki?curid=2097634" title="Assagaj">
Assagaj

Assagaj (arab. "Azzaghaja") – typ oszczepu przeznaczonego zarówno do walki wręcz, jak i do miotania. Długość drzewca wahała się od 1 do 2 metrów, a ostrza, od 15 do 20 cm (drugie tyle zajmuje żelazna oprawa). Assagaj używany był jako broń bojowa i myśliwska przez Buszmenów, Hotentotów, Kafrów, Bantu i inne ludy.
W początkach XIX wieku król Zulusów Czaka opracował − na uzbrojenie swojej wielkiej armii − krótką wersję assagaji, służącą do zadawania ran kłutych w bezpośredniej walce wręcz. Na masową skalę została użyta w bitwie pod Isandlwana w roku 1879.

</doc>
<doc id="2097637" url="https://pl.wikipedia.org/wiki?curid=2097637" title="Zwicky">
Zwicky



</doc>
<doc id="2097638" url="https://pl.wikipedia.org/wiki?curid=2097638" title="Jezioro Mochel">
Jezioro Mochel



</doc>
<doc id="2097639" url="https://pl.wikipedia.org/wiki?curid=2097639" title="Lotnisko Tomaszów Mazowiecki">
Lotnisko Tomaszów Mazowiecki

Lotnisko Tomaszów Mazowiecki – Nowy Glinnik (kod ICAO: EPTM) – lotnisko wojskowe w Nowym Glinniku, gminie Lubochnia, w województwie łódzkim, 10 kilometrów od Tomaszowa Mazowieckiego i 60 km od Łodzi.
Dane techniczne.
Źródło
Historia.
Około 1925 roku na gruntach majątku Ostrowskich rozpoczęto wytyczanie lądowiska dla samolotów. Z tego lądowiska korzystał między innymi ówczesny Prezydent Rzeczypospolitej Ignacy Mościcki. Na tę okazję wybudowano drewniany budynek pełniący funkcje portu lotniczego oraz drewniany hangar mogący pomieścić dwa samoloty. Prezydent podczas tej wizyty był goszczony w miejscowym zespole pałacowym. W latach 30. XX wieku na lotnisku samoloty lądowały sporadycznie. Korzystali z nich głównie miejscowi fabrykanci udając się do Łodzi (Lublinek) lub do Warszawy (lotnisko mokotowskie). 
Podczas II wojny światowej lotnisko przejęli Niemcy. Prawdopodobnie w 17 stycznia 1945 roku Niemcy wysadzili w powietrze pole wzlotów. 
W maju 1945 roku na lotnisko przebazowano 7 Pułk Lotnictwa Szturmowego (7 PLSz), a w październiku 1945 roku z lotniska Ujazd 6 Pułk Lotnictwa Szturmowego (6 PLSz) z samolotami Ił-2. Od wiosny 1947 roku przez cztery lata na lotnisku nie stacjonowały żadne pułki lotnicze. Od 26 lipca 1951 roku stacjonowała 1 Eskadra Pilotażu Myśliwskiego Oficerskiej Szkoły Lotniczej nr 5 (1 epb OSL-5) na samolotach Jak-9 P i Jak-9 W. W związku z przebudową lotniska w lutym 1954 roku 1. eskadra OSL-5 została przebazowana na lotnisko w Oleśnicy k/Wrocławia. 
W latach 1954–1955 rozbudowano lotnisko przystosowując je do eksploatacji samolotów z napędem turboodrzutowym. Oprócz nowej drogi startowej o wymiarach 2000 × 60 m, powstała sieć dróg kołowania, indywidualne stanowiska postoju samolotów, strefa rozśrodkowania. Oprócz tego powstało wiele innych obiektów służących obsłudze samolotów z napędem turboodrzutowym. Wiosną 1955 roku 1 epb OSL-5 powróciła na Lotnisko Nowy Glinnik. Jednocześnie nastąpiła wymiana sprzętu. Wycofano wszystkie samoloty Jak-9, zastępując je samolotami Jak-11. W dniach 7-8 lutego 1956 roku 6 Eskadra Pilotażu Przejściowego Oficerskiej Szkoły Lotniczej nr 5 została przebazowana z lotniska Przasnysz na lotnisko Tomaszów Mazowiecki. W lutym 1958 roku w Tomaszowie Mazowieckim na bazie jednostki sformowano 63 pułk szkolno-bojowy z samolotami MiG-15, UTIMiG-15, Jak-11. Dowódca Wojsk Lotniczych i Obrony Przeciwlotniczej Obszaru Kraju rozformował 63 Pułk Szkolno-Bojowy Oficerskiej Szkoły Lotniczej 25 czerwca 1958 roku. Stałym gospodarzem Lotniska Nowy Glinnik był batalion zaopatrzenia (JW 3247). Następnie na Lotnisko Nowy Glinnik przebazowana została 2. eskadra 61 Lotniczego Pułku Szkolno-Bojowego z lotniska w Nowym Mieście nad Pilicą. 
Od 1960 roku na Lotnisku Tomaszów Mazowiecki stacjonował 66 Lotniczy Pułk Szkolny, prowadził on szkolenie na różnych typach samolotów m.in. PZL TS-11 Iskra, Lim-2 (MiG-15BIS), PZL TS-8 Bies, Jak-18. W związku z likwidacją tego pułku w 1989 roku lotnisko zostało przejęte przez 60 Lotniczy Pułk Szkolny z Radomia, do 1995 roku odbywało się tam szkolenie pilotów w ramach 3. eskadry szkolnej pod dowództwem ppłk. dypl. pil. Zenona Mackiewicza. Od 1995 roku lotnisko w Nowym Glinniku użytkowane jest przez 7 Dywizjon Lotniczy (7 dlot), który przeznaczony jest do wsparcia ogniowego, desantowania powietrznego, transportu powietrznego oraz zabezpieczenia pododdziałów szturmowych 25 Brygady Kawalerii Powietrznej (25 BKP) na polu walki i używa do tych celów śmigłowców PZL W-3 Sokół.

</doc>
<doc id="2097640" url="https://pl.wikipedia.org/wiki?curid=2097640" title="Mochel (wzniesienie)">
Mochel (wzniesienie)

Mochel – wzniesienie na Równinie Gryfickiej o wysokości 59,2 m n.p.m., położone w woj. zachodniopomorskim, w powiecie kołobrzeskim, w gminie Rymań. 
Ok. 0,5 km na północny zachód leży wieś Starnin.
Nazwę "Mochel" wprowadzono urzędowo rozporządzeniem w 1949 roku, zastępując poprzednią niemiecką nazwę "Muchelken Berg".

</doc>
<doc id="2097641" url="https://pl.wikipedia.org/wiki?curid=2097641" title="Eva-Maria Gradwohl">
Eva-Maria Gradwohl

Eva-Maria Gradwohl z domu Wilfing (ur. 29 marca 1973 w Weiz) – austriacka lekkoatletka specjalizująca się w biegach długodystansowych.
Kariera.
Wielokrotna mistrzyni i rekordzistka kraju na różnych dystansach. W 2008 reprezentowała Austrię na igrzyskach olimpijskich w Pekinie. W 2010, po kolejnym zwycięstwie w maratonie w Linzu, zakwalifikowała się do reprezentacji kraju na mistrzostwa Europy w Barcelonie. 29 kwietnia tego roku Gradwohl razem z rodziną spędzała wakacje na plaży w Chorwacji. Do zawodniczki podeszli kontrolerzy z agencji antydopingowej, zapraszając Austriaczkę na niezapowiedziane badanie. Gradwohl odmówiła, nie chcąc zmieniać swoich wakacyjnych planów. Świadoma nieuchronnych konsekwencji tego czynu zawodniczka ogłosiła zakończenie kariery. Niezależnie od decyzji o zakończeniu kariery nałożono na Gradwohl karę dwuletniej dyskwalifikacji (od dnia odmówienia badania do 28 kwietnia 2012).

</doc>
<doc id="2097647" url="https://pl.wikipedia.org/wiki?curid=2097647" title="Akademia Cesarskiej Marynarki Wojennej">
Akademia Cesarskiej Marynarki Wojennej

 – była szkołą przeznaczoną do kształcenia kadr dowódczych dla Cesarskiej Japońskiej Marynarki Wojennej. Powstała w Nagasaki, ale w roku 1866 przeniesiona została do Jokohamy, zaś w trzy lata później do Tsukiji, na ówczesnych przedmieściach Tokio. Ostatecznie, w roku 1888, znalazła swą siedzibę w Etajima, koło Hiroszimy.
Studiujący tam podchorążowie pobierali naukę przez trzy lub cztery lata, a po końcowych egzaminach trafiali – jako kadeci-stażyści – na okręty wojenne, gdzie mieli dosłużyć się, w trakcie długich zazwyczaj rejsów oceanicznych, stopnia podporucznika.
W roku 1943 powstała w Iwakuni odrębna szkoła dla lotnictwa morskiego, a w roku 1944 inna tego samego typu szkoła została założona w miejscowości Maizuru.
Akademia została zamknięta w roku 1945, wraz z likwidacją Japońskiej Cesarskiej Marynarki Wojennej. W 1954 r. na jej miejsce otwarto inną szkołę, która do dzisiaj szkoli oficerów Japońskich Morskich Sił Samoobrony.

</doc>
<doc id="2097654" url="https://pl.wikipedia.org/wiki?curid=2097654" title="Doguu">
Doguu



</doc>
<doc id="2097656" url="https://pl.wikipedia.org/wiki?curid=2097656" title="Krypianka">
Krypianka

Krypianka (na niektórych mapach występuje jako Brzeźniczka lub Krępiec) – struga, lewy dopływ Łachy. Długość rzeki wynosi około 17 km. Wypływa z uroczyska Policzna, płynie w kierunku północnym, przecina szosę Kozienice – Zwoleń na wschodnim skraju wsi Ponikwa. We wsi Garbatka-Letnisko na jednym z trzech zalewów ("Polanka") znajduje się ośrodek wypoczynkowy. Poniżej tego zalewu Krypianka płynie bardzo głębokim wąwozem (zwanym wąwozem Brzeźniczki) porośniętym starymi olchami, dębami i sosnami, wśród których występują jedyne w Puszczy Kozienickiej okazy kwitnącego bluszczu, podlegającego ochronie gatunkowej. Rośnie tu również chroniona paprotka zwyczajna. Dalej Krypianka płynie w kierunku północnym i północno-zachodnim, przepływa przez Molendy i uroczysko Chmielniak, gdzie wpływa do niej z lewej strony potok Krępiec. W porastających tutaj brzegi rzeki olsach chętnie przebywają łosie. Od wsi Śmietanki Krypianka płynie starą doliną Zagożdżonki i wpada do Łachy we wsi Wólka Tyrzyńska.

</doc>
<doc id="2097657" url="https://pl.wikipedia.org/wiki?curid=2097657" title="Kościół Świętych Apostołów Piotra i Pawła i klasztor Bazylianów w Berezweczu">
Kościół Świętych Apostołów Piotra i Pawła i klasztor Bazylianów w Berezweczu

Kościół (Cerkiew) Świętych Apostołów Piotra i Pawła i klasztor Bazylianów w Berezweczu – nieistniejący kościół (cerkiew) unickiego zakonu bazylianów, stanowiący część założenia kościelno-klasztornego tego zakonu w Berezweczu. Leżał nad jeziorem Podłużnym.
Historia i architektura.
Zespół kościelno-klasztorny dla zakonu bazylianów ufundował w 1637 wojewoda mścisławski Józef Korsak Głębocki; unici przejęli w Berezweczu dawny monaster prawosławny. Korsak nadał Bazylianom dobra Berezwecz z sześcioma wsiami oraz Wierzbołów na Suwalszczyźnie. W latach 1756–1763 drewniana cerkiew i monaster zostały zastąpione nowymi obiektami, według projektu architekta Antonio Paracca. Klasztor budowano do 1767 roku.
Kościół bazyliański stanowił najwybitniejszy i może najdojrzalszy przykład baroku wileńskiego. Jego dwuwieżowa fasada została wzniesiona prawie całkowicie przy użyciu form architektonicznych. Zastosowano symetrycznie kształtowane wklęsło-wypukłe płaszczyzny ścian w obrębie każdego z trzech członów fasady co stworzyło efekt jej falowania. To samo wygięcie fasady wyznaczało w planie skośną pozycję wszystkich elementów dźwigających – kolumn, filarów i pilastrów, wolut i prowadziło do całkowitego wyeliminowania geometrycznej płaszczyzny elewacji. Kształt architektoniczny elewacji decyduje o tym, iż fasada kościoła w Berezweczu stanowiła najbardziej konsekwentną realizację rokokowej zasady formowania architektury.
Po powstaniu listopadowym, na synodzie w Połocku w 1839, rozporządzeniem carskim zlikwidowano unię na ziemiach litewskich i białoruskich; klasztory bazyliańskie zlikwidowano lub przekształcono w monastery prawosławne. Unicki klasztor w Berezweczu został zamieniony na monaster, a kościół na cerkiew prawosławną. Monaster męski funkcjonował do 1874 r., natomiast w latach 1901–1919 w dawnym klasztorze bazyliańskim działała żeńska wspólnota monastyczna.
W okresie dwudziestolecia międzywojennego ten dawny kościół unicki zamieniono na rzymskokatolicki, a w zabudowaniach klasztornych (opuszczonych przez mniszki, które udały się do Wilna, gdzie dołączyły do miejscowej wspólnoty) stacjonował Korpus Ochrony Pogranicza. 
W 1939 r. z dzwonnicy klasztoru nacierającą Armię Czerwoną przez jakiś czas powstrzymywał ogień z polskiego karabinu maszynowego. Władze radzieckie zorganizowały w klasztorze więzienie NKWD, jedno z największych na ziemiach zajętych przez ZSRR. Więziono tu Polaków a także obywateli państw nadbałtyckich. W trakcie likwidacji więzienia w czerwcu 1941, zamordowano tu ok. 800 Polaków (zobacz Droga śmierci Berezwecz-Taklinowo).
W czasie okupacji niemieckiej (1941–1944) w klasztorze dalej mieściło się więzienie i obóz dla jeńców radzieckich. Zginęły tysiące ludzi.
2 kwietnia 1949 Połocki obwodowy komitet wykonawczy podjął decyzję o rozbiórce rzekomo awaryjnego budynku kościelnego na cegłę, co wkrótce było dokonane.
W istniejącym nadal, dwukondygnacyjnym budynku klasztornym do dziś mieści się więzienie. Cechy stylowe budynku zostały zatarte.
Nawiązaniem do architektury kościoła bazyliańskiego jest wzniesiony w Białymstoku w latach 1991–1996 Kościół Zmartwychwstania Pańskiego.

</doc>
<doc id="2097658" url="https://pl.wikipedia.org/wiki?curid=2097658" title="Blažej Vaščák">
Blažej Vaščák

 Blažej Vaščák (ur. 21 listopada 1983 w Krompachach) –były słowacki piłkarz występujący na pozycji pomocnika.

</doc>
<doc id="2097660" url="https://pl.wikipedia.org/wiki?curid=2097660" title="Polowanie na kaczki">
Polowanie na kaczki

Polowanie na kaczki (niderl. "De Metsiers", w oryginale jest to nazwisko rodziny Metsiers) – debiutancka powieść flamandzkiego pisarza Hugo Clausa, opublikowana w roku 1950 przez amsterdamskie wydawnictwo De Bezige Bij.
Jest to powieść psychologiczna, zainspirowana powieścią Williama Faulknera "As I Die Lying" odnośnie do wykorzystania wielu perspektyw narracji. Powieść została opatrzona mottem "Si tout dans mon amour prendroye racine / J'en planteroye jardin" ("Jeśli wszystko w miłości ma korzenie, posadzę ogród"). 
Autor nie waha się sięgnąć po kontrowersyjne tematy, takie jak m.in. aborcja, morderstwo, związek kazirodczy czy romans pozamałżeński konsekwentnie budując przytłaczającą atmosferę stanu zagrożenia. Ważnym elementem powieści jest erotyka i seksualizm, które jak piszą D. i M. Morciniec, "z jednej strony są wyrazem pierwotności nieomal zwierzęcej natury człowieka oraz źródłem i motorem działania ludzkiego. Z drugiej zaś wynikają z tęsknoty jednostki za idealnym uniesieniem i czystym uczuciem, żywionym choćby wbrew usankcjonowanym normom moralnym, narzuconym jednostce przez skorumpowane, pełne hipokryzji społeczeństwo".
Powieść przedstawia wiejską rodzinę Metsiersów, kierującą się własnymi normami moralnymi oraz odizolowaną od reszty społeczeństwa. 
Anna jest w ciąży z Frankiem Smeldersem. Ponieważ Frank nie chce mieć z nią nic wspólnego, wysyła ją do madame Sassen by usunęła ciążę. Wracając z miasta Anna spotyka na moście amerykańskiego żołnierza, Jima Braddoka. Uciekając przed deszczem znajdują schronienie w letniej rezydencji barona, piją rum i rozmawiają. Między Anną oraz jej upośledzonym umysłowo bratem Benniem stopniowo rozwija się kazirodcza miłość.

</doc>
<doc id="2097661" url="https://pl.wikipedia.org/wiki?curid=2097661" title="Edgar Julius Jung">
Edgar Julius Jung

Edgar Julius Jung, pseudonim Tyll (ur. 6 marca 1894 w Ludwigshafen am Rhein, zm. 30 czerwca lub 1 lipca 1934 w Berlinie lub w lesie koło Oranienburga) – niemiecki prawnik, polityk i publicysta. W 1924 przygotował i przeprowadził udany zamach na życie przywódcy lokalnych separatystów Franza Josefa Heinza, który postulował przyłączenie Palatynatu do Francji. Przedstawiciel rewolucji konserwatywnej w Republice Weimarskiej. Współpracownik Franza von Papena, wicekanclerza w rządzie Adolfa Hitlera, krytyczny wobec niektórych aspektów narodowego socjalizmu, zabiegał o wskrzeszenie monarchii. Autor przemówienia krytykującego politykę Adolfa Hitlera i NSDAP, wygłoszonego przez Franza von Papena na uniwersytecie w Marburgu 17 czerwca 1934. Zamordowany przez SS podczas nocy długich noży.
Życiorys.
Syn nauczyciela Wilhelma Jakoba Junga i jego zony Friedy (z domu Friedrich).
Studia prawnicze w Lozannie (1913–1914), Heidelbergu (1918–1919) i Würzburgu (1919–1920) zakończył zdobywając stopień doktorski w 1920. W okresie I wojny światowej walczył na froncie jako lotnik. W 1919 wstąpił do Freikorpsu von Epp.
W 1922 rozpoczął pracę w Zweibrücken jako adwokat w kancelarii Dr. Alberta Zapfa – posła do Reichstagu z ramienia Niemieckiej Partii Ludowej (niem. "Deutsche Volkspartei", DVP). Już od 1918–1919 sympatyzował z Niemiecką Partią Ludową, dla której organizował młodzieżówki na terenie Palatynatu.
Ruch oporu w Palatynacie.
W wyniku I wojny światowej Palatynat pozostawał pod okupacją francuską od grudnia 1918. W 1923–1924 Jung założył związek militarny w celu wyzwolenia Palatynatu i obrony przed separatystami wspieranymi przez władze francuskie. Za przyzwoleniem władz bawarskich, zorganizował zamach na życie przywódcy lokalnych separatystów Franza Josefa Heinza, zwanego Heinzem Orbisem (od nazwy miejscowości Orbis, z której pochodził Heinz). Heinz-Orbis, wraz z osobami mu towarzyszącymi, został zastrzelony w jadalni gospody „Wittelsbacher Hof" w Spirze przez bojówkę dowodzoną przez Junga 9 stycznia 1924. Wobec niemocy Rzeszy, Jung był przeświadczony o konieczności udaremnienia odłączenia Palatynatu od Rzeszy. Po zamachu Jung uciekł do Monachium, gdzie pracował jako prawnik do 1930.
W latach 1929–1930 wspierał początkowo umiarkowane skrzydło Niemieckiej Narodowej Partii Ludowej (niem. "Deutschnationale Volkspartei", DNVP) Gottfrieda Treviranusa. Po klęsce wyborczej w 1930 Jung zaczął postulować zmiany konserwatywno-rewolucyjne, popierali go członkowie Deutsche Schutzbundu, Volksdeutscher Clubu w Berlinie i Jungkonservativen Clubu w Monachium.
Rewolucja konserwatywna.
Jeszcze w 1924 bez powodzenia ubiegał się o mandat poselski z ramienia Niemieckiej Partii Ludowej, po czym zdystansował się do polityki partyjnej, koncentrując się na pracy dziennikarskiej i pisarskiej. Publikował swoje artykuły m.in. dla Deutsche Rundschau, Rheinische-Westfälische Zeitung czy Münchner Neuesten Nachrichten.
W opublikowanej w 1927 książce pt.: „Die Herrschaft der Minderwertigen. Ihr Zerfall und ihre Ablösung durch ein neues Reich” wyłożył teoretyczne podstawy rewolucyjnie zmienionego konserwatyzmu, stając się jednym z głównych propagatorów rewolucji konserwatywnej – duchowo-politycznego ruchu młodych sił konserwatywnych, opowiadających się za państwem autorytarnym, a przeciwko liberalnym wartościom demokracji weimarskiej. Jung sięgał po naukę neo-kantowską, a także odwoływał się do prac Wilhelma Diltheya i Henriego Bergsona. Uważał, że polityka musi być a-racjonalna, zorientowana metafizycznie; postulował ponadjednostkowe, transcendentne podejście jako fundament wszelkiej kultury – nową pozycję konserwatywną, przez którą człowiek miał ponownie wpływać na rozwój historii. Opowiadał się za myśleniem historycznym, a nie biologicznym, odwołując się do idei Othmara Spanna, Ferdinanda Tönniesa, Roberta Michelsa i Vilfredo Pareto. Uniwersalizm Junga był politycznie anty-pluralistyczny. Ponadto Jung opierał swoją polityczną filozofię na idei ponownej chrystianizacji, nawiązując do Nikołaja Bierdiajewa. W eseju pt.: „Deutschland und konservative Revolution” (1932) rewolucję konserwatywną zdefiniował w następujący sposób 
Jung odrzucał niektóre koncepcje nazistowskie, opowiadał się za ponadnarodowym, federalnym porządkiem w Europie Środkowej, której jądrem miała być Rzesza Niemiecka. Był jednak zwolennikiem sojuszu politycznego z narodowymi socjalistami. Wierzył, że konserwatyści mogą przejąć kontrolę nad ruchem nazistowskim. Popierał utworzenie w 1931 roku frontu harzburskiego, sojuszu pomiędzy konserwatywną prawicą (DNVP) a NSDAP. W lipcu 1932 pisał, że to narodowi socjaliści mieli zaszczyt pokonać Republikę Weimarską, co zaskarbiło im wdzięczność konserwatystów, podkreślając jednocześnie, że intelektualne warunki dla rewolucji niemieckiej zostały stworzone poza obozem narodowego socjalizmu, który jedynie przejął zadanie organizacji ruchu masowego, a jego powodzenie nie daje prawa do odrzucenia awangardy intelektualnej.
Schyłek Republiki Weimarskiej i dojście Hitlera do władzy.
Jung wspierał rząd Franza von Papena i jesienią 1932 zaczął pisać przemówienia dla ówczesnego kanclerza. Jego praca została przerwana odsunięciem Papena od władzy przez Kurta von Schleichera w grudniu 1932 stwierdził na forum Reichstagu, że dalsze rządy von Papena doprowadzą do wojny domowej w Niemczech, a Reichswehra straciła zaufanie do kanclerza i nie stanie po jego stronie. W styczniu 1933 roku Von Papen zaproponował prezydentowi Hindenburgowi utworzenie "rządu koncentracji narodowej" z Adolfem Hitlerem jako kanclerzem i licznymi politykami prawicy jako przeciwwagą dla wpływów Hitlera. Koncepcja ta została przyjęta, von Papen powrócił do władzy jako wicekanclerz w rządzie Hitlera. Jung zaoferował swoje usługi Papenowi i ponownie nawiązał współpracę z wicekanclerzem. Pomiędzy wiosną a latem 1933 prawie wszystkie przemówienia wygłoszone przez von Papena wyszły spod pióra Junga.
W 1933 Jung opublikował książkę pt.: „Sinndeutung der deutschen Revolution”, w której przeciwstawił masowy, nacjonalistyczny, rasistowski ruch hitlerowski nowemu, chrześcijańskiemu, ponadnarodowemu, europejskiemu konserwatyzmowi. Junga pozostawał krytyczny wobec niektórych aspektów nazizmu pomimo faktu, że protektor polityczny Junga, von Papen, a także liczni politycy konserwatywnej prawicy (DNVP) np. Alfred Hugenberg byli wówczas ministrami w rządzie Hitlera. Jung planował wskrzeszenie monarchii z Habsburgiem na tronie oraz przygotowanie szeroko zakrojonej akcji politycznej przeciwko Hitlerowi z inicjatywy młodych konserwatystów doradzających von Papenowi (m.in. Fritza Günthera von Tschirschky'ego, Friedricha Carla von Savigny'ego, Herberta von Bose i Hansa von Kagenecka).
17 czerwca 1934 – przemówienie na uniwersytecie w Marburgu.
Główną krytykę nazizmu Jung zawarł w przemówieniu, które von Papen wygłosił na uniwersytecie w Marburgu 17 czerwca 1934, z okazji 14. walnego zgromadzenia związku uniwersyteckiego odbywającego się w Marburgu w dniach 16–17 czerwca 1934. Mowa była utrzymywana w tajemnicy – nie została udostępniona organizatorom zgromadzenia, a von Papen otrzymał tekst zaledwie na dwie godziny przed wejściem na mównicę. Początkowo Jung planował wygłoszenie jej na uniwersytecie berlińskim, jednak wobec zaostrzającej się sytuacji politycznej, wystąpienie w Marburgu wydało mu się mniej problematyczne.
W wystąpieniu marburskim von Papen potwierdził wprawdzie sojusz pomiędzy rewolucją konserwatywną i narodowosocjalistyczną, lecz poddał krytyce nadużycia nazistów. Opowiedział się przeciwko kolektywizmowi w społeczeństwie i w gospodarce rozumianemu jako indywidualizm mas, postulował uporządkowany wzrost gospodarczy (niem. "geordnetes Wachstum"), odrzucając jednoznacznie lewicowe koncepcje narodowego socjalizmu. Jako model alternatywny proponował nowy porządek korporacyjny na wzór wilhelmiński i żądał rozwiązania NSDAP jako reliktu systemu partyjnego. Von Papen sugerował, że narodowy socjalizm to jedynie efemeryczne stadium w ogólnoeuropejskim procesie zmian.
Mowa von Papena, w zamiarze Junga, miała stać się początkiem kontrrewolucji młodych konserwatystów przeciwko narodowemu socjalizmowi. Pomocny miał być tu prezydent Rzeszy Paul von Hindenburg, na którego duży wpływ miał von Papen – prezydent Rzeszy, popierany przez Reichswehrę miał wprowadzić stan nadzwyczajny, co miało pozwolić na odsunięcie Hitlera od władzy. Jednak inni konserwatyści opowiadali się za dalszym "oswajaniem" nazistów, wyeliminowaniem radykałów z SA i powołaniem nowego rządu z udziałem Hitlera i Göringa, a także generałów Wernera von Fritscha i Gerda von Rundstedta, byłych kanclerzy Franza von Papena i Heinricha Brüninga oraz burmistrza Lipska Carla Goerdelera.
Hitler i Joseph Goebbels dowiedzieli się o krytyce von Papena jeszcze tego samego dnia podczas zjazdu NSDAP w Gerze i Goebbels natychmiast wprowadził zakaz druku mowy w prasie. 30 czerwca Jung został aresztowany – a plany sprzeciwu wobec Hitlera zostały udaremnione wskutek niedyskrecji konserwatystów, niezdecydowania von Papena, który nie zwrócił się o pomoc do Hindenburga. Jung, jako intelektualny przywódca grupy opozycjonistów, został zastrzelony podczas nocy długich noży. Von Papen pozostawał przez cztery dni w areszcie domowym. Herbert von Bose, bliski współpracownik von Papena, został również zabity. Hitler zniósł stanowisko wicekanclerza, a von Papen został odsunięty na boczny tor i mianowany ambasadorem w Austrii.

</doc>
<doc id="2097662" url="https://pl.wikipedia.org/wiki?curid=2097662" title="Gram duszy">
Gram duszy

Gram duszy – drugi album studyjny polskiej wokalistki Natu. Wydawnictwo ukazało się 20 września 2010 roku nakładem wytwórni muzycznej Mystic Production. Okładkę płyty i sesję zdjęciową wykonał Jacek Poremba. W ramach promocji do utworu "Gwiazdy" został zrealizowany teledysk, który wyreżyserował Filip Kabulski. Płyta zadebiutowała na 43. miejscu listy OLiS w Polsce.
W 2011 roku album uzyskał nominację do nagrody polskiego przemysłu fonograficznego Fryderyka w kategorii "najlepszy album hip-hop/R&amp;B/reggae".
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="2097663" url="https://pl.wikipedia.org/wiki?curid=2097663" title="Centrum Rysunku i Grafiki im. Tadeusza Kulisiewicza">
Centrum Rysunku i Grafiki im. Tadeusza Kulisiewicza

Centrum Rysunku i Grafiki im. Tadeusza Kulisiewicza – muzeum biograficzne i galeria sztuki współczesnej w Kaliszu, założone w 1988, otwarte w 1994, oddział Muzeum Okręgowego Ziemi Kaliskiej w Kaliszu; dokumentuje życie i twórczość Tadeusza Kulisiewicza.
Historia.
W 1982 roku w Muzeum Okręgowym Ziemi Kaliskiej narodził się pomysł utworzenia stałej wystawy poświęconej Tadeuszowi Kulisiewiczowi. Dwa lata później, z okazji 85. rocznicy jego urodzin, pomysł ten zrealizowano. W 1986 roku pod patronatem artysty odbyło się I Międzynarodowe Triennale Rysunku, na którym zgromadzono kolejne prace do kolekcji. W 1988 roku, po śmierci artysty i na mocy jego testamentu, muzeum pozyskało wyposażenie warszawskiej pracowni Kulisiewicza. Ostatecznie 26 września 1994 roku, w 95. rocznicę jego urodzin, w zabytkowych zabudowaniach Kolegium Jezuickiego otwarto muzeum pod nazwą Centrum Rysunku i Grafiki im. Tadeusza Kulisiewicza.
Zbiory.
Zbiory muzeum to około 1400 prac (rysunków, szkiców, grafik) zarówno z wczesnego okresu twórczości, fragmenty powojennych cykli, archiwalia zebrane przez profesora Kulisiewicza i jemu poświęcone. Osobną część stanowi rekonstrukcja jego warszawskiej pracowni. W muzeum znajdują się również rysunki i grafiki innych artystów.

</doc>
<doc id="2097666" url="https://pl.wikipedia.org/wiki?curid=2097666" title="Rodacki">
Rodacki

Rodacki - polski herb szlachecki znany z jedynego wizerunku pieczętnego.
Opis herbu.
W polu ramię trzymające gałązkę z trzema różami.
Najwcześniejsze wzmianki.
Pieczęć A. Rodackiego z 1564.
Herbowni.
Rodacki.

</doc>
<doc id="2097675" url="https://pl.wikipedia.org/wiki?curid=2097675" title="Iwki">
Iwki

Iwki – wzniesienie o wysokości 114,9 m n.p.m. na Równinie Gryfickiej, położone w woj. zachodniopomorskim, w powiecie białogardzkim, w gminie Białogard.
Ok. 1,4 km na północny wschód leży wieś Rychówko.
Na południe od Iwek przebiega dolina strugi Topieli na wysokości 40 m n.p.m.
Nazwę "Iwki" wprowadzono urzędowo zarządzeniem w 1950 roku, zastępując poprzednią niemiecką nazwę "Giefken Berg".

</doc>
<doc id="2097678" url="https://pl.wikipedia.org/wiki?curid=2097678" title="Powszyński">
Powszyński

Powszyński ("Powsiński", "Rogala odmienna") – polski herb szlachecki, odmiana herbu Rogala z nobilitacji.
Opis herbu.
Na tarczy dzielonej w krzyż w polu I, błękitnym, skos lewy, wycięty liną blankowaną srebrny, między sześcioma gwiazdami ośmiopromiennymi (3 i 3);
W polu II, czerwonym połuorzeł srebrny;
W polu III, srebrnym, róg jeleni o pięciu sękach, czerwony;
W polu IV, czerwonym, róg bawoli brunatny.
Klejnot: klucz złoty, zębem do góry, między trzema gwiazdami ośmiopromiennymi, złotymi (1 i 2)
Labry z prawej błękitne, podbite złotem, z lewej czerwone, podbite srebrem.
Najwcześniejsze wzmianki.
Nadany Bartłomiejowi, tajnemu szambelanowi Klemensa VIII i Walentemu Powsińskim 12 października 1592. Herb składa się z herbu papieża Klemens VIII, Orła Białego oraz herbu Rogala.
Herbowni.
Powsiński - Powszyński.

</doc>
<doc id="2097681" url="https://pl.wikipedia.org/wiki?curid=2097681" title="Mariano Martínez">
Mariano Martínez

Mariano Gastón Martínez (ur. 5 grudnia 1978 w La Boca) - argentyński aktor i model.
Życiorys.
Urodził się w La Boca, portowej dzielnicy Buenos Aires, jako syn Ricardo Martíneza i Patricii Rojas. Po rozwodzie rodziców, przeniósł się do Avellanedy, gdzie zamieszkał z matką i pięciorgiem rodzeństwa.
Karierę zawodową rozpoczął mając 17 lat w telenowelach: "Mała kobieta" ("Por Siempre Mujercitas", 1995) i "Dziecko" ("La nena", 1996). Uczestniczył w kampanii reklamowej Levi’s. Wystąpił w teledysku „Hillside Cannibals” (2006). Został obdsadzony jako targany namiętnościami ksiądz Tomás w serialu "Moja nadzieja" ("Esperanza Mía", 2015).
Spotykał się z Lolą Ponce (2000-2002), Marcelą Kloosterboer (2002-2004) i Luisaną Lopilato (2005-2006). W 2008 roku związał się z modelką Julianą Giambroni, siostrzenicą komika Yayo Guridi, z którą się ożenił 12 marca 2012 roku. Mają córkę Olivię (ur. 9 października 2009 w Buenos Aires) i syna Milo (ur. 28 marca 2013). Jednak w roku 2015 doszło do rozwodu. Kilka miesięcy po rozwodzie związał się z piosenkarką, tancerką i aktorką Lali Espósito. Ich relacja zakończyła się pod koniec marca 2016. Od sierpnia 2016 związał się z modelką Camilą Cavallo.

</doc>
<doc id="2097682" url="https://pl.wikipedia.org/wiki?curid=2097682" title="Dziennik Praw Królestwa Polskiego (1815–1871)">
Dziennik Praw Królestwa Polskiego (1815–1871)

Dziennik Praw Królestwa Polskiego (DzP KP) – dziennik urzędowy ustanowiony art. 164, nadanej przez cara Aleksandra I 27 listopada 1815 r. Ustawy Konstytucyjnej Królestwa Polskiego (DzP KP Nr 1 Tom I). 
Szczegółowe zasady wydawania dziennika nastąpiło w postanowieniu namiestnika Królestwa gen. Józefa Zajączka z 16 stycznia 1816 r. (DzP KP Nr 2 Tom I str. 106 i następne) promulgowanym 4 marca tegoż roku. Postanowienie w znacznej mierze utrzymało zasady wydawania Dziennika ukształtowane dla Dziennika Praw Księstwa Warszawskiego. Główne "novum" polegało na tym, że publikowano tylko te postanowienia królewskie i namiestnika, co do których tak decydowano. Ustalony też został ścisły reżim wydawania Dziennika. Odpowiedzialność za jego wydawanie spoczywała na Komisji Sprawiedliwości Rady Stanu. Sekretarz Stanu miał obowiązek w ciągu 5 dni przesłać akty normatywne przeznaczone do publikacji do Komisji. Ta z kolei w ciągu 8 dni musiała je wydrukować, jeśli tekst zajmował nie więcej niż jeden arkusz. Gdy wykraczał poza tę objętość, należało doliczyć jeden dzień za każdy rozpoczęty arkusz. Następnie w ciągu 15 dni po ukończeniu druku egzemplarze dziennika miały być rozesłane do Senatu, Rady Stanu, komisji rządowych, sekretarza stanu, Trybunału Najwyższego, Głównej Izby Obrachunkowej, komisji wojewódzkich, trybunałów apelacyjnych, sądów ziemskich, grodzkich i handlowych, Szkoły Prawa, szkół wojewódzkich, bibliotek publicznych i Archiwum Ogólnego. Instytucje centralne miały obowiązek rozesłać Dzienniki, w ciągu następnych 10 dni, władzom obwodowym. Instytucje wymienione w art. 9 (m.in. sądy, kancelarie adwokackie, urzędy cywilne i wojskowe, zwierzchnicy wszystkich wyznań) były zobowiązane do prenumeraty Dziennika. Akty prawne wchodziły w życie po upływie 25 dni od ich opublikowania (art. 3). Przyjęto zasadę, że postanowienia królewskie drukowano w języku polskim i francuskim, a wszystkie pozostałe już tylko w polskim. 27 marca 1818 r. ukazało się postanowienie królewskie określające sposób publikowania praw stanowionych przez sejm (Nr 18 tom 4 str. 284 - 286). Po uzyskaniu sankcji monarszej opatrywane były wielką pieczęcią Stanu i przekazywane do publikacji w omówiony wyżej sposób. Po wojnie polsko-rosyjskiej 1830-1831 konstytucję w Królestwie zastąpiono Statutem Organicznym, który w art. 33 głosił, że „wszystkie sankcjonowane przez nas prawa, rozkazy i ustawy ściągające się do Królestwa Polskiego, będą kontrasygnowane przez naszego ministra sekretarza stanu tegoż Królestwa i mają być umieszczane w Dzienniku Praw” (DzP KP Nr 55 tom XIV str. 212 - 215). Nie zostały zmienione formalne zasady wydawania Dziennika, ale ulegały one zmianie w praktyce. Począwszy od numeru 53 (tom XIII str. 217 i następne, ukaz o mianowaniu "Rządu Tymczasowego Królestwa Polskiego" z 4/16 września 1831) akty prawne publikowane były językach polskim i rosyjskim. Od tomu XIV z 1832 r. tytuł Dziennika również był drukowany w wersji dwujęzycznej (jako ""Денник Законов", a od tomu XXIV z 1840 "Дневник Законов""). Po upadku powstania styczniowego 1863 r. władze rosyjskie rozpoczęły stopniowe zacieranie różnic ustrojowych pomiędzy Królestwem Polskim a pozostałymi częściami imperium Romanowów. Z początkiem 1871 r. Dziennik zaczął ukazywać się wyłącznie w języku rosyjskim, a 23 marca tego roku car Aleksander II podpisał ukaz likwidujący Dziennik Praw. W ciągu 56 lat wydano 246 numerów Dziennika, zebranych w 71 tomach.

</doc>
<doc id="2097683" url="https://pl.wikipedia.org/wiki?curid=2097683" title="Rogale (herb szlachecki)">
Rogale (herb szlachecki)

Rogale ("Colbasz", "Kolbasz") – polski herb szlachecki z nobilitacji. Mimo podobieństwa do herbu Rogala, w literaturze herb ten nie jest opisywany jako odmiana. Za to u Anny Wajs figuruje sformułowanie "Colbasz czyli Rogala".
Opis herbu.
W polu czerwonym z prawej róg jeleni o pięciu rosochach, srebrny, z lewej takiż róg bawoli.
Klejnot nieznany.
Najwcześniejsze wzmianki.
Nadany Wolfgangowi z Nowikostel (Nowy Kościół), koniuszemu księcia cieszyńskiego Kazimierza. Herb jest wynikiem adopcji do Rogali przez Mikołaja Czambora z Iskrzyczyna i jego brata Pawła Sebastiana z Krassowa.
Etymologia.
Nazwa "Rogale" jest przezwiskowa, natomiast "Kolbasz", używana w Księstwie Cieszyńskim, jest nazwą nierozpoznaną.
Herbowni.
z Nowikostel.

</doc>
<doc id="2097685" url="https://pl.wikipedia.org/wiki?curid=2097685" title="Pokój w Noteborgu">
Pokój w Noteborgu



</doc>
<doc id="2097686" url="https://pl.wikipedia.org/wiki?curid=2097686" title="Kamień na kamieniu">
Kamień na kamieniu

Kamień na kamieniu – powieść obyczajowa Wiesława Myśliwskiego wydana w 1984 w Warszawie przez Państwowy Instytut Wydawniczy. Uważana za jedno z najważniejszych dzieł nurtu wiejskiego polskiej literatury powojennej.
Zarys treści.
Powieść jest obszerną sagą wiejskiego życia oraz ludowego spojrzenia na świat. Głównym bohaterem jest Szymon Pietruszka, jeden z czterech synów ubogiej chłopskiej rodziny. Książka ukazuje jego burzliwe losy, które stają się odzwierciedleniem losów i doświadczeń polskiej wsi w pierwszej połowie dwudziestego wieku. Pietruszka, snując swoją opowieść, ukazuje doświadczenia, jakie były jego udziałem. Przeżył okupację hitlerowską, partyzantkę, wreszcie przemiany powojenne. Oprócz pracy na roli imał się też wielu innych zawodów, był między innymi urzędnikiem i milicjantem. Pod wpływem tych doświadczeń stał się filozofem i wnikliwym obserwatorem tego, jak życie i świat zmieniają się z upływem lat. Jak z dostatku można dojść do biedy, ale też jak odbić się od dna i stać się kimś ważnym (co nie jest równoznaczne z wartościowym).

</doc>
<doc id="2097687" url="https://pl.wikipedia.org/wiki?curid=2097687" title="Kątny (herb szlachecki)">
Kątny (herb szlachecki)

Kątny "(Rola odmienna I)" – polski herb szlachecki, odmiana herbu Rola z nobilitacji.
Opis herbu.
W polu błękitnym trzy kroje w rosochę srebrne z takąż różą pośrodku.
Klejnot: pięć piór strusich.
Labry błękitne, podbite srebrem.
Najwcześniejsze wzmianki.
Nadany Pawłowi Kątnemu z Przyłusk 13 grudnia 1512 roku. Herb jest wynikiem adopcji do herbu Rola przez Hermolausa z Sadkowic, podkomorzego rawskiego i Mikołaja Olszeńskiego z Oleśnik.
Herbowni.
Kątny.

</doc>
<doc id="2097689" url="https://pl.wikipedia.org/wiki?curid=2097689" title="Parada zwycięstwa Wehrmachtu i Armii Czerwonej w Brześciu">
Parada zwycięstwa Wehrmachtu i Armii Czerwonej w Brześciu

Parada zwycięstwa Wehrmachtu i Armii Czerwonej w Brześciu – wspólna defilada oddziałów Armii Czerwonej i Wehrmachtu w Brześciu nad Bugiem w dniu 22 września 1939 przed Heinzem Guderianem i Siemionem Kriwoszeinem. Defilada była związana z przekazaniem w trakcie agresji na Polskę zdobytego przez Wehrmacht Brześcia – Armii Czerwonej zgodnie z postanowieniami paktu Ribbentrop-Mołotow.
Przebieg wydarzeń.
11 września komendantem twierdzy brzeskiej i dowódcą jej obrony został mianowany przez Naczelnego Wodza WP Edwarda Śmigłego-Rydza generał Konstanty Plisowski, który z dostępnych mu oddziałów Wojska Polskiego (ok. 2-2,5 tysiąca żołnierzy) zorganizował zgrupowanie w sile brygady piechoty, liczące sześć batalionów. Po ciężkich walkach z XIX Korpusem Pancernym Wehrmachtu (10 Dywizją Pancerną oraz 20 Dywizją Zmotoryzowaną) w obronie twierdzy brzeskiej, 17 września ranny gen. Konstanty Plisowski wydał rozkaz opuszczenia twierdzy w celu ewakuacji do Terespola. Wówczas wojska niemieckie, pod dowództwem Heinza Guderiana zajęły miasto. 
Zgodnie z postanowieniami Paktu Ribbentrop-Mołotow Brześć nad Bugiem znajdował się w strefie interesów ZSRR. Po agresji ZSRR na Polskę, która rozpoczęła się 17 września 1939, do Brześcia zbliżyły się oddziały 29 Brygady Czołgów Armii Czerwonej pod dowództwem Siemiona Kriwoszeina. Niemcy podjęli wówczas decyzję o opuszczeniu miasta przez Wehrmacht i przekazaniu go Armii Czerwonej. Uroczystość miała być poprzedzona wspólną paradą wojsk Armii Czerwonej i Wehrmachtu.
Według wstępnego porozumienia, żołnierze niemieccy i radzieccy mieli przemaszerować przed swoimi dowódcami, po defiladzie miała nastąpić zmiana flagi, oraz miały być odegrane hymny Niemiec i ZSRR. Jednak dowódca radziecki Siemion Kriwoszein pisze w swoich pamiętnikach, że nie pozwolił przejść wojskom radzieckim wraz z siłami niemieckimi gdyż bał się, że wojska radzieckie, zmęczone po długim marszu do Brześcia, prezentują się gorzej w porównaniu z Niemcami, którzy pozostali w mieście przez kilka dni. Zamiast tego zasugerował, że radzieckie kolumny wejdą do miasta oddzielnie i będą pozdrawiać wojska niemieckie opuszczające miasto. Sowieci ostatecznie do defilady oddelegowali 4 batalion z 29 Brygady Czołgów Armii Czerwonej.
Parada odbyła się na ulicy Unii Lubelskiej, rozpoczęła się o godzinie 16. "Trybuny zwycięstwa", przed którymi paradowali żołnierze radzieccy i niemieccy, zostały zbudowane przez wojska radzieckie, ozdobione swastykami i czerwonymi gwiazdami. Defiladę odebrali wspólnie Heinz Guderian i Siemion Kriwoszein na trybunie ustawionej przed gmachem Urzędu Wojewódzkiego województwa poleskiego. Trwała ona około 45 minut.
Po paradzie, która przebiegała zgodnie z ustaleniami, a którą Neil Ferguson opisuje jako "przyjazną i radosną", Niemcy wycofali się na zachodni brzeg Bugu, a Sowieci przejęli kontrolę nad miastem, jak również nad resztą Wschodniej Polski. 
Aleksandr Niekricz niemiecko-radziecką paradę wojskową w Brześciu nad Bugiem uznał za oficjalne zakończenie działań wojennych przeciw Polsce.
Parada w historiografii rosyjskiej.
Według "Nowej Gaziety" (ros. "Новая газета") z 2008 roku parada miała pokazać całemu światu siłę nowo powstałego sojuszu sowiecko-hitlerowskiego. "Nowaja Gazieta" zauważa również, że polski dowódca, który bronił Brześcia przed Niemcami, gen. Konstanty Plisowski, został aresztowany przez NKWD, a następnie zamordowany w Katyniu.
Kilka historycznych prac rosyjskich historyków opublikowanych w latach 1980–1990 dokładnie omawia wspólne parady wojskowe Armii Czerwonej i niemieckiego Wehrmachtu zarówno w Brześciu jak i w innych miastach okupowanej Polski.
Rosyjski historyk Michaił Semirjaga pisze w swojej pracy "parady wspólne sił zbrojnych obu krajów miały miejsce także w Grodnie, Brześciu, Pińsku i kilku innych miastach (Niemcy nazywali je "defiladami zwycięstwa"). Parada w Grodnie była nadzorowana przez brygady Wasilija Czujkowa".
W późniejszych pracach historyków rosyjskich związanych z Kremlem, Michaiła Mieltiuchowa i Olega Wisziljowa, parady w innych miastach są nazywane "mitem", a zdjęcia z tych parad nazywają polsko-nazistowską mistyfikacją. Wisziljow kwestionuje również wydarzenia w Brześciu uważając, że nie było defilady a jedynie: "uroczyste wyjście wojsk niemieckich pod nadzorem radzieckich przedstawicieli"

</doc>
<doc id="2097691" url="https://pl.wikipedia.org/wiki?curid=2097691" title="Wierzejewski (herb szlachecki)">
Wierzejewski (herb szlachecki)

Wierzejewski ("Rola odmienna II", "Rolicz") – polski herb szlachecki, odmiana herbu Rola z nobilitacji.
Opis herbu.
W polu czerwonym trzy kroje w rosochę srebrne z takąż różą pośrodku.
Klejnot: nad hełmem, bez korony, róża czerwona między dwoma krojami.
Labry czerwone, podbite srebrem.
Najwcześniejsze wzmianki.
Nadany Piotrowi Wawrzyńcowi Wierzejeskiemu 20 sierpnia 1558. Herb jest wynikiem adopcji do herbu Rola przez Rafała Wiergawskiego, prepozyta krakowskiego, włocławskiego i sandomierskiego kustosza, sekretarza i pisarza skarbu królewskiego.
Herbowni.
Wierzejeski - Wierzejewski.

</doc>
<doc id="2097692" url="https://pl.wikipedia.org/wiki?curid=2097692" title="Borek III">
Borek III

Borek III ("Rola odmienna III", "Rolicz") – polski herb szlachecki, odmiana herbu Rola z nobilitacji.
Opis herbu.
W polu czerwonym trzy kroje w rosochę srebrne z takąż różą pośrodku.
Klejnot: skrzydło orła srebrne.
Labry czerwone, podbite srebrem.
Najwcześniejsze wzmianki.
Nadany Janowi Borkowi, notariuszowi kancelarii królewskiej i jego bratu Wojciechowi, wójtowi Łowicza 5 lipca 1570 roku.
Herbowni.
Borek.

</doc>
<doc id="2097693" url="https://pl.wikipedia.org/wiki?curid=2097693" title="Waverley (powieść)">
Waverley (powieść)

Waverley, czyli Sześćdziesiąt lat temu (ang. "Waverley or 'This sixty years since") – powieść historyczna Waltera Scotta z 1814 roku.
"Waverley" jest tematycznie związany z dziejami pogranicza szkocko-angielskiego. Jej akcja toczy się w 1745 roku w czasie jednego z jakobickich powstań, których celem było przywrócenie do władzy dynastii Stuartów.
Geneza.
"Waverley" ukazał się latem 1814 roku. Scott zaczął go pisać 10 lat wcześniej, na co wskazuje podtytuł: "sześćdziesiąt lat temu," co w odniesieniu do 1745 roku, w którym rozgrywa się akcja powieści, daje rok 1805. W 1805 roku powstało 7 rozdziałów powieści (do wyjazdu Edwarda do Szkocji). Pisarz odczytał napisany fragment przyjacielowi Wiliamowi Erskine’owi, który, nie znając dalszych planów autora, uznał go za nudny.
Rękopis trafił do skrytki w biurku, a Scott powrócił do twórczości poetyckiej. W 1810 roku po ukazaniu się poematu "Dziewica z jeziora", którego akcja rozgrywa się na terenie Highlands, pisarz powrócił do pomysłu napisania powieści z dziejów Szkocji. Zwierzył się z niego swemu wydawcy, Jamesowi Ballantyne’owi. Zniechęcony reakcją przyjaciela, ponownie go jednak zarzucił. Biurko z rękopisem powieści trafiło do rupieciarni w Abbotsford.
W 1813 roku niepowodzenie jego ostatniego poematu "Rokeby" i rosnące potrzeby finansowe związane z budową Abbotsford i kłopotami pieniężnymi jego przyjaciela i wydawcy, skłoniły pisarza do poszukiwania innych źródeł dochodu. Sukces powieści Marii Edgeworth (poruszających tematykę irlandzką) i fala podobnych powieści (Lady Morgan, Jane Porter, Elizabeth Hamilton) dał Scottowi impuls do podjęcia się podobnego przedsięwzięcia: ukazania w prozie dawnych mieszkańców Szkocji i ich obyczajów. Przez przypadek, szukając haczyków do wędki, znalazł wiosną 1814, w skrytce biurka, brulion rozpoczętej przed laty powieści. Zawarty w powieści element autobiograficzny, natchnął pisarza do pracy. Powieść powstała w błyskawicznym tempie. Pisarz napisał tomy II i III, obejmujące akcję do przyjazdu bohatera do siedziby Fergusa, pomiędzy 4 czerwca a 1 lipca 1814 roku.
7 lipca powieść ukazała się u Archibalda Constable’a w Edynburgu i Longmana, Hursta, Reesa, Orme’a and Browna w Londynie. Pisarz wydał ją anonimowo.
Miejsce i czas akcji.
Początkowe i końcowe rozdziały powieści rozgrywają się w Anglii. Zasadnicza część akcji powieści toczy się w Perthshire w Szkocji, we wschodniej części Lowlands z dłuższą wycieczką na południe Highlands. Trzy wydarzenia historyczne wyznaczają ramy akcji powieściowej: bitwa pod Prestonpans 21 września 1745, potyczka lorda Lonsdale’a – 19 grudnia i bitwa pod Culloden – 16 kwietnia 1746.
Treść.
Edward Waverley, młody szlachcic angielski, marzyciel i indolent, jest wychowywany po części przez swego ojca, wiga pracującego dla rządu hanowerskiego, po części przez wuja, torysa, podtrzymującego jakobicką tradycję rodziny.
Wyekwipowany przez ojca, Edward, na czele kompanii dragonów, wstępuje do armii angielskiej. W garnizonie znajdującym się w Dundee, w Szkocji, szybko zaczyna się nudzić. Korzysta więc z pozwolenia złożenia wizyty u barona Bradwardine’a, jakobity, przyjaciela swego wuja, mieszkającego u podnóża gór w Perthshire. Bradwardine ma śliczną córkę, Różę, która zakochuje się w Edwardzie.
Kradzież bydła barona przez górali skłania Edwarda do pieszej wyprawy w wysokie góry. Wpada najpierw w ręce rozbójnika, który skradł bydło, Donalda Bean Leana i uzyskuje jego zwrot, dzięki interwencji naczelnika klanu Fergusa MacIvora. Bawiąc dłuższy czas w jego siedzibie zakochuje się, nie bez przychylności MacIvora, w jego siostrze Florze. Uczestniczy też nieświadomie w łowach na jelenie, które tak naprawdę są przygotowaniami do drugiego powstania jakobickego.
Oskarżony, pod wpływem machinacji Donalda Bean Leana o przejście na stronę rebeliantów i próbę zwerbowania swoich żołnierzy, zostaje, podczas próby przedostania się do Anglii, aresztowany i odesłany do twierdzy Stirling. Uwolniony przez nie wiadomo kogo i prowadzony w nieznanym kierunku trafia do Edynburga, gdzie zastaje Fergusa MacIvora i zostaje przedstawiony księciu Karolowi Edwardowi, synowi pretendenta do korony Zjednoczonego Królestwa. Oburzony na niesprawiedliwość swoich przełożonych, Edward zgadza się walczyć w szeregach jakobitów. W pałacu spotyka także barona Bradwardine’a, jego córkę Różę i Florę, damę jego serca, która jednak przy pierwszym spotkaniu daje mu do zrozumienia, że ma dla niego tylko uczucie przyjaźni.
W bitwie pod Prestonpans (21 września 1745) Edward w stroju szkockiego górala walczy przeciwko swemu dawnemu regimentowi i ludziom z majątku swego wuja. Jest obecny przy śmierci swego byłego dowódcy. Po bitwie ratuje życie wziętemu do niewoli oficerowi angielskiemu, pułkownikowi Talbotowi, jak się okazuje przyjacielowi wuja, który wyruszył na północ, by odszukać Edwarda. Talbot pozostaje pod strażą Edwarda. Wspólnie odkrywają machinacje Donalda Bean Leana, który skradłszy Edwardowi pieczęć, sygnował nią fałszywe listy, w których namawiał ludzi Edwarda do dezercji. Talbot otrzymuje wiadomość, że jego żona poroniła i dzięki wstawiennictwu Edwarda, zostaje zwolniony pod słowem z aresztu.
Wobec odmowy Flory Edward wyjawia jej bratu, że rezygnuje ze starań o jej rękę. Dotknięty tym osobiście Fergus, który przez nieporozumienie dodatkowo dochodzi do wniosku, że Edward chce z nim konkurować o Różę, zrywa z nim wszelkie kontakty. Wskutek nadgorliwości jego ludzi, którzy organizują zamach na życie Edwarda, dochodzi do regularnej potyczki pomiędzy oddziałami Fergusa i barona Bradwardine’a, broniącego Edwarda, zażegnanej dopiero przez księcia. Między przyjaciółmi dochodzi do pojednania.
Wojsko szkockie wyrusza w głąb Anglii. Wobec szczupłości swych sił zmuszone jest jednak się wycofać. W potyczce pod Clifton (19 grudnia 1745) Fergus dostaje się do niewoli, a Edward, straciwszy kontakt ze swym oddziałem, znajduje schronienie w wiejskiej chacie.
Po kilku tygodniach dowiaduje się z gazety, że jego ojciec zmarł, a wuj został aresztowany. Udaje się więc, narażając własne życie, w przebraniu do Londynu, by go oczyścić z zarzutów. Od pułkownika Talbota dowiaduje się, że wuj ma się dobrze. Wobec klęski pod Culloden (16 kwietnia 1746) i polowań na stronników Stuartów, Talbot wysyła Edwarda, z dokumentami swego bratanka na północ.
Edward dociera do Bradwardine, które zostało złupione przez zwycięskich Anglików. Odnajduje ukrywającego się w lesie barona, a od jego służącej dowiaduje się, że to dzięki staraniom i pieniądzom Róży został przed kilku miesiącami uwolniony z niewoli. Od Talbota otrzymuje list donoszący o wyjednanym mu i baronowi Bradwardine’owi ułaskawieniu u następcy tronu. Edward oświadcza się Róży i zostaje przyjęty. Po drodze do Waverley Edward odwiedza skazanego na śmierć, uwięzionego w twierdzy w Carlisle Fergusa. Żegna się z nim i z odpływającą do Francji Florą. Następnego dnia Fergus zostaje ścięty za miastem.
Edward poślubia Różę i wraz z nią udaje się do Bradwardine. Jego teść odzyskuje skonfiskowany przez rząd majątek, wykupiony przez Edwarda.
Polskie wydania powieści.
Powieść została po raz pierwszy wydana w języku polskim w roku 1830, w Warszawie, przez Franciszka Ksawerego Dmochowskiego w pięciu tomach, w tłumaczeniu Teresy Świderskiej. W XX wieku ukazała się wielokrotnie w: 1907, 1929, 1953, 1955, 1958, 1962, 1972, 1984, 1989, a w kolejnym stuleciu w 2005 roku.

</doc>
<doc id="2097694" url="https://pl.wikipedia.org/wiki?curid=2097694" title="Sieroszewski">
Sieroszewski

Sieroszewski "(Rola odmienna IV, Rolicz)" – polski herb szlachecki, odmiana herbu Rola z nobilitacji.
Opis herbu.
Opis zgodnie z klasycznymi regułami blazonowania:
"W polu czerwonym trzy kroje w rosochę srebrne z takąż różą pośrodku."
"Klejnot: ogon pawia."
"Labry czerwone, podbite srebrem."
Najwcześniejsze wzmianki.
Nadany Adamowi Sieroszewskiemu 10 kwietnia 1590 roku w ramach odnowienia zagubionego dokumentu nobilitacyjnego z czasów Batorego. Herb jest wynikiem adopcji przez rodzinę Szczycińskich.
Herbowni.
Jedna rodzina herbownych (herb własny):
Sieroszewski.

</doc>
<doc id="2097696" url="https://pl.wikipedia.org/wiki?curid=2097696" title="Proboszczowski">
Proboszczowski

Proboszczowski ("Rola odmienna V", "Rolicz") – polski herb szlachecki, odmiana herbu Rola z nobilitacji.
Opis herbu.
W polu czerwonym trzy kroje w rosochę srebrne z takąż różą pośrodku.
Klejnot: trzy pióra strusie; czerwone pomiędzy srebrnymi.
Labry czerwone, podbite srebrem.
Najwcześniejsze wzmianki.
Nadany Janowi Proboszczowskiemu 14 czerwca 1593.
Herbowni.
Proboszczewski - Proboszczowski.

</doc>
<doc id="2097700" url="https://pl.wikipedia.org/wiki?curid=2097700" title="Erich Hackl">
Erich Hackl

Erich Hackl (ur. 26 maja 1954 roku w Steyr, w Górnej Austrii) – austriacki pisarz i tłumacz literatury, twórca powieści i opowiadań. Jego prace zostały przetłumaczone na angielski, hiszpański, francuski i czeski. 
Życiorys.
Erich Hackl spędził swoje lata młodzieńcze w Steyr, w mieście, w którym rozgrywa się akcja "Pożegnania z Sydonią". Studiował germanistykę i iberystykę na uniwersytetach w Salzburgu, Salamance i Maladze. Od roku 1977 był wykładowcą języka niemieckiego i literatury austriackiej na uniwersytecie Complutense w Madrycie. W latach 1979 do 1983 nauczał języka niemieckiego i hiszpańskiego w Wiedniu, w latach 1981 do 1990 w Instytucie Romanistyki na Uniwersytecie Wiedeńskim. Od roku 1983 wykonuje wolny zawód pisarza. 

</doc>
<doc id="2097702" url="https://pl.wikipedia.org/wiki?curid=2097702" title="I liga polska w hokeju na lodzie (2010/2011) – wyniki spotkań">
I liga polska w hokeju na lodzie (2010/2011) – wyniki spotkań

Wyniki spotkań sezonu regularnego I ligi polskiej (2010/2011):
I etap.
I runda.
1. kolejka
2. kolejka
3. kolejka
4. kolejka
5. kolejka
6. kolejka
7. kolejka
8. kolejka
9. kolejka
10. kolejka
11. kolejka
12. kolejka
13. kolejka
14. kolejka

</doc>
<doc id="2097703" url="https://pl.wikipedia.org/wiki?curid=2097703" title="Park Narodowy Chư Yang Sin">
Park Narodowy Chư Yang Sin

Park narodowy Chư Yang Sin (wiet. "Vườn quốc gia Chư Yang Sin") – park narodowy w prowincji Đăk Lăk w Wietnamie, położony ok. 60 km na południowy wschód od miasta Buôn Ma Thuột.
Park zajmuje obszar o powierzchni 589.47 km² i położony jest na płaskowyżu Đăk Lăk. Obejmuje on część Gór Annamskich i jeden z ich najwyższych szczytów – Chư Yang Sin, który wznosi się na wysokość 2442 m. Park zamieszkuje 46 gatunków ssaków. Park spełnia ważną rolę w ochronie rzadkich gatunków ptaków takich jak wieloszpon wietnamski ("Polyplectron germaini"), plamiak szarogłowy ("Crocias langbianis"; gatunek endemiczny dla płaskowyżu Đà Lạt), sójkowiec kapturowy ("Garrulax milleti"), czy sójkowiec białosterny ("Garrulax vassali").

</doc>
<doc id="2097706" url="https://pl.wikipedia.org/wiki?curid=2097706" title="M.Bieb.">
M.Bieb.



</doc>
<doc id="2097707" url="https://pl.wikipedia.org/wiki?curid=2097707" title="Carmen Voicu">
Carmen Voicu



</doc>
<doc id="2097708" url="https://pl.wikipedia.org/wiki?curid=2097708" title="Ventilla">
Ventilla

Ventilla – stacja metra w Madrycie, na linii 9. Znajduje się w dzielnicy Tetuán, w Madrycie i zlokalizowana jest pomiędzy stacjami Barrio del Pilar i Plaza de Castilla. Została otwarta 3 czerwca 1983

</doc>
<doc id="2097710" url="https://pl.wikipedia.org/wiki?curid=2097710" title="Duque de Pastrana">
Duque de Pastrana

Duque de Pastrana – stacja metra w Madrycie, na linii 9. Znajduje się w dzielnicy Chamartín, w Madrycie i zlokalizowana jest pomiędzy stacjami Plaza de Castilla i Pío XII. Została otwarta 3 czerwca 1983.

</doc>
<doc id="2097711" url="https://pl.wikipedia.org/wiki?curid=2097711" title="Cerkiew Zmartwychwstania Pańskiego w Klecku">
Cerkiew Zmartwychwstania Pańskiego w Klecku

Cerkiew Zmartwychwstania Pańskiego — prawosławna cerkiew parafialna w Klecku, w dekanacie kleckim eparchii słuckiej Egzarchatu Białoruskiego Patriarchatu Moskiewskiego.
Historia.
Dawny kościół dominikański pod wezwaniem Zwiastowania Najświętszej Maryi Panny fundacji księcia Stanisława Kazimierza Radziwiłła, zbudowany w 1683 w stylu barokowym. Zamieniony na cerkiew (pod wezwaniem Zmartwychwstania Pańskiego) w drugiej połowie XIX wieku. Po II wojnie światowej nieczynny, był w nim warsztat mechaniczny. W 1994 pobieżnie wyremontowany i przekazany prawosławnym, mimo że o jego zwrot ubiegali się również katolicy.

</doc>
<doc id="2097713" url="https://pl.wikipedia.org/wiki?curid=2097713" title="Tomorrow, In a Year">
Tomorrow, In a Year

Tomorrow, In a Year – czwarty album szwedzkiego zespołu The Knife. Jest to opera, która powstała na podstawie "O powstawaniu gatunków" Karola Darwina. Album jest współpracą The Knife z Mount Sims i Planningtorock. Płyta została wydana cyfrowo na 28 stycznia 2010 przez własną wytwórnię zespołu Rabid Records.
Na płycie gościnnie pojawiają się mezzosopran Kristina Wahlin Momme, duńska aktorka Lærke Winther Andersen (na płycie zapisana jako Laerke Winther) i szwedzki pop artysta Jonathan Johansson.
Lista utworów.
CD1
CD2
Utwór dodatkowy

</doc>
<doc id="2097714" url="https://pl.wikipedia.org/wiki?curid=2097714" title="Łupek plamisty">
Łupek plamisty

Łupek plamisty, hornfels plamisty – skała metamorficzna powstała w wyniku przeobrażenia łupków ilastych na kontakcie z intruzją.
Cechuje się obecnością minerałów pierwotnych: kwarcu, minerałów ilastych (głównie kaolinitu), serycytu oraz minerałów metamorficznych; te ostatnie są często niemożliwe do rozpoznania pod mikroskopem.

</doc>
<doc id="2097715" url="https://pl.wikipedia.org/wiki?curid=2097715" title="Bellagio (hotel i kasyno)">
Bellagio (hotel i kasyno)

Bellagio – superluksusowy hotel i kasyno, położony przy ulicy Las Vegas Strip w Paradise, w stanie Nevada. Wybudowany został w miejscu zburzonego kompleksu wypoczynkowego Dunes i stanowi część MGM Resorts International, będąc jednocześnie najważniejszym obiektem należącym do korporacji. 
Inspirowany otoczeniem jeziora Como we włoskim mieście Bellagio, hotel znany jest ze swojej elegancji. Do głównych atrakcji kompleksu należy 3.2–hektarowe, ulokowane pomiędzy budynkiem Bellagio a Las Vegas Strip, sztuczne jezioro, w którym znajdują się słynne Fountains of Bellagio, czyli ogromne fontanny synchronizowane z muzyką. Na przestrzeni lat stały się one jednym z najbardziej rozpoznawalnych symboli Las Vegas. 
Wewnątrz Bellagio znajduje się kompozycja "Fiori di Como" autorstwa Dale'a Chihuly'ego, złożona z ponad 2.000 kwiatów z dmuchanego szkła, które zdobią 190 m² sufitu w lobby. Hotel jest również „domowym” obiektem dla sztuki "O" Cirque du Soleil.
Bellagio został wyróżniony pięcioma diamentami AAA, a także otrzymał ocenę pięciu gwiazdek Mobila i uważany jest za jeden z najbardziej luksusowych hoteli na świecie.
Historia.
Inwestor Steve Wynn zakupił hotel Dunes, po czym w 1993 roku wyburzył go, a należąca do niego korporacja Mirage Resorts, Inc. rozpoczęła budowę nowego obiektu w jego miejscu. Bellagio został zaprojektowany przez DeRuytera Butlera oraz Atlandia Design. Koszt konstrukcji kompleksu wyniósł 1.6 miliard dolarów, czyniąc z Bellagio najdroższy hotel na świecie w tamtym okresie. W obiekcie zatrudnionych jest około 10 tysięcy osób.
Otwarcie Bellagio nastąpiło 15 października 1998 roku, tuż przed godziną 23, a koszt oficjalnej ceremonii wyniósł 88 milionów dolarów. Zaproszone na uroczystość VIPy wsparły Foundation Fighting Blindness poprzez uiszczenie opłaty tysiąca dolarów od osoby oraz 3.5 tysięcy dolarów od pary.
Część rozrywkowa ceremonii otwarcia rozpoczęła się 40–minutową przemową Steve’a Wynna, a kontynuowana była przez premierę produkcji "O" Cirque du Soleil. Poza tym na scenie pojawili się nowojorscy wokaliści i komicy Michael Feinstein, George Bugatti i John Pizarrelli. 
W 2000 roku Bellagio stał się własnością MGM Mirage, kiedy to Mirage Resorts porozumiał się z MGM Grand Inc. w kwestii stworzenia wspólnej marki. W 2010 roku jej nazwa została zmieniona z MGM Mirage na MGM Resorts International, a korporacja rozpoczęła działalność międzynarodową.
Jesienią 2006 roku renowację przeszła podłoga kasyna, zaś dla członków obsługi zaprojektowano nowe, bardziej eleganckie stroje.
Atrakcje.
Fountains of Bellagio.
Fountains of Bellagio, to muzyczne fontanny, których show polega na synchronizacji wody ze światłem oraz muzyką. Jako że znajdują się one przed frontowym wejściem do Bellagio, widoczne są zarówno z Las Vega Strip, jak i sąsiedzkich budynków. Show rozpoczyna się każdego popołudnia i trwa aż do północy, jednakże zdarza się, że z powodu pogody, a głównie dużego wiatru, jest odwoływane. W większości takich przypadków hotel stara się nie przerywać działania fontann, wykorzystując mniejszą energię wodną, a na całkowitą rezygnację z programu decyduje się jedynie w skrajnych okolicznościach. Przed startem pokazu zmieniają się między innymi odcienie świateł oświetlających wieżę hotelową, zwykle na fioletowe lub czerwono-biało-niebieskie, w zależności od typów muzyki, które obejmują utwory takich artystów, jak m.in.: Elvis Presley, Andrea Bocelli, Frank Sinatra i Gene Kelly.
Fontanny umiejscowione są w 3.6-hektarowym sztucznym jeziorze. Wbrew miejskiej legendzie, nie jest ono wypełnione szarą wodą z hotelu, tylko czystą wodą dostarczaną poprzez system wykorzystywany dekady wcześniej w celu nawodnienia pola golfowego, które istniało w tym miejscu w przeszłości. Fontanny połączone są siecią rurek, z ponad 1.200 dysz, które umożliwiają koordynację wody z ponad 4.500 światłami. Szacuje się, że koszt budowy Fountains of Bellagio wyniósł 75 milionów dolarów. 
Do utworów, z którymi zsynchronizowane są fontanny należą m.in.: „One” (z filmu "Chór"), „Singin' in the Rain”, „Luck Be a Lady”, „Con Te Partirò (Time to Say Goodbye)”, „It's Beginning to Look a Lot Like Christmas”, „The Most Wonderful Time of the Year”, „Santa Baby”, „God Bless the USA”, „Star Spangled Banner”, „My Heart Will Go On”, „Fly Me to the Moon”, „Overture and All that Jazz” oraz „Miłość w Las Vegas”.
Konserwatorium i ogrody botaniczne.
W skład Bellagio wchodzi również konserwatorium i ogrody botaniczne. Ich wystrój oraz wystawy zmieniają się pięć razy w roku i odzwierciedlają aktualny sezon (zimowy, chińskiego Nowego Roku, wiosny, lata oraz jesieni). 

</doc>
<doc id="2097718" url="https://pl.wikipedia.org/wiki?curid=2097718" title="Tunele agresji">
Tunele agresji

Tunele agresji - tunele w kierunku Korei Południowej wykopane na zlecenie władz Korei Północnej pod koreańską strefą zdemilitaryzowaną. 
Pierwszy z tuneli znaleziono w 1974 roku (pierwszy tunel agresji), a kolejne w latach 1975, 1978 (trzeci tunel agresji) i 1990. Rząd Korei Północnej twierdzi, że tunele są kopalniami węgla, jednakże nie stwierdzono jego obecności w skałach je otaczających.

</doc>
<doc id="2097721" url="https://pl.wikipedia.org/wiki?curid=2097721" title="Gawronie">
Gawronie

Gawronie – wzniesienie na Równinie Gryfickiej o wysokości 89 m n.p.m., położone w woj. zachodniopomorskim, w powiecie białogardzkim, w gminie Białogard.
Ok. 1,2 km na północny zachód od Gawronia leży wieś Rychówko.
Od strony południowej wzniesienie oplata struga Topiel, której dolina została objęta specjalnym obszarem ochrony siedlisk "Dorzecze Parsęty".
Nazwę "Gawronie" wprowadzono urzędowo rozporządzeniem w 1950 roku, zastępując poprzednią niemiecką nazwę "Rabens Berg".

</doc>
<doc id="2097722" url="https://pl.wikipedia.org/wiki?curid=2097722" title="Hippokamp">
Hippokamp



</doc>
<doc id="2097724" url="https://pl.wikipedia.org/wiki?curid=2097724" title="Rotermund">
Rotermund

Rotermund – polski herb szlachecki z indygenatu. Nie należy mylić go z herbem Odrowąs, również znanym jako "Rotermund".
Opis herbu.
Opis herbu z wykorzystaniem zasad blazonowania, zaproponowanych przez Alfreda Znamierowskiego:
Na tarczy dzielonej w skos w polu pierwszym, czerwonym, kotwica srebrna w skos;
W polu drugim, błękitnym, karp złoty w skos.
Klejnot: karp jak w godle, w słup, między dwoma skrzydłami orlimi czarnymi.
Labry z prawej błękitne, podbite złotem, z lewej czerwone, podbite srebrem.
Najwcześniejsze wzmianki.
Zatwierdzony Janowi i Stanisławowi Rotermundom 16 marca 1595 (Szymański pisze o nobilitacji). Herb otrzymał pierwotnie dziad Jana i Stanisława - Tomasz w 1560 roku od cesarza Ferdynanda I.
Herbowni.
Ponieważ herb Rotermund był herbem własnym, prawo do posługiwania się nim przysługuje tylko jednemu rodowi herbownemu:
Rotermund (Rottermund).

</doc>
<doc id="2097725" url="https://pl.wikipedia.org/wiki?curid=2097725" title="St. Pölten Hauptbahnhof">
St. Pölten Hauptbahnhof

St. Pölten Hauptbahnhof – stacja kolejowa w St. Pölten, w kraju związkowym Dolna Austria, w Austrii. Została zbudowana w 1858 roku na Westbahn. Stacja jest jednym z zachodnich krańców Verkehrsverbund Ost-Region (VOR). Jest ważną stacją węzłową. Codzienne obsługuje 25 000 pasażerów.
Historia.
Po rozpoczęciu budowy "Kaiserin-Elisabeth-Westbahn" w 1851, 9 września 1856 dokonano uroczystego otwarcia dworca kolejowego St Pölten. Budowa stacji oznaczała przebudowę okolicy. Pierwsza brama Kremsertor musiała ustąpić miejsca stacji kolejowej, by wkrótce wyburzyć całe mury miejskie. W ich miejscu obecnie znajduje się deptak. 1877 została otwarta linia kolejowa Leobersdorf – Kaumberg – St Pölten (Traisentalbahn), osiem lat później, linie do Krems i Tulln. Po uruchomieniu innych linii budynek dworca stał się zbyt mały, dlatego w 1887 został wybudowany nowy dworzec na Kremser Landstraße. Od 1907 roku stacja jest punktem wyjścia zelektryfikowanej linii Mariazellerbahn. W 1911 stacja uzyskała połączenie tramwajowe. Stacja była kilkakrotnie przebudowywana na przestrzeni lat. Oprócz dużej ilości zmian do 1889 roku, po atakach bombowych w kwietniu 1945 roku, zaledwie odnowiony. W latach 1965-1969 zachodnia część dworca została odnowiona i zastąpiona nowym funkcjonalnym budynkiem, który istnieje do dzisiaj.
Między 2006 a grudniem 2011, w ramach programu przebudowy głównych dworców kolejowych, dworzec zostanie przebudowany za kwotę 190 mln euro. W rezultacie powstał nowy centralny pasaż na Kremser Landstraße, a perony zostały przebudowane. Wybudowano również nowe przejście podziemne. Nowy budynek dworca został otwarty 10 września 2010. Całość prac ma zostać zakończona w 2011.

</doc>
<doc id="2097726" url="https://pl.wikipedia.org/wiki?curid=2097726" title="Konie morskie">
Konie morskie



</doc>
<doc id="2097727" url="https://pl.wikipedia.org/wiki?curid=2097727" title="The Knife (album)">
The Knife (album)

The Knife – pierwszy album szwedzkiego duetu The Knife. Album po raz pierwszy został wydany w Szwecji 5 lutego 2001 przez Rabid Records. Następnie 8 marca 2004 album został wydany w Wielkiej Brytanii również przez Rabid Records, a 31 października 2006 w USA razem z drugim albumem Deep Cuts przez Mute Records. 
Lista utworów.
Bonusowe utwory w edycji brytyjskiej
The Knife 10".
W Wielkiej Brytanii wydanie albumu The Knife, 23 lutego 2004 zostało poprzedzone wydaniem w limitowanym nakładzie 10" EP. Lista utworów przedstawia się następująco:
Strona A
Strona B

</doc>
<doc id="2097728" url="https://pl.wikipedia.org/wiki?curid=2097728" title="Łupek zieleńcowy">
Łupek zieleńcowy

Łupek zieleńcowy - skały metamorficzne zwykle cienko złupkowane, z wyraźną foliacją powstałe w wyniku płytkiego metamorfizmu facji zieleńcowej (relatywnie niskie ciśnienia i temperatury) bazaltów i pokrewnych im skał wylewnych oraz ich tufów. Zwykle występują wraz z zieleńcami, od których odróżnia je wyraźnie widoczna foliacja.
Wietrzeją stosunkowo łatwo, dając gleby gliniaste o dość dobrej zasobności w składniki pokarmowe dla roślin. Gleby powstałe na wietrzejących łupkach zieleńcowych i zieleńcach mają często odcień czerwony.
Występowanie.
W Polsce łupki zieleńcowe i zieleńce występują licznie w metamorfiku kaczawskim (Pogórze Izerskie, Góry Kaczawskie, Pogórze Kaczawskie (między innymi Pomocne), Przedgórze Sudeckie, Nizina Śląsko-Łużycka) gdzie tworzą serię zieleńcową, powstałą wskutek metamorfizmu grubego kompleksu bazaltów wieku staropaleozoicznego.

</doc>
<doc id="2097729" url="https://pl.wikipedia.org/wiki?curid=2097729" title="Mobilność społeczna">
Mobilność społeczna



</doc>
<doc id="2097734" url="https://pl.wikipedia.org/wiki?curid=2097734" title="Hippocampi">
Hippocampi



</doc>
<doc id="2097735" url="https://pl.wikipedia.org/wiki?curid=2097735" title="Rydynger">
Rydynger

Rydynger ("Rydygier", "Rüdiger", "Rüdiger I", "Rüdinger") – polski herb szlachecki z nobilitacji.
Opis herbu.
Opis herbu z wykorzystaniem zasad blazonowania, zaproponowanych przez Alfreda Znamierowskiego:
W polu czerwonym ramię zbrojne, srebrne, trzymające hak rybacki złoty.
Klejnot: na zawoju złoto-czerwonym godło w słup między dwoma skrzydłami orlimi; prawym w pas czerwono-srebrnym, lewym w pas srebrno-czerwonym.
Labry czerwone, podbite srebrem.
Juliusz Karol Ostrowski blazonuje herb nieco inaczej dodając błękitne obramowanie tarczy, zaś trzymany przez ramię przedmiot opisując jako motykę lub kotwicę. Tynktury skrzydeł w klejnocie nie są opisane.
Najwcześniejsze wzmianki.
Nadany Kasprowi Rüdigerowi, rajcy toruńskiemu 16 listopada 1569. Anna Wajs podaje, że nobilitacja objęła też synów Kaspra.
Herbowni.
Ponieważ herb Rydynger był herbem własnym, prawo do posługiwania się nim przysługuje tylko jednemu rodowi herbownemu:
Rydynger (Ridger, Rüdiger, Rydger, Rydgier, Rydyger, Rydygier).

</doc>
<doc id="2097736" url="https://pl.wikipedia.org/wiki?curid=2097736" title="Port lotniczy Jassy">
Port lotniczy Jassy

Port lotniczy Jassy (IATA: IAS, ICAO: LRIA) – port lotniczy położony 8 km na wschód od Jassów, w okręgu Jassy, w Rumunii.

</doc>
<doc id="2097739" url="https://pl.wikipedia.org/wiki?curid=2097739" title="Hippokampos">
Hippokampos



</doc>
<doc id="2097741" url="https://pl.wikipedia.org/wiki?curid=2097741" title="Hippokampoi">
Hippokampoi



</doc>
<doc id="2097744" url="https://pl.wikipedia.org/wiki?curid=2097744" title="Górski wieniec">
Górski wieniec

Górski wieniec (oryg. serb. "Gorski vijenac", cyrylicą "Горски вијенац") – utwór czarnogórskiego władyki Piotra II Petrowicia-Niegosza, napisany w 1846 i wydany w roku następnym w Wiedniu. Uważany za jedno z największych osiągnięć literatury serbskiej, a zarazem narodową epopeję czarnogórską.
Treść utworu nawiązuje do walk prawosławnych Czarnogórców z zamieszkującymi ten kraj wyznawcami islamu (tzw. "wytępienie poturczeńców"), odwołując się do całej historii Serbów, w szczególności bitwy na Kosowym Polu i jej następstw. Przetwarzając motywy znane z mitu kosowskiego, "Górski wieniec" stanowi wezwanie do walki z Turkami o wyzwolenie wszystkich Serbów. Większa część dzieła napisana została zaczerpniętym z epickich pieśni ludowych serbskich dziesięciozgłoskowcem z cezurą po czwartej lub piątej zgłosce. Przynależność gatunkowa "Górskiego wieńca" budzi kontrowersje wśród literaturoznawców, którzy klasyfikują dzieło jako epos, dramat lub jako utwór jedyny w swoim rodzaju, niemożliwy do jednoznacznego zaklasyfikowania.
Okoliczności powstania utworu.
Piotr Petrowić-Niegosz interesował się literaturą już przed osiemnastym rokiem życia (tj. przed objęciem godności metropolity Czarnogóry). Przejawiał szczególne zamiłowanie dla ludowej twórczości literackiej swojej ojczyzny, uczył się języków obcych, by móc zapoznawać się również z dziełami pisarzy i poetów zagranicznych. Wiadomo, iż dobrze poznał literaturę rosyjską, w mniejszym stopniu francuską, angielską i włoską oraz pojedyncze utwory polskie i czeskie. Podstawowym źródłem dla jego oryginalnych utworów pozostawała jednak ludowa pieśń serbska i czarnogórska, którą starał się naśladować w kilku zbiorach wierszy.
Zdaniem Henryka Batowskiego rosnące ambicje poetyckie z połączeniu z silnymi uczuciami patriotycznymi były główną przyczyną powstania "Górskiego wieńca". Niegosz, dobrze znający literatury obce, stwierdził, że w literaturze czarnogórskiej brakuje eposu narodowego i postanowił wypełnić tę lukę i wzbogacić rodzimą kulturę o utwór, który mógłby odegrać taką rolę. Wybór tematu dzieła był natomiast związany z bieżącą sytuacją polityczną Czarnogóry. Poemat o wytępieniu wrogów wewnętrznych miał zwrócić uwagę na fakt, że i w czasach współczesnych autorowi Czarnogóra boryka się z podobnym problemem. 
Treść.
Dzieło rozpoczyna się "Ofiarowaniem prochom ojca Serbii" – 38-wierszową dedykacją całego utworu Jerzemu Czarnemu. Niegosz oddaje w nim hołd walce tego ostatniego o niepodległość Serbii i zapowiada odrodzenie narodowe Serbów.
Akcja utworu rozgrywa się w ostatnich latach XVII w. Władyka czarnogórski Daniło ubolewa nad potęgą turecką, którą utożsamia z siłami szatańskimi. Wspomina bitwę na Kosowym Polu i późniejsze walki z Turkami, konkludując, iż Czarnogóra jest jedyną siłą na Bałkanach, która nadal stawia im opór. Rozpacza nad klęskami Serbów i ich sytuacją pod panowaniem tureckim. Wspomina wreszcie, że i on sam omal nie został zamordowany przez Turków. Słuchający jego słów serdar Wuk Miciunowicz przypomina mu o bohaterstwie Serbów.
W święto Narodzenia Matki Bożej (8 września według kalendarza juliańskiego) w Cetinje odbywa się zgromadzenie rodów czarnogórskich. Tańcząc kolo, zgromadzeni śpiewają pieśń o upadku Serbii Nemaniczów, uznając to za przejaw gniewu Bożego na wewnętrzne spory między możnowładcami serbskimi. Wspominają czyny Miloša Obilicia. Zebrani wojewodowie i serdarzy, pod wpływem pieśni ludu, dochodzą do wniosku, że Czarnogórcy muszą „zmyć hańbę panowania tureckiego”. Pojawiają się przedstawiciele plemienia Ozriniciów, opowiadając o zwycięskiej potyczce z Turkami. Słuchając o ostatnich starciach, władyka Daniło oznajmia, że obawia się wojny domowej między czarnogórskimi poturczeńcami a tymi, którzy pozostali przy prawosławiu. W kolejnym monologu wzywa swoich rodaków do podjęcia walki, nawet z przeważającymi siłami wroga. Poruszeni słowami metropolity wojownicy chcą natychmiast uderzyć na poturczeńców. Duchowny jednak jeszcze się waha: nie chce bratobójczej wojny domowej, proponuje pokojowo udać się do plemion, które przyjęły islam, i nakłonić je do powrotu do prawosławia. Jego słowom sprzeciwia się serdar Janko, wołając, iż każdy przyszły zdrajca swojej ojczyzny rodzi się zdrajcą i nie jest możliwe porozumienie z nim. Tańczący kolo przypominają w pieśni o muzułmańskim wodzu Skenderbergu, który urodził się jako Serb, Stanislav Crnojević.
Pojawiają się naczelnicy tureccy. W rozmowie ze zgromadzonymi przywódcami Czarnogórców napomykają o możliwym porozumieniu. Daniło modli się o podjęcie przez nich decyzji o powrocie do wiary przodków – przypomina, że wielu z nich przyjęło islam z powodu represji tureckich wobec chrześcijan. Muzułmanie przyjmują jego słowa nieprzychylnie. Jeden z nich, Skender-Aga, stwierdza, że w Czarnogórze nie ma miejsca dla dwóch religii, sugeruje całkowitą supremację islamu. Zebrani Czarnogórcy zaczynają rozmowy o błahostkach, opowiadają sobie anegdoty, w ten sposób zniechęcając muzułmanów do dalszej rozmowy. Jedynie wojwoda Batrić raz jeszcze otwarcie wzywa poturczeńców do wyrzeczenia się islamu. W odpowiedzi muzułmanin Mustaj występuje z gorącą apologią islamu. Na to knez Janko stwierdza, iż słowa Mustaja ostatecznie potwierdziły, że między wyznawcami dwóch religii nie może być zgody. Wuk Miciunowicz wzywa do zbrojnego starcia. Skender-Aga nie rozumie wzburzenia serdarów, pyta, czy mimo różnic religijnych wszyscy zebrani nie należą do jednego narodu. Wuk Miciunowicz ponownie wspomina bohaterską przeszłość Serbów. Ten sam temat powraca w pieśni tańczących kolo.
Pojawiają się kawasowie (tureccy strażnicy) przybyli z Podgoricy z listem tureckiego wezyra Selima do władyki. Duchowny czyta pismo pełne pogardy wobec chrześcijan i pogróżek pod ich adresem, po czym natychmiast redaguje odpowiedź, pisząc o klęskach, jakie ponosili Turcy w ataku na Europę. Wuk Miciunowicz, prosząc posłów o oddanie listu władyki, wręcza im dodatkowo nabój jako „zapłatę czarnogórskiej głowy”. Tańczący kolo wspominają zwycięstwa Czarnogórców z walkach z Turkami.
Nadchodzi wojwoda Draszko, powracający z Wenecji. Na prośbę zgromadzonych opowiada o swoich wrażeniach z wizyty w tym miejscu: Wenecja zrobiła na nim fatalne wrażenie, wydała mu się przeludniona, pełna żebraków, nie przypadły mu do gustu również rozrywki mieszkańców (teatr), zaś przepełnione więzienie skłoniło go do uznania Republiki Weneckiej za kraj ucisku. Opowiada, że mieszkańcy Wenecji uważają Czarnogórców za dzikusów, czy wręcz ludożerców.
Serdarzy zaczynają jeść barana, tradycyjnie wróżąc z jego kości. Wukota Merwaljewicz stwierdza, że wróżba zapowiada śmierć wielkiej liczby ludzi, liczba ofiar ma być porównywalna z bitwą na Kosowym Polu. Wuk Lieszewostupac śpiewa przy akompaniamencie gęśli pieśń o tej bitwie. Nagle zebrani słyszą śpiewy weselne – to zawierane jest mieszane małżeństwo muzułmanki z prawosławnym. Serdarzy z pogardą komentują, iż w islamie małżeństwo nie jest traktowane jako sakrament. Swaci, prawosławni i muzułmanie, śpiewają na przemian pieśni o swoich bohaterach. To z kolei skłania serdarów do utwierdzenia się w przekonaniu, że zgoda między dwoma religiami jest niemożliwa. Po odejściu orszaku weselnego pojawia się siostra zabitego przez Turków czarnogórskiego wojownika Batricia. Śpiewa żałobną pieśń, wspomina brata, po czym przebija się sztyletem.
Do zgromadzenia dołączają ludzie z plemienia Cuców, prowadząc ze sobą wróżbiarkę i oskarżając ją o powaśnienie Czarnogórców różnych wyznań za pomocą czarów. Słysząc, że może zostać bez sądu ukamienowana, kobieta przyznaje się do rzucenia stosownych uroków za namową Turków. Po jej wyprowadzeniu pojawia się niewidomy prawosławny mnich, ihumen Stefan. Stary duchowny wspomina swoją wieloletnią służbę w Cerkwi prawosławnej, snując refleksje o człowieku i świecie. Wyraża żal z powodu porzucenia prawosławia przez część Słowian południowych, natomiast zgromadzonych Serbów wzywa do podjęcia walki o wyzwolenie. Serdarzy udają się na spoczynek. Widząc rano ihumena pogrążonego nadal w modlitwie, kierują się do cerkwi i przed nią składają przysięgę wspólnej walki z poturczeńcami.
Nadchodzi wieczór wigilijny. Władyka i ihumen Stefan szykują się do wieczerzy. Wpada żak, oznajmiając, że słyszał w okolicy Cetyni odgłosy walki. Duchowni nie dowierzają jego słowom, lecz po chwili pojawiają się przed nimi wojwoda Batricz, stwierdzając, że Czarnogórcy rozpoczęli niszczenie domów poturczeńców, zabijając tych, którzy nie chcieli przyjąć chrztu. Nadchodzą kolejni uczestnicy walk, ludność znowu zaczyna tańczyć kolo, sławiąc uczestników ataku na poturczeńców.
Ostatnia scena dramatu rozgrywa się w Nowy Rok. Władyka Daniło z zadowoleniem przyjmuje kolejne wiadomości o tępieniu poturczeńców. Czarnogórcy zwyciężają.
Publikacja i recepcja.
"Górski wieniec" został po raz pierwszy wydany drukiem w Wiedniu w 1847. Na karcie tytułowej autor ukrył się pod pseudonimem „P.P.N., władyka czarnogórski”.
Ze względu na swoje znaczenie dla kultury serbskiej i czarnogórskiej dzieło zyskało przydomek „serbskiej "Iliady"”. Zostało entuzjastycznie przyjęte już w momencie wydania i od tamtej pory zachowuje ogromną popularność w Serbii i w Czarnogórze. Zdaniem Henryka Batowskiego utwór ten przewyższa wszystkie wcześniejsze osiągnięcia piśmiennictwa południowosłowiańskiego.
Cechy utworu.
Tytuł.
Tytułowy wieniec jest symbolem chwały mieszkańców Czarnogóry, ich wielowiekowych walk z Turkami i okazywanej w ich czasie odwagi. Ukazuje ich godność jako prawdziwie wolnej społeczności, zarazem sławiąc wszystkie narody walczące o wolność lub broniące jej.
Przynależność gatunkowa i struktura.
Klasyfikacja gatunkowa "Górskiego wieńca" stanowi przedmiot kontrowersji wśród literaturoznawców.
W opinii części badaczy forma tego utworu jest całkowicie wyjątkowa w historii literatury i wymyka się istniejącym konwencjom w zakresie klasyfikacji tekstów. Opinię taką wyraził m.in. G. Gesemann. Poparł go Henryk Batowski, który opowiadał się za traktowaniem "Górskiego wieńca" jako „utworu sui generis” (jedynego w swoim rodzaju) z przewagą pierwiastków epickich. Dostrzegał przy tym elementy struktury tragedii antycznej, poprzez wprowadzenie do dzieła grupy tańczących kolo, których pieśni odgrywają rolę wypowiedzi chóru w dramacie greckim i rzymskim, wyrażając odwieczną mądrość, utożsamioną z „głosem ludu”.
Z kolei serbski literaturoznawca Pavle Popović, biorąc pod uwagę głównie zewnętrzną strukturę dzieła, klasyfikował "Górski wieniec" jako dramat. M. Curtis uważa "Górski wieniec" za dramat niesceniczny. Przywołuje również inne określenia występujące w serbskiej literaturze przedmiotu: "epika w dialogach" lub "poemat dramatyczny". Danuta Wierzchołowska wpisuje natomiast strukturę "Górskiego wieńca" w poszukiwania formalne twórców romantycznych, stwierdzając, iż jest możliwe, by autor utworu pragnął napisać dramat romantyczny. Tadeusz Grabowski, autor pierwszej polskiej analizy dzieła (z 1877), porównał je do libretta kantaty. Marian Jakóbiec określił "Górski wieniec" jako "udramatyzowaną pieśń ludową", przekształcenie literatury ludowej w "doskonałe dzieło sztuki pisanej".
Struktura utworu była również opisywana przy pomocy opracowanego przez późniejszą krytykę. W rękopisie oraz pierwszym wydaniu "Górski wieniec" nie był podzielony na części składowe. Podział na cztery części i siedemnaście obrazów pojawił się w późniejszych wydaniach dzieła z inicjatywy krytyków literackich i historyków piśmiennictwa serbskiego. W ten sposób "Górski wieniec" był interpretowany jako zestawienie obrazów powiązanych ze sobą wspólnym tematem, które razem dają pełną poetycką wizję Czarnogóry i Czarnogórców.
Część wypowiedzi bohaterów zbudowana jest w formie naśladującej ludowe przysłowia, gdyż w zamiarze autora miały one przekazywać ponadczasowe prawdy i skłaniać czytelnika do refleksji nad nimi.
Forma wiersza.
"Górski wieniec" napisany został zaczerpniętym z epickich pieśni ludowych serbskich dziesięciozgłoskowcem z cezurą po czwartej lub piątek zgłosce. Niektóre partie tekstu Niegosz celowo skomponował prozą. Jedynie pieśń żałobna siostry Batricia napisana została dwunastozgłoskowcem, a pieśń weselna – dziewięciozgłoskowcem. Dedykację wiersza autor zredagował natomiast szesnastozgłoskowcem, przy użyciu rymów nieobecnych w dalszych partiach tekstu. W czterech miejscach dedykacji Niegosz pozostawił puste, wykropkowane wiersze, za pomocą których sygnalizował własne pogrążenie się w rozmyślaniach.
Tematyka.
Akcja "Górskiego wieńca" nawiązuje do autentycznych wydarzeń – tzw. "wytępienia poturczeńców", serb. "istraga poturica", "истрага потурица" (tj. Serbów, którzy przyjęli islam i kulturę turecką). Inspiratorem tego wydarzenia był władyka czarnogórski Daniel (Daniło). Ze względu na niewielką ilość opisów walk z poturczeńcami nie jest możliwe ustalenie szczegółowych okoliczności tego wydarzenia. Jest jednak pewne, że „wytępienie” nie było aktem jednorazowym, jak przedstawił je Niegosz, lecz dłuższym, być może kilkunastoletnim, procesem. Według M. Curtisa Niegosz zmienił również rolę władyki Daniela w wydarzeniach, czyniąc z niego jedynie częściowego inspiratora, który więcej rozmyśla nad położeniem Czarnogórców, niż działa – zasadniczą rolę w "wytępieniu" odgrywają serdarzy.
Walka z poturczeńcami jest jedynym tematem dzieła, wokół niej skupiają się nawet wątki pozornie poboczne, jak opis wizyty jednego z czarnogórskich wodzów w Wenecji. Ukazanie zachodnich Europejczyków jako ludzi słabych, oddających się błahym rozrywkom i odmawiających Słowianom południowym pomocy w walkach z Turkami miało podkreślić bohaterski wymiar walk Czarnogórców z tymi ostatnimi. Najprawdopodobniej Wenecja oznaczała w zamiarze Niegosza Austrię, jednak krytyka tej ostatniej nie mogła pojawić się w tekście, gdyż autor postanowił wydać go w Wiedniu.
Wizja Czarnogóry i Turcji.
"Górski wieniec" ukazuje Czarnogórę jako jedyną na świecie krainę wolności, znajdującą się pod szczególną opieką boską dzięki dzielności swojego ludu. Obowiązkiem Czarnogórców jest dalsza walka, by mogli oni nie tylko obronić własną niezależność, ale i zanieść ją innym narodom. Symbolem tego poglądu jest scena, w której bohaterowie, stojąc na jednym ze szczytów Lovćenu, obserwują świat pokryty chmurami – jedynie Czarnogórę oświetla słońce. Przyrodzona wolność czarnogórska to wolność junacka (serb. "junačka sloboda"), której istotą jest walka z uciskiem, odrzucenie każdej ingerencji w swobodę jednostki, zbrojne przeciwstawienie się wrogowi.
Całkowitym przeciwieństwem Czarnogóry jest Imperium Osmańskie – ucieleśnienie zła i ucisku, stały przeciwnik walczących o wolność. "Górski wieniec" zawiera równocześnie sugestię o niemożności jego całkowitego zniszczenia, jak i wezwanie, by mimo tego walczyć z nim.
Rola prawosławia.
"Górski wieniec" wielokrotnie podkreśla związek narodu serbskiego z prawosławiem, jednak zdaniem wielu krytyków prawosławna nauka moralna i społeczna ulega w utworze przetworzeniom przez pryzmat religii ludowej i serbskich mitów narodowych. Petrowić-Niegosz świadomie przedstawia walkę z Turkami i poturczeńcami jako kolejną odsłonę walki dobra ze złem, co zbliża go do manicheizmu. Autor z jednej strony wyrażał tutaj własną, specyficzną religijność, z drugiej świadomie decydował się na eklektyzm twórczy. Dorota Gil upatruje źródła takiej postawy w wewnętrznym rozdarciu władyki czarnogórskiego między rolami metropolity prawosławnego, poety i świeckiego władcy, jakiemu on sam dawał wyraz w prywatnej korespondencji.
Niektórzy bohaterowie dzieła wyrażają pogląd, iż przedstawiciele różnych wyznań mogą żyć obok siebie, najważniejsze jest bowiem, by wierzyć w Boga – nieważne natomiast, według zasad jakiej religii. Niegosz pragnął bowiem zawrzeć w "Górskim wieńcu" myśl, iż wszyscy są przede wszystkim ludźmi, zaś dopiero w dalszej kolejności przedstawicielami różnych narodów i religii. Dlatego władyka Daniło nie przyjmuje wieści o wytępieniu poturczeńców z radością.
Mit kosowski.
"Górski wieniec" ewokuje utrwalony w kulturze serbskiej mit kosowski i trzy najważniejsze jego figury: Łazarza Hrebeljanovicia, cara zawierającego przymierze z Bogiem w imieniu narodu serbskiego, mściciela słusznej sprawy Miloša Obilicia oraz zdrajcę Vuka Brankovicia. Serbski pisarz Ivo Andrić w swoim eseju "Njegoš jako tragiczny bohater kosowskiej idei" rozwija tezę, iż mit kosowski powinien być uznawany za główne źródło "Górskiego wieńca", gdyż był on główną dominantą współczesnej autorowi kultury czarnogórskiej. Andrić twierdzi, iż mit ten w decydujący sposób ukształtował całe życie i twórczość Niegosza. "Górski wieniec" nie tylko przywołuje bohaterów mitu kosowskiego, ale też nawiązuje również do postrzegania samego Kosowa jako miejsca szczególnego, grobu, w którym wszyscy Serbowie na zawsze stracili szczęście. Z kolei badaczka kultury serbskiej Dorota Gil zauważa, że wątki oparte na micie kosowskim były nowością w literaturze i kulturze czarnogórskiej. We wcześniejszych czarnogórskich epickich pieśniach ludowych funkcjonował odmienny repertuar bohaterów i tematów. Mit kosowski, wielki temat kultury serbskiej, został przedstawiony Niegoszowi przez jego nauczyciela Simę Milutinovicia Sarajliję i to on zwrócił szczególną uwagę przyszłego czarnogórskiego władyki na postać mściciela Miloša Obilicia.
Z trzech podstawowych postaci mitu kosowskiego szczególne znaczenie w utworze mają dwie ostatnie. Kilkakrotnie wspominane, urastają one do rangi ostrzeżenia dla współcześnie żyjących Serbów – Branković staje się symbolem współczesnych poturczeńców, zaś Obilić – szlachetnego patrioty gotowego ponieść dla ojczyzny każdą ofiarę i dokonać każdego czynu. Utwór sugeruje, że wyzwolenie Serbii spod panowania tureckiego możliwe jest tylko wtedy, gdy Obilić znajdzie naśladowców. Przymierze Łazarza zostaje odsunięte na dalszy plan, na pierwszy wysuwa się wezwanie do walki o odrodzenie Serbii. Symbolizujący ją Miloš Obilić stanowi punkt odniesienia dla wszystkich bohaterów serbskich – historycznych i przyszłych.
Jak pisał B. Czapik
Posługiwanie się elementami mitu z jednej strony i eliminacja tych, które nie były już rozpoznawalne i zrozumiałe w społeczności czarnogórskiej z drugiej sprawia, że dzieło Niegosza może być równocześnie zaliczone do utworów wpisujących się w romantyczne teksty mitotwórcze oraz do utworów demitologizujących. Aktualizując świadomość mityczną odbiorców, autor występuje równocześnie jako poeta, świecki działacz państwowy, hierarcha cerkiewny oraz filozof poszukujący odpowiedzi na pytania związane z pozytywnymi i negatywnymi aspektami działania jednostek, pragnący odnaleźć wzorzec odpowiedzialnego postępowania zgodnego z religijnym systemem wartości.
Przedstawiona przez Niegosza interpretacja mitu kosowskiego obok działalności Vuka Karadžicia stała się podstawą dla serbskiej powieści romantycznej. 
Idea narodowa.
"Górski wieniec" rozwija mit kosowski w kierunku romantycznego mesjanizmu – mówiąc o cierpieniach Serbów, poeta wyraża wiarę w ich szczególną misję oraz dokonuje sakralizacji całego prześladowanego narodu. Z tych powodów interpretowany był jako utwór utrzymany w duchu romantycznego nacjonalizmu i gloryfikacji narodu. Zdaniem M. Curtisa dzieło powinno być raczej traktowane jako narodowotwórcze – Niegosz nie tyle sławił już istniejącą wspólnotę narodową Czarnogórców, co ukazywał pozytywny przykład współdziałania ponad plemiennymi separatyzmami, pragnął przyczynić się do ich przezwyciężenia.
Walka prowadzona przez Czarnogórców ma w utworze zawsze charakter obronny lub jest w ten sposób prezentowana. Podkreśla się również, iż podstawową wartością, dla której walczą bohaterowie, jest wolność – jedyna wartość, która może usprawiedliwiać przelew krwi. Ślepa przemoc, nie podbudowana wyższymi celami, zostaje potępiona. Mimo tego niektórzy autorzy interpretują "Górski wieniec" jako pochwałę czystek etnicznych.
Elementy i inspiracje ludowe.
Inspiracją dla tematyki "Górskiego wieńca" były doskonale znane Niegoszowi pieśni epickie śpiewane przez jego rodaków. Oprócz tego autor zawarł w epopei wiele typowo czarnogórskich obyczajów ludowych (obcinanie warkoczy przez kobiety po śmierci wojownika pochodzącego z rodziny, wróżenie z kości barana, przebieg wesela).
"Górski wieniec" nie stanowi jednak bezkrytycznej apologii kultury ludowej: dzieło nie tylko przywołuje wybrane motywy i symbolikę ludową, ale w kilku przypadkach podejmuje ich krytykę, o ile autor był zdania, że ich kultywowanie stanowi przeszkodę na drodze rozwoju Czarnogóry w budowie nowoczesnego państwa.
Treści filozoficzne.
W "Górskim wieńcu" Niegosz zawarł elementy własnej filozofii życiowej, wykształconej w większym stopniu pod wpływem osobistych doświadczeń niż lektur (jego znajomość filozofii chrześcijańskiej, muzułmańskiej oraz greckiej była jedynie częściowa). Przekonania metropolity czarnogórskiego wpisują się w południowosłowiański nurt mesjanizmu – mimo pesymizmu, jakie przynosi spojrzenie na dotychczasową historię Serbii i Czarnogóry, Niegosz wierzy, że walka narodowowyzwoleńcza, nawet okupiona ciężkimi stratami w ludziach, przyniesie ostatecznie zwycięstwo. Poeta zawarł w "Górskim wieńcu" również swoje rozważania o Boskiej potędze, nieładzie panującym na świecie i jego możliwym sensie. Jego refleksje wypowiadają w utworze władyka Daniło oraz ihumen-filozof Stefan. Osobne znaczenie ma w tym kontekście motyw samotności, na którą w poemacie uskarża się Daniło. Henryk Batowski uważa jego wypowiedzi, świadczące o samotności wykształconego duchownego wśród kierującego się prawem zwyczajowym, na poły barbarzyńskiego narodu, za wyraz analogicznych uczuć Niegosza.
Bohaterowie.
Sposób kreacji.
Wśród interpretatorów "Górskiego wieńca" istnieje spór o to, na ile bohaterowie utworu są indywidualnymi kreacjami, na ile zaś winni być traktowani jako typy lub symbole określonych postaw i wartości.
Język tekstu.
"Górski wieniec" został w całości napisany językiem ludowym, jakim posługiwali się na co dzień mieszkańcy Czarnogóry. Miało to służyć jego nobilitacji i podniesieniu do rangi języka, w którym można tworzyć wielką literaturę. Fakt stworzenia dzieła w języku ludowym wpisuje się w ówczesne tendencje tworzenia serbskiego języka literackiego.
Fakt, iż Piotr II Petrowić-Niegosz nie utożsamiał się całkowicie z kulturą ludową swojego kraju, mimo czerpania z niej inspiracji, znalazł swoje odzwierciedlenie również w warstwie lingwistycznej tekstu. Przy zachowaniu słownictwa ludowego "Górski wieniec" utrzymany jest w podniosłym, patetycznym stylu, co miało sugerować, iż jest to utwór zupełnie inny od wcześniej twórczości anonimowych twórców czarnogórskich. Zdaniem M. Curtisa zestawienie takie brzmi w niektórych partiach dzieła nienaturalnie.

</doc>
<doc id="2097750" url="https://pl.wikipedia.org/wiki?curid=2097750" title="Łupek talkowy">
Łupek talkowy

Łupek talkowy - skała metamorficzna powstała w wyniku metamorfizmu facji zieleńcowej (relatywnie niskie ciśnienia i temperatury) skał bogatych w magnez.

</doc>
<doc id="2097751" url="https://pl.wikipedia.org/wiki?curid=2097751" title="Westbahn (Austria)">
Westbahn (Austria)

Westbahn – dwutorowa, częściowo czterotorowa, zelektryfikowana linia kolejowa w Austrii, która łączy Wiedeń z Salzburgiem przez St. Pölten i Linz i jest jedną z najważniejszych linii kolejowych w Austrii.
Została otwarta jako "Kaiserin Elisabeth-Bahn" w 1858 roku (Wiedeń – Linz).
Linia jest własnością i jest zarządzana przez Österreichische Bundesbahnen (ÖBB). Jest częścią projektu Magistrale for Europe.

</doc>
<doc id="2097752" url="https://pl.wikipedia.org/wiki?curid=2097752" title="Carla Bodendorf">
Carla Bodendorf

Carla Bodendorf (ur. 13 sierpnia 1953 w Eilsleben) – wschodnioniemiecka lekkoatletka specjalizująca się w biegach sprinterskich, złota medalistka letnich igrzysk olimpijskich w Montrealu (1976) w sztafecie 4 x 100 metrów.

</doc>
<doc id="2097756" url="https://pl.wikipedia.org/wiki?curid=2097756" title="Lynx Air International">
Lynx Air International

Lynx Air International – amerykańska linia lotnicza z siedzibą w Fort Lauderdale, w stanie Floryda. Nie oferuje usług od 2009 roku.

</doc>
<doc id="2097762" url="https://pl.wikipedia.org/wiki?curid=2097762" title="Marc Márquez">
Marc Márquez

Marc Márquez Alentà (ur. 17 lutego 1993 w Cervera, Lleida) – hiszpański motocyklista. Ściga się w wyścigach motocyklowych i jest sześciokrotnym mistrzem klasy MotoGP. W 2013 roku, w swoim debiutanckim sezonie w MotoGP, zdobył pierwszy (ogółem trzeci) tytuł mistrza świata, będąc pierwszym zawodnikiem, który tego dokonał, dodatkowo zostając także najmłodszym zdobywcą tego tytułu (miał 20 lat i 266 dni, a ówczesny rekord należał do Freddiego Spencera - 21 lat i 258 dni). Jest jednym z czterech zawodników, który zdobył tytuł mistrza w trzech różnych kategoriach (MotoGP, Moto2 i w klasie 125 cm3) po Mike'u Hailwoodzie, Philu Readzie i Valentinie Rossim.
Marquez zdobył tytuł mistrza w 2010 roku w klasie 125 cm3, w roku 2012 w Moto2, w 2013, 2014, 2016, 2017, 2018 i 2019 roku w klasie królewskiej.
Kariera.
125 cm³.
Marc w Motocyklowych Mistrzostwach Świata zadebiutował podczas Grand Prix Portugalii, w roku 2008. Miał zaledwie 15 lat i 56 dni. Dosiadał wówczas motocykl KTM. Pierwsze punkty zdobył podczas kolejnej rundy na chińskim obiekcie w Szanghaju. Zajął wtedy 12. pozycję. W GP Wielkiej Brytanii po raz pierwszy w karierze stanął na podium, zajmując 3. miejsce. Punktując w 7 z 17 eliminacji (w czterech nie startował), ostatecznie zmagania zakończył na 13. pozycji.
W kolejnym sezonie wziął udział we wszystkich wyścigach, ponownie na maszynie austriackiej marki. Po raz drugi w karierze stanął na najniższym stopniu podium, tym razem podczas rodzimej rundy o GP Hiszpanii. Po raz pierwszy sięgnął również po pole position (GP Francji). Punktował łącznie w 10 rundach. Uzyskane punkty pozwoliły mu ostatecznie zająć 8. lokatę w końcowej klasyfikacji.
Po wycofaniu się KTM-u z serii, w sezonie 2010 młody Hiszpan dosiadł hiszpańskiej maszyny Derbi w zespole Akiego Ajo. Sezon okazał się dominujący w wykonaniu Marca. Wygrał 10 z 17 wyścigów, a także zdobył 12 pierwszych pól startowych.
Moto2.
Po zdobyciu mistrzostwa świata w klasie 125 cm³, Marc Marquez przeniósł się do Moto2 i w sezonie 2011 dosiadał maszyny FTR w zespole Monlau Competicion. Po trzech nieudanych weekendach, Marquez otworzył swoje konto punktowe zwycięstwem w GP Francji. W kolejnych jedenastu wyścigach Marquez dziesięciokrotnie stawał na podium, z czego aż sześciokrotnie na najwyższym podium (nie ukończył GP Wielkiej Brytanii, podczas którego po raz pierwszy sięgnął po pole position). Rewelacyjne wyniki sprawiły, iż Hiszpan dogonił liderującego w klasyfikacji Niemca Stefana Bradla, by potem objąć prowadzenie w mistrzostwach. Poważna kontuzja barku, którą odniósł podczas treningów przed GP Malezji, wykluczyła go jednak z walki zarówno na Sepang, jak i w Walencji, w efekcie czego stracił szansę na tytuł mistrzowski w pierwszym sezonie startów.
Sezon 2012 stał pod znakiem zapytania po tym, jak u Marqueza pojawiły się problemy ze wzrokiem (będące powikłaniami po wypadku). Konieczna była skomplikowana operacja, która na szczęście zakończyła się sukcesem. Marc opuścił jednak przedsezonowe testy, co zdecydowanie utrudniło we właściwym przeprowadzeniu okresu przygotowawczego. Podczas GP Kataru spisał się jednak znakomicie, ocierając się o pierwszą lokatę w kwalifikacjach, natomiast w wyścigu wygrywając pojedynek z Włochem Andreą Iannone. Po pasjonującej walce ze swoim rodakiem Polem Espargaro, Marquez zdobył tytuł mistrza świata klasy Moto2 (324 punktów, 9 zwycięstw, 13 razy na podium), #93 nie pozostawił swoim rywalom złudzeń, kto był najlepszy, a jego wyścigi w Japonii i Walencji, gdzie musiał przebijać się przez całą stawkę, żeby ostatecznie wygrać, były ozdobą całych mistrzostw.
MotoGP.
Marquez testował Hondę RC213V po ostatnim wyścigu sezonu w Walencji. Od razu zebrał świetne noty tracąc jedynie sekundę do swojego partnera zespołowego, Daniego Pedrosy, który był wtedy najszybszy. Potwierdził swoje aspiracje podczas kolejnego testu w Malezji na torze Sepang, gdzie przed dwa pierwsze dni ustępował tylko Pedrosie i Lorenzo, wyprzedzając m.in. 9-krotnego mistrza świata Valentino Rossiego, ostatniego dnia jednak zamienił się pozycjami z Włochem, kończąc na 4 pozycji, potem świetnie wypadły także testy na nowym torze w Teksasie.
Sezon 2013 Hiszpan rozpoczął znakomicie, bo już w pierwszym wyścigu na torze Losail zajął 3. miejsce, pod koniec wyścigu toczył zacięty pojedynek z Valentino Rossim, którego uważa za swojego idola, wykręcił też najszybsze okrążenie wyścigu. Podczas drugiej rundy na nowym obiekcie Circuit of the Americas, Marc Marquez odniósł swoje pierwsze zwycięstwo w królewskiej klasie, co sprawiło, że został najmłodszym triumfatorem wyścigu w historii cyklu (20 lat, 2 miesiące i 5 dni), pobił tym samym 30 letni rekord należący do Freddiego Spencera. Trzecie zawody to z kolei Hiszpania i tor Jerez, tutaj Marquez stanął na drugim stopniu podium przegrywając jedynie z Danim Pedrosą. Duże kontrowersje wzbudził manewr #93, który do ostatniego zakrętu toczył zaciekłą bitwę z Jorge Lorenzo, starszy z Hiszpanów po zakończeniu wyścigu nie chciał podać ręki Marquezowi naciskając też wielokrotnie dyrekcję wyścigową, aby przyznała punkty karne za to zdarzenie, potem jednak zawodnicy wyjaśnili sobie wszelkie nieporozumienia.
Runda 4 odbyła się na torze w Le Mans, Marc po raz drugi w karierze (wcześniej Teksas) wywalczył pole position, podczas wyścigu padał deszcz, co było dosyć nowym doświadczeniem dla młodego Hiszpana, który na maszynie MotoGP nie miał przejechanych wcześniej wielu kilometrów w takich warunkach. Po złym starcie i sporej stracie czasowej Marquez zaczął się odbudowywać, wyprzedzał kolejnych rywali, żeby na 2 okrążenia przed końcem dogonić Andreę Dovizioso i go wyprzedzić, podtrzymał tym samym dobrą passę kończąc wszystkie wyścigi od początku sezonu na podium, co pozwoliło mu wyrównać rekord Maxa Biaggiego z 1998.
Podczas treningów na torze w Mugello miał najszybszy wypadek w historii MotoGP. W czasie wyścigu rozbił się ponownie i nie ukończył zawodów.
W Indianapolis został najmłodszym kierowcą, który zanotował najszybsze czasy podczas wszystkich sesji weekendu. Zwyciężając na torze w Brnie został pierwszym debiutantem w MotoGP, który wygrał pięć wyścigów w jednym sezonie (bijąc rekord Robertsa), a także najmłodszym zawodnikiem który wygrał cztery wyścigi w najwyższej klasie z rzędu (wcześniej zostając najmłodszym zawodnikiem, który wygrał dwa i trzy razy z rzędu). Wyrównał również osiągnięcie Valentino Rossiego stając po raz dziesiąty na podium w swoim debiutanckim sezonie w MotoGP.
Przybywając do Walencji, gdzie miał się rozegrać ostatni wyścig sezonu, Marquez miał 13 punktów przewagi nad drugim Jorge Lorenzo, wcześniej, podczas Grand Prix Australii, on i jego zespół popełnili błąd, który doprowadził do dyskwalifikacji Marqueza, to zniwelowało przewagę młodego Hiszpana nad jego starszym rodakiem, dodatkowo Lorenzo, wbrew wszelkim oczekiwaniom, udało się wygrać zawody w Japonii, gdzie z góry skazywano go na porażkę. Te wydarzenia sprawiły, że niedzielne zawody w Walencji należały do bardzo emocjonujących, Jorge Lorenzo, próbując zdekoncentrować #93 spowalniał całą stawkę mając nadzieję na wsparcie m.in. ze strony Valentino Rossiego i reszty stawki, oczekiwał też jakiegokolwiek błędu młodego debiutanta.
Te wszystkie sztuczki nie zadziałały, a Marquez spokojnie dojechał z trzecią lokatą do mety (tuż za Danim Pedrosą), tym samym został najmłodszym w historii zwycięzcą królewskiej klasy.
Inne rekordy, jakie pobił Marquez: 16 razy w ciągu sezonu stawał na podium, wyczyn, który nie udał się do tej pory żadnemu debiutantowi, 9 razy w ciągu sezonu zdobywał pole position, nikt wcześniej z debiutujących tego nie dokonał, zebrał łącznie 334 punkty, co także jest nowym rekordem, w Aragonii wygrał po raz szósty w sezonie, bijąc poprzednie osiągnięcia, zdobywając pole position w Teksasie pobił rekord Freddiego Spencera. W 2014 roku powtórzył swój wyczyn, przy czym wygrał 10 pierwszych wyścigów z rzędu, a swojego tytułu był już pewny po wyścigu w Japonii.
Sezonu 2015 nie zaczął tak dobrze jak w sezonie poprzednim, ponieważ zajął piąte miejsce w GP Kataru, lecz w następnej rundzie mistrzostw – GP Ameryk zdobył pole position w niecodziennych okolicznościach, a podczas wyścigu nie miał sobie równych. W trzecim wyścigu sezonu w Argentynie walczył o zwycięstwo z Rossim, jednak po wypadnięciu z toru nie ukończył zawodów. Hiszpan zrewanżował się w kolejnym wyścigu w Hiszpanii, w którym nie pozbawił Włocha awansu na dalsze pozycje, ale później we Włoszech i Katalonii nie zdołał dojechać do mety. Od GP Holandii notował dużo lepsze rezultaty, ale także nie ustrzegł się błędów, m.in. w GP Malezji (starcie z Rossim), przez co zajął trzecie miejsce w końcowej klasyfikacji.
Statystyki.
Klasy wyścigowe.
WCh. - world champion(mistrz klasy w MotoGP, Moto2, 125cc)

</doc>
<doc id="2097765" url="https://pl.wikipedia.org/wiki?curid=2097765" title="Kukułka (opera)">
Kukułka (opera)

Kukułka (niem.: "Kukuschka") – opera Franza Lehára w trzech aktach z 1896 roku. Premiera miała miejsce 27 listopada 1896 roku w Lipsku w Stadttheater. Libretto zostało napisane przez Felixa Falzariego.
Historia powstania opery.
W 1894 roku Lehár stanął do konkursu na stanowisko kapelmistrza reprezentacyjnej orkiestry marynarki wojennej w Puli i został przyjęty. W Puli zetknął z dalmatyńskim kompozytorem Antonio Smareglią, który wprowadził go w świat muzyki Wagnera oraz austriackim komandorem Feliksem Farzalim, dzięki któremu Lehár zapoznał się z nową literaturą niemiecką: Hofmannstahlem, Schnitzlerem, Bahrem. Falzari opracował też dla Lehára kolejne libretto. Jego temat zaczerpnął z nowo wydanej powieści George’a Kennana, rozgrywającej się na Syberii. Kennan pracował na Syberii jako dziennikarz Western Union Telegraph Company relacjonując zakładanie linii telegraficznej na tych terenach. Pozostał potem na Syberii przez sześć lat zafascynowany egzotycznym i surowym krajem i jego mieszkańcami. Tematyka rosyjska nie była wówczas w operze popularna, istniała więc szansa zainteresowania szerszej publiczności egzotycznym tematem. Lehár zajął się pisaniem muzyki z dużym zapałem, na bieżąco wypróbowując skomponowane fragmenty przy pomocy dyrygowanej przez siebie orkiestry. Na kilka letnich miesięcy 1895 roku przerwał pracę, by dyrygować orkiestrą wysłaną w rejs galowym okrętem marynarki wojennej z okazji otwarcia w czerwcu tego roku Kanału Kilońskiego.
Treść.
Opera opowiada historię żołnierza Aleksisa zakochanego w córce starego wołżańskiego przewoźnika, Anuszce. Za obronę z bronią w ręku ojca Anuszki przed Czerkiesem Saszą i wioskowym starostą, zostaje zesłany do kopalni złota w syberyjskim osiedlu Kara. Anuszka wyrusza za nim chcąc dzielić z ukochanym mężczyzną jego niedolę. W kopalni Aleksis spotyka Saszę, który targany wyrzutami sumienia pomaga mu w ucieczce. Ponieważ zbliża się wiosna, słychać już kukułkę, istnieje szansa, że zbiegom uda się dotrzeć do ludzkich osiedli. Anuszka z Aleksisem wyruszają w step, by zginać w śnieżnej zawiei.
Losy sceniczne.
Chęć publikacji wyciągu fortepianowego z opery wyraziło wiedeńskie wydawnictwo Hofbauera. Kiedy wystawieniem opery zainteresowała się scena lipska kompozytor zwolnił się z posady kapelmistrzowskiej, by uczestniczyć w pracach nad przygotowaniem przedstawienia. Wspólnie z Falzarim wzięli udział w próbach.
Premiera "Kukułki" miała miejsce 27 listopada 1896 roku. Teatr był wypełniony, a publiczność pięciokrotnie wywoływała kompozytora na scenę. Krytyki były w większości przychylne. Choć zauważono, że młody kompozytor "jest na pewno entuzjastycznym wielbicielem Mascagniego i Leoncavalla", chwalono motywy rosyjskie i polskie, wyczucie efektu teatralno-operowego. Mimo sukcesu u publiczności i przychylnych recenzji sztuka została zdjęta z afisza po siedmiu przestawieniach. Jeszcze gorzej powiodło się "Kukułce" w Królewcu, gdzie zagrano ją tylko 4 razy. Tantiemy przyniosły Lehárowi 92 guldeny dochodu, podczas gdy wydał na przygotowania do wystawienia utworu 170. Zastawił wszystko, co miał, nawet skrzypce. Gdy po premierze zaprosił brata Antona na kolację, sam nie jadł, bo na posiłek dla dwóch nie wystarczyło mu pieniędzy. Nie pozostało mu więc nic innego jak ponownie postarać się o pracę kapelmistrza. Ostatecznie z konieczności przyjął posadę w 87. regimencie stacjonującym w Trieście, a potem w Puli. Na początku 1898 roku ciężko zachorował ojciec kompozytora, syn przybył do Budapesztu do łoża chorego i pozostał przy nim aż do jego śmierci 7 lutego.
Po śmierci ojca nie wrócił do Puli, lecz pozostał w Budapeszcie i objął wakującą batutę 3. pułku. Pracując w Budapeszcie podjął starania o wystawienie "Kukułki" w tamtejszym teatrze. Dyrektor Julius Káldy początkowo ignorował jego zabiegi. Ostatecznie pomogli mu przyjaciele z opery. Śpiewak Sándor Varady przełożył libretto na węgierski, a korepetytor, dawny koncertmistrz, Raoul Mader napisał któregoś dnia na tablicy ogłoszeń: "Czwartek, 9 rano: próba „Kukułki”". Káldy, niespodziewanie, potraktował sprawę najzupełniej serio i w czwartek przyszedł rozdzielić role pomiędzy śpiewaków i omówić przygotowania do spektaklu. Ostatecznie premiera pod koniec kwietnia 1898 roku przyniosła mu podobny sukces jak w Lipsku – owacje, kwiaty, niezłe recenzje i mało pieniędzy. Po sukcesie budapeszteńskim Lehár ponownie zrzucił mundur, a jednocześnie za 1500 guldenów odkupił prawa autorskie do opery, pozostając bez grosza.
Tatiana.
Po raz kolejny próbę wystawienia utworu podjął Lehár na przełomie 1904 i 1905 roku. Libretto Falzariego przerobił wówczas Max Kalbeck, wiedeński krytyk i librecista. Opera zatytułowana "Tatiana", bo takie imię nadał Kalbeck główniej bohaterce została przygotowana przez rozpoczynającego swą karierę muzyczną Roberta Stolza. Premiera miała miejsce 10 lutego 1905 roku w Stadttheater w Brnie. Sztuka po raz kolejny nie spodobała się i szybko zeszła z afisza. Po sukcesie "Wesołej wdówki" i na fali zainteresowania wszystkim co Lehárowskie jeszcze jedną próbę wystawienia utworu podjęła wiedeńska Volksoper. Premiera – 10 lutego 1906 roku zapowiadała długo oczekiwany przez kompozytora sukces. Opera spotkała się z entuzjastycznym przyjęciem. Kurtynę podnoszono aż 60 razy. Krytyki były już jednak nie tak łaskawe. Prasa pisała, że utwór jest staromodny i dyletancki. Publiczność też bardzo szybko straciła zainteresowanie dla opery.

</doc>
<doc id="2097767" url="https://pl.wikipedia.org/wiki?curid=2097767" title="Zbiornik Cierlicki">
Zbiornik Cierlicki

Zbiornik Cierlicki () – zbiornik zaporowy utworzony przez spiętrzenie wód rzeki Stonawki na obszarze gminy Cierlicko, w kraju morawsko-śląskim w Czechach. Wybudowany w latach 1955-1964 w celu zaspokojenia potrzeb w wodę przemysłową kopalń Zagłębia Ostrawsko-Karwińskiego i huty w Trzyńcu. Pełni również funkcję przeciwpowodziową oraz rekreacyjną. Powierzchnia zbiornika wynosi 267,6 ha, a pojemność 27,4 miliona m³.
Budowa tamy miała poważny wpływ na gminę. Zalanych zostało 141 budynków, w tym wiele użyteczności publicznej wraz z kościołem oraz miejscowy odcinek drogi krajowej nr 11 z Czeskiego Cieszyna do Ostrawy. Z czasem Cierlicko przeobraziło się w miejscowość turystyczną, jest popularnym ośrodkiem sportów wodnych.

</doc>
<doc id="2097768" url="https://pl.wikipedia.org/wiki?curid=2097768" title="604 (album)">
604 (album)

604 – debiutancki album brytyjskiego zespołu Ladytron. Został wydany w 6 lutego 2001 roku przez Emperor Norton Records. Niektóre z utworów zostały wcześniej wydane w 1999 roku na jego debiutanckiej EP.
Lista utworów.
Utwory bonusowe.
20 lipca 2004 roku album został ponownie wydany z czterema bonusowymi utworami. Pierwsze trzy bonusowe utwory nagrane były w Sofii, Bułgaria.

</doc>
<doc id="2097770" url="https://pl.wikipedia.org/wiki?curid=2097770" title="Sauromates I">
Sauromates I

Sauromates I, właśc. Tyberiusz Juliusz Sauromates II Filokajsar Filoromajos Eusebes (gr.: "Τιβέριος Ἰούλιος Σαυροματης Φιλόκαισαρ Φιλορώμαίος Eυσεbής", "Tibérios Ioúlios Sauromatēs Filókaisar Filorṓmaíos Eusebḗs") (zm. 124) – król Bosporu z dynastii Asandrydów od 92 do swej śmierci. Syn króla Bosporu Tyberiusza Juliusza Reskuporisa I Filokajsara Filoromajosa Eusebesa i nieznanej z imienia królowej.
W 92 r. Sauromates I wstąpił na tron bosporański po śmierci ojca Tyberiusza Juliusza Reskuporisa I. Prawdopodobnie odziedziczył swe imię po przodkach ze strony matki. Sauromates był współczesny rządom rzymskich cesarzy Domicjana, Nerwy, Trajana oraz Hadriana. Jak Reskuporis I, tak i on kontynuował po ojcu przebudowę królestwa bosporańskiego, jako półniezależnego państwa. Na swych monetach umieszczał tytuł królewski w języku greckim, który brzmi ΒΑCΙΛΕѠC CΑΥΡΟΜΑΤΟΥ („[Moneta] króla Sauromatesa”).
Przez swego ojca, Sauromates miał perskich, greckich, rzymskich i trackich przodków. Był potomkiem pontyjskich Mitrydatydów, syryjskich Seleucydów, macedońskich Antypatrydów, macedońskich Antygonidów, trackiej dynastii sapejskiej. Poprzez triumwira rzymskiego Marka Antoniusza, był spokrewniony z różnymi członkami rzymskiej dynastii julijsko-klaudyjskiej, pierwszej dynastii rządzącej Imperium Romanum.
Sauromates jest wspomniany w listach senatora Pliniusza Młodszego. Ok. 103 r., Pliniusz służył, jako rzymski gubernator Bitynii. Sauromates wysłał ambasadora ("legatus") do Bitynii, by dostarczył dwa listy Pliniuszowi. W swym pierwszym liście poprosił go, by wydał dokument dla posłańca w jego dalszej podróży. Pliniusz uszanował tę prośbę. Drugi list był dla cesarza Trajana. Pliniusz dostarczył tyle wiadomości, ile cesarz powinien poznać. Cesarski wyzwoleniec Likormas wziął drugi list z Bitynii do Rzymu, by dostarczyć Trajanowi. Podróż jego zajęła zapewne 6–8 tygodni.
Reskuporis I lub Sauromates I, ustanowił Fanagorię, jako nową stolicę królestwa bosporańskiego. Pod koniec I stulecia, Pantikapajon, poprzednia stolica państwa, stopniowo tracił na znaczeniu. Wśród powodów, dla którego Fanagoria stała się stołecznym miastem, była wzrastająca popularność bogini Afrodyty i jej kultu w tym mieście.
W 105 r. Sauromates powierzył i wyznaczył kapłana, jako urzędnika nadzorującego odbudowy portyków przy świątyni w Hermonassie. W 110 r. Sauromates ze swego osobistego religijnego oddania wzniósł świątynię poświęconą Afrodycie w Gorgippie (ob. Anapa). Na inskrypcji w języku greckim dedykowanej Sauromatesowi, znalezionej w Nicei (ob. Iznik) na terenie Bitynii, król otrzymał honorowy tytuł "Ktistes" („Założyciel”). Przyznano mu ten tytuł honorowy z powodu jego dobroci, hojności oraz wsparcia od Bosporu i Anatolii.
W Pantikapajonie odkryto honorową inskrypcję napisaną w języku łacińskim, dedykowaną Sauromatesowi:
Na niektórych sestercach brązowych znajduje się przedstawienie dwóch głów zwróconych ku sobie. Dzięki legendzie umieszczonej na niektórych tych monetach (TI IOYΛIOY BACIΛEѠC CAYPOMATOY – „[Moneta] Ty[beriusza] Juliusza króla Sauromatesa”), jedna z nich dotyczy samego króla. Drugi wizerunek mający delikatniejsze rysy i inną fryzurę przedstawia kobietę. Należała ona zapewne do rodziny królewskiej, jak świadczy o tym diadem na jej głowie, który jest identyczny z diademem samego króla. Nie jest możliwa odpowiedź na pytanie, czy jest to jego matka czy żona. Na zachowanych monetach ani w żadnych innych źródłach nie dochowało się imię tej królowej. Z nieznaną z imienia żoną i królową miał syna Tyberiusza Juliusza Kotysa, przyszłego króla bosporańskiego. Dał synowi imię na cześć swego dziadka Kotysa I. Przez syna, Sauromates miał potomków na tronie bosporańskim, w tym noszących jego imię.

</doc>
<doc id="2097775" url="https://pl.wikipedia.org/wiki?curid=2097775" title="Łupek glaukofanowy">
Łupek glaukofanowy

Łupek glaukofanowy, niebieskie łupki, glaukofanity - skała metamorficzna barwy lawendowej. Powstaje w wyniku metamorfizmu wysokociśnieniowego, przy stosunkowo niskich temperaturach.
Łupki glaukofanowe mogą powstawać z bardzo różnych skał wyjściowych - margli, skał dolomitowych, zasadowych skał magmowych, eklogitów. Typowe dla facji glaukofanowej (facji łupków glaukofanowych).
Występowanie.
Jest to rzadko występująca skała metamorficzna. W Polsce występuje w Sudetach Zachodnich, w Lasockim Grzbiecie, we wschodniej osłonie granitu karkonoskiego

</doc>
<doc id="2097776" url="https://pl.wikipedia.org/wiki?curid=2097776" title="Chalazy">
Chalazy



</doc>
<doc id="2097777" url="https://pl.wikipedia.org/wiki?curid=2097777" title="Light &amp; Magic">
Light &amp; Magic

Light &amp; Magic - to drugi album brytyjskiego zespołu Ladytron. Został wydany w 2002 roku. Album jest bardziej ukierunkowany na taniec niż jego poprzednik. Album jest przede wszystkim pod wpływem nowo pojawiającej się sceny electroclash, która składa się z artystów, którzy mieli duży wpływ na pierwszy album Ladytron.
Lista utworów.
Utwory bonusowe.
20 lipca 2004 roku album został ponownie wydany z czterema bonusowymi utworami.

</doc>
<doc id="2097780" url="https://pl.wikipedia.org/wiki?curid=2097780" title="Sauromates V">
Sauromates V

Sauromates V, właśc. Tyberiusz Juliusz Sauromates IV (gr.: "Τιβέριος Ἰούλιος Σαυροματης", "Tibérios Ioúlios Sauromatēs") (zm. ok. 370?) – król Bosporu tylko w południowej części od 342 do swej śmierci. Prawdopodobnie syn Tyberiusza Juliusza Reskuporisa V, króla Bosporu.
W 338 r. Rzymianie wycofali swe siły wojskowe z królestwa bosporańskiego. Prawie cały Krym, poza ekstremalnym południowym wybrzeżem, wszedł w posiadanie Ostrogotów ok. 342 r. Sauromates V zachował władzę tylko w południowej części wybrzeża. Nie zgadzając się na tę sytuację, postanowił zebrać dużą armię, z którą najechał Chersonez, ale został pokonany w Kafes ("Caphae"). Przegrana walka spowodowała, że Sauromates był zmuszony do podpisania traktatu pokojowego, w którym ustąpił ze swej domeny i władzy na rzecz zwycięzcy. Cesarz bizantyjski Konstantyn VII Porfirogeneta (zm. 959) w swym traktacie o rządzeniu państwem "De administrando imperio" poinformował, że Sauromates, jako ostatni król, zginął w bitwie przeciw miastu Chersonezowi. Nie znamy dokładnie dalszych losów państwa. Z najazdem (370) Hunów łączy się datę ostatecznego upadku królestwa bosporańskiego. Ok. 375 r. Hunowie zajęli Półwysep Krymski, zadając Ostrogotom klęskę, która spowodowała europejską wędrówkę ludów. Niejaki Tyberiusz Juliusz Doiptunes Filokajsar Filoromajos Eusebes, zapewne prawnuk Sauromatesa V, rządził nad kilkoma miastami wybrzeża, jako wasal Hunów ok. 450 r.

</doc>
<doc id="2097782" url="https://pl.wikipedia.org/wiki?curid=2097782" title="Kruszywo budowlane">
Kruszywo budowlane



</doc>
<doc id="2097784" url="https://pl.wikipedia.org/wiki?curid=2097784" title="Kruszywo">
Kruszywo

Kruszywo – materiał sypki pochodzenia organicznego lub mineralnego, stosowany głównie do produkcji zapraw budowlanych i betonów oraz do budowy dróg. 
Ze względu na sposób pozyskania rozróżnia się następujące kruszywa:
Ze względu na uziarnienie kruszywa dzieli się na:
Ze względu na rodzaj surowca użytego do produkcji i metodę uzyskiwania kruszywa sztuczne dzieli się na:
W budownictwie używa się:

</doc>
<doc id="2097786" url="https://pl.wikipedia.org/wiki?curid=2097786" title="Sauromates IV">
Sauromates IV

Sauromates IV, właśc. Tyberiusz Juliusz Sauromates IV (gr.: "Τιβέριος Ἰούλιος Σαυροματης", "Tibérios Ioúlios Sauromatēs") (zm. 275) – król Bosporu w 275. Syn króla Bosporu Tyberiusza Juliusza Reskuporisa IV Filokajsara Filoromajosa Eusebesa i nieznanej z imienia królowej.
W 275 Sauromates IV wstąpił na tron bosporański po śmierci ojca Tyberiusza Juliusza Reskuporisa IV Filokajsara Filoromajosa Eusebesa. Przez ojca był perskiego, greckiego, trackiego, rzymskiego oraz prawdopodobnie sarmackiego pochodzenia. Miał prawdopodobnie czterech braci, byłych i przyszłych królów bosporańskich: Farsanzesa, Chedosbiosa, Teiranesa oraz Totorsesa. Na jego monetach widnieje królewski tytuł w języku greckim ΒΑCΙΛΕѠC CΑΥΡΟΜΑΤΟΥ ("[Moneta] króla Sauromatesa").
Sauromates IV prawdopodobnie nie zmarł w 275, lecz został usunięty z tronu, bowiem cesarz bizantyjski Konstantyn VII Porfirogeneta (zm. 959) w swym traktacie o rządzeniu państwem "De administrando imperio" poinformował, że Sauromates, syn Kriskoronosa, był współczesny cesarzowi rzymskiemu Dioklecjanowi wokół 291. Uczeni przyjmują, że imię "Kriskoronos", zanotowane w dziele Kostantyna, jest zniekształconą formą imienia "Reskuporis".
Sauromates IV prawdopodobnie utracił tron bosporański na rzecz Tyberiusza Juliusza Teiranesa. Nie wiadomo, kiedy odzyskał tron, zapewne po kilku latach. Sauromates IV prawdopodobnie wówczas rządził razem z Tyberiuszem Juliuszem Totorsesem (286–308), potem z Tyberiuszem Juliuszem Radamsadesem (308–323), zapewne synem Totorsesa. Sauromates IV miał zapewne syna Tyberiusza Juliusza Reskuporisa V, późniejszego króla Bosporu w latach 311–342.

</doc>
<doc id="2097787" url="https://pl.wikipedia.org/wiki?curid=2097787" title="Turczyński">
Turczyński



</doc>
<doc id="2097798" url="https://pl.wikipedia.org/wiki?curid=2097798" title="Softcore Jukebox">
Softcore Jukebox

Softcore Jukebox – kompilacja wydana 7 października 2003 przez członków zespołu Ladytron, prezentująca wiele różnych gatunków muzycznych, od rocka po hip-hop. Zawiera ona również dwa utwory w wykonaniu Ladytron – remiks "Blue Jeans" przemianowany na "Blue Jeans 2,0" oraz cover Tweet z "Oops Oh My". Okładka wydaje się być hołdem dla Roxy Music Country Life.

</doc>
<doc id="2097802" url="https://pl.wikipedia.org/wiki?curid=2097802" title="Granbury">
Granbury

Granbury – miasto w Stanach Zjednoczonych, w stanie Teksas, w hrabstwie Hood. W 2000 roku liczyło 5 718 mieszkańców.

</doc>
<doc id="2097803" url="https://pl.wikipedia.org/wiki?curid=2097803" title="Eurypontydzi">
Eurypontydzi

Eurypontydzi (gr. Ευρυπωντίδες) – jedna z dwóch dynastii (obok Agiadów), które przez stulecia wspólnie panowały w Sparcie. Jej nazwa pochodzi od Eurypona, syna Proklesa. Prokles miał być jednym z bliźniąt – bratem Eurystenesa, protoplasty drugiej dynastii – co spowodowało trudność w ustaleniu primogenitury i ostatecznie stało się źródłem stałej diarchii.
Herodot podaje następującą listę królów: Hyllos, syn Heraklesa, Kleodajos, Aristomach, Aristodemos, Prokles, Euryfont (Eurypont), Prytanis, Polydektes, Eunomos, Charilaos, Neander, Teopomp, Anaksandridas, Archidemos, Leutychides I, Hippokratides, Hegesilaos, Menares, Leutychides II, który był wodzem naczelnym i panował w latach 491–469 p.n.e. Do wybitnych przedstawicieli tej dynastii należą Agis II, syn Archidamosa, który odegrał ważną rolę w czasie wojny peloponeskiej. Osiągnął on tron w 426 r. p.n.e. Po nim istotną rolę odgrywali: Agis III, syn Archidamosa III, który stanął na czele powstania przeciwko Aleksandrowi Wielkiemu w 333 r. p.n.e., i Agis IV, syn Eudamidasa II, który zamierzał przeprowadzić w 245 r. p.n.e. reformę stosunków własnościowych w Sparcie i odnowić społeczeństwo, opierając się na zasadach Likurga.

</doc>
<doc id="2097804" url="https://pl.wikipedia.org/wiki?curid=2097804" title="Sulphur Springs (Teksas)">
Sulphur Springs (Teksas)

Sulphur Springs – miasto w Stanach Zjednoczonych, w stanie Teksas, w hrabstwie Hopkins. W 2000 roku liczyło 14 551 mieszkańców.
Z Sulphur Springs pochodzi Colleen Hoover, amerykańska pisarka.

</doc>
<doc id="2097805" url="https://pl.wikipedia.org/wiki?curid=2097805" title="Rezerwat przyrody Uroczysko Koneck">
Rezerwat przyrody Uroczysko Koneck

Rezerwat przyrody Uroczysko Koneck – leśny rezerwat przyrody w województwie kujawsko-pomorskim. Powołany w 2007 roku w celu zabezpieczenia i zachowania rzadkich w tej części Polski niżowej zbiorowisk leśnych – kontynentalnego grądu w odmianie kujawskiej, oraz wilgotnej dąbrowy świetlistej z udziałem gatunków chronionych i rzadkich gatunków roślin.
Powierzchnia rezerwatu wynosi 81,23 ha, z czego 55,54 ha znajduje się pod ochroną ścisłą, a 25,69 ha pod ochroną czynną. Rezerwat posiada otulinę o powierzchni 8,79 ha.
Lokalizacja.
Rezerwat „Uroczysko Koneck” położony jest w gminie Koneck w powiecie aleksandrowskim, na obszarze Nadleśnictwa Gniewkowo.

</doc>
<doc id="2097806" url="https://pl.wikipedia.org/wiki?curid=2097806" title="Paul Hymans">
Paul Hymans

Paul Hymans (ur. 23 marca 1865 w Elsene, zm. 8 marca 1941 w Nicei) − belgijski polityk związany z Partią Liberalną, prezydent Ligi Narodów w latach 1920−1921 i 1932−1933.
Z wykształcenia był prawnikiem, związanym z Université Libre de Bruxelles, gdzie był studentem a później profesorem. Jako polityk związany z Partią Liberalną, pełnił funkcję ministra sprawiedliwości Belgii oraz czterokrotnie funkcję ministra spraw zagranicznych. Razem z Charles’em de Broqueville i Emile Vanderveldem wprowadził w wyborach powszechne prawo wyborcze w myśl zasady „jeden człowiek jeden głos” oraz obowiązkowe kształcenie.
Po zakończeniu I wojny światowej reprezentował Belgię na konferencji wersalskiej. Przewodniczył obradom pierwszego Zgromadzenia Ligi Narodów (Genewa 15 listopada – 18 grudnia 1920). W okresie dwudziestolecia międzywojennego brał udział w tworzeniu unii ekonomicznej z Luksemburgiem (1921). Był też jednym z głównych architektów porozumienia z 1924 roku określanego jako Plan Dawesa. W 1928 roku podpisał w imieniu Belgii Pakt Brianda-Kellogga, zakazujący prowadzenia wojen (w praktyce agresywnych).
Był wolnomularzem i członkiem loży Wielki Wschód Belgii.
Zmarł 8 marca 1941 roku w Nicei, pochowany został na Cmentarzu Ixelles w Brukseli.

</doc>
<doc id="2097807" url="https://pl.wikipedia.org/wiki?curid=2097807" title="Crockett (Teksas)">
Crockett (Teksas)

Crockett – miasto w Stanach Zjednoczonych, w stanie Teksas, w hrabstwie Houston. W 2000 roku liczyło 7 141 mieszkańców.

</doc>
<doc id="2097809" url="https://pl.wikipedia.org/wiki?curid=2097809" title="Stonawka">
Stonawka

Stonawka (cz. "Stonávka") – rzeka o długości 33 kilometrów we wschodnich Czechach, w kraju morawsko-śląskim. Lewy dopływ Olzy.
Wypływa z gór Beskidu Morawsko-Śląskiego. Źródła na wysokości ok. 700 m n.p.m. na północno-zachodnich zboczach zwornikowej koty 861 m n.p.m. w Pasmie Ropicy. Spływa generalnie w kierunku północnym, lokalnie zmieniając kierunek na północno-wschodni bądź północno-zachodni. Przepływa kolejno przez miejscowości: Ligotkę Kameralną, Gnojnik, Trzanowice, Cierlicko, Olbrachcice, Stonawę. W rejonie karwińskiego Starego Miasta, na wysokości ok. 222 m n.p.m. wpływa do Olzy. Tok w znacznej części nieuregulowany, poniżej Olbrachcic miejscami silnie meandrujący. Poniżej Ligotki Kameralnej dolina zupełnie płytka, wzdłuż toku porośnięta lasem i zaroślami, lokalnie (np. powyżej Cierlicka) podmokła. Główne dopływy to prawobrzeżne "Ráztoka" (w Ligotce Kameralnej), "Černý potok" (w Górnych Trzanowicach) i "Chotěbuzka" (poniżej Olbrachcic). Pomiędzy Cierlickiem i Olbrachcicami na rzece znajduje się wybudowany w latach 1955-1964 Zbiornik Cierlicki.

</doc>
<doc id="2097810" url="https://pl.wikipedia.org/wiki?curid=2097810" title="Stonávka">
Stonávka



</doc>
<doc id="2097811" url="https://pl.wikipedia.org/wiki?curid=2097811" title="Witching Hour">
Witching Hour

Witching Hour – trzeci studyjny album brytyjskiego zespołu Ladytron, wydany 3 października 2005. Specjalna edycja albumu zawiera drugą płytę z ostatnimi teledyskami i dokumentem Pewnego razu na Wschodzie – Ladytron w Chinach, z wyszczególnieniem atrakcji z 2004 roku z trasy koncertowej po Chinach. „Sugar” i „Destroy Everything You Touch” zostały wydane jako single. Niektóre wersje tego albumu nie obejmują „CMYK” lub „Untitled”.
Lista utworów.
Niektóre kopie zawierały DVD zawierające teledyski do Sugar &amp; Destroy Everything You Touch oraz krótki film, . Ten jest również dostępny na Extended Play.
Bonus CD.
W 2007 r., Witching Hour zostało ponownie wydane i dołączona do niej została bonusowa płyta.
Europejskie wydanie
USA wydanie

</doc>
<doc id="2097813" url="https://pl.wikipedia.org/wiki?curid=2097813" title="Fundacja Nasza Ziemia">
Fundacja Nasza Ziemia

Fundacja "Nasza Ziemia" – organizacja pozarządowa założona w 1994 roku przez Mirę Stanisławską-Meysztowicz.
Cele statutowe.
Fundacja Nasza Ziemia prowadzi edukację ekologiczną i obywatelską. Od początku swego istnienia koordynuje w Polsce kampanię "Sprzątanie świata", będącą częścią międzynarodowego ruchu na rzecz ochrony środowiska "Clean up the World".

</doc>
<doc id="2097814" url="https://pl.wikipedia.org/wiki?curid=2097814" title="Big Spring (Teksas)">
Big Spring (Teksas)

Big Spring – miasto w Stanach Zjednoczonych, w stanie Teksas, w hrabstwie Howard. W 2000 roku liczyło 25 233 mieszkańców.

</doc>
<doc id="2097815" url="https://pl.wikipedia.org/wiki?curid=2097815" title="François Fagel">
François Fagel

François Fagel (ur. 1659, zm. 1746) – jeden z czołowych holenderskich polityków XVIII wieku.
Od 1690 roku Fagel pełnił funkcję greffier-a Stanów Generalnych, które to stanowisko objął po śmierci swego ojca Henrika Fagela.
Greffier był tym urzędnikiem, który otrzymywał oficjalne listy od ambasadorów i odczytywał je podczas sesji Stanów, zresztą miał on obowiązek przekazać Stanom całą otrzymywaną korespondencję, co de facto wykluczało prowadzenie przezeń własnej polityki. Pełniący to stanowisko był pozbawiony prawa głosu podczas głosowań i zawsze musiał się konsultować ze Stanami. Nie miał więc własnej władzy politycznej, a jedynie „pożyczoną” od Stanów. Mimo to Fagel był znany wśród cudzoziemskich dyplomatów jako: „l’oracle (fr: wyrocznia) Stanów Generalnych”.
Jego stronnikiem politycznym był Simon van Slingelandt, który był także szwagrem F. Fagela. Fagel poślubił jego
młodszą siostrę Elisabeth van Slingelandt.
Był dobrze wykształcony; posiadał bibliotekę liczącą w 1723 roku ponad 5.000 tomów.

</doc>
<doc id="2097817" url="https://pl.wikipedia.org/wiki?curid=2097817" title="Sierra Blanca (Teksas)">
Sierra Blanca (Teksas)

Sierra Blanca – jednostka osadnicza w Stanach Zjednoczonych, w stanie Teksas, w hrabstwie Hudspeth. W 2007 roku liczyło 510 mieszkańców.

</doc>
<doc id="2097820" url="https://pl.wikipedia.org/wiki?curid=2097820" title="Greenville (Teksas)">
Greenville (Teksas)

Greenville – miasto w Stanach Zjednoczonych, w stanie Teksas, w hrabstwie Hunt. Według spisu w 2020 roku liczy 28,2 tys. mieszkańców. Jest częścią obszaru metropolitalnego Dallas.

</doc>
<doc id="2097821" url="https://pl.wikipedia.org/wiki?curid=2097821" title="Nowa Demokracja (Szwecja)">
Nowa Demokracja (Szwecja)

Nowa Demokracja (szw. Ny Demokrati, w skrócie NyD) – szwedzka prawicowa partia polityczna reprezentowana w Riksdagu w latach 1991–1994. Została powołana do życia w Skarze 4 lutego 1991 roku przez Iana Wachtmeistera oraz Berta Karlssona, po ogłoszeniu deklaracji jej powstania pod koniec 1990 roku.
Program.
W dużej mierze program Nowej Demokracji opierał się o kwestie dotyczące obniżki podatków, mocnym ograniczeniu etatów w sektorze publicznym, bardziej restrykcyjnej polityce wobec emigrantów, redukcji do 151 członków Parlamentu Europejskiego oraz bezpośrednim wyborze premiera Szwecji. Ponadto partia opowiadała się za wystąpieniem Szwecji ze struktur europejskich.
Wybory w 1991 i 1994.
15 września 1991 w wyborach parlamentarnych do Riksdagu na Nową Demokrację oddano łącznie 6,7% głosów co przełożyło się bezpośrednio na 25 mandatów. W kolejnych wyborach 18 września 1994 wynik był znacznie gorszy – tylko 1,2% – i partia nie dostała się do parlamentu.

</doc>
<doc id="2097822" url="https://pl.wikipedia.org/wiki?curid=2097822" title="Onocentaur">
Onocentaur



</doc>
<doc id="2097823" url="https://pl.wikipedia.org/wiki?curid=2097823" title="Dmitrij Cwietajew">
Dmitrij Cwietajew

Dmitrij Cwietajew (ros. "Дмитрий Владимирович Цветаев" trans. "Dmitrij Władimirowicz Cwietajew" - ur. 1852 w guberni włodzimierskiej, zm. 1920) – rosyjski historyk, wykładowca historii Uniwersytetu Moskiewskiego i profesor Cesarskiego Uniwersytetu Warszawskiego.
Życiorys.
Urodził się w rodzinie wiejskiego prawosławnego księdza. Po ukończeniu Akademii Teologicznej w Sankt Petersburgu ukończył studia pedagogiczne i rozpoczął pracę jako wykładowca historii, języka rosyjskiego i pedagogiki w uczelni wojskowej im. cesarzowej Marii w Orle i Moskwie. Po obronie pracy doktorskiej w 1886 został wykładowcą Uniwersytetu Moskiewskiego, a od 1887 profesorem Cesarskiego Uniwersytetu Warszawskiego w katedrze historii Rosji.
Stryj poetki Maryny Cwietajewej, młodszy brat Iwana Cwietajewa (1847-1913), filologa i profesora Uniwersytetu Moskiewskiego, założyciela Muzeum Sztuk Pięknych im. Puszkina w Moskwie.

</doc>
<doc id="2097824" url="https://pl.wikipedia.org/wiki?curid=2097824" title="Tabita">
Tabita



</doc>
<doc id="2097826" url="https://pl.wikipedia.org/wiki?curid=2097826" title="Ichtiocentaur">
Ichtiocentaur



</doc>
<doc id="2097828" url="https://pl.wikipedia.org/wiki?curid=2097828" title="Stinnett (Teksas)">
Stinnett (Teksas)

Stinnett – miasto w Stanach Zjednoczonych, w stanie Teksas, w hrabstwie Hutchinson. W 2000 roku liczyło 1936 mieszkańców.

</doc>
<doc id="2097829" url="https://pl.wikipedia.org/wiki?curid=2097829" title="Paul Nadar">
Paul Nadar

Paul Nadar (ur. 8 lutego 1856 w Paryżu, zm. 1 września 1939) – francuski fotograf.
Był jedynym dzieckiem Ernestine Tournachon i fotografa Gaspard-Félixa Tournachona, znanego jako Nadar. Uczył się fotografować od swojego ojca, autora portretów wielu artystów i przedstawicieli elit Francji II Cesarstwa. Zdjęcia te, pozbawione rekwizytów i ozdobnych teł, kładły natomiast nacisk na osobowość modela. Z czasem estetyka portretów Nadara-ojca uległa skonwencjonalizowaniu i komercjalizacji, a w miejsce dużych, pełnych szczegółów fotografii w technice mokrej płyty kolodionowej, Nadar-ojciec zajął się bardziej lukratywnymi "carte de visite". W 1871 Nadar-ojciec zamknął studio przy boulevard des Capucines i przeniósł się na ulicę d’Anjou 51. Zakładem zarządzał Paul z matką, kierując jego działalność w stronę dochodowej i popularnej wówczas, ale banalnej fotografii, wykorzystującej dekoracyjne tła, wymyślne pozy i bogate rekwizyty.
Nadar-ojciec nie angażował się w działalność studia i nie pochwalał zmian, jakie w nim zachodziły. W połowie lat. 80. ojciec i syn na krótko pogodzili się, czego owocem było wspólne przedsięwzięcie, zatytułowane "Entretien de M. Nadar avec M. Chevreul, le jour de son centenaire" ("Wywiad pana Nadara z panem Chevreulem w dzień jego setnych urodzin"). Był to wywiad z chemikiem Michelem Eugène'em Chevreulem, przeprowadzony przez Nadara-ojca, a sfotografowany przez Paula. Zestaw zdjęć, który ukazał się na łamach czasopisma „L'Illustration” w 1886 r., uważany jest za dzieło pionierskie w rozwoju fotoreportażu i pierwszy foto-wywiad. 
W 1886 Paul Nadar przejął kontrolę nad zakładem. Wzorem ojca, zajął się fotografią lotniczą (z balonu). W 1890 wyjechał w podróż z Europy do Turkiestanu śladami dawnego jedwabnego szlaku, fotografując odwiedzane miejsca. Używał wówczas nowego wyposażenia Kodaka; wkrótce został przedstawicielem tej firmy. 
W 1895 Paul Nadar oficjalnie stał się właścicielem studia swojego ojca i prowadził go do swojej śmierci w 1939. Przez kilka kolejnych lat kierowała nim jego córka, Marthe, po czym zostało ostatecznie zamknięte. Całe wyposażenie studia oraz negatywy i zdjęcia Nadara-ojca i Paula sprzedała francuskiemu rządowi druga żona Paula, Anne.

</doc>
<doc id="2097831" url="https://pl.wikipedia.org/wiki?curid=2097831" title="Velocifero">
Velocifero

Velocifero – czwarty album brytyjskiego zespołu Ladytron. Album został wydany na CD i na stronach internetowych do pobrania 2 czerwca 2008 w Wielkiej Brytanii i 3 czerwca wszędzie indziej. Teledysk do "Ghosts" został oficjalnie wydany na YouTube w dniu 17 maja 2008 roku. W marcu 2009 "Tomorrow" został wydany jako singel CD w Wielkiej Brytanii. Piosenka "Runaway" pojawiła się w grze FIFA 09, oprócz tego singiel "Ghosts" znalazł się w grze Need for Speed: Undercover.

</doc>
<doc id="2097832" url="https://pl.wikipedia.org/wiki?curid=2097832" title="Stolen Thoughts">
Stolen Thoughts

Stolen Thoughts – wydany w 2008 roku pierwszy długogrający album zespołu Retrospective. Album ukazał się 27 października nakładem wytwórni Lynx Music.
Stolen Thoughts to tak zwany concept album. Tematem wszystkich utworów jest okres dzieciństwa i proces przechodzenia w dorosłe życie.
Twórcy.
Zespół:
Współtwórcy albumu:
Lista utworów.
Wszystkie utwory skomponowane zostały przez zespół Retrospective.
Długość całości: 46:34

</doc>
<doc id="2097833" url="https://pl.wikipedia.org/wiki?curid=2097833" title="Centra Spółka Akcyjna">
Centra Spółka Akcyjna



</doc>
<doc id="2097834" url="https://pl.wikipedia.org/wiki?curid=2097834" title="Black Country Communion">
Black Country Communion

Black Country Communion – supergrupa wykonująca muzykę z pogranicza hard rocka i bluesa. Powstała w 2010 roku w składzie: Glenn Hughes, Jason Bonham, Derek Sherinian, oraz Joe Bonamassa.
20 września 2010 roku ukazał się debiutancki album formacji pt. "Black Country". Kompozycje zostały wyprodukowane i zmiksowanie przez Kevina Shirleya. Natomiast mastering wykonał Bob Ludwig. Wydawnictwo poprzedził wydany 10 sierpnia 2010 roku singel pt. "One Last Soul".
W październiku 2012 roku ukazał się trzeci album zespołu, "Afterglow", jednak już wtedy można było zauważyć spory pomiędzy Glennem Hughesem a Joe Bonamassą.
W marcu 2013 roku z zespołu odszedł Joe Bonamassa. Jego rezygnacja z dalszej współpracy z grupą była spowodowana kolidowaniem działalności Black Country Communion z jego karierą solową, jak również konfliktami w zespole. Kilka dni później wokalista i basista grupy, Glenn Hughes, ogłosił rozwiązanie zespołu, gdyż Bonamassa zabronił pozostałym członkom zespołu występować bez niego pod nazwą BCC.
W 2016 roku zespół wznowił działalność.

</doc>
<doc id="2097836" url="https://pl.wikipedia.org/wiki?curid=2097836" title="Cha Kum-Chol">
Cha Kum-Chol



</doc>
<doc id="2097837" url="https://pl.wikipedia.org/wiki?curid=2097837" title="Extended Play (album Ladytron)">
Extended Play (album Ladytron)

Extended Play - to dwie płyty EP CD/DVD kompilacji brytyjskiego zespołu Ladytron. Kompilacja zawiera niepublikowane remiksy i wyłączne UK B-sides, a także 35-minutowy bonus DVD.

</doc>
<doc id="2097838" url="https://pl.wikipedia.org/wiki?curid=2097838" title="Krążowniki rakietowe typu California">
Krążowniki rakietowe typu California

Krążowniki rakietowe typu "California" – amerykańskie krążowniki budowane w latach 70. dwudziestego wieku, pierwszy – poza lotniskowcami – typ nawodnych okrętów z napędem atomowym marynarki wojennej Stanów Zjednoczonych przeznaczony do seryjnej produkcji. Krążowniki typu "California", były w rzeczywistości nuklearną wersją okrętów rakietowych proponowanych dla US Navy na początku lat 60. z systemem rakietowym Tartar-D. Ich konstrukcja została opóźniona na skutek sprzeciwu wobec budowy nawodnych okrętów z napędem atomowym ze strony sekretarza obrony Roberta McNamary oraz finansowych potrzeb wojny w Wietnamie. Środki finansowe na budowę okrętów tego typu, zostały wyasygnowane dopiero na skutek silnego nacisku ze strony Kongresu. Wszystkie jednostki tego typu budowane były stoczni Newport News Shipbuilding w Newport News. Okręty tego typu, oryginalnie klasyfikowane były jako fregaty rakietowe (DLGN), jednak ich klasyfikacja uległa zmianie 30 czerwca 1975 roku.
Konstrukcja.
Okręty tego typu budowane były według projektu SCB nr 241, będącego częścią projektu nowej serii SCB 241.65. Okręty wyposażone były w duże lądowisko dla helikopterów, nie miały jednak ani hangaru ani urządzeń przystosowanych do obsługi śmigłowców, toteż helikoptery wykorzystywane były jedynie do zaopatrywania jednostek. Z uwagi na fakt iż wyrzutnie Mk 13 nie mogły pomieścić rakietotorped ASROC, wyposażone były początkowo w wyrzutnie Mk 16, które zostały jednak w 1993 roku usunięte. W odróżnieniu od poprzednich typów CG/CGN, jednostki typu "California" nie zostały uzbrojone w przeciwlotnicze pociski rakietowe dalekiego zasięgu, lecz 80 nowych pocisków rakietowych średniego zasięgu serii Standard SM-1 MR. Okrętów tych nie zaopatrzono w pociski Tomahawk, dysponowały za to ośmioma umieszczonymi na burtach śródokręcia wyrzutniami Mk 141 pocisków Harpoon. System obrony bezpośredniej jednostek stanowiły dwa działa kal 20 mm Phalanx CIWS Mk 16 zaś możliwość zwalczania okrętów podwodnych zapewniały torpedy Mk 32 kalibru 324 mm w czterech pojedynczych wyrzutniach torpedowych.
Wyposażenie elektroniczne
Na wyposażenie elektroniczne okrętów tego typu składały się:

</doc>
<doc id="2097841" url="https://pl.wikipedia.org/wiki?curid=2097841" title="OAO &quot;IżAwto&quot;">
OAO &quot;IżAwto&quot;



</doc>
<doc id="2097844" url="https://pl.wikipedia.org/wiki?curid=2097844" title="Miss Black and Her Friends">
Miss Black and Her Friends

Miss Black and Her Friends - to pierwszy minialbum brytyjskiego zespołu Ladytron. Został wydany w 1999 roku wyłącznie w Japonii. Wszystkie utwory oprócz "Miss Black" zostały później wydane ponownie na debiutanckim albumie zatytułowanym "604".

</doc>
<doc id="2097854" url="https://pl.wikipedia.org/wiki?curid=2097854" title="Ian Wachtmeister">
Ian Wachtmeister

Ian Melker Shering Wachtmeister af Johannishus (ur. 24 grudnia 1932 w Nääs w regionie Södermanland, zm. 11 listopada 2017 w Sztokholmie) – szwedzki przemysłowiec, publicysta i polityk, hrabia, deputowany do Riksdagu oraz lider Nowej Demokracji (1991–1994).
Życiorys.
Z wykształcenia inżynier górnictwa, w 1957 ukończył studia w Królewskim Instytucie Technicznym. Krótko pracował na tej uczelni, po czym przeszedł do pracy w sektorze przemysłowym. Był m.in. dyrektorem generalnym przedsiębiorstw Oxelösunds Järnverk (1970–1978) oraz Gränges Aluminium (1978–1983). W 1983 został współzałożycielem i głównym udziałowcem koncernu The Empire.
Autor satyrycznych publikacji "Ankdammen" (1988) i "Elefanterna" (1990). W 1991 należał do założycieli prawicowej partii Nowa Demokracja, od tegoż roku do 1994 stał na czele tego ugrupowania. Również w latach 1991–1994 z ramienia tej formacji sprawował mandat posła do Riksdagu. W późniejszych latach wspierał kampanię wyborczą Alfa Svenssona z Chrześcijańskich Demokratów, a także doradzał liderowi Szwedzkich Demokratów Jimmiemu Åkessonowi.

</doc>
<doc id="2097861" url="https://pl.wikipedia.org/wiki?curid=2097861" title="Kamila Darda">
Kamila Darda

Kamila Darda (ur. 16 marca 1986 w Giżycku) – polska piłkarka, grająca na pozycji obrońcy. Grę w piłkę zaczynała w gimnazjum w Giżycku. Po zakończeniu edukacji w gimnazjum nauczyciel zaproponował jej możliwość dalszego trenowania piłki nożnej, która jednak wiązałaby się z nauką w liceum w innym mieście. Kamila zdecydowała się na Konin, gdzie zaczęła grać w tamtejszym Medyku. Po ukończeniu szkoły średniej rozpoczęła studia na krakowskim AWF-ie i przeszła do Podgórza Kraków. Latem 2007 przeszła do RTP Unii Racibórz. Trzy lata później opuściła zespół, gdyż znalazła pracę w Krakowie, gdzie ma zamiar zamieszkać. Na koncie sukcesów posiada dwukrotne mistrzostwo Polski (2008/09, 2009/10) oraz, również dwukrotne halowe mistrzostwo Polski (2008, 2009), zdobywane z RTP Unią Racibórz. Wystąpiła również w czterech spotkaniach reprezentacji Polski U-19.

</doc>
<doc id="2097863" url="https://pl.wikipedia.org/wiki?curid=2097863" title="Przekształcanie spółek">
Przekształcanie spółek



</doc>
<doc id="2097867" url="https://pl.wikipedia.org/wiki?curid=2097867" title="Naughty Dog">
Naughty Dog

Naughty Dog, LLC (dawniej JAM Software, Inc.) – amerykański producent gier komputerowych z siedzibą w Santa Monica w Kalifornii.
Historia.
Przedsiębiorstwo zostało założone przez Andy’ego Gavina i Jasona Rubina w 1984. Do 1989 nosiło nazwę JAM Software, co było skrótem od Jason and Andy Magic Software. Na początku działalności dwuosobowe studio założycieli napisało (jako drugą) grę o narciarstwie. Jednakże jeden z założycieli studia nagrał nie licencjonowane kopie gier, na jedyną kopię własnej gry. Trzeba było więc napisać grę od nowa. Udało się to i gra została sprzedana za dokładnie 250 dolarów. W 2001 studio zostało przejęte przez Sony Computer Entertainment i od tej pory wszystkie gry są pisane wyłącznie na konsole PlayStation.
W 2007 firma zaprezentowała swoją pierwszą grę na konsolę PlayStation 3 – ', a w 2009 wydała jej kontynuację – ', która w wielu rankingach jest jedną z najlepiej ocenianych gier na konsolę PlayStation 3. 1 listopada 2011 wydana została trzecia część serii opowiadającej o przygodach Nathana Drake’a zatytułowana '. W 2013 studio stworzyło "The Last of Us." 10 maja 2016 twórcy wydali ostatnią część serii "Uncharted" – '. 19 czerwca 2020 zostało wydane "The Last of Us: Part II".

</doc>
<doc id="2097870" url="https://pl.wikipedia.org/wiki?curid=2097870" title="Carlos Alberto Galeana">
Carlos Alberto Galeana



</doc>
<doc id="2097878" url="https://pl.wikipedia.org/wiki?curid=2097878" title="Jos Hooiveld">
Jos Hooiveld

Jos Hooiveld (ur. 22 kwietnia 1983 w Zeijen) — piłkarz holenderski grający na pozycji środkowego obrońcy.
Swoją karierę rozpoczął w drużynie SC Heerenveen w roku 2003. W 2015 występował w Millwall do którego był wypożyczony z Southampton. Następnie odszedł do AIK Fotboll.

</doc>
<doc id="2097880" url="https://pl.wikipedia.org/wiki?curid=2097880" title="Bafing (rzeka)">
Bafing (rzeka)

Bafing – rzeka w zachodniej Afryce, w Gwinei i Mali. Bafing łącząc się z rzeką Bakoye daje początek Senegalowi.
Rzeka wypływa z wyżyny Futa Dżalon w środkowej Gwinei i płynie w kierunku północno-wschodnim, gdzie krótki odcinek rzeki tworzy fragment granicy gwinejsko-malijskiej. Na terenie Mali rzeka skręca w kierunku północnym i północno-zachodnim. W okolicach miasta Bafoulabé rzeka łączy się z Bakoye, formując rzekę Senegal.
Rzeka Bafing ma długość ok. 560 km i na całej swej długości jest nieżeglowna.

</doc>
<doc id="2097886" url="https://pl.wikipedia.org/wiki?curid=2097886" title="Siły zbrojne carskiej Rosji">
Siły zbrojne carskiej Rosji



</doc>
<doc id="2097887" url="https://pl.wikipedia.org/wiki?curid=2097887" title="Morawka (dopływ Ostrawicy)">
Morawka (dopływ Ostrawicy)

Morawka (cz. "Morávka") – rzeka o długości 29,6 km we wschodnich Czechach, w kraju morawsko-śląskim. Jej zlewnia obejmuje centralny obszar gór Beskidu Morawsko-Śląskiego i powiatu Frydek-Mistek. Prawy i największy dopływ Ostrawicy.
Wypływa z ubocza góry Sulov na wysokości 880 m n.p.m., nieopodal granicy ze Słowacją. Następnie płynie w kierunku północno-zachodnim przez rzadko zaludniony obszar górski na terenie gminy Morawka. Około 10 km od źródła w latach 60. XX w. wybudowano zbiornik wodny o pojemności 0,5 mln m³. Dalej spływa przez miejscowości: Prażmo, Raszkowice, Ligota Górna, Ligota Dolna, Noszowice, Dobra, Stare Miasto i kończy swój bieg w mieście Frydek-Mistek. Dolny bieg rzeki objęty jest strefą ochrony przyrody.
Koryto rzeki poniżej Raszkowic, do Skalicy, tj. na odcinku od 5,47 do 10,6 km jej biegu, jest objęte ochroną w postaci Narodowego pomnika przyrody Skalická Morávka.

</doc>
<doc id="2097889" url="https://pl.wikipedia.org/wiki?curid=2097889" title="Podróż apostolska Benedykta XVI do Hiszpanii">
Podróż apostolska Benedykta XVI do Hiszpanii



</doc>
<doc id="2097893" url="https://pl.wikipedia.org/wiki?curid=2097893" title="Mário Tito">
Mário Tito

Mário Tito (ur. 6 listopada 1941 w Bom Jardim, zm. 9 marca 1994 w Rio de Janeiro) – piłkarz brazylijski, występujący na pozycji środkowego obrońcy.
Kariera klubowa.
Karierę piłkarską Mário Tito rozpoczął w Bangu AC w 1959 roku. Z Bangu zdobył mistrzostwo stanu Rio de Janeiro – Campeonato Carioca w 1966 roku. W barwach Bangu rozegrał 194 mecze i strzelił 2 bramki. W latach 1969–1971 występował we Cruzeiro EC. Z Cruzeiro zdobył mistrzostwo stanu Minas Gerais – Campeonato Mineiro w 1969 roku. Karierę zakończył w 1975 roku w Olarii Rio de Janeiro.
Kariera reprezentacyjna.
W reprezentacji Brazylii Mário Tito zadebiutował 24 marca 1963 w przegranym 0-3 meczu z reprezentacją Argentyny podczas Copa América 1963, na której Brazylia zajęła czwarte miejsce. Był to jego jedyny występ w reprezentacji.

</doc>
<doc id="2097902" url="https://pl.wikipedia.org/wiki?curid=2097902" title="Swedish House Mafia">
Swedish House Mafia

Swedish House Mafia – szwedzki zespół muzyczny, składający się z trzech DJ-ów i producentów muzyki house: Axwella, Steve'a Angello oraz Sebastiana Ingrosso.
Historia zespołu.
26 maja 2010 zespół zadebiutował singlem „One (Your Name)”, nagranym z gościnnym udziałem Pharella Williamsa; z utworem dotarli do pierwszego miejsca na niderlandzkiej liście przebojów MegaCharts. W 2012 zespół zremiksował swój utwór „Greyhound” na potrzeby reklamy wódki Absolut, a spot z ich piosenką osiągnął ponad 30 mln odsłon w serwisie YouTube.
24 czerwca 2012 ogłosili plany ostatniej trasy koncertowej oraz rozwiązanie grupy. Według jednej z wypowiedzi członków zdecydowali się zakończyć współpracę z powodu braku inicjatywy do dalszego, wspólnego tworzenia. Ich ostatnią produkcją był singiel „Don't You Worry Child”, którego premiera odbyła się 16 lipca 2012 i w programie muzycznym MTV. Ostatni występ grupy miał miejsce 24 marca 2013 na "Ultra Music Festival". Po zakończeniu działalności grupy Steve Angello rozpoczął karierę solową, a Axwell i Sebastian Ingrosso stworzyli projekt „Axwell /\ Ingrosso”.
25 marca 2018 zagrali wspólny koncert z okazji 20-lecia festiwalu "Ultra Music Festival" w Miami, grając razem po raz pierwszy od pięciu lat. Zapowiedzieli nim początek reaktywacji zespołu oraz nową, europejską trasę koncertową z nowymi utworami w 2019. W lipcu 2021 wydali dwa single po reaktywacji – „It Gets Better” oraz „Lifetime”.

</doc>
<doc id="2097906" url="https://pl.wikipedia.org/wiki?curid=2097906" title="Massinha">
Massinha

Massinha, właśc. Benedito Aparecido dos Santos (ur. 7 września 1939 w São José do Rio Pardo) – piłkarz brazylijski, występujący na pozycji środkowego obrońcy.
Kariera klubowa.
Karierę piłkarską Massinha rozpoczął w Cruzeiro EC w 1959 roku. Z Cruzeiro czterokrotnie zdobył mistrzostwo stanu Minas Gerais – Campeonato Mineiro w 1959, 1960, 1961 i 1966 roku. W latach 1964–1965 występował we Vasco da Gama. Karierę zakończył w 1971 roku w Caldense Poços de Caldas.
Kariera reprezentacyjna.
W reprezentacji Brazylii Massinha zadebiutował 3 marca 1963 w zremisowanym 2-2 towarzyskim meczu z reprezentacją Paragwaju. Kilka dni później uczestniczył w Copa América 1963, na której Brazylia zajęła czwarte miejsce. Na turnieju wystąpił w trzech meczach z Peru, Kolumbią, Boliwią, który był jego ostatnim meczem w reprezentacji.

</doc>
<doc id="2097908" url="https://pl.wikipedia.org/wiki?curid=2097908" title="Falémé">
Falémé

Falémé – rzeka w zachodniej Afryce, w Gwinei, Mali i Senegalu, dopływ rzeki Senegal.
Rzeka wypływa z wyżyn w północnej Gwinei i na krótkim odcinku płynie w kierunku północno-wschodnim. Dalej, już na terytorium Mali, skręca na zachód, a następnie północny zachód, tworząc znaczny fragment granicy malijsko-senegalskiej, na pewien czas zbaczając na terytorium Senegalu. W okolicach miasta Bakel Falémé wpada do rzeki Senegal.
Rzeka ma długość ok. 400 km i od lipca do września jest częściowo żeglowna.

</doc>
<doc id="2097909" url="https://pl.wikipedia.org/wiki?curid=2097909" title="Faleme">
Faleme



</doc>
<doc id="2097914" url="https://pl.wikipedia.org/wiki?curid=2097914" title="Ulica Lwowska w Chełmie">
Ulica Lwowska w Chełmie

Ulica Lwowska - jedna z głównych i najruchliwszych ulic Chełma. Łączy Stare Miasto z południową częścią miasta.
Przebieg.
Ulica rozpoczyna swój bieg od skrzyżowania z ul. Lubelską, w rejonie placu dr. Edwarda Łuczkowskiego. Jej początkowy fragment jest wyłączony z ruchu, stanowiąc tzw. deptak. Ulica krzyżuje się z ulicą Pocztową, a następnie, jako przedłużenie ulicy Partyzantów, przebiega przez skrzyżowanie z al. Armii Wojska Polskiego i al. Armii Krajowej obok Dworca Głównego PKS. Krzyżuje się z al. 3 Maja i al. 15 Sierpnia. Ulica kończy swój bieg przy Urzędzie Gminy.
Historia.
Jedna z najstarszych ulic miasta, pierwotnie trakt prowadzący od staromiejskiego rynku w kierunku południowym, na Zamość i Lwów. Do czasów dwudziestolecia międzywojennego określana mianem ul. Pokrowskiej. Ówcześnie zabudowana parterowymi sklepami w okolicach targowiska miejskiego, dalej w kierunku południowym dominowały parterowe drewniane domy i wyróżniające się pośród nich obiekty cmentarza parafialnego, Fabryki Maszyn Rolniczych Dratta i rzeźni miejskiej. Wzdłuż ulicy biegł rów z wodą. Taki charakter ulica Lwowska zachowała do lat siedemdziesiątych XX w.
Obecnie.
Obecnie ulica ta stanowi jedną z głównych i najruchliwszych w mieście, zwłaszcza odcinek od skrzyżowania z al. Armii Krajowej i al. Armii Wojska Polskiego do skrzyżowania z Alejami 3 Maja i 15 Sierpnia (jako fragment drogi wojewódzkiej 843). Przy ulicy tej położone są: Chełmska Spółdzielnia Mieszkaniowa, sklepy Biedronka, Carrefour, Tesco, Lidl, Avans oraz inne obiekty usługowe.
Przy Lwowskiej położony jest zabytkowy cmentarz prawosławno-katolicki.
Transport i komunikacja.
W 2010 roku (sierpień-wrzesień) odbył się remont ul. Lwowskiej na odcinku od ul. Partyzantów do ul. Orląt Lwowskich. Ulica została poszerzona do 2 pasów ruchu w kierunku Dworca Głównego PKS. 
Ulicą Lwowską kursują następujące linie autobusowe:
Linie PKS Chełm zostały najprawdopodobniej zlikwidowane (także ze strony przewoźnika zniknął odnośnik do rozkładu 201, 204 i 206).

</doc>
<doc id="2097916" url="https://pl.wikipedia.org/wiki?curid=2097916" title="Oplontis">
Oplontis

Oplontis – nadmorskie miasto antyczne, które znajdowało się w pobliżu Pompei. 24 sierpnia 79 roku, wybuch Wezuwiusza pogrzebał je w głębokiej warstwie popiołu. Obecnie kompleks archeologiczny znajduje się w środku nowoczesnego miasta Torre Annunziata.
Nazwa "Oplontis" jest znana jedynie z Tabula Peutingeriana, XIII-wiecznej kopii antycznej mapy przedstawiającej sieć drogową we Włoszech w okresie Cesarstwa Rzymskiego. Nazwa "Oplontis" odnosi się do budynków między Pompejami i Herkulanum.
Do tej pory archeolodzy zidentyfikowali dwa stanowiska: "Oplontis A" (Villa di Poppea - willa Poppei Sabiny, żony Nerona) i "Oplontis B" (Villa di Lucio Crasso Tertius).
Odkrycie.
Pierwsze oficjalne prace wykopaliskowe w XVIII wieku przeprowadził Francesco La Vega, który odkrył kanał wodny widoczny obecnie w południowej części kompleksu Willi Poppei. Prace te zostały jednak przerwane z powodu toksycznego powietrza.
W 1839 roku rozpoczęto prace w okolicy perystylu oraz w kwaterze służących. Odkryto wówczas fontannę w ogrodzie oraz wąskie cunicula prowadzące do wschodniej części kompleksu. W 1840 roku wykopaliska wstrzymano z powodu braku pieniędzy. Państwo nabyło obiekt, uznając jego znaczenie archeologiczne.
Systematyczne prace wykopaliskowe rozpoczęły się w 1964 roku. Badania te prowadzone były według nowoczesnych kryteriów oraz przy pomocy istniejącej dokumentacji, która umożliwiła stopniową rekonstrukcję elewacji i dachów oraz restaurację malowideł i podłóg. Wykopaliska sięgające głębokości 8 metrów prowadzili Alfonso De Franciscis i Stefano De Caro.
W 1974 roku podczas budowy szkoły odkryto Oplontis B tzw. Villa di Lucio Crasso Tertius znajdującą się 200 metrów na wschód od Willi Poppei. Wykopaliska na terenie tego kompleksu nie są zakończone, gdyż jest on zasłonięty przez współczesne zabudowania.
W 1997 roku Oplontis zostało wpisane na listę światowego dziedzictwa UNESCO.

</doc>
<doc id="2097918" url="https://pl.wikipedia.org/wiki?curid=2097918" title="Nicolás Terol">
Nicolás Terol

Nicolás Terol Peidro (ur. 27 września 1988 roku w Alcoy, w Walencji) – hiszpański motocyklista.
Kariera.
125 cm³.
Nicolas w motocyklowych mistrzostwach świata zadebiutował w ostatnim wyścigu sezonu 2004 – GP Walencji (dosiadał włoskiej Aprilii). Zmagania w nim zakończył na 22. pozycji.
W latach 2005-2007 Hiszpan jeździł na motocyklu Derbi. Pierwsze punkty zdobył podczas inauguracyjnego sezon 2005 GP Hiszpanii, zajmując ostatnie punktowane 15. miejsce. Była to jednak jego jedyna zdobycz punktowa w tym roku, która dała mu 36. pozycję w końcowej klasyfikacji.
W roku 2006 punktował w 9 z 16 rozegranych wyścigów (najlepiej spisał się podczas GP Wielkiej Brytanii i GP Czech, w których dojechał na siódmym miejscu). W klasyfikacji generalnej zajął 14. lokatę.
Sezon 2007 był zdecydowanie słabszy w wykonaniu Terola. Hiszpan zdołał tylko 5 razy dojechać na punktowanej pozycji, z czego ani razu w pierwszej dziesiątce (najlepszą uzyskaną pozycją było dwukrotnie 11. miejsce podczas GP Malezji i GP Walencji). W ostatecznym rozrachunku zajął dopiero 22. pozycję.
Od roku 2008 Nicolas ponownie nawiązał współpracę z Aprilią. Już podczas drugiej rundy na torze Circuito Permanente de Jerez Terol po raz pierwszy w karierze stanął na podium, zajmując 2. miejsce. Podczas GP Indianapolis po raz pierwszy zwyciężył w wyścigu. W ciągu całego sezonu Hiszpan stanął łącznie 5 razy na podium, po raz pierwszy przekraczając w łącznej klasyfikacji sto punktów. Pozwoliło mu to na zajęcie 5. miejsca w klasyfikacji końcowej.
W następnym sezonie czterokrotnie odwiedzał podium, w tym po raz drugi najwyższy stopień (miało to miejsce podczas GP Czech). Pomimo iż zdobył tylko 3,5 punktu więcej w stosunku do ubiegłego roku, zajął dużo wyższą 3. lokatę na koniec zmagań.

</doc>
<doc id="2097919" url="https://pl.wikipedia.org/wiki?curid=2097919" title="México, México">
México, México

México, México - singiel meksykańskiego zespołu RBD stworzony na potrzeby promocji w Meksyku Mistrzostw Świata w Piłce Nożnej 2006, które odbyły się w Niemczech. Zespół wykonywał ją czasem na meczach piłkarskich. Piosenka stała się hymnem Mundialu 2006 w Meksyku.
Do piosenki nagrano dwa teledyski. Pierwszy był to oficjalny teledysk, w którym zespół grał w piłkę nożną, a dziewczyny śpiewały na statku. Drugi został nagrany na planie telenoweli Rebelde, gdzie na telewimie był pokazywany poprzedni teledysk i oba były ze sobą przeplatane.

</doc>
<doc id="2097925" url="https://pl.wikipedia.org/wiki?curid=2097925" title="Strzyżak sarni">
Strzyżak sarni

Strzyżak sarni, strzyżak jelenica ("Lipoptena cervi") – gatunek owada z rodziny narzępikowatych, rzędu muchówek. Pospolicie występuje na obszarach o klimacie umiarkowanym w Europie, północnych Chinach i na Syberii, został także zaintrodukowany do Ameryki Północnej.
Charakterystyka.
Ciało długości od 5 do 6 mm, barwy brunatnej. Szeroka głowa ma małe oczy, wyraźnie szerszą niż dłuższą płytkę śródcieminiową, trzykrotnie szerszą niż dłuższą płytkę zacieminiową oraz 2-3 długie szczecinki boczne i jedną tylnokątową na parafrontaliach. Głaszczki szczękowe tak długie jak przód głowy. Tułów gęsto oszczeciniony. Śródplecze ze szwem ciągnącym się od środka po tarczkę i 15-18 szczecinkami środkowo-bocznymi. Płaty przedpiersia z kolcami w przedniej ponad ½ do ⅔ długości. Na tarczce 6 do 8 długich szczecinek. Skrzydła długości od 5,5 do 6 mm każde, są odrzucane po znalezieniu żywiciela. Samica ma trzeci tergit odwłoka znacznie mniejszy niż piąty i czwarty.
Pasożytuje na sarnach, jeleniach i łosiach, żywiąc się ich krwią. Po odnalezieniu żywiciela odrzuca skrzydła, a zapłodnione samice wydają na świat w futrze żywiciela larwę.
Nie rozmnaża się na człowieku, jego ugryzienia są często początkowo niezauważalne, lecz mogą być dotkliwe i wywoływać reakcję alergiczną. Powstająca u człowieka po ukąszeniu na skórze swędząca grudka może utrzymywać się przez dłuższy czas, przeważnie 2-3 tygodnie, czasami do jednego roku. U części osób ukąszenie prowadzić może po pewnym czasie do wtórnej reakcji alergicznej i utrzymujących się kilka miesięcy silnie swędzących, rumieniowych zmian skóry.

</doc>
<doc id="2097926" url="https://pl.wikipedia.org/wiki?curid=2097926" title="No Pares">
No Pares

No Pares - singiel meksykańskiego zespołu RBD z ich płyty "Celestial". Jest to pierwsza solówka Dulce Marii, którą wykonywałą na koncertach. Istnieją dwie wersje. Jedna śpiewana jest szybko, a druga wolno.

</doc>
<doc id="2097927" url="https://pl.wikipedia.org/wiki?curid=2097927" title="Marc Marquez">
Marc Marquez



</doc>
<doc id="2097931" url="https://pl.wikipedia.org/wiki?curid=2097931" title="Współczynnik ryzyka OR">
Współczynnik ryzyka OR



</doc>
<doc id="2097932" url="https://pl.wikipedia.org/wiki?curid=2097932" title="Hansol Korea Open 2010">
Hansol Korea Open 2010

Tenisowy turniej WTA Hansol Korea Open 2010 odbył się w dniach 20 września - 26 września w koreańskim Seulu na kortach twardych. Pula nagród wyniosła 220 tysięcy dolarów amerykańskich.

</doc>
<doc id="2097936" url="https://pl.wikipedia.org/wiki?curid=2097936" title="The Great American Cross-Country Road Race">
The Great American Cross-Country Road Race

The Great American Cross-Country Road Race – komputerowe wyścigi, wydane w 1985 przez firmę Activision. Gra była dostępna na Apple II, ośmiobitowe Atari oraz Commodore 64.
Rozgrywka.
"The Great American Cross-Country Road Race" oferowała możliwość wzięcia udziału w nielegalnym wyścigu przez Stany Zjednoczone. Gracz mógł wybrać sobie jedną z czterech tras, podzielonych na poszczególne etapy, prowadzące do celu. Gra zawierała wiele innowacyjnych rozwiązań, takich jak: manualną skrzynię biegów, ruch uliczny, pościgi policyjne, zużywające się paliwo, roboty drogowe, zmieniające się pory dnia oraz warunki atmosferyczne (występowały śnieg, mgła i deszcz), a także różne nawierzchnie. Gracz musiał zwracać uwagę na to, by w odpowiednim czasie zatankować samochód (położenie pobliskiej stacji benzynowej było sygnalizowane napisem "Gas on right" bądź "Gas on left") czy nie przegrzać silnika, jadąc na zbyt wysokich obrotach. W przeciwnym wypadku pojawiał się napis "Push to pump", po którym gracz musiał dopchać samochód do najbliższej stacji benzynowej. Na ukończenie etapu gracz miał ograniczoną ilość czasu. W zależności od wybranego etapu zmieniały się takie czynniki, jak pogoda, warunki drogowe czy natężenie ruchu ulicznego (zależne również od pory dnia).
Gra oferowała grafikę pseudotrójwymiarową.
Kontrolery.
Jedynym kontrolerem gry był dżojstik. Wychylenie drążka do przodu zmieniało bieg na wyższy,
cofnięcie go do tyłu hamowało pojazd, a przycisk "fire" powodował dodanie gazu.

</doc>
<doc id="2097937" url="https://pl.wikipedia.org/wiki?curid=2097937" title="Road Race">
Road Race



</doc>
<doc id="2097938" url="https://pl.wikipedia.org/wiki?curid=2097938" title="Muzeum Hagany">
Muzeum Hagany

Muzeum Hagany (; ang. "Hagana Museum" – "The Eliyahu Golomb Haganah Museum") – muzeum położone na osiedlu Lew ha-Ir w zachodniej części miasta Tel Awiw, w Izraelu. Muzeum przedstawia historię obrony osadnictwa żydowskiego w Ziemi Izraela w okresie brytyjskiego Mandatu Palestyny. Jest to historia podziemnej paramilitarnej organizacji Hagana.
Historia.
Budynek, w którym obecnie mieści się muzeum, został wybudowany w 1912 przez braci Zeev i Jakuba Sharett. W latach 20. XX wieku został on odnowiony przez architekta Josefa Berlina. Przez wiele lat dom należał do Rodzina Sharett i służył jako tajna siedziba dowództwa "Hagany". Wielokrotnie odbywały się w nim narady, podczas których podejmowano ważne decyzje w sprawie nielegalnej imigracji, tworzenia Palmach i inne.
W 1961 budynek został gruntownie przebudowany według projektu architekta Jana Ratnera. Dostosowano go wówczas do potrzeb nowo tworzonego Muzeum Hagany.
Zbiory muzeum.
Muzeum zajmuje trzy kondygnacje budynku:
W prezentacji wykorzystano 10-minutowy film przedstawiający historię "Hagany" oraz operacje grup specjalnych "Palmach".
Muzeum organizuje wykłady oraz seminaria dla studentów i osób dorosłych. W tym celu wykorzystywane jest nowoczesne audytorium na 100 osób. W budynku jest jeszcze druga mniejsza sala (dla 40 osób) przystosowana do prezentacji audio-wideo.

</doc>
<doc id="2097942" url="https://pl.wikipedia.org/wiki?curid=2097942" title="Pawilon Pride (Olimpiada 2010)">
Pawilon Pride (Olimpiada 2010)



</doc>
<doc id="2097944" url="https://pl.wikipedia.org/wiki?curid=2097944" title="Solar Maximum Mission">
Solar Maximum Mission

Solar Maximum Mission (SMM) – satelita NASA umieszczony na niskiej orbicie okołoziemskiej 14 lutego 1980 roku, którego przeznaczeniem były obserwacje aktywności Słońca, a szczególnie rozbłysków słonecznych oraz pomiary promieniowania słonecznego.
Satelita był wyniesiony 14 lutego 1980 roku przez rakietę Delta z 9 rakietami wspomagającymi na paliwo stałe.
Na satelicie zainstalowano spektrografy promieniowania rentgenowskiego i gamma, detektory promieniowania ultrafioletowego, koronograf/polarymetr, jak również moduł ACRIM (Active Cavity Radiometer Irradiance Monitor), którym mierzono zmiany stałej słonecznej.
Funkcjonował do 24 listopada 1989 roku, a 2 grudnia 1989 roku wszedł w atmosferę ziemską, spalając się w rejonie Oceanu Indyjskiego.
Awaria i Naprawa.
Po 10 miesiącach pracy przepaliły się trzy bezpieczniki w układzie kontroli wysokości, będącym częścią systemu orientacji przestrzennej, który stale nakierowywał satelitę w stronę Słońca. Awaria ta sprawiła, że cztery z siedmiu zainstalowanych urządzeń obserwacyjnych stały się bezużyteczne. Ponadto uszkodzeniu uległ koronograf/polarymetr. Ponieważ Solar Max był pierwszym satelitą o budowie modularnej, co umożliwiało wymianę części na orbicie, NASA postanowiła dokonać pierwszej w historii takiej naprawy. W kwietniu 1984 roku astronauci misji STS-41-C wahadłowca Challenger przechwycili SMM i naprawili uszkodzenia. Udana operacja przedłużyła życie satelicie, który dzięki temu był na orbicie w momencie wybuchu supernowej SN 1987A i wykrył pochodzące od niej promieniowanie gamma. W naprawie wykorzystano moduł manewrowy z własnym napędem – napędzany azotem plecak MMU, umożliwiający astronaucie George’owi Nelsonowi dotarcie do satelity i bezpieczne sprowadzenie go do ładowni promu kosmicznego w celu wykonania naprawy. 
Odkrycia.
Satelita SMM podczas niemal 10 lat swojej misji zaobserwował około 12 000 rozbłysków słonecznych i ponad 1200 koronalnych wyrzutów masy. W 1985 roku dzięki aparaturze Solar Maxa zarejestrowano jeden z największych dotąd obserwowanych wybuchów na Słońcu.

</doc>
<doc id="2097971" url="https://pl.wikipedia.org/wiki?curid=2097971" title="PlayStation Portable Go!">
PlayStation Portable Go!



</doc>
<doc id="2097973" url="https://pl.wikipedia.org/wiki?curid=2097973" title="Ludowy Prawosławny Alarm">
Ludowy Prawosławny Alarm



</doc>
<doc id="2097974" url="https://pl.wikipedia.org/wiki?curid=2097974" title="Búrfell (Þjórsárdal)">
Búrfell (Þjórsárdal)

Búrfell (Þjórsárdal) (pol. "Klatka") – nieaktywny wulkan w południowo-zachodniej Islandii, położony w dolinie Þjórsárdalur. Ma 669 m wysokości. U jego podnóża przepływa rzeka Þjórsá.

</doc>
<doc id="2097975" url="https://pl.wikipedia.org/wiki?curid=2097975" title="Chalicodoma parietina">
Chalicodoma parietina



</doc>
<doc id="2097976" url="https://pl.wikipedia.org/wiki?curid=2097976" title="Reprezentacja Uzbekistanu U-20 w piłce nożnej mężczyzn">
Reprezentacja Uzbekistanu U-20 w piłce nożnej mężczyzn

Reprezentacja Uzbekistanu U-20 w piłce nożnej – młodzieżowa reprezentacja Uzbekistanu sterowana przez Uzbecki Związek Piłki Nożnej. Do mistrzostw świata zakwalifikowała się tylko raz, w 2009 roku i odpadła wtedy już w fazie grupowej.

</doc>
<doc id="2097978" url="https://pl.wikipedia.org/wiki?curid=2097978" title="Akademia Sztuk Pięknych w Wiedniu">
Akademia Sztuk Pięknych w Wiedniu

Akademie der bildenden Künste Wien (Akademia Sztuk Pięknych w Wiedniu) – państwowa uczelnia artystyczna, jedna z najstarszych uczelni tego rodzaju w Europie.
Historia.
Akademia wiedeńska została założona w roku 1692 jako prywatna uczelnia malarza nadwornego Petera Strudla na wzór rzymskiej Akademii św. Łukasza. W roku 1725 Jacob van Schuppen wznowił działalność Akademii jako „Cesarsko-Królewskiej Nadwornej Akademii Malarzy, Rzeźbiarzy i Budowniczych”. Ze względu na malejące zainteresowanie dworu, Schuppen przeniósł Akademię do swojego domu, a w końcu zaniechał prowadzenia uczelni. Zmarł w roku 1751. Rok wcześniej nadworny budowniczy Adam Philipp Losy von Losinthal przejął zwierzchnictwo nad Akademią. W latach 1754–1757 Akademią kierował Paul Troger. W roku 1786 przeniesiono Akademię do budynku przy parafii św. Anny. Dopiero w roku 1872 otrzymała Akademia status wyższej uczelni, a w roku 1998 status uniwersytecki.
W latach 1808–1929 uczelnia przyznawała nagrodę Reichel-Preis ufundowaną przez Josefa Benedicta Reichela.
W roku 1871 zezwolono na budowę nowego gmachu Akademii według projektu Teofila Hansena (1813-1891) przy placu Kalkmarkt (obecnie Schillerplatz). Inauguracja budynku w obecności cesarza Franciszka Józefa I odbyła się 3 kwietnia 1877. Do roku 1892 trwało zdobienie wnętrz, m.in. przez Anselma Feuerbacha.
Organizacja uczelni.
Od roku akademickiego 1999/2000 wprowadzono instytuty uniwersyteckie w miejsce szkół mistrzowskich.
Obecnie czynne są kierunki studiów:
Sale wystawowe.
Własne zbiory Akademii obejmują około 250 obrazów wybitnych mistrzów, od wczesnego włoskiego malarstwa tablicowego aż do początków XIX wieku, w tym dzieła Hieronima Boscha, Lucasa Cranacha starszego, Rembrandta, Rubensa, Tycjana, Murilla i Giovanni Antonio Guardiego. Część zbiorów uległa zniszczenia wskutek bombardowań w czasie II wojny światowej.
Znani profesorowie i absolwenci Akademii.
Znanym odrzuconym kandydatem był Adolf Hitler (1889–1945)

</doc>
<doc id="2097982" url="https://pl.wikipedia.org/wiki?curid=2097982" title="Suplex">
Suplex



</doc>
<doc id="2097984" url="https://pl.wikipedia.org/wiki?curid=2097984" title="Port lotniczy Marlborough">
Port lotniczy Marlborough

Port lotniczy Woodbourne (IATA: BHE, ICAO: NZWB) – mały port lotniczy położony 8 km na zachód od Blenheim, na Wyspie Południowej, w Nowej Zelandii. Przy lotnisku znajduje się również baza szkoleniowa i serwisowa Królewskich Nowozelandzkich Sił Powietrznych. Na lotnisku znajduje się jeden terminal i siedem miejsc na płycie postojowej.
Katastrofa samolotu NZ5908.
27 maja 1953 o godzinie 08:59 czasu lokalnego, 11 km na południowy zachód od lotniska rozbił się Bristol 170 Freighter 31M NZ5908 należący do Królewskich Nowozelandzkich Sił Powietrznych. Samolot należał transportowej jednostki No.41 Sqaudron RNZAF. W tym dniu wykonywał on jeden z regularnych lotów transportowych z bazy Whenuapi do Ohakea, Woodbourne i Wigram. O godzinie 08:53 samolot wystartował z lotniska Woodbourne do lotu powrotnego do Whenuapi. Po sześciu minutach lotu rozbił się o górskie zbocze. Na pokładzie znajdowało się czterech członków załogi i jeden pasażer. Wszyscy zginęli w katastrofie. Jej prawdopodobną przyczyną było to, że na jednym z foteli pilotów siedział pasażer, Group Captain R. Webb, dowódca bazy Whenuapi, który nie posiadał kwalifikacji do pilotowania tego samolotu oraz to, że przyrządy nawigacyjne były błędnie ustawione.

</doc>
<doc id="2097995" url="https://pl.wikipedia.org/wiki?curid=2097995" title="Port lotniczy Gisborne">
Port lotniczy Gisborne

Port lotniczy Gisborne (IATA: GIS, ICAO: NZGS) – port lotniczy położony w Gisborne, na Wyspie Północnej, w Nowej Zelandii.
Jedno z niewielu lotnisk na świecie, gdzie przez pas startowy przebiega czynna linia kolejowa. 

</doc>
<doc id="2098001" url="https://pl.wikipedia.org/wiki?curid=2098001" title="Czetin Kazak">
Czetin Kazak

Czetin Kazak, bułg. Четин Казак (ur. 29 lipca 1972 w Tyrgowiszte) – bułgarski prawnik i polityk tureckiego pochodzenia, deputowany do Zgromadzenia Narodowego, europoseł VI kadencji (2007). Brat bliźniak Metina Kazaka.
Życiorys.
Uzyskał dyplom magistra prawa międzynarodowego i europejskiego na Uniwersytecie Burgundzkim w Dijon. Po powrocie do Bułgarii pracował w prywatnych przedsiębiorstwach.
W 2001, 2005, 2009, 2013,i 2014 wybierany z ramienia tureckiego Ruchu na rzecz Praw i Wolności w skład Zgromadzenia Narodowego 39., 40., 41., 42. i 43. kadencji. Po wejściu Bułgarii do Unii Europejskiej, od 1 stycznia do 5 czerwca 2007, zasiadał w Parlamencie Europejskim.

</doc>
<doc id="2098002" url="https://pl.wikipedia.org/wiki?curid=2098002" title="Krystyna Matysiakówna">
Krystyna Matysiakówna

Krystyna Matysiakówna, "ps. Krysia" (ur. 1922 w Warszawie, zm. 26 lipca 1944 tamże) – działaczka komunistyczna, łączniczka Komitetu Centralnego Polskiej Partii Robotniczej, radiotelegrafistka.
Życiorys.
Jej rodzice Józef i Adelajda byli aktywnymi działaczami organizacji komunistycznych, mieszkali na warszawskim Żoliborzu. Krystyna Matysiakówna uczyła się w szkole zorganizowanej przez Robotnicze Towarzystwo Przyjaciół Dzieci, była członkinią komunistycznej organizacji „Pionier”. Po wybuchu działań wojennych kontynuowała naukę, uczestnicząc w tajnych kompletach. Na początku 1940 przystąpiła do założonego przez „piątkę żoliborską” Towarzystwa Przyjaciół ZSRR, które wkrótce przekształciło się w Stowarzyszenie Przyjaciół ZSRR. Brała czynny udział w wydawaniu "Wieści ze świata", które w późniejszym czasie zmieniły nazwę w "Do zwycięstwa". Była jedną z działaczek, które w pierwszych dniach 1942 przeszły do Polskiej Partii Robotniczej. Angażowała się w pomoc jeńcom radzieckim. W czerwcu 1942 została radiotelegrafistką w Centralnej łączności PPR. We wrześniu 1943 powierzono jej samodzielną obsługę radiostacji, która ze względów konspiracyjnych wciąż zmieniała miejsce nadawania. Od wiosny 1944 rozpoczęła nadawanie z Salomei k. Warszawy, na początku lipca Niemcy namierzyli punkt nadawczy. Ojca Krystyny Matysiakówny rozstrzelano, a ona wraz z matką została osadzona na Pawiaku. Były wielokrotnie torturowane podczas przesłuchań, ale mimo to nie zadenuncjowały nikogo. Rozstrzelano je w ruinach getta i pogrzebano w nieznanym miejscu.

</doc>
<doc id="2098003" url="https://pl.wikipedia.org/wiki?curid=2098003" title="Grzegorz (Ostroumow)">
Grzegorz (Ostroumow)

Grzegorz, imię świeckie Grigorij Ostroumow (ur. 1856, zm. 7 lipca 1947) – biskup Rosyjskiego Kościoła Prawosławnego poza granicami Rosji, arcybiskup Rosyjskiego Kościoła Prawosławnego.
Ukończył Petersburską Akademię Teologiczną. W 1885 przyjął święcenia kapłańskie. W 1889, jako spowiednik wielkiej księżnej Anastazji Michajłowny wyjechał razem z nią z Rosji. Przyczynił się do wzniesienia cerkwi w Cannes, gdzie często bywała wielka księżna, zaś po jej poświęceniu w 1895 został proboszczem parafii w Cannes. Otrzymywał kolejno godność protojereja i prawo noszenia mitry (1905).
Po rewolucji październikowej i powstaniu Rosyjskiego Kościoła Prawosławnego poza granicami Rosji przeszedł w jego jurysdykcję. W 1936 złożył wieczyste śluby zakonne i został wyświęcony na biskupa Cannes, wikariusza zachodnioeuropejskiego okręgu Kościoła. W 1938, po przekształceniach w strukturze Kościoła, otrzymał tytuł biskupa Cannes i Marsylii, zwierzchnika parafii Cerkwi zagranicznej w południowej Francji.
W 1945 zwrócił się do Rosyjskiego Kościoła Prawosławnego z prośbą o ponowne przyjęcie w jego jurysdykcję. Najprawdopodobniej jednak prośba ta nie została pozytywnie rozpatrzona. Zmarł w 1947 jako arcybiskup.

</doc>
<doc id="2098005" url="https://pl.wikipedia.org/wiki?curid=2098005" title="Robert Reed (aktor)">
Robert Reed (aktor)

Robert Reed, właściwie John Robert Rietz Jr. (ur. 19 października 1932 w Highland Park, w stanie Illinois, zm. 12 maja 1992 w Pasadenie, w stanie Kalifornia) – amerykański aktor i filmowy, telewizyjny i teatralny, reżyser.
Życiorys.
Wczesne lata.
Urodził się w północnych przedmieściach Chicago – w Highland Park w Illinois. Był jedynym dzieckiem Helen (z domu Teaverbaugh) i Johna Roberta Rietz Sr., który pracował dla rządu. W 1939 ukończył West Division School w Community Consolidated School District 62. Spędził późniejsze lata dzieciństwa w Muskogee w stanie Oklahoma, jak również Navasota w Teksasie. W Oklahomie, jego ojciec, John S., pracował jako rolnik na farmie indyczej i bydła.
W młodości, Reed dołączył do klubu rolnego 4-H, ale bardziej zainteresował się aktorstwem i muzyką. W Central High School w Muskogee, brał udział w przedstawieniach, gdzie także śpiewał. Pracował również jako spiker radiowy w lokalnych stacjach radiowych, napisał i produkował słuchowiska. W roku 1950 ukończył Muskogee Central i rozpoczął studia na wydziale dramatu w Northwestern University. W czasie swoich lat studenckich występował w głównych rolach w kilku sztukach. Później studiował przez jeden semestr w Royal Academy of Dramatic Art w Londynie.
Kariera.
Po powrocie do Stanów Zjednoczonych, dołączył do grupy teatralnej na off-Broadwayu, grał tytułowego Romeo w "Romeo i Julii" i miał wiodącą rolę w "Śnie nocy letniej". Po opuszczeniu Shakespearewrights, dołączył do Studebaker Theatre w Chicago. W końcu przyjął pseudonim Robert Reed i przeniósł się do Los Angeles pod koniec lat 50., aby zająć się swoją karierą aktorską.
Debiutował na dużym ekranie w melodramacie muzycznym George’a Sidneya "Kumpel Joey" ("Pal Joey", 1957) z Ritą Hayworth, Frankiem Sinatrą i Kim Novak. Rok potem znalazł się w obsadzie melodramatu sensacyjnego Dicka Powella "Łowcy" ("The Hunters", 1958) u boku Roberta Mitchum i Roberta Wagnera oraz dramatu wojennego "Torpeda poszła!" ("Torpedo Run", 1958) z udziałem Glenna Forda i Ernesta Borgnine. Stał się znany jako Kenneth Preston w serialu CBS "Obrońcy" ("The Defenders", 1961-65) z E.G. Marshallem. Potem popularność przyniosła mu rola Michaela Paula „Mike’a” Brady’ego w sitcomie ABC "Rodzinka Bradych" ("The Brady Bunch", 1969-74) wraz z Florence Henderson (jako Carol Brady).
Życie prywatne.
14 lipca 1954 roku ożenił się ze studentką Marilyn Rosenberg. Para miała jedną córkę Karen (ur. 1958). Jednak 10 lipca 1959 doszło do rozwodu.
W listopadzie 1991, zdiagnozowano u Reeda raka jelita grubego. Kiedy zachorował, pozwolił na odwiedziny tylko córce i swojej bliskiej przyjaciółce aktorce Anne Haney. Zmarł 12 maja 1992 roku w Huntington Memorial Hospital w Pasadenie w Kalifornii, w wieku 59 lat.
Reed był gejem, ale utrzymywał ten fakt w tajemnicy, obawiając się, że mogłoby to zaszkodzić w jego karierze. Po jego śmierci, większość obsady i ekipy oraz przede wszystkim jego koledzy z planu - Barry Williams i Florence Henderson – publicznie przyznali, że znali jego orientację seksualną. Śmierć Reeda początkowo przypisano wyłącznie rakowi, ale szczegóły z jego aktu zgonu dokonano ujawniając publicznie, że Reed był nosicielem wirusa HIV. Choć Reed nie miał AIDS w chwili jego śmierci. Reed został pochowany na Memorial Park Cemetery w Skokie w Illinois.

</doc>
<doc id="2098011" url="https://pl.wikipedia.org/wiki?curid=2098011" title="Mistrzostwa Świata w Łyżwiarstwie Szybkim w Wieloboju Sprinterskim 1994">
Mistrzostwa Świata w Łyżwiarstwie Szybkim w Wieloboju Sprinterskim 1994

25. Mistrzostwa świata w łyżwiarstwie szybkim w wieloboju sprinterskim odbyły się w Calgary, w Kanadzie, w dniach 29–30 stycznia 1994. Zawody rozegrano w hali Olympic Oval. Zawodnicy dwukrotnie startowali na dystansach 500 i 1000 metrów. Złote medale wywalczyli Amerykanie: Bonnie Blair oraz Dan Jansen. Ustanowili oni także 3 rekordy świata. Blair pobiła rekord w sprincie, a jej rodak na 500 m i w sprincie.
Uczestnicy.
W zawodach wzięło udział 30 łyżwiarek (29 sklasyfikowanych) oraz 33 łyżwiarzy (32 sklasyfikowanych) z 19 krajów.

</doc>
<doc id="2098012" url="https://pl.wikipedia.org/wiki?curid=2098012" title="Niebieska tablica">
Niebieska tablica

Niebieska tablica (oryg. "blue plaque") – tablica informacyjna zainstalowana w miejscu publicznym w celu upamiętnienia związku pomiędzy lokalizacją a sławną osobą lub zdarzeniem historycznym. Pamiątkowe tablice tego systemu znajdują się w Anglii (pierwszy na świecie system formalny) oraz Paryżu, Rzymie, Oslo, Dublinie, Irlandii Północnej, oraz Stanach Zjednoczonych.
Historia.
Oryginalny system niebieskich tablic jest prowadzony przez English Heritage. Program został założony w 1867 roku przez Royal Society of Arts (RSA). Początkowo tablice miały różne kształty i kolory. RSA najczęściej używało tablic w kolorze czekoladowego brązu, wykonane przez Minton, Hollins &amp; Co.
W 1901 roku system ten przejął London County Council (LCC). LCC zdecydował zachować podstawowy kształt i wygląd tablic, z wyjątkiem koloru, który zmieniono na niebieski. Nowy wygląd tablic był konsekwentnie używany w latach 1903-1938, jednak w latach 20 XX wieku wciąż powstawały tablice z brązu, kamienia i ołowiu. Kształt i kolor również były zróżnicowane. W 1921 roku najpowszechniejszy projekt tablicy został zmieniony – zaczęto używać tańszych wyrobów szkliwionych Doultona. W 1938 roku nowy projekt tablicy przygotowany przez nieznanego ucznia Central School of Arts and Crafts został zatwierdzony przez komisję LCC. Z tablicy zostały usunięte elementy dekoracyjne i poprawiono czytelność napisu. Pierwsza taka tablica, w kolorze brązowym, upamiętnia kompozytora Wolfganga Amadeusa Mozarta na Ebury Street (Belgravia). Krótko później dodano białe obramowanie oraz zaczęto powszechnie używać błękitne tło. Ten wygląd pozostaje standardem do dziś.
W 1965 roku system niebieskich tablic przejął Greater London Council (GLC). Program niewiele się zmienił, jednak GLC postanowił rozszerzyć krąg upamiętnionych osób. GLC wzniósł 252 tablic, m.in. Sylvia Pankhurst, Samuel Taylor Coleridge i Mary Seacole.
Po rozwiązaniu GLC w 1986 roku system tablic przejął English Heritage, który do tej pory w Londynie wzniósł ponad 300 tablic.
Kryteria.
Niebieską tablicę przyznaje się, jeśli od śmierci danej osoby minęło 20 lat lub 100 lat od jej urodzenia. Nominowana osoba:
W przypadku cudzoziemców, kandydaci powinni być rozpoznawalni na arenie międzynarodowej lub posiadać znaczącą pozycję w swoim kraju. Tablice mogą być wznoszone na rzeczywistej kamienicy, w której zamieszkiwała dana osoba, nie w miejscu, gdzie kiedyś stał budynek. Budynki te powinny być widoczne z drogi publicznej, chyba że sprawa zostanie uznana za wyjątkową. Osoba może być uhonorowana tablicą tylko jeden raz.

</doc>
<doc id="2098013" url="https://pl.wikipedia.org/wiki?curid=2098013" title="Rezolucje Rady Bezpieczeństwa ONZ z roku 1982">
Rezolucje Rady Bezpieczeństwa ONZ z roku 1982

Stałe miejsca w Radzie Bezpieczeństwa ONZ posiadają:
W roku 1982 członkami niestałymi Rady były:
Rezolucje.
Rezolucje Rady Bezpieczeństwa ONZ przyjęte w roku 1982: 

</doc>
<doc id="2098014" url="https://pl.wikipedia.org/wiki?curid=2098014" title="Port lotniczy Nesson">
Port lotniczy Nesson

Port lotniczy Nesson (IATA: HLU, ICAO: NWWH) – port lotniczy zlokalizowany w miejscowości Houaïlou (Nowa Kaledonia).

</doc>
<doc id="2098018" url="https://pl.wikipedia.org/wiki?curid=2098018" title="Port lotniczy Île Ouen">
Port lotniczy Île Ouen

Port lotniczy Île Ouen (ICAO: NWWO) – port lotniczy zlokalizowany na wyspie Île Ouen (Nowa Kaledonia).

</doc>
<doc id="2098020" url="https://pl.wikipedia.org/wiki?curid=2098020" title="Tournoi de France 2010">
Tournoi de France 2010

Tournoi de France 2010 – 4. edycja turnieju towarzyskiego w piłce siatkowej mężczyzn, który odbył się w dniach 17–19 września 2010 roku w Dunkierce i Calais we Francji w ramach przygotowań do Mistrzostw Świata w Piłce Siatkowej 2010.
Brały w nim udział cztery reprezentacje. Końcowe zwycięstwo odniosła reprezentacja Bułgarii, która wygrała dwa z trzech spotkań.
System rozgrywek.
Turniej rozgrywany był systemem "każdy z każdym" po jednym spotkaniu. Zwycięzcą została drużyna, która zdobyła największą liczbę punktów. W przypadku uzyskania tylu samo punktów o pozycji decydowały kolejno: stosunek setów i stosunek małych punktów. Za wygraną przyznawano dwa punkty, a za porażkę – jeden.
Składy drużyn.
Sekcja grupuje składy wszystkich reprezentacji narodowych w piłce siatkowej, które wystąpiły w Tournoi de France 2010.
Argentyna.
Trener: Javier WeberAsystent: Flavio Leoni
Bułgaria.
Trener: Silvano PrandiAsystent: Camillo Placi
Francja.
Trener: Philippe BlainAsystent: Olivier Lecat
Hiszpania.
Trener: Julio VelascoAsystent: Francisco Manuel Hervás

</doc>
<doc id="2098029" url="https://pl.wikipedia.org/wiki?curid=2098029" title="Franciszka Czernecka">
Franciszka Czernecka

Franciszka Czernecka (ur. 25 listopada 1881 w Tarnowie, zm. 1 października 1963 tamże) − pedagog, działaczka harcerska, organizatorka tajnego nauczania podczas II wojny światowej.
Życiorys.
Rodzicami Franciszki byli Franciszek Czernecki i Elżbieta Wertz. Naukę pobierała w szkołach Tarnowa, Lwowa i wreszcie Przemyśla, gdzie w tamtejszym Seminarium Nauczycielskim zdała w 1905 roku egzamin dojrzałości. Cztery lata później uzyskała patent nauczyciela szkół wydziałowych i rozpoczęła pracę w Tarnowie. Od 1910 roku była nauczycielką Szkoły Wydziałowej im. Franciszka Józefa (później imienia Marii Konopnickiej), a w 1933 r. została jej dyrektorką. W latach 1917−1932 uczyła również języka niemieckiego i gimnastyki w II Prywatnym Żeńskim Seminarium Nauczycielskim. Była aktywistką harcerską, w 1914 r. założyła w szkole I Drużynę Skautek im. Emilii Plater.
W latach 1916−1917, podczas rosyjskiej okupacji Tarnowa, wyjechała z rodziną do Czech. Po powrocie reaktywowała działalność harcerską, nawiązując współpracę z Marią Vetulani, oraz zaangażowała się w działalność niepodległościową. Była członkiem tarnowskiego Komitetu Samoobrony, uczestniczyła w przejęciu władzy w mieście od Austriaków w nocy z 30 na 31 października 1918 roku.
Po wybuchu II wojny światowej i zajęciu Tarnowa przez Niemców pozostała na stanowisku dyrektora szkoły. Ze względu na niemieckie pochodzenie matki była nakłaniana do podpisania volkslisty, po odmowie w 1943 roku pozbawiono ją stanowiska i przeniesiono na przymusową emeryturę. Od początku okupacji wraz ze swą siostrą, Stanisławą Czernecką, działała w Tajnej Organizacji Nauczycielskiej, uczestnicząc w tajnych kompletach.
Po II wojnie światowej zajęła się ponowną organizacją Szkoły Podstawowej im. Marii Konopnickiej (obecna Szkoła Podstawowa nr 3), będąc jej dyrektorką do 1948 roku. Wtedy, w czasie represji stalinowskich, została uznana za nieprzystosowaną do reformy oświaty i przeniesiona w stan spoczynku. Zmarła 1 października 1963 roku i została pochowana na tarnowskim Starym Cmentarzu (sektor XI-1-36).
Upamiętnienie.
W 1983 roku, dla uczczenia działalności Franciszki i Stanisławy Czerneckich, Miejska Rada Narodowa w Tarnowie nadała imię Sióstr Czerneckich jednej z ulic włączonej w obręb miasta części Zbylitowskiej Góry.

</doc>
<doc id="2098030" url="https://pl.wikipedia.org/wiki?curid=2098030" title="Niall McGinn">
Niall McGinn

Niall McGinn (ur. 20 lipca 1987 w Donaghmore) – piłkarz pochodzący z Irlandii Północnej. Gra w Aberdeen

</doc>
<doc id="2098031" url="https://pl.wikipedia.org/wiki?curid=2098031" title="Isaác Brizuela">
Isaác Brizuela

Isaác „Cone” Brizuela Muñoz (ur. 28 sierpnia 1990 w San Jose) – meksykański piłkarz z obywatelstwem amerykańskim występujący na pozycji prawego skrzydłowego, reprezentant Meksyku, od 2015 roku zawodnik Guadalajary.
Kariera klubowa.
Brizuela przyszedł na świat w amerykańskim mieście San Jose w stanie Kalifornia jako syn meksykańskich imigrantów, którzy przenieśli się za północną granicę w poszukiwaniu lepszych warunków życia. Już w wieku dwóch lat wraz z braćmi przeprowadził się jednak na stałe do Meksyku, zamieszkując w Lagos de Moreno. Jest wychowankiem klubu Deportivo Toluca, do którego seniorskiej drużyny został włączony jako dziewiętnastolatek przez szkoleniowca José Manuela de la Torre po udanych występach w drugoligowej filii zespołu – Atlético Mexiquense. W meksykańskiej Primera División zadebiutował 26 lipca 2009 w wygranym 4:3 spotkaniu z Guadalajarą, natomiast premierowego gola w najwyższej klasie rozgrywkowej strzelił 6 grudnia tego samego roku w zremisowanej 1:1 konfrontacji z Monterrey. Z racji udanych występów został nominowany przez Meksykański Związek Piłki Nożnej do tytułu odkrycia sezonu, a w wiosennych rozgrywkach Bicentenario 2010 zdobył z Tolucą swój pierwszy tytuł mistrza Meksyku, pozostając jednak wyłącznie rezerwowym ekipy.
W jesiennym sezonie Apertura 2012 Brizuela wywalczył tytuł wicemistrza kraju, lecz bezpośrednio po tym, nie potrafiąc wywalczyć sobie miejsca w wyjściowym składzie Toluki, w styczniu 2013 w ramach rozliczenia za transfer Flavio Santosa został wypożyczony do niżej notowanej drużyny Club Atlas. Tam nastąpił rozkwit jego talentu – w ekipie z siedzibą w Guadalajarze spędził bardzo udane sześć miesięcy, będąc kluczowym graczem tej walczącej o utrzymanie ekipy, a po powrocie do swojego macierzystego klubu trener José Cardozo uczynił go podstawowym piłkarzem pierwszej jedenastki. W 2014 roku dotarł z Tolucą do finału najbardziej prestiżowych rozgrywek północnoamerykańskiego kontynentu – Ligi Mistrzów CONCACAF, mając niepodważalne miejsce w formacji pomocy.
Wiosną 2015 Brizuela za sumę sześciu milionów dolarów przeszedł do klubu Chivas de Guadalajara. Tam już w pierwszym, wiosennym sezonie Clausura 2015 jako podstawowy zawodnik dotarł do finału pucharu Meksyku – Copa MX, natomiast pół roku później, w rozgrywkach Apertura 2015, zdobył z Chivas to trofeum. W 2016 roku triumfował za to z ekipą Matíasa Almeydy w krajowym superpucharze – Supercopa MX.
Kariera reprezentacyjna.
W 2007 roku Brizuela został powołany przez szkoleniowca Jesúsa Ramíreza do reprezentacji Meksyku U-17 na Mistrzostwa Ameryki Północnej U-17. Na honduraskich boiskach był jednym z podstawowych graczy swojej drużyny i wystąpił w dwóch z trzech możliwych spotkań, w obydwóch w wyjściowym składzie, ani razu nie wpisując się na listę strzelców. Jego kadra zanotowała wówczas komplet remisów, zajmując trzecie miejsce w liczącej cztery zespoły grupie i nie zakwalifikowała się na rozgrywane kilka miesięcy później Mistrzostwa Świata U-17 w Korei Płd.
W 2011 roku Brizuela znalazł się w ogłoszonym przez Luisa Fernando Tenę składzie reprezentacji Meksyku U-23 na Igrzyska Panamerykańskie w Guadalajarze. Tam regularnie pojawiał się na boisku, jednak pełnił przeważnie rolę rezerwowego, rozgrywając cztery z pięciu meczów, jednak tylko dwa z nich w pierwszej jedenastce. Meksykanie, pełniący wówczas rolę gospodarzy igrzysk, zdobyli ostatecznie złoty medal, triumfując w męskim turnieju piłkarskim po finałowym zwycięstwie nad Argentyną (1:0).
W 2013 roku Brizuela został powołany przez selekcjonera José Manuela de la Torre na Złoty Puchar CONCACAF. Właśnie na tym turnieju, 7 lipca 2013 w przegranym 1:2 meczu fazy grupowej z Panamą, zadebiutował w seniorskiej reprezentacji Meksyku. Podczas tych rozgrywek pełnił rolę rezerwowego zawodnika swojej kadry, rozgrywając dwa z pięciu meczów, zaś meksykańska drużyna, złożona wówczas wyłącznie z graczy występujących na krajowych boiskach, odpadła z turnieju w półfinale. W późniejszym czasie brał udział w udanych dla jego kadry eliminacjach do Mistrzostw Świata 2014, podczas których jednak tylko raz pojawił się na boisku. W 2014 roku znalazł się w powołanym przez Miguela Herrerę składzie na Mistrzostwa Świata w Brazylii. Tam był jednak wyłącznie rezerwowym zawodnikiem drużyny i nie zanotował żadnego występu, natomiast Meksykanie odpadli wówczas z mundialu w 1/8 finału po porażce z Holandią (1:2).

</doc>
<doc id="2098032" url="https://pl.wikipedia.org/wiki?curid=2098032" title="Czeski błąd (film 2009)">
Czeski błąd (film 2009)

Czeski błąd () – czeski dramat w reżyserii Jana Hřebejka z 2009 roku. Porusza temat przebaczenia za grzechy przeszłości. Film zdobył 9 nominacji do nagrody Czeski Lew 2009, z których otrzymał dwie: dla Danieli Kolářovej i Ladislava Chudíka za role drugoplanowe.
Opis fabuły.
Psychiatra Pavel Josek ma dostać nagrodę Pamięci narodu, trwają zdjęcia do filmu dokumentalnego o jego życiu. Podczas kręcenia odnajduje się teczka, która wskaże na współpracę Joska z StB. Okazuje się, że zanim przystąpił do Karty 77, ujawniał poufne informacje tajnej policji, przez co zmusił do emigracji artystę Borka, ówczesnego partnera przyszłej żony Joska. Filmowcy prowadzą wywiady m.in. z Borkiem i Kafką, który przesłuchiwał Borka jako funkcjonariusz służby bezpieki. Powoli cała prawda wychodzi na jaw, rzeczy stają się inne niż się początkowo wydawało...
Obsada.
i inni

</doc>
<doc id="2098035" url="https://pl.wikipedia.org/wiki?curid=2098035" title="Stanisława Czernecka">
Stanisława Czernecka

Stanisława Czernecka (ur. 17 stycznia 1898 w Podwołoczyskach, zm. 13 marca 1968 w Tarnowie) – polski pedagog, działaczka harcerska, organizatorka tajnego nauczania podczas II wojny światowej.
Życiorys.
Stanisława była młodszą córką Franciszka Czerneckiego i Elżbiety Wertz, siostrą Franciszki Czerneckiej. Egzamin dojrzałości zdała w Tarnowie w 1917 roku, po czym rozpoczęła studia medyczne na Uniwersytecie Jagiellońskim. Przerwała je jednak już w 1918 roku, angażując się czynnie w działalność Polskiej Organizacji Wojskowej. W 1920 roku była kierowniczką oświatową przy 1 Syberyjskim pułku piechoty. Została odznaczona Medalem Pamiątkowym za Wojnę 1918-1921.
W następnych latach powróciła na studia, wybierając kierunek historyczny na Wydziale Filozoficznym Uniwersytetu Jagiellońskiego. Ukończyła je w 1922 roku i rozpoczęła pracę jako nauczycielka historii i geografii w I Prywatnym Seminarium Nauczycielskim Żeńskim im. bł. Kingi, kierowanym przez księdza Józefa Chrząszcza. W tym samym czasie zaangażowała się również w działalność w organizacji harcerskiej, będąc w latach 1923−1931 komendantką tarnowskiego hufca harcerek. W 1935 roku, po reorganizacji seminarium nauczycielskiego i jego przekształceniu w Prywatne Gimnazjum i Liceum Żeńskie im. bł. Kingi, przejęła od księdza Chrząszcza funkcję dyrektora.
Podczas okupacji hitlerowskiej Stanisława Czernecka była referentem do spraw jeńców wojennych w Polskim Czerwonym Krzyżu. Jednocześnie, wraz ze swą siostrą Franciszką, działały w Tajnej Organizacji Nauczycielskiej, organizując tajne komplety w tarnowskim. Używała wówczas pseudonimu "Czeremcha".
Po zakończeniu wojny podjęła się ponownej organizacji swojego liceum (obecnie II Liceum Ogólnokształcące im. Hetmana Jana Tarnowskiego), ponownie pełniąc obowiązki dyrektorki. Tak jak jej starsza siostra, została przeniesiona w stan spoczynku w 1948 roku, jako osoba nie przystosowana do reformy oświatowej. Odmówiła pobierania przyznanej emerytury i do 1964 roku pracowała w administracji aptek. Zmarła 13 marca 1968 roku i została pochowana na Starym Cmentarzu w Tarnowie.
W 1983 roku, dla uczczenia działalności Franciszki i Stanisławy Czerneckich, Miejska Rada Narodowa w Tarnowie nadała imię Sióstr Czerneckich jednej z ulic włączonej w obręb miasta części Zbylitowskiej Góry.

</doc>
<doc id="2098036" url="https://pl.wikipedia.org/wiki?curid=2098036" title="Matija Ljubek">
Matija Ljubek

Matija Ljubek (ur. 22 listopada 1953, zm. 11 października 2000) – chorwacki kajakarz kanadyjkarz. Złoty medalista olimpijski z Los Angeles i Montrealu.
Brał udział w pięciu igrzyskach olimpijskich. Debiutował w 1976 w Montrealu. W swoim debiucie zdobył złoto (C-1 1000 m) i brąz (C-1 500 m). Kolejne dwa medale olimpijski zdobył 8 lat później w Los Angeles złoto (C-2 500 m) i srebro (C-2 1000 m).
Na mistrzostwach świata dla reprezentacji Jugosławii zdobył w sumie 10 medali (4 złote, 3 srebrne i 3 brązowe).
W 1976 roku został wybrany na najlepszego sportowca Jugosławii. Później został wiceprezesem Chorwackiego Komitetu Olimpijskiego i służył jako szef misji olimpijskiej reprezentacji Chorwacji.
Został zamordowany przez swojego szwagra ze względu na spory rodzinne. Sprawca zabójstwa został w marcu 2001 skazany na 30 lat więzienia.

</doc>
<doc id="2098037" url="https://pl.wikipedia.org/wiki?curid=2098037" title="Narzępikowate">
Narzępikowate

Narzępikowate, wpleszczowate (Hippoboscidae) – rodzina muchówek z podrzędu krótkoczułkich. Obejmuje blisko 800 gatunków, od w pełni uskrzydlonych do całkiem bezskrzydłych. Są hematofagicznymi ektopasożytami ssaków i ptaków. Charakteryzuje je larworodność. Większość rozwoju larwalnego ma miejsce w organizmie matki. Larwa po jego opuszczeniu natychmiast zmienia się w poczwarkę.
Taksonomia.
Takson ten wprowadził w 1819 roku George Samouelle. W węższym ujęciu rodzina ta obejmuje 213 gatunków, zgrupowanych w 21 rodzajach i 3 podrodzinach: Ornithomyinae, Hippoboscinae i Lipopteninae. W pracy sumaryzującej systematykę muchówek Thomasa Pape i współpracowników z 2011 roku oraz w bazie ITIS zastosowano szersze ujęcie rodziny, jako obejmującej trzy następujące podrodziny: Hippoboscinae, Nycteribiinae i Streblinae. W takim przypadku do narzepikowatych należą 782 gatunki, zgrupowane w 68 rodzajach. Tak definiowana rodzina odpowiada dawnemu taksonowi muchówek poczwarkorodnych (Pupipara).
Opis.
Ciało od przypominającego muchę po silnie zmodyfikowane celem przemieszczania się wśród futra lub piór żywiciela. Skrzydła w pełni rozwinięte, różnie zredukowane do całkiem nieobecnych. Przezmianki występują lub nie. Aparat gębowy kłujący. Wewnątrz kłujki leży połączone z gruczołami ślinowymi podgębie.
Biologia.
Wszystkie gatunki są obligatoryjnymi, krwiopijnymi ektopasożytami zwierząt stałocieplnych. Żywicielami Nycteribiinae i Streblinae są nietoperze, natomiast Hippoboscinae pasożytują na ptakach i ssakach, głównie parzystokopytnych. 
Rozród zachodzi na ciele gospodarza. Niekiedy samiec jest uczepiony samicy przez dłużej niż jeden dzień. Niektóre samice mogą przechowywać spermę i używać jej do kilku zapłodnień. Wszystkie gatunki są larworodne i rodzą po jednej larwie naraz. Larwa rozwija się w macicy, gdzie jest karmiona wydzieliną gruczołów mlecznych. Początkowo jest ona połączona z samicą układem tchawkowym, z czasem wykształca własny układ. Po urodzeniu larwa natychmiast się przepoczwarcza. Poczwarka ma postać bobówki, która bądź opada na glebę, bądź do gniazda żywiciela, bądź pozostaje przyklejona do jego ciała, bądź jest przez pewien czas noszona przez samicę. Stadium to może zimować, w przeciwnym wypadku trwa co najmniej 20 dni.
Rozprzestrzenienie.
Hippoboscinae i Nycteribiinae są kosmopolityczne, natomiast Streblinae głównie tropikalne.

</doc>
<doc id="2098043" url="https://pl.wikipedia.org/wiki?curid=2098043" title="Cmentarz Grand Jas">
Cmentarz Grand Jas

Cmentarz "Grand Jas" (fr. "Cimetière du Grand Jas") – cmentarz w Cannes.
Cmentarz został oddany do użytku 1 marca 1866, przejmując zadania wcześniejszych nekropolii (Suquet, następnie również Caroubier). Zajmuje powierzchnię 9 hektarów z grobami rozmieszczonymi na tarasach. Jest obecnie (2010) największym terenem zielonym położonym w granicach miasta. Ze względu na rosnącą na nim bogatą roślinność i dekorację kwiatową, jak również zespół zachowanych zabytkowych nagrobków należy do najpiękniejszych cmentarzy południa Francji.
W latach 1996–1997 140 opuszczonych nagrobków na cmentarzu stało się przedmiotem sporu między stowarzyszeniem założonym przez rodziny pochowanych na Grand Jas z władzami Cannes, które zamierzały wystawić ponownie na sprzedaż te miejsca w kwaterach cmentarnych, na których znajdowały się pomniki. Na mocy orzeczenia sądowego władze miejskie musiały zrezygnować z tych planów, jednak do tego czasu 70 zabytkowych grobów zostało zniszczonych.
Wśród pochowanych na cmentarzu są:

</doc>
<doc id="2098046" url="https://pl.wikipedia.org/wiki?curid=2098046" title="Wálter Machado da Silva">
Wálter Machado da Silva

Silva, właśc. Wálter Machado da Silva (ur. 2 stycznia 1940 w Ribeirão Preto, zm. 29 września 2020 w Rio de Janeiro) – piłkarz brazylijski grający na pozycji napastnika.
Kariera klubowa.
Silva karierę piłkarską rozpoczął w 1956 roku w klubie São Paulo FC. W 1957 roku zdobył mistrzostwo stanu São Paulo - Campeonato Paulista. W 1964 przeszedł do Botafogo Ribeirão Preto, w którym grał do 1961 roku. W latach 1961–1964 występował w Corinthians Paulista. W latach 1965–1966 występował we CR Flamengo. Z klubem z Rio zdobył mistrzostwo stanu Rio de Janeiro - Campeonato Carioca w 1965 roku. W 1966 wyjechał do ekwadorskiej Barcelony. W 1967 roku występował w Santosie FC, z którym zdobył mistrzostwo stanu São Paulo.
W 1968 roku powrócił do Flamengo. W 1969 roku występował w Argentynie w klubie Racing Club de Avellaneda. Po powrocie do Brazylii został zawodnikiem CR Vasco da Gama, z którym zdobył mistrzostwo stanu Rio de Janeiro w 1970. 10 września 1972 w wygranym 1-0 meczu z Clube Atlético Mineiro zadebiutował w lidze brazylijskiej. Ostatni raz w lidze zagrał 17 grudnia 1972 w zremisowanym 1-1 meczem SC Internacional. W lidze brazylijskiej rozegrał 23 mecze i strzelił 7 bramek. Karierę zakończył w kolumbijskim Junior Barranquilla w 1974 roku.
Kariera reprezentacyjna.
14 maja 1966 w Rio de Janeiro Silva zadebiutował w reprezentacji Brazylii, w wygranym 3-1 meczu przeciwko reprezentacji Walii. Był to udany debiut, gdyż Silva zdobył pierwszą bramkę dla Brazylii. W 1966 Silva pojechał z reprezentacją Brazylii do Anglii na Mistrzostwa Świata i zagrał w meczu grupowym przeciwko Portugalii, który był jego ostatnim meczem w reprezentacji.

</doc>
<doc id="2098049" url="https://pl.wikipedia.org/wiki?curid=2098049" title="Jeff Batchelor">
Jeff Batchelor

Jeff Batchelor (ur. 29 kwietnia 1988 w Oakville) – kanadyjski snowboardzista, wicemistrz świata.
Kariera.
Po raz pierwszy na arenie międzynarodowej pojawił się 24 stycznia 2004 roku w Craigleith, gdzie w zawodach FIS Race zajął piąte miejsce w halfpipe'ie. W 2005 roku wystartował na mistrzostwach świata juniorów w Zermatt, gdzie był czwarty w tej konkurencji. Podczas rozgrywanych rok później mistrzostw świata juniorów w Vivaldi Park zajął 29. miejsce w halfpipe’ie, a w big air był jedenasty.
W zawodach Pucharu Świata zadebiutował 10 grudnia 2005 roku w Whistler, zajmując 56. miejsce w halfpipe’ie. Pierwsze pucharowe punkty wywalczył dzień później w tej samej miejscowości, zajmując tym razem jedenaste miejsce. Na podium zawodów tego cyklu po raz pierwszy stanął 24 lutego 2007 roku w Sungwoo, wygrywając rywalizację w swej koronnej konkurencji. Wyprzedził tam Dolfa van der Wala z Holandii i Australijczyka Andrew Burtona. Łącznie pięć razy stawał na podium zawodów PŚ, odnosząc jeszcze jedno zwycięstwo: 20 lutego 2009 roku w Stoneham. Najlepsze wyniki osiągnął w sezonie 2006/2007, kiedy to zajął 28. miejsce w klasyfikacji generalnej. Rok później był trzeci w klasyfikacji halfpipe’a.
Największy sukces w karierze osiągnął w 2009 roku, kiedy zdobył srebrny medal na mistrzostwach świata w Gangwon. W zawodach tych rozdzielił Japończyka Ryō Aono i Francuza Mathieu Crepela. Zajął także 32. miejsce w halfpipe’ie na igrzyskach olimpijskich w Vancouver rok później.
W 2010 roku zakończył karierę.

</doc>
<doc id="2098051" url="https://pl.wikipedia.org/wiki?curid=2098051" title="Vasile Andrei">
Vasile Andrei

Vasile Andrei (ur. 28 lipca 1955 w Albești) – rumuński zapaśnik walczący przeważnie w stylu klasycznym. Trzykrotny olimpijczyk. Złoty medalista z Los Angeles 1984 i brązowy w Moskwie 1980. Szósty w Los Angeles 1984 w stylu wolnym i odpadł w eliminacjach w Seulu 1988. Startował w kategorii 100-plus 100 kg.
Sześciokrotny uczestnik mistrzostw świata; srebrny medalista w 1982 i 1986 a brązowy w 1987. Do jego osiągnięć należą również trzy medale na mistrzostwach Europy; w tym srebrny w 1980 i 1987. Ma w swoim dorobku także tytuł wicemistrza Uniwersjady w 1981 i czwarte miejsce w Pucharze Świata w 1982 roku.
Wygrał z Refikiem Memiševiciem z Jugosławii i Nikołajem Bałboszynem z ZSRR, a przegrał z Romanem Bierłą i Georgi Rajkowem z Bułgarii.
Pokonał Karla-Johana Gustavssona ze Szwecji, Franza Pitschmanna z Austrii, Jeorjosa Pikilidisa z Grecji i Grega Gibsona z USA.
Przegrał wszystkie walki, dwukrotnie z Bruce’em Baumgartnerem z USA i Turkiem Ayhanem Taşkinem.
Zwyciężył Gurama Gedekhauriego z ZSRR i Dušana Masára z Czechosłowacji, a przegrał z Jožefem Terteiem z Jugosławii i Andrzejem Wrońskim.

</doc>
<doc id="2098053" url="https://pl.wikipedia.org/wiki?curid=2098053" title="Jaroslav Zvěřina">
Jaroslav Zvěřina

Jaroslav Zvěřina (ur. 18 grudnia 1942 w Třebíču) – czeski polityk, lekarz, seksuolog i wykładowca akademicki, od 2004 do 2009 poseł do Parlamentu Europejskiego.
Życiorys.
W 1965 ukończył studia medyczne na Wydziale Medycyny Uniwersytetu Karola w Pradze. W 1990 uzyskał stopień kandydata nauk. Pracował naukowo na macierzystej uczelni. W 1989 został dyrektorem instytutu seksuologii na Uniwersytecie Karola, a rok później przewodniczącym czeskiego stowarzyszenia seksuologicznego. Jest autorem publikacji i poradników z zakresu seksuologii.
Na początku lat 90. zaangażował się w działalność Obywatelskiej Partii Demokratycznej. W 1994 został przewodniczącym lokalnych struktur tego ugrupowania oraz po raz pierwszy radnym miasta Tabor. Mandat radnego wykonywał do 2014. Od 1996 do 2004 zasiadał w Izbie Poselskiej, był m.in. wiceprzewodniczącym tej izby parlamentu. Przez cztery lata kierował komisją ds. integracji europejskiej.
W wyborach w 2004 został wybrany do Parlamentu Europejskiego. Brał udział w pracach Komisji Prawnej, należał do grupy EPP-ED. W 2009 nie uzyskał reelekcji.
W 2012 został radnym kraju południowoczeskiego. W 2014 wystąpił z ODS.

</doc>
<doc id="2098056" url="https://pl.wikipedia.org/wiki?curid=2098056" title="Józef Chrząszcz">
Józef Chrząszcz

Józef Chrząszcz (ur. 12 kwietnia 1884 w Dębnie, zm. 1 sierpnia 1935 w Tarnowie) − polski duchowny katolicki, pedagog, działacz społeczny.
Życiorys.
Urodził się w chłopskiej rodzinie w Dębnie koło Brzeska. Był synem Piotra i Anny i bratem sześciorga rodzeństwa. Dzięki wsparciu materialnemu miejscowego proboszcza ks. Jana Bobczyńskiego, mógł po ukończeniu szkoły powszechnej kontynuować naukę w gimnazjum w Tarnowie. Następnie wstąpił do tarnowskiego Wyższego Seminarium Duchownego. Święcenia kapłańskie przyjął w roku 1906, po czym rozpoczął posługę kolejno w parafiach w Bolesławiu, Żegocinie i Kolbuszowej. W 1912 roku przeniesiono go do Tarnowa, gdzie uczył religii w Szkole Wydziałowej Żeńskiej im. Franciszka Józefa (później imienia Marii Konopnickiej, obecnie Szkoła Podstawowa nr 3 im. Marii Konopnickiej). Był nauczycielem religii, ale nie szczędził sił w pracy społecznej na rzecz najbiedniejszych uczniów. Urządzał jasełka i mikołajki, gdzie wszyscy uczniowie dostawali tradycyjne paczki, wspomagał ubogich uczniów żywnością i ubraniami, które wypraszał u bogatszych mieszkańców Tarnowa.
Ksiądz Chrząszcz z uwagi na swoje zdolności pedagogiczne i zaangażowanie w pracę dydaktyczną został zatrudniony w 1921 roku na stanowisku katechety w I Prywatnym Seminarium Nauczycielskim Żeńskim im. bł. Kingi w Tarnowie (po zmianach budynek zajmuje XVI Liceum Ogólnokształcące im. Armii Krajowej w Tarnowie; Aleja Solidarności 18). 30 listopada tego samego roku został tam dyrektorem. Z jego inicjatywy powstał nowy budynek szkolny z salą gimnastyczną. Równocześnie działał jako pedagog w Towarzystwie „Sokół”, harcerstwie oraz Sodalicji Mariańskiej. Od 1922 r. pełnił funkcję prezesa Ogólnopolskiego Związku Sodalicji Mariańskich Uczennic Szkół Średnich. Pracował również jako redaktor pism sodalicyjnych i szkolnych, a od 1933 r. redagował tygodnik diecezji tarnowskiej „Nasza sprawa”.
Po reorganizacji seminariów nauczycielskich i utworzeniu Prywatnego Gimnazjum i Liceum Żeńskiego im. bł. Kingi, ksiądz Chrząszcz zrezygnował, ze względu na zły stan zdrowia, ze stanowiska dyrektora, które przejęła Stanisława Czernecka. Wkrótce potem, 1 sierpnia 1935 roku zmarł przy redakcyjnym biurku. Został pochowany na tarnowskim Starym Cmentarzu.
W 1938 roku jedną z tarnowskich ulic w okolicy szkoły nazwano imieniem księdza Józefa Chrząszcza.

</doc>
<doc id="2098057" url="https://pl.wikipedia.org/wiki?curid=2098057" title="Ki Sung-yong">
Ki Sung-yong

Ki Sung-Yueng (ur. 24 stycznia 1989 w Gwangju) – południowokoreański piłkarz grający na pozycji pomocnika w Newcastle United.

</doc>
<doc id="2098058" url="https://pl.wikipedia.org/wiki?curid=2098058" title="Ryō Aono">
Ryō Aono

 – japoński snowboardzista specjalizujący się w halfpipe'ie, mistrz świata i zdobywca Pucharu Świata.
Kariera.
Po raz pierwszy na arenie międzynarodowej pojawił się 6 stycznia 2004 roku w Happo One, gdzie w zawodach FIS Race zajął 25. miejsce. W 2005 roku wystartował na mistrzostwach świata juniorów w Zermatt, zajmując czternaste miejsce. Podczas rozgrywanych rok później mistrzostw świata juniorów w Vivaldi Park uplasował się dwie pozycje wyżej.
W Pucharze Świata zadebiutował 26 lutego 2005 roku w Sungwoo, gdzie zajął 19. miejsce. Tym samym już w swoim debiucie wywalczył pierwsze pucharowe punkty. Na podium zawodów tego cyklu po raz pierwszy stanął 18 lutego 2007 roku w Furano, kończąc rywalizację na pierwszej pozycji. W zawodach tych wyprzedził dwóch rodaków: Kōhei Kudō i Kazuhiro Kokubo. Najlepsze wyniki w Pucharze Świata osiągnął w sezonie 2015/2016, kiedy zwyciężył w klasyfikacji generalnej AFU i w klasyfikacji halfpipe’a. Ponadto w sezonie 2010/2011 był trzeci w klasyfikacji generalnej i drugi w klasyfikacji halfpipe’a. W halfpipe’ie zajął również pierwsze miejsce w sezonach 2006/2007 i 2008/2009 i trzeci w sezonie 2013/2014.
Jego największym sukcesem jest złoty medal wywalczony na mistrzostwach świata w Gangwon w 2009 roku. Wyprzedził tam Jeffa Batchelora z Kanady i Francuza Mathieu Crepela. Był też między innymi piąty podczas mistrzostw świata w Stoneham w 2013 roku. W 2010 roku zajął dziewiąte miejsce podczas igrzysk olimpijskich w Vancouver. Brał też udział w igrzyskach olimpijskich w Soczi cztery lata później, jednak zajął 37. miejsce.

</doc>
<doc id="2098061" url="https://pl.wikipedia.org/wiki?curid=2098061" title="Pre-beta">
Pre-beta



</doc>
<doc id="2098062" url="https://pl.wikipedia.org/wiki?curid=2098062" title="Nicolas Terol">
Nicolas Terol



</doc>
<doc id="2098064" url="https://pl.wikipedia.org/wiki?curid=2098064" title="Ostrówek (Ostrowiec Świętokrzyski)">
Ostrówek (Ostrowiec Świętokrzyski)

Ostrówek - zwany również Ostrowem, to część osiedla Ludwików w Ostrowcu Świętokrzyskim. 
Położenie.
Ostrówek obejmuje najbardziej na południe wysuniętą część Ludwikowa znajdującą się na Wyżynie Opatowskiej. Od południa i zachodu rozciąga się po granice miasta, na wschodnie ogranicza go ul. Opatowska, a na północy ul. Winnica. Jego oś komunikacyjną stanowi ul. Wąwozy.
Leży on na trasie czerwonego szlaku rowerowego im. Mieczysława Radwana.
Historia.
Ostrówek to jedno z najstarszych miejsc osadniczych na terenie Ostrowca Świętokrzyskiego. Na jego obszarze odnaleziono ślady kultury lendzielskiej z IV wieku p.n.e., grób szkieletowy z połowy III wieku p.n.e. i cmentarzysko popielicowe z II wieku p.n.e. Odkryte tutaj naczynie gliniane z wizerunkiem czterokołowego wozu jest jednym z najstarszych świadectw wykorzystywania w tej części Europy transportu kołowego.
W 2011 roku natrafiono na ślady starożytnej osady, w której najstarsze znaleziska pochodzą z początków młodszej epoki kamienia (ok. 4000 lat p.n.e.). Są to pozostałości pracowni kamieniarskiej produkującej narzędzia z krzemienia czekoladowego i obsydianu oraz cienkościenne ceramiki zdobione ornamentem kutym. 
Również w średniowieczu te tereny były zasiedlone o czym poświadczają znaleziska datowane na wieki X i XI.
Pierwsze wzmianki o wsi Ostrów pochodzą z 1369 roku, kiedy to osada należała do rodu Rawitów.
Wieś w 1924 roku została włączona w granice miasta. 

</doc>
<doc id="2098067" url="https://pl.wikipedia.org/wiki?curid=2098067" title="Dziennik Praw Państwa Polskiego">
Dziennik Praw Państwa Polskiego

Dziennik Praw Państwa Polskiego (1918-1919) – dziennik urzędowy Rady Regencyjnej, wcześniej ukazujący się pod nazwą Dziennik Praw Królestwa Polskiego (1918), od numeru 16 z 8 listopada 1918 r. wydawany był pod zmienioną nazwą. Pod tym tytułem dziennik urzędowy ukazywał się do numeru 65 z 14 sierpnia 1919 r. Od numeru 66 z 16 sierpnia 1919 r. wydawany był pod tytułem Dziennik Ustaw Rzeczypospolitej Polskiej. W zeszycie nr 66 ogłoszono ustawę z dnia 31 lipca 1919 r. w sprawie wydawania Dziennika Ustaw Rzeczypospolitej Polskiej. W okresie 1918-1919 stosowana była jednolita ciągła numeracja pozycji w dzienniku. W okresie tym wydano 98 numerów. Jednolitą numerację pozycji w ramach rocznika wprowadzono od 1920 r.
Tradycje:
Dziennik Praw Księstwa Warszawskiego → Dziennik Praw Królestwa Polskiego (1815-1871) → Dziennik Urzędowy Departamentu Sprawiedliwości Tymczasowej Rady Stanu Królestwa Polskiego (1917) → Dziennik Praw Królestwa Polskiego (1918) / Dziennik Praw Państwa Polskiego (1918-1919) → Dziennik Ustaw Rzeczypospolitej Polskiej (1919-1945) → Dziennik Ustaw Rzeczypospolitej Polskiej (1944-1952) → Dziennik Ustaw Polskiej Rzeczypospolitej Ludowej (1952-1989) → Dziennik Ustaw Rzeczypospolitej Polskiej (1990-)

</doc>
<doc id="2098079" url="https://pl.wikipedia.org/wiki?curid=2098079" title="Markku Koski">
Markku Koski

Markku Koski (ur. 15 października 1981 w Sievi) – fiński snowboardzista, mistrz świata i brązowy medalista olimpijski.
Kariera.
Po raz pierwszy na arenie międzynarodowej pojawił się 28 marca 1999 roku w Vuokatti, gdzie zajął szóste miejsce w halfpipe’ie podczas mistrzostw kraju. Nigdy nie wystąpił na mistrzostwach świata juniorów.
W zawodach Pucharu Świata zadebiutował 18 listopada 2000 roku w Tignes, zajmując 66. miejsce w halfpipe’ie. Pierwsze pucharowe punkty wywalczył 18 stycznia 2001 roku w Kronplatz, zajmując 19. miejsce w tej samej konkurencji. Na podium zawodów tego cyklu po raz pierwszy stanął 8 lutego 2001 roku w Berchtesgaden, wygrywając rywalizację w halfpipe’ie. W zawodach tych wyprzedził Włocha Giacomo Krattera i Jona Oddena z Norwegii. Najlepsze wyniki osiągnął w sezonie 2000/2001, kiedy to zajął 56. miejsce w klasyfikacji generalnej.
Największy sukces w karierze osiągnął w 2009 roku, kiedy wywalczył jest złoty medal w Big Air na mistrzostwach świata w Gangwon. W zawodach tych pokonał Seppe Smitsa z Belgii i Austriaka Stefana Gimpla. Był też między innymi szósty w halfpipe’ie na tych samych mistrzostwach oraz ósmy w slopestyle’u podczas mistrzostw świata w La Molinie dwa lata później. W 2006 roku wystartował na igrzyskach olimpijskich w Salt Lake City, zajmując ósme miejsce w swej koronnej konkurencji. Podczas igrzysk w Turynie w 2006 roku zdobył brązowy medal w halfpipe’ie. W zawodach tych lepsi okazali się jedynie dwaj reprezentanci USA: Shaun White i Danny Kass. Brał też udział w igrzyskach olimpijskich w Vancouver w 2010 roku, gdzie był szósty w tej konkurencji.
W 2013 roku zakończył karierę.

</doc>
<doc id="2098082" url="https://pl.wikipedia.org/wiki?curid=2098082" title="Awaryjny system tlenowy">
Awaryjny system tlenowy

Awaryjny system tlenowy (ang. "Aircraft Emergency Oxygen System") − jeden z systemów awaryjnych, montowanych w samolotach komercyjnych, który w razie rozszczelnienia kadłubu lub awarii systemu, utrzymującego w samolocie odpowiedni poziom tlenu, jest w stanie dostarczyć pasażerom powietrze niezbędne do oddychania.
Zasada działania.
Podczas spadku ciśnienia powietrza w kabinie (powstałego np. na skutek dekompresji), system wykrywa nieprawidłowości, a następnie powoduje wypadnięcie masek tlenowych z sufitu.

</doc>
<doc id="2098083" url="https://pl.wikipedia.org/wiki?curid=2098083" title="Miejski Zakład Komunikacji w Nysie Sp. z o.o.">
Miejski Zakład Komunikacji w Nysie Sp. z o.o.



</doc>
<doc id="2098084" url="https://pl.wikipedia.org/wiki?curid=2098084" title="Rezolucje Rady Bezpieczeństwa ONZ z roku 1961">
Rezolucje Rady Bezpieczeństwa ONZ z roku 1961

Stałe miejsca w Radzie Bezpieczeństwa ONZ w 1961 posiadały:
W roku 1961 członkami niestałymi Rady były:
Rezolucje.
Rezolucje Rady Bezpieczeństwa ONZ przyjęte w roku 1961: 

</doc>
<doc id="2098086" url="https://pl.wikipedia.org/wiki?curid=2098086" title="OpenIndiana">
OpenIndiana

OpenIndiana – dystrybucja systemu operacyjnego illumos powstała po zerwaniu przez firmę Oracle współpracy ze społecznością zgromadzoną wokół OpenSolaris. Wersja początkowa systemu bazowała na oficjalnych źródłach Solarisa, ale twórcy zapowiedzieli odejście od źródeł udostępnianych przez Oracle. System dostępny jest na platformę i386, trwają pracę nad wersją na architekturę SPARC. Do pobrania są wersje instalacyjne oraz Live DVD i Live USB.
Nazwa OpenSolaris pozostała własnością firmy Oracle, więc społeczność nazwała nowy system OpenIndiana, co jest grą słów w nawiązaniu do Project Indiana (binarnej dystrybucji OpenSolaris, kierowanego przez Iana Murdocka projektu Sun Microsystems).

</doc>
<doc id="2098088" url="https://pl.wikipedia.org/wiki?curid=2098088" title="Jan Pawlik (oficer)">
Jan Pawlik (oficer)

Jan Adam Pawlik (ur. 1953) – pułkownik dyplomowany Wojska Polskiego, były szef sztabu – zastępca dowódcy Śląskiego Okręgu Wojskowego i czasowo pełniący obowiązki tego okręgu.
Życiorys.
Syn Daniela. W latach 1975–1979 był podchorążym Wyższej Szkoły Oficerskiej Wojsk Zmechanizowanych im. Tadeusza Kościuszki we Wrocławiu. 2 września 1979 był promowany na Wałach Chrobrego w Szczecinie na podporucznika przez gen. broni Józefa Urbanowicza. Po ukończeniu szkoły dowodził plutonem i kompanią w 13 Pułku Zmechanizowanym w Kożuchowie. W 1983 został skierowany na Wyższy Kurs Doskonalenia Oficerów w Centrum Doskonalenia Oficerów im. gen Stanisława Popławskiego w Rembertowie.
W okresie 1985–1988 studiował w Akademii Sztabu Generalnego WP w Rembertowie. W roku 1990 objął funkcję szefa sztabu, a następnie od 1991 dowódcy 13 Pułku Zmechanizowanego w Kożuchowiej. W 1996 przeniesiony do Legionowa, gdzie objął stanowisko szefa szkolenia, a od 2001 zastępcy dowódcy 1 Warszawskiej Dywizji Zmechanizowanej. W 2002 ukończył studia podyplomowe w Akademii Obrony Narodowej w zakresie obronności państwa. W październiku 2002 został wyznaczony na stanowisko szefa szkolenia Śląskiego Okręgu Wojskowego. 
10 maja 2007 przyjął obowiązki szefa sztabu – zastępcy dowódcy ŚOW. W okresie od 15 maja 2009 do 2 września 2009 czasowo pełnił obowiązki dowódcy Śląskiego Okręgu Wojskowego. 5 listopada 2009 został wybrany na prezesa Zarządu Okręgu Śląskiego Towarzystwa Wiedzy Obronnej. Od 1 grudnia 2011 do 31 grudnia 2011 powierzono mu czasowe pełnienie obowiązków dowódcy Śląskiego Okręgu Wojskowego. 
17 stycznia 2013, po 38 latach pełnienia zawodowej służby wojskowej odszedł do rezerwy.

</doc>
<doc id="2098089" url="https://pl.wikipedia.org/wiki?curid=2098089" title="Jules Dejerine">
Jules Dejerine



</doc>
<doc id="2098091" url="https://pl.wikipedia.org/wiki?curid=2098091" title="Websense">
Websense

Websense – amerykańska firma z San Diego w Kalifornii, specjalizująca się w oprogramowaniu zapewniającym internetową kontrolę treści. Pozwala użytkownikom na zablokowanie dostępu do wybranych kategorii stron internetowych jak np. treści pornograficzne czy portale społecznościowe. Firma jest poddawana presji przez instytucje promujące wartości demokratyczne za wspieranie reżimów represyjnych w ograniczaniu wolności słowa.
Historia.
Websense został założony w roku 1994 przez Phila Trubey. Firma weszła na amerykańską giełdę (indeks NASDAQ) w 2000r
Oprócz filtrowania stron internetowych Websense jest również znany z dostarczania zabezpieczeń poczty elektronicznej, oraz innych technologii bezpieczeństwa przeznaczonych dla klientów instytucjonalnych w sieci. Oprogramowanie może również mierzyć zagrożenie na podstawie analizy treści przeglądanych witryn. Może również pozwalać administratorom systemowym na zablokowanie dostępu do stron internetowych oraz protokołów w zależności od kategorii i indywidualnych wymagań.
Oprogramowanie działa na zasadzie automatycznego indeksowania kategorii (np. poprzez ułożony przez producenta schemat), bądź indywidualnie tworzenie zbioru zasad określających kategoryzację przez administratora systemu. Funkcjonalność jest zależna bezpośrednio od ustalenia poprawnych zbiorów zasad kontrolujących kategoryzację przeglądanych witryn. Każda kategoria może zostać zablokowana całkowicie bądź okresowo w przypadku gdy nie jest związana z obowiązkami w miejscu pracy.
Produkty zdobyte poprzez zakup firm macierzystych.
SurfControl został zakupiony przez Websense 3 października 2007. Firma oficjalnie oświadczyła, że zamierza wspierać i rozwijać dotychczasowe produkty do co najmniej 2011 roku.
Deep Content Control jest produktem, który ma na celu ochronę danych poufnych, Websense określa go jako połączenie technologii ThreatSeeker oraz PreciseID. PreciseID używa oprogramowania stworzonego na potrzeby izraelskiego wojska. Firma również posiada produkt z gatunku prewencji przed utratą danych o nazwie "Information Leak Prevention", stworzony przez izraelską firmę zajmującą się bezpieczeństwem w sieci, PortAuthority Technologies, nabytą w grudniu 2006 za równowartość 90 milionów
W oświadczeniu o przejęciu PortAuthority Websense zadeklarował, że jest "przygotowany do podtrzymania dalszych badań i rozwoju na terenie Izraela".
27 stycznia 2009, Websense nabył firmę Defensio, zajmującą się zabezpieczaniem blogów przed spamem oraz niechcianymi przekierowaniami. Pozwala to na rozszerzenie portfolio sieci ThreatSeeker oraz ma służyć informowaniu administratorów o pojawianiu się niechcianych treści, gdy tylko widoczne będą na ich stronach.
Kontrowersje.
Instytucje zwalczające cenzurze twierdzą, że oprogramowanie projektowane przez Websense służy do cenzurowania wolności wypowiedzi w państwach o naturze represyjnej oraz ograniczonych wolnościach osobistych.
Websense został uznany za posiadający podwójne standardy przez organizację Peacefire, jeśli chodzi o podejmowanie decyzji co do tego, jakie strony mają być blokowane, oraz jest uważany za dyskryminacyjny za blokowanie stron o treściach homoseksualnych bez podłoża pornograficznego.
W raporcie z roku 2005 Amerykańskie Stowarzyszenie Wolności Obywatelskich Websense zostało uznane za „mocno skrzywioną technologię” w odniesieniu do wcześniejszych raportów z roku 2001 o błędnym klasyfikowaniu stron internetowych. ACLU Zauważa również, że o ile technologia przeszła duże usprawnienia od roku 2002, wciąż pozostaje zdania, że oprogramowanie ma skłonności do błędów i blokowania niewinnych stron.
Amnesty International w roku 2004 zażaliło fakt, że chińskie ugrupowania demokratyczne są represjonowane przez używanie oprogramowania Websense przez Rząd ChRL. OpenNet Initiative raportowało również, że Websense jest wykorzystywany przez rząd w Jemenie w celu cenzury stron internetowych.
W oficjalnym komunikacie firmy można przeczytać, że "Websense nie sprzedaje oprogramowania i usług do jednostek rządowych, bądź operatorów internetowych zaangażowanych w jakiekolwiek formy cenzury, oraz nie wejdzie nie zawrze żadnej z jakimikolwiek instytucjami zajmującymi się uciśnianiem swobód obywatelskich. Jedynym wyjątkiem jest zablokowanie dostępu do dziecięcej pornografii oraz zablokowanie dostępu nieletnich do stron o treściach pornograficznych"
Wpadki.
Zdarza się czasami, że filtry Websense określają wadliwie strony internetowe, co powoduje ich blokowanie.
Ze względu na metodykę filtrowania, użytkownicy mogą mieć zastrzeżony dostęp do stron z poprawną zawartością, ale alarmującą nazwą np. Karzeł Sekstantu zawiera "seks" w nazwie i może zostać zablokowany.

</doc>
<doc id="2098096" url="https://pl.wikipedia.org/wiki?curid=2098096" title="Seppe Smits">
Seppe Smits

Seppe Smits (ur. 13 lipca 1991 w Westmalle) – belgijski snowboardzista, wielokrotny medalista mistrzostw świata oraz dwukrotny zdobywca Małej Kryształowej Kuli Pucharu Świata.
Kariera.
Po raz pierwszy na arenie międzynarodowej pojawił się 28 kwietnia 2006 roku w Zermatt, gdzie zajął 27. miejsce w half-pipie podczas mistrzostw Szwajcarii. W 2009 roku wystartował na mistrzostwach świata juniorów w Nagano, gdzie był dziesiąty w tej konkurencji. Podczas rozgrywanych rok później mistrzostw świata juniorów w Cardronie zdobył srebrny medal w big air i brązowy w slopestyle’u. W zawodach Pucharu Świata zadebiutował 7 października 2007 roku w Rotterdamie, zajmując 39. miejsce w Big air. Pierwsze pucharowe punkty wywalczył 2 listopada 2007 roku w Saas-Fee, zajmując 30. miejsce w halfpipie. Na podium zawodów tego cyklu po raz pierwszy stanął nieco ponad rok później, 22 listopada 2008 roku w Sztokholmie, kończąc Big air na trzeciej pozycji. Wyprzedzili go tylko Janne Korpi z Finlandii i Szwed Chris Sörman. Najlepsze wyniki osiągnął w sezonach 2012/2013 i 2014/2015, kiedy to zdobywał Małą Kryształową Kulę w klasyfikacji big air. Ponadto w sezonie 2016/2017 zajął trzecie miejsce w klasyfikacji AFU i w klasyfikacji big air.
W 2009 roku zdobył srebrny medal w Big air podczas mistrzostw świata w Gangwon, przegrywając tylko z Finem Markku Koskim. Wynik ten powtórzył na rozgrywanych dwa lata później mistrzostwach świata w La Molinie, a na mistrzostwach świata w Stoneham w 2013 roku był trzeci. Ponadto zdobywał złote medale w slopestyle’u podczas MŚ w La Molinie i mistrzostw świata w Sierra Nevada w 2017 roku. W 2014 roku brał udział w igrzyskach olimpijskich w Soczi, gdzie uplasował się na 13. miejscu w slopestyle’u.

</doc>
<doc id="2098098" url="https://pl.wikipedia.org/wiki?curid=2098098" title="Rydger III">
Rydger III

Rydger III ("Rüdiger", "Rüdiger II") – polski herb szlachecki z nobilitacji.
Opis herbu.
Opis herbu z wykorzystaniem zasad blazonowania, zaproponowanych przez Alfreda Znamierowskiego:
Na tarczy dzielonej w słup, w polu prawym, czerwonym trzy skosy srebrne;
W polu lewym, czerwonym, ramię zbrojne srebrne, trzymające hak złoty.
Klejnot: ramię z hakiem jak w godle, w słup, między dwoma skrzydłami orlimi - srebrnym i czerwonym.
Labry czerwone, podbite srebrem.
Juliusz Karol Ostrowski blazonuje herb nieco inaczej, opisując ramię jako czerwone, zaś trzymany przez nie przedmiot jako haczyk w kształcie litery "S". Tynktura lewego pola nie jest opisana. Ramię w klejnocie jak w tarczy.
Najwcześniejsze wzmianki.
Nadany Augustowi, Maciejowi i Jakubowi Rüdigerom z Torunia 11 grudnia 1570.
Herbowni.
Ponieważ herb Rydger III był herbem własnym, prawo do posługiwania się nim przysługuje tylko jednemu rodowi herbownemu:
Rydynger (Rüdiger)

</doc>
<doc id="2098100" url="https://pl.wikipedia.org/wiki?curid=2098100" title="Mark Skaife">
Mark Skaife

Mark Skaife (ur. 3 kwietnia 1967 w Gosford) – australijski kierowca wyścigowy startujący w wyścigach V8 Supercars. Pięciokrotny mistrz tej serii oraz sześciokrotny zwycięzca prestiżowego wyścigu Bathurst 1000 rozgrywanego w ramach tej serii.
Kariera.
Skaife rozpoczął ściganie od kartingu, a w 1984 roku wystartował w swoim pierwszym wyścigu samochodowym. W latach 1985–1986 startował w monomarkowym pucharze Ford Laser Series, wygrywając go w stanie Wiktoria. W 1987 wygrał serię Australian 2.0 Litre Touring Car Championship, niższą kategorię australijskich wyścigów turystycznych oraz zadebiutował w głównej serii tych wyścigów - Australian Touring Car Championship (późniejsze V8 Supercars).
Pod koniec 1988 roku został zatrudniony w zespole Gibson Motor Sport jako trzeci kierowca zespołu w wyścigach kończących sezon ATCC (niepunktowanych). W 1989 nadal będąc trzecim kierowcą startował w wybranych rundach serii, a w 1990 awansował do roli regularnego kierowcy.
W 1991 wygrał po raz pierwszy wyścig Bathurst 1000, a w 1992 stał się pierwszym kierowcą który w jednym roku wygrał ATCC, Bathurst 1000 oraz Australian Drivers' Championship (startował w niej równolegle w latach 1990-1993 wygrywając ją dwukrotnie). W 1992 wystartował także w dwóch wyścigach kończących sezon Formuły 3000 jednak bez żadnych sukcesów.
Po słabszym sezonie 1993 w ATCC, w 1994 ponownie okazał się najlepszym kierowcą w stawce wygrywając siedem wyścigów w drodze po drugi tytuł mistrzowski. W latach 1995 i 1996 notował słabsze wyniki, a dodatkowo zespół Gibson Motor Sport w którym jeździł miał kłopoty ze znalezieniem nowych sponsorów po wprowadzeniu zakazu reklamowania wyrobów tytoniowych. Problemy zespołu pogłębiły się w 1997 roku do tego stopnia, że wystartował tylko w wybranych wyścigach sezonu.
W 1998 przeniósł się do głównego zespołu Holdena - Holden Racing Team i jego kariera ponownie nabrała rozpędu. Dwukrotnie zajmował trzecie miejsce w klasyfikacji generalnej, a następnie przez trzy lata z rzędu (2000−2002) zdobywał tytuł mistrzowski w serii V8 Supercars (nowa nazwa ATCC wprowadzona od 1999).
Na początku sezonu 2003, Skaife stał się właścicielem zespołu HRT. Było to związane z kłopotami finansowymi dotychczasowego właściciela, grupy TWR Toma Walkinshawa. Po dobrym sezonie 2003, w którym był trzeci, kolejne były dla Marka nieudane, aczkolwiek w 2005 odniósł piąte zwycięstwo w wyścigu Bathurst 1000.
W sezonie 2006 odniósł 7 zwycięstw, jednak w pozostałych wyścigach często miał awarie i wypadki, przez co w klasyfikacji uplasował się dopiero na 16. miejscu. W kolejnych sezonach było niewiele lepiej (8. i 14. miejsce) i pod koniec sezonu 2008 ogłosił, że jest to jego ostatni rok jako regularnego kierowcy. W tym samym czasie też odsprzedał resztę posiadanych udziałów w zespole HRT Tomowi Walkinshawowi.
Przez kolejne trzy sezony (2009–2011) Skaife startował jako kierowca w wyścigach długodystansowych V8 Supercars, najpierw w parze z Gregiem Murphy, a potem przez dwa lata z Craigiem Lowndesem, z którym wygrał w 2010 po raz szósty wyścig Bathurst 1000.

</doc>
<doc id="2098103" url="https://pl.wikipedia.org/wiki?curid=2098103" title="VfL">
VfL

VfL – nazwa klubów niemieckich oznaczająca skrót niem. "Verein für Leibesübungen", pol. "Towarzystwo Ćwiczeń Gimnastycznych".
Inne:

</doc>
