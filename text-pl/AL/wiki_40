<doc id="2101027" url="https://pl.wikipedia.org/wiki?curid=2101027" title="Lista amerykańskich nalotów w Pakistanie">
Lista amerykańskich nalotów w Pakistanie

Amerykańskie naloty na terytorium Pakistanu są prowadzone przez United States Air Force na zlecenie CIA przeciwko talibom i bojówkom protalibskim w tym Al-Kaidzie, którzy walczą z pakistańskim rządem. Zgodnie z administracją George W. Busha naloty były elementem wojny z terroryzmem. Do nalotów używane są bezzałogowe samoloty MQ-1 Predator, a także MQ-9 Reaper, które odpalają pociski rakietowe klasy powietrze-ziemia AGM-114 Hellfire, ważących 45-49 kilogramów.
Historia nalotów.
Pierwsze rakiety odpalone z bezpilotowych jednostek powietrznych spadły na Waziristan 18 czerwca 2004 roku. W wyniku tego nalotu zabity został Nek Muhammad, ówczesny lider pakistańskich talibów. Po tym wydarzeniu do podobnych nalotów dochodziło niezwykle rzadko. Praktyki te na wysoką skalę zostały wznowione we wrześniu 2008. Po serii ataków, pakistańskie społeczeństwo gwałtownie protestowało przeciwko naruszaniu swej terytorialnej integralności.
Do kuriozalnej sytuacji doszło 16 września 2008, kiedy generał wojsk i rzecznik armii Pakistanu Athar Abbas wydał oświadczenie, którym zobowiązał siły pakistańskie do ostrzelania Amerykanów, którzy naruszają terytorium Pakistanu. Gdy będzie jasne, że obce wojska znajdują się na terytorium lub w przestrzeni powietrznej Pakistanu, żołnierze powinni otworzyć ogień, żadne wtargnięcia nie będą tolerowane - zaznaczył wówczas generał.
USA w odpowiedzi oskarżyło władze Pakistanu, iż nie robią one wystarczająco dużo, aby zapobiec przedostawaniu się talibów i bojowników Al-Kaidy przez granicę pakistańsko-afgańską. Nazajutrz po pakistańskim oświadczeniu amerykańskie drony kontynuowały operację w Waziristanie. Doprowadziło to 25 września do wymiany ognia między armią USA a pakistańską. Rannych zostało kilku żołnierzy, informacji o ofiarach nie doniesiono. Wcześniej armia pakistańska otwierała ogień do śmigłowców znajdujących się w przestrzeni powietrznej.
Po tych wydarzeniach stopniowo lotnictwo Stanów Zjednoczonych zaniechało ataków. Barack Obama, zaprzysiężony na prezydenta 30 stycznia 2009, zezwolił na dalszą kontynuację bombardowań terytoriów Pakistanu zajmowanych przez talibów i rebeliantów Al-Kaidy. Bombardowania znów zaczęły się powtarzać w trakcie pakistańskiej ofensywy w Południowym Waziristanie. W jednym z takich nalotów 5 sierpnia 2009, zginął dowódca pakistańskich talibów Baitullah Mehsud.
W 2010 amerykańskie samoloty wykonały najwięcej nalotów i atakowały przede wszystkim tereny Waziristanu Północnego. Szczególna kulminacja ataków wystąpiła we wrześniu 2010, kiedy to dokonano 26 nalotów, w których zginęło ponad 100 ekstremistów w tym kilka ważnych przywódców Talibanu i Al-Kaidy. in Szejk Fateh, szef Al-Kaidy w Pakistanie i Afganistanie, który był odpowiedzialny za planowanie ataków na miasta Europy. Zdecydowana postawa sił lotniczych USA spowodowała ponowne napięcie w stosunkach z Pakistanem. Pakistan naloty nadal uważał za naruszenie swojego terytorium i przypominał, że siły zachodniej koalicji mają mandat tylko na działania w Afganistanie. W jednym z nalotów 30 września zginęło trzech pakistańskich żołnierzy. Był to jednak nalot helikopterowy, które od tamtego okresu powtarzały się coraz częściej. W wyniku tarć, rząd pakistański wstrzymał 30 września ruch na szlaku zaopatrzeniowym dla wojsko NATO w Afganistanie, który wiedzie przez Przełęcz Chajber. Siły NATO odpowiedziały, że mają prawo ścigać rebeliantów na terytorium Pakistanu. Ruch na szlaku zaopatrzeniowym został wznowiony 9 października 2010.
Statystyka nalotów.
Według analizy Daily Times, mieszkańcy Waziristanu popierają bezwzględne kroki przeciwko islamskim radykałom w Pakistanie. Mimo częstych ofiar w cywilach, panuje przekonanie, iż naloty w wykonaniu dronów zwiększają bezpieczeństwo na terenach zajmowanych przez talibów.
Wysoki Komisarz Narodów Zjednoczonych do spraw Uchodźców (UNHCR) wydała raport krytykujący taktykę USA. Stwierdzał on, że w nalotach masowo ginęli cywile, co jest pogwałceniem międzynarodowych regulacji praw człowieka.
W październiku 2013 pakistańskie władze oświadczyły powołując się na raport ONZ, że od 2004 doszło do 330 ataków z wykorzystaniem samolotów bezzałogowych. W nalotach amerykańskich dronów zginęło co najmniej 2200 osób. W tej liczbie zawierało się 400 cywilów. Odmienne dane przedstawił pakistański rząd, który twierdził, że od 2008 zginęło 67 cywilów, co dawało 3% wszystkich ofiar.
23 października 2013 premier Pakistanu Nawaz Sharif w czasie spotkania z Barackiem Obamą w Waszyngtonie zażądał zaprzestania ataków samolotów bezzałogowych na cele na pakistańskim terytorium. Jednak według gazety "Washington Post", która weszła w posiadanie tajny dokumentów CIA i władz pakistańskich, Islamabad mimo oficjalnego sprzeciwu, aprobował amerykańskie rajdy w wykonaniu samolotów bezzałogowych. Władze Pakistanu zdementowały te informacje.
10 marca 2014 ONZ wezwało do przeprowadzenie niezależnego śledztwa dt. nalotów dronów na terytorium Pakistanu.

</doc>
<doc id="2101029" url="https://pl.wikipedia.org/wiki?curid=2101029" title="Port lotniczy Uden-Volkel">
Port lotniczy Uden-Volkel



</doc>
<doc id="2101030" url="https://pl.wikipedia.org/wiki?curid=2101030" title="Tarcza Amazonek">
Tarcza Amazonek

Tarcza Amazonek (pelta) (gr. πέλτη péltē; łac. "peltă") – tarcza greckiej lekkiej piechoty zwanej peltastami. 
Wykonana z wikliny i obciągnięta skórą, miała charakterystyczny kształt zbliżony do półksiężyca. Jako broń defensywna przypisywana też legendarnym wojowniczkom Amazonkom. Motyw tej tarczy stał się elementem zdobniczym, pojawiającym się na wyrobach ceramiki antycznej. 
Tarcza Amazonek znalazła się również w symbolice Legionów Józefa Piłsudskiego, uwidoczniona w graficznym projekcie orzełka legionowego autorstwa Czesława Jarnuszkiewicza, a także we współczesnej symbolice znaków Sił Zbrojnych Rzeczypospolitej Polskiej, gdzie orzeł biały trzyma w szponach taką tarczę.

</doc>
<doc id="2101037" url="https://pl.wikipedia.org/wiki?curid=2101037" title="Forst-Baršć">
Forst-Baršć



</doc>
<doc id="2101040" url="https://pl.wikipedia.org/wiki?curid=2101040" title="Rochcicki">
Rochcicki

Rochcicki ("Srocznik, Sroki, Sroczek") − polski herb szlachecki. Herb ten jest bardzo podobny do herbu Sroczek, ponadto dwa z trzech rodów uprawnionych do jego używania tworzą listę herbownych herbu Sroczek.
Blazonowanie.
Opis z wykorzystaniem zasad blazonowania, zaproponowanych przez Alfreda Znamierowskiego:
W polu czerwonym sroka naturalna, siedząca na ostrzewi na murawie zielonej. 
Klejnot: trzy pióra strusie.
Józef Szymański rekonstruuje barwę ostrzewi jako czarną i nie podaje w opisie murawy.
Najwcześniejsze wzmianki.
Herb po raz pierwszy pojawił się w XVI wieku, choć Szymański przypuszcza, że może być on reminiscencją średniowiecznego herbu, który wyobrażał sroczą nogę. Pierwsze przedstawienia herbu pochodzą z "Gniazda cnoty" (1578) i "Herbów rycerstwa polskiego" (1584) Paprockiego oraz "Orbis Polonus" Szymona Okolskiego (1642).
Herbowni.
Tadeusz Gajl podaje trzy nazwiska herbownych uprawnionych do używania tego herbu:
Rochcicki, Sroka, Tuczkowski. 

</doc>
<doc id="2101043" url="https://pl.wikipedia.org/wiki?curid=2101043" title="Justus Perthes">
Justus Perthes

Justus Perthes, właśc. Johann Georg Justus Perthes (ur. 11 września 1749 w Rudolstadt, zm. 2 maja 1816 w Gocie) – niemiecki wydawca, założyciel wydawnictwa Justus Perthes.
W 1785 założył wydawnictwo kartograficzne Justus Perthes Geographische Anstalt Gotha. Do współpracy zatrudnił
takich kartografów jak: Heinrich Berghaus, Christian Gottlieb Reichard, Emil von Sydow, Karl von Spruner i Adolf Stieler. W latach 1785–1944 jego wydawnictwo publikowało ukazujący się wcześniej (od 1763) staraniem Wilhelma von Rotberga "Almanach Gotajski".

</doc>
<doc id="2101045" url="https://pl.wikipedia.org/wiki?curid=2101045" title="Dóra Lévai">
Dóra Lévai

Dóra Lévai (ur. 20 czerwca 1988 w Veszprémie) – węgierska lekkoatletka specjalizująca się w rzucie młotem.
Międzynarodową karierę zaczynała w roku 2005 od zajęcia siódmego miejsca w mistrzostwach Europy juniorów oraz zdobycia brązowego medalu mistrzostw świata juniorów młodszych. W kolejnym sezonie nie udało jej się awansować do finału światowego czempionatu juniorów, a w 2007 była dziewiąta podczas kolejnej edycji mistrzostw Europy juniorów. Na młodzieżowych mistrzostwach Starego Kontynentu w Kownie (2009) była dwunasta. Reprezentantka Węgier w meczach międzypaństwowych oraz medalistka mistrzostw kraju w kategoriach kadetek, juniorek oraz młodzieżowców. Rekord życiowy: 62,65 (7 lipca 2012, Veszprém).

</doc>
<doc id="2101049" url="https://pl.wikipedia.org/wiki?curid=2101049" title="Katastrofa lotu UPS Airlines 6">
Katastrofa lotu UPS Airlines 6

Katastrofa lotu UPS Airlines 6 miała miejsce 3 września 2010 w rejonie bazy wojskowej Nad Al Sheba w Dubaju. Boeing 747-44AF (SCD), należący do amerykańskiej firmy United Parcel Service wykonywał planowy lot z Międzynarodowego Portu Lotniczego Dubaj do Portu Lotniczego Kolonia/Bonn. Niedługo po starcie piloci zawrócili do Dubaju zgłaszając dym w kokpicie. Samolot nie zdołał wylądować i rozbił się ok. 17 kilometrów za lotniskiem, zginęli obydwaj członkowie załogi.
Samolot.
Boeing 747-400F o numerze rejestracyjnym N571UP został dostarczony do UPS Airlines w 2007 roku. Maszyna miała na swoim koncie wylatane 9977 godzin lotu i 1764 cykle start-lądowanie, a 3 miesiące wcześniej przeszła gruntowny przegląd.
Załoga.
Załogę samolotu stanowili:
Przebieg lotu.
Samolot wystartował z lotniska w Dubaju (DXB) o godzinie 18:51 (czasu lokalnego). Pierwszy oficer pilotował samolot podczas startu. Samolot opuścił przestrzeń powietrzną Zjednoczonych Emiratów Arabskich i wleciał w obszar kontrolowany przez ATC Bahrajn. Po wystartowaniu został uruchomiony autopilot. O 19:12 rozbrzmiał alarm pożarowy „FIRE MAIN DECK FWD” informujący o dymie w przestrzeni ładunkowej samolotu. Stery przejął kapitan, a pierwszy oficer zajął się sprawdzaniem list kontrolnych.Zaleceniem w sytuacji wybuchu pożaru było „lądowanie najszybciej jak się da”. Kontroler ruchu lotniczego wskazał najbliższe lotnisko w Doha (DOH). Kapitan podejmuje decyzję o powrocie na lotnisko, z którego startował, czyli DXB w Dubaju. Pierwszy kapitan dehermetyzuje ładownie, w celu zduszenia ognia. Na wypadek dymu w kokpicie piloci zakładają maski tlenowe. O 19:14 kapitan wyłączył autopilota i zaczął sam sterować maszyną. Minutę później uruchamiają się kolejne alarmy pożarowe, wskazujące, że pożar się rozprzestrzenia. Po założeniu masek tlenowych piloci nie słyszeli wieży kontroli lotów, dopóki nie przestawili mikrofonów i głośników w kokpicie na te w masce tlenowej. Po rozwiązaniu problemów z dźwiękiem w kokpicie zaczął pojawiać się dym, temperatura wzrosła. Pilot zgłosił utratę kontroli nad maszyną, jego ster wysokości przestał działać, postanowił włączyć ponownie autopilota. Dym przesłania widoczność w kokpicie i kapitan po omacku uruchamia autopilota. Lot się stabilizuje. Aby bezpiecznie wylądować w Dubaju bez widoczności w kabinie, konieczne było ustawienie systemu ILS na częstotliwość lotniska w Dubaju. Drugi pilot mimo sporego zadymienia wprowadza poprawne dane lotniska. UPS-6 wylatuje poza kontrolę radaru z Bahrajnu, więc kontroler nie widzi ich na radarze. Maszyna pojawia się na radarze kontrolerów ze Zjednoczonych Emiratów Arabskich, jednak kontakt radiowy ustawiony jest na częstotliwość wieży z Bahrajnu. Brak widoczności w kabinie uniemożliwia przestawienie radia na inną częstotliwość. Z powodu silnego zadymienia w kabinie piloci nie byli w stanie odczytywać wskazań urządzeń, nie wiedzieli, na jakiej znajdują się wysokości. Maska tlenowa kapitana przestaje działać. Kapitan podejmuje decyzję o opuszczeniu swojego miejsca i podejście po zapasową maskę znajdującą się z tyłu kabiny. Pierwszy oficer przejmuje stery. Mimo upływu czasu kapitan nie wrócił, prawdopodobnie stracił przytomność. Drugi pilot został sam, zgłasza mayday. Samolot oddala się od wieży kontroli lotów w Bahrajnie, w związku z czym łączność radiowa pomiędzy wieżą i samolotem zostaje zerwana. Kontroler łączy się z przelatującym w pobliżu innym samolotem Sky Dubai 751, który znajdował się pomiędzy wieżą kontroli lotów, a samolotem UPS-6, dzięki czemu mógł przekazywać słowa kontrolera do pierwszego oficera UPS-6. Kontroler z Bahrajnu łączy się telefonicznie z kontrolerem z Abu Zabi (ZEA), który przekazuje mu pozycję oraz prędkość maszyny. Taki sposób przekazywania informacji powodował opóźnienia. Pośredniczący Sky Dubai 751 wylatuje poza zasięg wieży w Bahrajnie. Rządowy DUB 001 zostaje nowym pośrednikiem. Pozostaje 5 minut drogi do lotniska. Pilot zamierza lądować na pasie 12L, chce znać wysokość, prędkość i kurs. Wszystkie informacje otrzymuje z opóźnieniem oraz niekompletne, część informacji ginęła po drodze. Pierwszy oficer Bell wciska przycisk podejścia ILS, które po przechwyceniu przez autopilota poziomej i pionowej wiązki nadawanej z lotniska automatycznie sprowadzi maszynę w próg pasa startowego. Pilot wyrównuje maszynę w osi pasa, maszyna jednak porusza się za wysoko i za szybko, w związku z czym omija wiązkę sygnału ILS. Kontroler z Bahrajnu pyta, czy pilot będzie w stanie zrobić krąg, pilot odmawia. Pilot po omacku wysuwa klapy i wypuszcza podwozie. Alarm informuje pilota, że podwozie nie wysunęło się. Pilot nie wie, gdzie się znajduje (w tym momencie przelatuje nad pasem). Kontroler z Bahrajnu sugeruje skręt w lewo do Port lotniczy Szardża (10 mil od samolotu). Bell próbuje wprowadzić nowy kurs do autopilota, niestety z powodu ograniczonej widoczności w kokpicie wprowadza niepoprawny kurs (195 zamiast 095) i maszyna skręca w prawo. Samolot zaczął oddalać się od Dubaju i Szardży, maszyna przechyla się w prawo, dziób zaczyna opadać. Sygnał „terrain ahead” informuje pilota o zbliżaniu się do ziemi. Pilot o 19:42 w ostatniej chwili omija gęsto zaludnione tereny mieszkalne w centrum Dubaju i rozbija się na terenie bazy wojskowej 16 km od lotniska w Dubaju. Życie stracili obaj piloci. To pierwsza katastrofa lotnicza UPS.
Dochodzenie.
Śledztwo prowadzi GCAA (General Civil Aviation Authority – organizacja zajmująca się badaniem wypadków lotniczych w Zjednoczonych Emiratach Arabskich) wspierana przez amerykańską Narodową Radę Bezpieczeństwa Transportu (NTSB). Swoich specjalistów przydzielili również: Boeing, FAA (Federal Aviation Administration), General Electric oraz Independent Pilots Association (niezależne stowarzyszenie pilotów UPS Airlines liczące ponad 2800 członków).
Rejestrator rozmów w kokpicie odnaleziono 6 godzin po katastrofie, a rejestrator danych lotu – 4 dni później. 10 września obie czarne skrzynki zostały przesłane do NTSB celem zbadania ich zawartości.
Jako przyczynę katastrofy wskazano samozapalenie się baterii litowo-jonowych przewożonych w ładowniach. Na pokładzie samolotu znajdowało się 81000 takich baterii. Systemy hydrauliczne w 747 przebiegają nad ładownią samolotu, więc pożar uszkodził możliwość ręcznego sterowania maszyną. Systemy autopilota znajdują się pod ładownią, więc do samego końca autopilot był w stanie sterować samolotem. Pożar uszkodził również maskę tlenową kapitana. 
Ekranizacja.
Przebieg katastrofy został przedstawiony w odcinku „Niebezpieczna przesyłka” (Fatal Delivery) serialu dokumentalnego Katastrofa w przestworzach.

</doc>
<doc id="2101050" url="https://pl.wikipedia.org/wiki?curid=2101050" title="Rybarski">
Rybarski



</doc>
<doc id="2101051" url="https://pl.wikipedia.org/wiki?curid=2101051" title="Kościół drewniany w Ochotnicy Górnej">
Kościół drewniany w Ochotnicy Górnej

Kościół drewniany w Ochotnicy Górnej – drewniany kościół, który znajdował się w Ochotnicy Górnej. Rozebrany w 2003 roku.
Historia.
W 1909 r. pierwszy proboszcz w Ochotnicy Górnej ksiądz Jan Słowik wybudował przez miejscowego cieślę Antoniego Szlagę skromny, drewniany kościół. W tym samym czasie powstała plebania, dom parafialny oraz cmentarz. Pod koniec 1909 roku ksiądz biskup Leon Wałęga utworzył z Ochotnicy Górnej samodzielną placówkę duszpasterską, która ze względu na zawirowania polityczne otrzymała dokumenty erekcyjne dopiero w 1925 roku. W 1910 roku został przydzielony do nowo powstałej parafii rzymskokatolickiej w Ochotnicy Górnej.
W 1981 roku rozpoczęto budowę nowej świątyni, zaprojektowanej przez Zenona Trzupkę. Prace zakończono w 1997, a w 2003 roku został rozebrany stary kościół. Jego wyposażenie przekazano w darze dla parafii rzymskokatolickiej w Stanisławowie na Ukrainie. W roku 2009 w kontrowersyjnych okolicznościach rozebrana została także plebania.
Architektura.
Niewielki, jednonawowy, kościół posiadał wieżyczkę, ołtarz boczny i prezbiterium.

</doc>
<doc id="2101052" url="https://pl.wikipedia.org/wiki?curid=2101052" title="Inbe">
Inbe

 - japoński ród zajmujący się dziedzicznie funkcjami kapłańskimi w centralnym kulcie shintō od okresu Yamato do okresu Nara. 
Przypuszcza się, że ród ten wyłonił się z przy rodzie cesarskim. Inbe kierowali obrzędami polegającymi na utrzymywaniu czystości rytualnej w imieniu całego społeczeństwa. Członkowie klanu za swojego przodka uważali boga . W literaturze zachodniej ród Inbe nazywa się "abstynentami", w odróżnieniu od rodu Nakatomi, także zajmującego się funkcjami kapłańskimi, który nazywa się "rytualistami".

</doc>
<doc id="2101060" url="https://pl.wikipedia.org/wiki?curid=2101060" title="Mleczko">
Mleczko



</doc>
<doc id="2101061" url="https://pl.wikipedia.org/wiki?curid=2101061" title="VTE">
VTE



</doc>
<doc id="2101064" url="https://pl.wikipedia.org/wiki?curid=2101064" title="József Varga (ur. 1988)">
József Varga (ur. 1988)

József Varga (ur. 6 czerwca 1988 w Debreczynie) – węgierski piłkarz występujący na pozycji pomocnika.

</doc>
<doc id="2101067" url="https://pl.wikipedia.org/wiki?curid=2101067" title="Andriej Woronichin">
Andriej Woronichin

Andriej Woronichin (ros. Андре́й Ники́форович Ворони́хин) (ur. 17 października / 28 października 1759 we wsi Nowoje Usolje w Kraju Permskim, zm. 21 lutego / 5 marca 1814 w Sankt Petersburgu) – rosyjski architekt i malarz, twórca rosyjskiej odmiany stylu empire.
Życiorys.
Urodził się w rodzinie chłopa pańszczyźnianego w dobrach hrabiego Aleksandra Stroganowa, wieloletniego prezesa Cesarskiej Akademii Sztuk w Sankt Petersburgu. 
Naukę malarstwa rozpoczął w pracowni ikon Gawriiła Juszkowa. Talent młodzieńca zwrócił uwagę Stroganowa, który w roku 1777 wysłał go na naukę do Moskwy. Mistrzami Woronichina byli prawdopodobnie architekci Wasilij Bażenow i Matwiej Kazakow. W roku 1779 Woronichin zamieszkał w Sankt Petersburgu.
W roku 1785 został uwolniony od statusu chłopa pańszczyźnianego. W latach 1786-1790 studiował architekturę, mechanikę i matematykę we Francji i Szwajcarii.
Od początku lat 1800-ch był wykładowcą Akademii. 
Jednym z pierwszych realizacji Woronichina stały się wnętrza Pałacu Stroganowa (1793). Bogaty barokowy wystrój – dzieło Bartolomeo Rastrelli – Woronichin zastąpił wystrojem klasycystycznym, wyróżniającym się prostota i elegancją. 
W roku 1797 Rada Akademii przyznała Woronichinowi godność akademika malarstwa perspektywicznego za obraz przedstawiający letnią rezydencję Stroganowa na Czornej Reczce w Petersburgu. W roku 1800 otrzymał tytuł akademika architektury za projekt kolumnady w Peterhofie. W roku 1802 został powołany na profesora Akademii Sztuk.
Za najwybitniejsze dzieło Woronichina uważany jest sobór Kazańskiej Ikony Matki Bożej w Petersburgu. Budowa trwała od 1801 do 1811. Budynek utrzymany jest w stylu palladiańskiego klasycyzmu z wysoką kopułą i szeroką kolumnadą.
Budynek Instytutu Górniczego powstał w latach 1806-1811 w surowym stylu doryckim. Monumentalny dwunastokolumnowy portyk dominuje nad zespołem istniejących wcześniej budynków. 
Również inne budynki projektu Woronichina – Gmach Skarbu Państwa, kolumnady i kaskady w Peterhofie, wnętrza pałaców i założenia parkowe w Gatczynie i Pawłowsku utrzymane były w surowym stylu Empire. Francuscy historycy architektury dopatrują się wpływu projektów Claude Nicolas Ledoux i Étienne-Louis Boullée.

</doc>
<doc id="2101070" url="https://pl.wikipedia.org/wiki?curid=2101070" title="June Maston">
June Maston



</doc>
<doc id="2101072" url="https://pl.wikipedia.org/wiki?curid=2101072" title="Hotel Welt w Katowicach">
Hotel Welt w Katowicach

Hotel Welt w Katowicach (niem. "Welts Hotel") – pierwszy hotel wzniesiony w Katowicach, przy Rynku nr 12 (dziś początek ul. Warszawskiej). Spalony w 1945 roku.
Historia.
W 1848 przy katowickim Rynku nr 12, w miejscu północnej części obecnego Domu Handlowego „Zenit”, otwarto pierwszy hotel w Katowicach. Od nazwiska jednego z właścicieli − Karla Welta − był on popularnie nazywany „Hotelem Welta” (niem. „Welts Hotel”). Współwłaścicielem hotelu był początkowo Isaak Grätzer. W 1850 r. w hotelowej sali restauracyjnej na parterze wystąpił w nim ze swoją orkiestrą Johann Strauss. W 1855 r. w hotelu zatrzymał się Józef Lompa, którego zadziwiło „amerykańskie” tempo rozwoju Katowic.
Na początku lat 90. XIX w. nieruchomość kupił Otto Retzlaff i zmienił jej nazwę na „Hotel Retzlaff”. W 1897 r. obiekt przebudowano w stylu eklektycznym i połączono z sąsiednim budynkiem o adresie Rynek 13, wzniesionym w latach 50., w którym działał „Hotel de Prusse” (jego właścicielem był wówczas Max Wiener). Podczas tej przebudowy w gabaryty obiektu wchłonięta została parterowa budowla, istniejąca wcześniej między obydwoma budynkami i w ten sposób ten fragment dawnej południowej pierzei Rynku uzyskał jednolitą, ciągłą zabudowę. W okresie międzywojennym część budynku, w której mieścił się wcześniej „Hotel Welt”, wykupił Bank Ziemski. Na parterze powstały cukiernia i kawiarnia „Europa” oraz restauracja „Teatralna” Franciszka Horaka. Na wyższych kondygnacjach mieściły się m.in. biuro filmowe „Silesia” oraz kancelaria adwokacka, którą w latach 1925-1933 (a po 1933 r. oddzielnie) prowadzili dr. Władysław Michejda i dr. Włodzimierz Dąbrowski.
W miejscu dawnego ogrodu hotelu „Welt”, znajdującego się po wschodniej stronie budynku, w 1874 roku wybudowano dla rodziny Altmannów – właścicieli hurtowni żelaza i wielu innych kamienic w mieście – kamienicę mieszkalno-handlową. Wzniesiona według projektu Paula Jackischa z Bytomia w stylu eklektycznym z elementami neorenesansowymi otrzymała ona adres Rynek 11 (dziś Warszawska 1).
Dawny „Hotel Welt” został spalony w 1945 r. przez wkraczające do miasta oddziały Armii Czerwonej. Żołnierze radzieccy podpalili obiekt po dostaniu się do magazynów zlokalizowanego w nim sklepu monopolowego. W 2005 podczas przebudowy sieci kanalizacyjnej odkryto zachowane częściowo piwnice hotelu.

</doc>
<doc id="2101073" url="https://pl.wikipedia.org/wiki?curid=2101073" title="Dzika lokatorka">
Dzika lokatorka



</doc>
<doc id="2101074" url="https://pl.wikipedia.org/wiki?curid=2101074" title="Hotel Welta">
Hotel Welta



</doc>
<doc id="2101075" url="https://pl.wikipedia.org/wiki?curid=2101075" title="Anaksibia">
Anaksibia



</doc>
<doc id="2101080" url="https://pl.wikipedia.org/wiki?curid=2101080" title="W biały dzień">
W biały dzień



</doc>
<doc id="2101082" url="https://pl.wikipedia.org/wiki?curid=2101082" title="Muhu väin">
Muhu väin



</doc>
<doc id="2101083" url="https://pl.wikipedia.org/wiki?curid=2101083" title="Ryzyko (film)">
Ryzyko (film)



</doc>
<doc id="2101084" url="https://pl.wikipedia.org/wiki?curid=2101084" title="Kōfu (domena feudalna)">
Kōfu (domena feudalna)

 – han, czyli domena feudalna w prowincji Kai (obecnie prefektura Yamanashi).

</doc>
<doc id="2101086" url="https://pl.wikipedia.org/wiki?curid=2101086" title="Hotel Kaiserhof">
Hotel Kaiserhof



</doc>
<doc id="2101088" url="https://pl.wikipedia.org/wiki?curid=2101088" title="Primera División A (Meksyk)">
Primera División A (Meksyk)



</doc>
<doc id="2101089" url="https://pl.wikipedia.org/wiki?curid=2101089" title="Historia Jackie Bouvier Kennedy Onassis">
Historia Jackie Bouvier Kennedy Onassis

Historia Jackie Bouvier Kennedy Onassis – amerykański film biograficzny z 2000 roku, opowiadający o życiu Jacqueline Kennedy Onassis.
W Polsce film można było zobaczyć na antenie stacji Hallmark Channel, a także 13th Street Universal.

</doc>
<doc id="2101090" url="https://pl.wikipedia.org/wiki?curid=2101090" title="I Can't Remember">
I Can't Remember



</doc>
<doc id="2101092" url="https://pl.wikipedia.org/wiki?curid=2101092" title="Katastrofa lotu UPS 006">
Katastrofa lotu UPS 006



</doc>
<doc id="2101093" url="https://pl.wikipedia.org/wiki?curid=2101093" title="Incydent 18 września">
Incydent 18 września



</doc>
<doc id="2101099" url="https://pl.wikipedia.org/wiki?curid=2101099" title="Odwzorowanie atomowe">
Odwzorowanie atomowe

Odwzorowanie atomowe – odwzorowanie suriektywne formula_1 między przestrzeniami topologicznymi formula_2 i formula_3 o tej własności, że dla każdego continuum formula_4 zawartego w formula_5 którego obraz formula_6 ma co najmniej dwa elementy, spełniony jest warunek
Pojęcie odwzorowania atomowego (zakładając dodatkowo ciągłość) wprowadził R.D. Anderson, a zastosowane zostało ono później do konstrukcji pewnych szczególnych continuów. W 1972 roku Adam Emeryk udowodnił następujące twierdzenie dotyczące odwzorowań atomowych:

</doc>
<doc id="2101100" url="https://pl.wikipedia.org/wiki?curid=2101100" title="Wacky Races (NES)">
Wacky Races (NES)

Wacky Races (jap. チキチキマシン猛レース- Chiki Chiki Machine Mou Race) – komputerowa gra platformowa wydana przez firmę Atlus na konsolę NES 25 grudnia 1991 roku. Gra jest wzorowana na serialu animowanym "Odlotowe wyścigi" wyprodukowanym przez studio Hanna-Barbera.
Rozgrywka.
Gracz kieruje psem Muttleyem przez trzy różne poziomy (Hip Hop, Splish Splash i Go Go America). Po znalezieniu stu diamentów Muttley uzyskuje dodatkowe życie, a przez znalezienie kości bohater może zmienić jedną ze swoich broni.

</doc>
<doc id="2101101" url="https://pl.wikipedia.org/wiki?curid=2101101" title="RedOne">
RedOne

RedOne, właśc. Nadir Khayat (ur. 9 kwietnia 1972 w Tétouan) – szwedzki producent muzyczny i autor piosenek marokańskiego pochodzenia.
Dwukrotny laureat nagrody szwedzkiego przemysłu fonograficznego Grammis. Współpracował z wykonawcami, takimi jak m.in.: Lady Gaga, One Direction, Akon, Mylène Farmer, Jennifer Lopez, Nicole Scherzinger, Mohombi, Enrique Iglesias, Pitbull, Nicki Minaj, Sugababes, Kelly Rowland, Shakira, Flo Rida, Kylie Minogue, Britney Spears i Lindsay Lohan.
W 2014 roku skomponował utwór „Hala Madrid ...y nada más”, który został wybrany oficjalnym hymnem klubu piłkarskiego Real Madryt.
Działalność wydawnicza.
W 2010 roku założył wytwórnię muzyczną 2101 Records, a także oddział 2101 Songs – firmę prowadząca działalność z zakresu publishingu. Od 2013 nagrania 2101 Records dystrybuowane są na świecie przez Capitol Records Group. W 2016 roku premierę miała piosenka „Don’t You Need Somebody” z udziałem Shaggiego. W 2017 roku zadebiutował utwór „Boom Boom” z Daddy Yankee, Dianah Jane i French Montana. 
Kontraktem wydawniczym z firmą 2101 Records związali się m.in. amerykańska piosenkarka Jennifer Lopez, szwedzki piosenkarz Mohombi, australijska piosenkarka Havana Brown oraz amerykański boys band Midnight Red.

</doc>
<doc id="2101104" url="https://pl.wikipedia.org/wiki?curid=2101104" title="Songs About Girls">
Songs About Girls

Songs About Girls – trzeci album will.i.ama, wokalisty zespołu The Black Eyed Peas, wydany 24 września 2007. Pierwotnie album miał nosić nazwę "Keep the Beeper". Pierwszym singlem promującym kompozycję został utwór "I Got It from My Mama", który 17 sierpnia 2007 zadebiutował na 93. pozycji notowania Billboard Hot 100.
Nagrania w Polsce uzyskały status złotej płyty.

</doc>
<doc id="2101105" url="https://pl.wikipedia.org/wiki?curid=2101105" title="Kto tu rządzi?">
Kto tu rządzi?

Kto tu rządzi? – amerykański film z 2007 roku.
W Polsce film można było zobaczyć na antenie stacji Hallmark Channel, a także 13th Street Universal.

</doc>
<doc id="2101106" url="https://pl.wikipedia.org/wiki?curid=2101106" title="Wargacz merula">
Wargacz merula

 ("Labrus merula") – gatunek ryby z rodziny wargaczowatych ("Labridae").
Występowanie.
Występuje w północnym Atlantyku od Portugalii do Maroka, Senegalu, Morze Śródziemne.
Ryba żyjąca na płyciznach w pobliżu skalistych urwisk i na łąkach trawy morskiej, na głębokości od 2 do 50 m. 
Charakterystyka.
Ciało wydłużone o krótkim pysku i stosunkowo małej głowie. Bardzo mały otwór gębowy z grubymi, mięsistymi wargami. Szczęki daleko wysuwalne na każdej z nich uzębienie w postaci rzędu stożkowatych zębów, kość podniebienia bezzębna, natomiast dolna kości gardłowe zrośnięte w silną płytkę żującą. Łuski dobrze widoczne, jednak stosunkowo małe, wzdłuż linii bocznej od 40-48 łusek przebiegających równolegle do linii grzbietu. Płetwa grzbietowe długa, niepodzielona podparta 17–19 twardymi i 11–14 miękkimi promieniami. Płetwa odbytowa podparta 3 twardymi i 8–12 miękkimi promieniami. Płetwa ogonowa z wyraźnym wcięciem w środkowej części.
Ubarwienie zmienne. Przeważnie oliwkowe lub niebieskoszare, czasami z niebieskimi plamami na każdej łusce. Płetwy grzbietowa, ogonowa i odbytowa niebiesko obrzeżone. W okresie tarła części niebieskie nabierają intensywnej barwy.
Dorasta maksymalnie do 45 cm. 
Odżywianie.
Odżywia się drobnymi zwierzętami żyjącymi na dnie, jeżowcami, mięczakami, skorupiakami oraz wieloszczetami.
Rozród.
Tarło odbywa się w okresie późnozimowym lub na przedwiośniu. Ikra składana jest na łąkach trawy morskiej, opiekuje się nią samiec.

</doc>
<doc id="2101107" url="https://pl.wikipedia.org/wiki?curid=2101107" title="Labrus merula">
Labrus merula



</doc>
<doc id="2101115" url="https://pl.wikipedia.org/wiki?curid=2101115" title="Moment przełomu">
Moment przełomu

Moment przełomu – amerykański film z 2007 roku.
W Polsce film można było zobaczyć na antenie stacji 13th Street Universal.

</doc>
<doc id="2101116" url="https://pl.wikipedia.org/wiki?curid=2101116" title="Punkt krytyczny (film 2007)">
Punkt krytyczny (film 2007)



</doc>
<doc id="2101125" url="https://pl.wikipedia.org/wiki?curid=2101125" title="Republika Somalijska">
Republika Somalijska



</doc>
<doc id="2101127" url="https://pl.wikipedia.org/wiki?curid=2101127" title="W-3">
W-3



</doc>
<doc id="2101148" url="https://pl.wikipedia.org/wiki?curid=2101148" title="The End Of Century">
The End Of Century



</doc>
<doc id="2101157" url="https://pl.wikipedia.org/wiki?curid=2101157" title="Kaplica św. Barbary w Baciutach">
Kaplica św. Barbary w Baciutach

Kaplica pod wezwaniem św. Barbary – prawosławna kaplica filialna (tzw. czasownia) w Baciutach. Należy do parafii św. Mikołaja w Topilcu, w dekanacie Białystok diecezji białostocko-gdańskiej Polskiego Autokefalicznego Kościoła Prawosławnego.
Kaplica pochodzi z końca XVIII wieku. Początkowo unicka, po 1839 prawosławna. Wpisana do rejestru zabytków 25 sierpnia 1983 pod nr A-453.

</doc>
<doc id="2101158" url="https://pl.wikipedia.org/wiki?curid=2101158" title="Marharyta Dorożon">
Marharyta Dorożon

Marharyta Dorożon (ukr. Маргарита Дорожон, hebr. מרגריטה דורוז'ון; ur. 4 września 1987 w Dniepropetrowsku) – ukraińska lekkoatletka, obecnie reprezentująca Izrael i specjalizująca się w rzucie oszczepem.
Międzynarodową karierę zaczynała w roku 2003 od nieudanego występu w mistrzostwach świata juniorów młodszych. Podczas swojego pierwszego występu w juniorskim czempionacie globu (2004) odpadła w eliminacjach. W kolejnym sezonie była siódma na juniorskim czempionacie Starego Kontynentu, a w 2006 wywalczyła brązowy medal mistrzostw świata juniorów. Brązowa medalistka (w drużynie) igrzysk europejskich (2015) – indywidualnie triumfowała w rzucie oszczepem z wynikiem 58,00. Złota medalistka mistrzostw Ukrainy i Izraela oraz reprezentantka Ukrainy w meczach międzypaństwowych, pucharze Europy oraz zimowym pucharze Europy w rzutach lekkoatletycznych.
Rekord życiowy: 64,56 (11 czerwca 2015, Oslo), rekord Izraela.

</doc>
<doc id="2101161" url="https://pl.wikipedia.org/wiki?curid=2101161" title="Wałerij Petrow">
Wałerij Petrow

Wałerij Pawłowycz Petrow, ukr. Валерій Павлович Петров, ros. Валерий Павлович Петров, "Walerij Pawłowicz Pietrow" (ur. 2 marca 1955 w Sewastopolu, zm. 8 marca 2022) – ukraiński piłkarz, grający na pozycji napastnika, trener piłkarski.
Kariera piłkarska.
Kariera klubowa.
Wychowanek klubu Awanhard Sewastopol, w którym rozpoczął karierę piłkarską. W 1976 klub zmienił nazwę na Atłantyka Sewastopol, a w 1980 przeszedł do Tawrii Symferopol. W 1984 zakończył karierę piłkarską.
Kariera trenerska.
Po zakończeniu kariery zawodowej trenował Okean Kercz i Krystał Chersoń. W różne lata pracował z sewastopolskim klubem, który nazywał się Czajka Sewastopol, Czornomorec Sewastopol oraz PFK Sewastopol. W sezonie 2005/06 prowadził Tytan Armiańsk, a w następnym sezonie został zaproszony do sztabu szkoleniowego Tawrii Symferopol. Najpierw (od lipca 2006) pracował na stanowisku głównego trenera drużyny młodzieżowej, a od grudnia 2008 jako dyrektor sportowy klubu. Po dymisji trenera Serhija Puczkowa od 22 września 2010 również pełnił obowiązki głównego trenera. 8 maja 2011 został zwolniony z obowiązków trenerskich.

</doc>
<doc id="2101163" url="https://pl.wikipedia.org/wiki?curid=2101163" title="Klasztor Bazylianów w Wilnie">
Klasztor Bazylianów w Wilnie



</doc>
<doc id="2101171" url="https://pl.wikipedia.org/wiki?curid=2101171" title="Azra">
Azra

Azra – jeden z najbardziej znanych jugosłowiańskich zespołów rockowo-nowofalowych.
Historia.
Zespół został założony w 1977 roku w Zagrzebiu przez późniejszego lidera grupy Branimira Štulicia. Do pierwszego składu, oprócz Štulicia (wokal, gitara), należeli Mišo Hrnjak (gitara basowa) i Boris Leiner (perkusja). W 1988 roku, po nagraniu albumu "Zadovoljština", zespół się rozpadł. W 2003 roku ukazał się film dokumentalny "Sretno dijete" (Szczęśliwe dziecko), przedstawiający historię jugosłowiańskiej sceny muzycznej lat 80. XX wieku. W filmie wykorzystano ścieżki muzyczne różnych zespołów oraz opowiedziano dzieje m.in. zespołów: Azra, Električni orgazam, Film, Haustor, Idoli, Pankrti i Prljavo kazalište.

</doc>
<doc id="2101173" url="https://pl.wikipedia.org/wiki?curid=2101173" title="Bartosz Salamon">
Bartosz Salamon

Bartosz Salamon (ur. 1 maja 1991 w Poznaniu) – polski piłkarz występujący na pozycji obrońcy w polskim klubie Lech Poznań. Reprezentant Polski. Uczestnik Mistrzostw Europy 2016.
Kariera klubowa.
Bartosz Salamon swoją karierę piłkarską rozpoczynał w wieku ośmiu lat, w klubie Concordia Murowana Goślina, skąd w 2004 przeniósł się do akademii Lecha Poznań. W poznańskim klubie przeszedł z czasem przez wszystkie szczeble juniorskie i został włączony do składu drugiego zespołu. W 2007 podpisał profesjonalny kontrakt z włoskim, drugoligowym klubem Brescia Calcio. W Serie B zadebiutował 3 maja 2008, dwa dni po swoich 17. urodzinach, gdy wszedł na boisku w 67. minucie wygranego spotkania z Modeną. 9 sierpnia w wygranym 1-0 spotkaniu z Ravenna rozegranym w ramach Pucharu Włoch zdobył swojego pierwszego gola dla Brescii. Przed sezonem 2010/2011 został wypożyczony na rok do trzecioligowej Foggi. W tymże klubie rozegrał 27 spotkań, w których strzelił 2 bramki. Po zakończeniu sezonu powrócił do Brescii i jeszcze przez następne dwa sezony był jej podstawowym zawodnikiem. Łącznie w barwach Brescia Calcio, Polak rozegrał 65 spotkań. Strzelił w nich 5 bramek i zanotował 3 asysty. 31 stycznia 2013 na mocy czteroipółletniej umowy został zawodnikiem Milanu, jednak nie zdołał zadebiutować w oficjalnym meczu tej drużyny. Przed sezonem 2013/2014 przeszedł na zasadzie współwłasności do Sampdorii, gdzie 23 marca 2014, w meczu z Hellasem Verona, zadebiutował w Serie A. 1 września 2014 został, na sezon 2014/2015, wypożyczony do drugoligowej Pescary. W tym zespole, Salamon rozegrał łącznie 37 spotkań i strzelił jedną bramkę. 31 sierpnia, podpisując 5-letni kontrakt, został zawodnikiem drugoligowego klubu, Cagliari Calcio. W nowej drużynie zadebiutował 7 września 2015, w wygranym 4:0 meczu z FC Crotone i z czasem stał się jej podstawowym zawodnikiem. W sezonie 2015/2016 wygrał z Cagliari rozgrywki Serie B i tym samym awansował do Serie A. W 2017 został wypożyczony do SPAL, a 1 lipca 2018 klub ten wykupił go za kwotę 1,84 mln euro. W styczniu 2021 wrócił do Poznania i został na zasadach wolnego transferu zawodnikiem Lecha Poznań, z którym podpisał 3,5-letni kontrakt. 23 maja 2022 podczas organizowanej przez Ekstraklase Gali Ekstraklasy, piłkarz został nagrodzony statuetką w kategorii obrońca sezonu 2021/22.
Kariera reprezentacyjna.
Salamon reprezentował Polskę w juniorskich reprezentacjach od U-15 do U-21. 24 sierpnia 2010 został przez Franciszka Smudę powołany do seniorskiej reprezentacji Polski. Zadebiutował w niej niespełna trzy lata później, 26 marca 2013 w meczu eliminacyjnym Mistrzostw Świata z reprezentacją San Marino. W marcu 2016, po trzyletniej przerwie w występach w drużynie narodowej, otrzymał od selekcjonera Adama Nawałki, powołanie na towarzyskie mecze z Serbią i Finlandią. Wystąpił w obu tych spotkaniach. 30 maja 2016 znalazł się w kadrze Polski na rozgrywane we Francji Mistrzostwa Europy 2016.

</doc>
<doc id="2101184" url="https://pl.wikipedia.org/wiki?curid=2101184" title="Inigo Campioni">
Inigo Campioni

Inigo Campioni (ur. 14 listopada 1878 w Viareggio (Prowincja Lukka) – zm. 24 maja 1944 W Parmie) – admirał Włoskiej Królewskiej Marynarki Wojennej ("Regia Marina") podczas II wojny światowej. 
Campioni dowodził kilkoma jednostkami marynarki wojennej w czasie wojny i doszedł do stopnia wiceadmirała ("Ammiraglio di Squadra"). Był później nominowany na gubernatora włoskich wysp Dodekanez. 8 września 1943 roku, w czasie zawieszenia broni pomiędzy Włochami a aliantami przebywał na wyspie Rodos. 
Campioni odmówił współpracy z rządem nowo powstałej Włoskiej Republiki Socjalnej. Przewieziony do strefy kontrolowanej przez faszystowski rząd, został skazany na śmierć przez sąd wojskowy Włoskiej Republiki Socjalnej za zdradę stanu i rozstrzelany w maju 1944 roku.
Po śmierci otrzymał Złoty Medal za Męstwo na polu bitwy.

</doc>
<doc id="2101185" url="https://pl.wikipedia.org/wiki?curid=2101185" title="Miguel Ángel Martínez (piłkarz)">
Miguel Ángel Martínez (piłkarz)

Miguel Ángel Martínez (ur. 19 stycznia 1984 w Buenos Aires) – argentyński piłkarz z obywatelstwem meksykańskim występujący na pozycji środkowego obrońcy, obecnie zawodnik meksykańskiego Querétaro.
Kariera klubowa.
Martínez jest wychowankiem drużyny Racing Club de Avellaneda, jednak jako siedemnastolatek wyjechał do Hiszpanii, aby spróbować sił w tamtejszym Atlético Madryt. Tam spędził niemal trzy lata, jednak występował wyłącznie w drużynie juniorów oraz rzadziej w trzecioligowych rezerwach. W późniejszym czasie reprezentował barwy innej hiszpańskiej drużyny – drugoligowego Getafe CF, w której spędził sześć miesięcy, nie rozgrywając żadnego oficjalnego spotkania. W lipcu 2004 powrócił do ojczyzny, podpisując umowę ze swoim macierzystym Racing Clubem, gdzie także nie potrafił przebić się do pierwszego zespołu. Profesjonalną karierę piłkarską rozpoczął dopiero w wieku dwudziestu dwóch lat jako zawodnik Belgrano de Córdoba, w którego barwach za kadencji szkoleniowca Mario Griguola zadebiutował w argentyńskiej Primera División, 26 listopada 2006 w zremisowanym 1:1 spotkaniu z Lanús. Szybko zaczął regularnie pojawiać się na ligowych boiskach, jednak na koniec rozgrywek 2006/2007 spadł z Belgrano do drugiej ligi, gdzie spędził jeszcze rok jako podstawowy piłkarz.
Latem 2008 Martínez został zawodnikiem meksykańskiego drugoligowca Club León, gdzie spędził kolejne pół roku w roli podstawowego zawodnika. Jego dobre występy zaowocowały transferem do występującego w najwyższej klasie rozgrywkowej Atlante FC z siedzibą w Cancún, w którym zgodnie z oczekiwaniami zastąpił na środku obrony swojego rodaka Javiera Muñoza Mustafę i od razu wywalczył sobie miejsce w wyjściowej jedenastce. W meksykańskiej Primera División zadebiutował 18 stycznia 2009 w zremisowanym 3:3 spotkaniu z Tolucą, natomiast premierowego gola w pierwszej lidze strzelił 11 kwietnia tego samego roku w zremisowanej 2:2 konfrontacji z Guadalajarą. W 2009 roku triumfował z Atlante w najbardziej prestiżowych rozgrywkach północnoamerykańskiego kontynentu – Lidze Mistrzów CONCACAF, zaś kilka miesięcy później wziął udział w Klubowych Mistrzostwach Świata, podczas których zajął ostatecznie ze swoją drużyną czwarte miejsce.
W lipcu 2010 Martínez został ściągnięty przez José Guadalupe Cruza – swojego byłego trenera z Atlante – do prowadzonego przez niego klubu Jaguares de Chiapas z miasta Tuxtla Gutiérrez. Tam również z miejsca został kluczowym punktem defensywy i już po roku za sprawą udanych występów dołączył do zespołu na zasadzie transferu definitywnego. Po upływie kolejnego roku – po odejściu z drużyny dotychczasowego lidera Jacksona Martíneza – został mianowany przez Cruza nowym kapitanem ekipy. Ogółem w barwach Jaguares spędził trzy lata, nie odnosząc jednak większych sukcesów – odszedł z zespołu bezpośrednio po tym, jak został on rozwiązany. W styczniu 2014, po sześciu miesiącach bezrobocia, podpisał umowę z klubem Querétaro FC, któremu władze Jaguares sprzedały swoją licencję. W barwach tej drużyny od razu wywalczył sobie niepodważalne miejsce na środku obrony i po kilku miesiącach otrzymał opaskę kapitańską. W międzyczasie uzyskał również meksykańskie obywatelstwo, w wyniku wieloletniego zamieszkiwania w tym kraju. W wiosennym sezonie Clausura 2015 zdobył z Querétaro wicemistrzostwo kraju, zaś podczas jesiennych rozgrywek Apertura 2016 wywalczył puchar Meksyku – Copa MX.
Statystyki kariery.
Legenda:

</doc>
<doc id="2101186" url="https://pl.wikipedia.org/wiki?curid=2101186" title="Hrabstwo Skamania">
Hrabstwo Skamania

Hrabstwo Skamania (ang. "Skamania County") – hrabstwo w stanie Waszyngton w Stanach Zjednoczonych. Zajmuje ono powierzchnię 1656,44 mil² (4290,16 km²). Według szacunków United States Census Bureau w roku 2009 miało 10 894 mieszkańców. Siedzibą hrabstwa jest Stevenson.
Hrabstwo powstało w 1854.

</doc>
<doc id="2101190" url="https://pl.wikipedia.org/wiki?curid=2101190" title="Anastazy (Mietkin)">
Anastazy (Mietkin)

Anastazy, imię świeckie Aleksandr Mietkin (ur. 27 sierpnia 1944 w Stołbowie) – biskup Rosyjskiego Kościoła Prawosławnego.
Życiorys.
Po ukończeniu szkoły budowlanej podjął w 1963 pracę w fabryce maszyn w Kimrach. Ponadto od 1967 był psalmistą w cerkwiach eparchii kazańskiej. 6 maja 1968 przyjął święcenia diakońskie, zaś 7 lutego 1972 – kapłańskie. 5 września 1976 złożył wieczyste śluby zakonne, otrzymując natychmiast potem godność igumena. W tym samym roku został proboszczem parafii przy soborze św. Mikołaja w Kazaniu. Od 1985 archimandryta. Wcześniej, w 1975, uzyskał zaocznie dyplom moskiewskiego seminarium duchownego, zaś w 1983 Moskiewskiej Akademii Duchownej.
11 grudnia 1988 w soborze Objawienia Pańskiego w Moskwie miała miejsce jego chirotonia na biskupa kazańskiego i marijskiego. Od 11 lipca 1993, w związku z wydzieleniem eparchii joszkar-olijskiej z terytorium eparchii kazańskiej, jego tytuł brzmiał "biskup kazański i tatarstański". 25 lutego 1996 podniesiony do godności arcybiskupiej. W 2012, w związku z powstaniem metropolii tatarstańskiej, został podniesiony do godności metropolity. Od 1998 łączył urząd biskupa kazańskiego z funkcją rektora Kazańskiej Akademii Duchownej. Był również rektorem seminarium duchownego w Kazaniu. Z funkcji tej został zwolniony w związku z oskarżeniami o zatajanie przypadków molestowania seksualnego słuchaczy seminarium oraz o homoseksualizm.
W 2015 został przeniesiony na katedrę symbirską. Decyzja ta spotkała się z protestami duchowieństwa i wiernych eparchii symbirskiej, którzy nie chcieli, by jej ordynariuszem był duchowny podejrzewany o czynny homoseksualizm. Do otwartych protestów doszło również podczas pierwszej odprawianej przez niego Świętej Liturgii w soborze Wniebowstąpienia Pańskiego w Uljanowsku; część wiernych wystąpiła jednak wówczas w obronie biskupa.
Postanowieniem Świętego Synodu, 30 sierpnia 2019 r. przeszedł w stan spoczynku. Na miejsce pobytu hierarchy wskazano Kazań.

</doc>
<doc id="2101192" url="https://pl.wikipedia.org/wiki?curid=2101192" title="Klorazepan dipotasowy">
Klorazepan dipotasowy



</doc>
<doc id="2101195" url="https://pl.wikipedia.org/wiki?curid=2101195" title="Aleja Niepodległości w Poznaniu">
Aleja Niepodległości w Poznaniu

Aleja Niepodległości – główna ulica Poznania biegnąca równolegle do ul. Tadeusza Kościuszki wzdłuż ścisłego centrum miasta. Została wytyczona w 1905 po likwidacji poligonalnych umocnień Twierdzy Poznań, w trakcie budowy Dzielnicy Cesarskiej. 
Na całej długości posiada kategorię drogi powiatowej.
Nazwa.
W latach 1905–1919 nosiła nazwę "Kaiserring", od 1919–1939: "Wały Leszczyńskiego", 1939–1945: "Oberwall, Niederwall", a w latach 1950–1990 - "aleja Stalingradzka". Tę ostatnią nazwę przyjęto 28 stycznia 1950, przed obchodami siódmej rocznicy bitwy stalingradzkiej, na wniosek Stanisława Hebanowskiego, reprezentującego przewodniczących komitetów blokowych śródmieścia. Obecną nazwę przyjęto w 1990, jako jedną z dwóch wówczas proponowanych - drugą propozycją była Aleja Zwycięstwa. Proponowano również pozostawienie nazwy Aleja Stalingradzka na odcinku od Libelta do Fredry, motywując to m.in. bohaterstwem Polaków walczących pod Stalingradem.
W okresie PRL-u na odcinku od placu Mickiewicza (skrzyżowanie z ulicą Święty Marcin, ówczesną "Armii Czerwonej") do skrzyżowania z obecną ulicą Królowej Jadwigi nosiła nazwę "Juliana Marchlewskiego".
Znaczące obiekty.
Od południa:
oraz:

</doc>
<doc id="2101203" url="https://pl.wikipedia.org/wiki?curid=2101203" title="Powołanie (album)">
Powołanie (album)

Powołanie – czwarty album Szymona Wydry &amp; Carpe Diem, wydany 6 września 2010 roku nakładem Universal Music Group. 
Album dotarł do 50. miejsca polskiej listy przebojów - OLiS.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="2101204" url="https://pl.wikipedia.org/wiki?curid=2101204" title="Pawilon (ujednoznacznienie)">
Pawilon (ujednoznacznienie)



</doc>
<doc id="2101212" url="https://pl.wikipedia.org/wiki?curid=2101212" title="James Nachtwey">
James Nachtwey

James Nachtwey (ur. 14 marca 1948 w Syracuse) – amerykański fotoreporter i fotografik.
Zdjęcia Nachtweya były wystawiane w Europie i Stanach Zjednoczonych. Otrzymał wiele nagród i wyróżnień, w tym nagrodę World Press Photo w 1994 roku a także Robert Capa Gold Medal przyznawany przez Overseas Press Club w 1983, 1984, 1986, 1994 i 1998. 
Szwajcarski reżyser Christian Frei nakręcił o Nachtweyu i jego pracy film dokumentalny "Fotograf wojenny" (2001). Obraz otrzymał nominację do Oscara dla najlepszego filmu dokumentalnego.

</doc>
<doc id="2101221" url="https://pl.wikipedia.org/wiki?curid=2101221" title="Jasnowłosa (album)">
Jasnowłosa (album)

Jasnowłosa – debiutancki album zespołu Milano wydany w 1993 roku w firmie fonograficznej Blue Star. Płyta zawiera 9 piosenek.

</doc>
<doc id="2101222" url="https://pl.wikipedia.org/wiki?curid=2101222" title="Smeul">
Smeul



</doc>
<doc id="2101223" url="https://pl.wikipedia.org/wiki?curid=2101223" title="At Entertainment">
At Entertainment



</doc>
<doc id="2101224" url="https://pl.wikipedia.org/wiki?curid=2101224" title="Whirlpool">
Whirlpool



</doc>
<doc id="2101226" url="https://pl.wikipedia.org/wiki?curid=2101226" title="Katedra Kościoła Chrystusowego w Dublinie">
Katedra Kościoła Chrystusowego w Dublinie

Katedra Kościoła Chrystusowego w Dublinie (ang. Christ Church Cathedral, irl. Ardeaglais Theampall Chríost), znana również jako Katedra Świętej Trójcy (ang. The Cathedral of the Holy Trinity) – katedra diecezji Dublin i Glendalough oraz katedra prowincji Dublin, należąca do kościoła Irlandii. Mieści się w Dublinie, stolicy Irlandii. Jest jedną z dwóch katedr Kościoła Irlandii, po katedrze św. Patryka.
Historia.
Pierwszy, drewniany kościół katedralny w Dublinie został ufundowany w tym miejscu w 1038 roku przez Sitrica Silkenbearda, pierwszego chrześcijańskiego króla dublińskich Norwegów. Później został zburzony przez Richarda Strongbowa, który w 1172 roku wybudował nową kamienną świątynię. Z powodu ustawienia fundamentów na niestabilnym gruncie, w 1562 roku nastąpiło zawalenie południowej ściany.
Świątynia w obecnej formie to efekt dziewiętnastowiecznej restauracji, m.in. przypory są zaprojektowane przez nadzorującego prace architekta George’a Edmunda Streeta.

</doc>
<doc id="2101227" url="https://pl.wikipedia.org/wiki?curid=2101227" title="Mężczyzna z rękawiczką">
Mężczyzna z rękawiczką

Mężczyzna z rękawiczką – portret renesansowego włoskiego malarza Tycjana.
Po uwolnieniu się sztuki z epoki średniowiecza artyści renesansowi kierowali się m.in. ku poznaniu osobowości człowieka. Obrazy portretowe zaczynały przybierać na znaczeniu. Tycjan poddał się nowej modzie. W 1520 roku stworzył "Portret nieznanego mężczyzny". Trzy lata później spod jego pędzla wyszedł "Portret księcia Ferrary Alfonsa d'Este", "Vincenzo Mosti" czy właśnie "Portret mężczyzny z rękawiczką".
Portret przedstawia młodego mężczyznę, reprezentanta generacji pierwszej połowy cinquecenta, na ciemnym tle z twarzą poważną i skupioną. Ciemny strój rozświetla biały kołnierzyk i mankiet oraz złoty łańcuch. Palec wskazujący u jego prawej dłoni jest wyprostowany, znajduje się na nim pierścień. Gest nadaje wrażenie zdecydowania woli mężczyzny. Lewa dłoń, odziana w skórzaną rękawiczką, trzyma drugą i jest swobodnie skierowana ku dołowi. Gesty dłoni mające największe znaczenie dla namalowanej postaci, nasuwają skojarzenie z wcześniejszym dziełem Grosz czynszowy.

</doc>
<doc id="2101228" url="https://pl.wikipedia.org/wiki?curid=2101228" title="Caroline Jackson">
Caroline Jackson

Caroline Jackson (ur. 5 listopada 1946 w Penzance) – brytyjska polityk, od 1984 do 2009 deputowana do Parlamentu Europejskiego. Żona Roberta Jacksona, byłego europosła i parlamentarzysty.
Życiorys.
Absolwentka St Hugh's College i Nuffield College, działających w ramach University of Oxford. Uzyskała stopień naukowy doktora, była pracownikiem naukowym pierwszej z tych uczelni.
W 1984 z listy Partii Konserwatywnej po raz uzyskała mandat posłanki do Parlamentu Europejskiego. Z powodzeniem ubiegała się o reelekcję w kolejnych wyborach europejskich (w 1989, 1994, 1999 i 2004). Była m.in. przewodniczącą Komisji Ochrony Środowiska, Zdrowia i Ochrony Konsumentów (1999–2004), należała do Grupy Demokracji Europejskiej, następnie frakcji chadeckiej. W 2009 nie kandydowała w następnych wyborach.
Została prezesem instytutu na rzecz europejskiej polityki środowiskowej (Institute for European Environmental Policy).

</doc>
<doc id="2101233" url="https://pl.wikipedia.org/wiki?curid=2101233" title="Danae">
Danae



</doc>
<doc id="2101239" url="https://pl.wikipedia.org/wiki?curid=2101239" title="Alistair Brownlee">
Alistair Brownlee

Alistair Edward Brownlee MBE (ur. 23 kwietnia 1988 w Dewsbury) – brytyjski triathlonista, mistrz olimpijski z Londynu (2012) i Rio de Janeiro (2016), dwukrotny mistrz świata.
Mistrz świata juniorów z 2006. Wystąpił na IO w Pekinie, gdzie zajął 12. miejsce. W tym samym roku wywalczył tytuł mistrza świata w triathlonie do lat 23. Brownlee wygrał cykl mistrzostw świata ITU z finałem w Gold Coast w 2009. Jest trzykrotnym złotym medalistą Pucharu Świata ITU w triathlonie. W 2010 wygrał Wielki Finał mistrzostw ITU w Budapeszcie, zajmując ostatecznie szóstą lokatę w klasyfikacji generalnej. W 2011 został zwycięzcą serii mistrzostw świata. Rok później zdobył złoty medal na igrzyskach olimpijskich w Londynie.
Ma młodszego brata Jonathana, który także jest triathlonistą.

</doc>
<doc id="2101243" url="https://pl.wikipedia.org/wiki?curid=2101243" title="Adrian Zieliński (sztangista)">
Adrian Zieliński (sztangista)

Adrian Edward Zieliński (ur. 28 marca 1989 w Nakle nad Notecią) – polski sztangista, mistrz olimpijski w wadze do 85 kg, mistrz świata (2010) i Europy (2014).
Jego młodszy brat Tomasz Zieliński również jest sztangistą.
Życiorys.
Ukończył I Liceum Ogólnokształcące im. Bolesława Krzywoustego w Nakle nad Notecią. Od początku swojej kariery reprezentuje barwy klubu Tarpan Mrocza. W 2009 został w kategorii juniorów mistrzem Europy i świata oraz zajął piąte miejsce w seniorskim czempionacie Starego Kontynentu. W tym samym roku dwukrotnie otrzymał ofertę przyjęcia niemieckiego obywatelstwa od tamtejszego związku podnoszenia ciężarów, jednak nie skorzystał z niej.
W 2010 roku zwyciężył w akademickich mistrzostwach globu i zdobył złoty medal mistrzostw świata w Antalyi w kategorii do 85 kilogramów. Rok później na mistrzostwach świata zdobył brązowy medal w dwuboju w kategorii do 85 kilogramów.
Największy sukces w karierze sportowej odniósł startując w igrzyskach olimpijskich w Londynie. Zwyciężył w rywalizacji do 85 kg uzyskując w dwuboju 385 kg (po rwaniu zajmował trzecie miejsce), tyle samo co Rosjanin Apti Auchadow, wygrywając masą ciała. Tuż przed turniejem Polski Związek Podnoszenia Ciężarów wszczął przeciwko niemu postępowanie dyscyplinarne z powodu złamania planu treningowego.
W 2013 roku zajął 4. miejsce w mistrzostwach świata w kategorii 85 kg. Od 2014 roku w najważniejszych zawodach startuje w kategorii 94 kg – w tym samym roku nie został sklasyfikowany w mistrzostwach świata, a w mistrzostwach Europy zdobył złoty medal. W 2015 roku zajął 5. pozycję w mistrzostwach świata, jednak po ponownym przebadaniu próbek zdyskwalifikowano trzech wyprzedzających go zawodników, przyznając Zielińskiemu tytuł wicemistrza świata. W 2016 roku, podczas Igrzysk Olimpijskich został wykluczony wraz z bratem z kadry ze względu na domniemane zażywanie środków dopingujących (nandrolon).
Razem z bratem od stycznia 2016 reprezentował barwy klubu CWZS Zawisza Bydgoszcz; w maju został żołnierzem zawodowym w stopniu szeregowego. Po wykryciu stosowania dopingu w sierpniu 2016 został wykluczony z klubu, a także zwolniony ze służby wojskowej bez możliwości powrotu.

</doc>
<doc id="2101246" url="https://pl.wikipedia.org/wiki?curid=2101246" title="Mary Lou McDonald">
Mary Lou McDonald

Mary Lou McDonald, irl. Máire Labhaoise Ní Dhomhnaill (ur. 1 maja 1969 w Dublinie) – irlandzka polityk, od 2004 do 2009 deputowana do Parlamentu Europejskiego VI kadencji, Teachta Dála, od 2018 przewodnicząca Sinn Féin.
Życiorys.
Kształciła się w Trinity College w Dublinie, na University of Limerick oraz na Dublin City University. Studiowała literaturę angielską, europeistykę, zarządzanie zasobami ludzkimi. Pracowała jako konsultantka w różnych instytucjach, a także jako doradca zawodowy.
Należała początkowo do Fianna Fáil, z której odeszła pod koniec lat 90. W 2002 i 2007 bez powodzenia kandydowała do Dáil Éireann.
W wyborach w 2004 z ramienia Sinn Féin uzyskała mandat posłanki do Parlamentu Europejskiego w okręgu stołecznym. Zasiadała w grupie GUE/NGL, pracowała m.in. w Komisji Zatrudnienia i Spraw Socjalnych.
W 2009 bez powodzenia ubiegała się o reelekcję. Wcześniej w tym samym roku została wiceprzewodniczącą Sinn Féin. W 2011 z ramienia tej partii wybrano ją do Dáil Éireann 31. kadencji. Mandat poselski utrzymywała również w wyborach w 2016 i 2020.
W 2018 została nową przewodniczącą Sinn Féin, zastąpiła na tej funkcji Gerry'ego Adamsa, wieloletniego lidera tego ugrupowania.

</doc>
<doc id="2101247" url="https://pl.wikipedia.org/wiki?curid=2101247" title="Zabawa na 102">
Zabawa na 102

Zabawa na 102 – drugi album zespołu Milano wydany w 1993 roku w firmie fonograficznej Blue Star. Płyta zawiera 10 piosenek.

</doc>
<doc id="2101254" url="https://pl.wikipedia.org/wiki?curid=2101254" title="Krmelín">
Krmelín

Krmelín (niem. "Kermelin") – wieś gminna w kraju morawsko-śląskim, w powiecie Frydek-Mistek w Czechach. Powierzchnia 5,03 km², 2042 mieszkańców (2008). Leży w historycznym regionie Moraw około 10 kilometrów na północny zachód od miasta Frydek-Mistek, na północy sąsiaduje z Ostrawą.
Wzmiankowana po raz pierwszy w 1447 roku. W miejscowości znajduje się kościół św. Jana i Pawła z 1895 roku.

</doc>
<doc id="2101255" url="https://pl.wikipedia.org/wiki?curid=2101255" title="Hrabstwo Snohomish">
Hrabstwo Snohomish

Hrabstwo Snohomish (ang. "Snohomish County") – hrabstwo w stanie Waszyngton w Stanach Zjednoczonych. Hrabstwo zajmuje powierzchnię 2089,06 mil² (5410,64 km²). Według szacunków United States Census Bureau w roku 2009 miało 694 571 mieszkańców. Siedzibą hrabstwa jest Everett.
Hrabstwo powstało w 1861. Na terenie hrabstwa znajduje się wulkan Glacier Peak oraz duża część rezerwatu Glacier Peak Wildernessa także Park Stanowy Wallace Falls.

</doc>
<doc id="2101256" url="https://pl.wikipedia.org/wiki?curid=2101256" title="Serafin (Iwanow)">
Serafin (Iwanow)

Serafin, imię świeckie Leonid Gieorgijewicz Iwanow (ur. 1 sierpnia 1897 w Kursku, zm. 12 lipca 1987 w Mahopac) – biskup Rosyjskiego Kościoła Prawosławnego poza granicami Rosji.
Po ukończeniu gimnazjum klasycznego w Kursku rozpoczął studia filologiczne na uniwersytecie w Moskwie, które przerwał, gdy w 1916 zaciągnął się jako ochotnik do 1 Syberyjskiego Korpusu Armijnego. Po wybuchu rosyjskiej wojny domowej, ponownie ochotniczo, dołączył do sił Białych i walczył pod dowództwem gen. Ławra Korniłowa, a następnie gen. Siergieja Markowa. W 1920 emigrował z Rosji. Dotarł do Królestwa SHS i ukończył studia filozoficzne i teologiczne na Uniwersytecie Belgradzkim w 1925. Następnie udał się na górę Athos, gdzie w 1926 złożył wieczyste śluby zakonne. W tym samym roku w Skopje przyjął święcenia kapłańskie.
W latach 1928–1946 przebywał w monasterze św. Hioba Poczajowskiego w Ladomirovej, w ostatnich latach jako jego przełożony. Koordynował wydawniczą działalność mnichów, drukujących w klasztorze prace o szeroko pojętej tematyce prawosławnej. W celu pozyskiwania funduszy na ten cel podróżował m.in. do Bułgarii. Pragnął również kolportować część wydawanych książek w ZSRR, co jednak nie było możliwe. W 1944 koordynował ewakuację monasteru w ucieczce przed Armią Czerwoną. Razem z innymi mnichami wyjechał do Berlina, następnie do Szwajcarii. W 1946 Pierwszy Hierarcha Rosyjskiego Kościoła Prawosławnego poza granicami Rosji, metropolita Anastazy (Gribanowski) oraz arcybiskup Hieronim wyświęcili go na biskupa Santiago i Chile z zamiarem skierowania go do pracy wśród rosyjskich emigrantów w Ameryce Południowej. Wyjazd tam okazał się jednak niemożliwy. Biskup Serafin udał się zatem do USA, gdzie kierowana przez niego wspólnota dołączyła do mnichów żyjących w monasterze Trójcy Świętej w Jordanville, zaś on sam został jego przełożonym. W 1948 wspominany jako biskup troicki. W nowym miejscu zamieszkania kontynuował działalność wydawniczą, publikując w rosyjskojęzycznych pismach drukowanych w monasterze.
W 1948 przeniósł się do Mahopac, gdzie założył skit Kursko-Korzennej Ikony Matki Bożej „Znak”, zwany Nową Pustelnią Korzenną. Był jego przełożonym od 1951 do 1957. W 1957 objął katedrę Chicago i Detroit, dwa lata później został podniesiony do godności arcybiskupiej. Od 1976 nosił tytuł arcybiskupa Chicago, Detroit i Środkowej Ameryki. W wymienionym roku został również pierwszym zastępcą Pierwszego Hierarchy Rosyjskiego Kościoła Prawosławnego poza granicami Rosji.
W połowie lat 80. przeniósł się do założonej przez siebie pustelni w Mahopac, gdzie w 1987 zmarł i został pochowany.

</doc>
<doc id="2101259" url="https://pl.wikipedia.org/wiki?curid=2101259" title="Hrabstwo Spokane">
Hrabstwo Spokane

Hrabstwo Spokane (ang. "Spokane County") – hrabstwo w stanie Waszyngton w Stanach Zjednoczonych. Hrabstwo zajmuje powierzchnię 1763,64 mil² (4567,81 km²). Według szacunków United States Census Bureau w roku 2009 miało 468 684 mieszkańców. Siedzibą hrabstwa jest Spokane.
Hrabstwo powstało w 1858.

</doc>
<doc id="2101260" url="https://pl.wikipedia.org/wiki?curid=2101260" title="Bradley Kahlefeldt">
Bradley Kahlefeldt

Bradley Kahlefeldt (ur. 21 lipca 1979) – australijski triathlonista.
Złoty medalista Igrzysk Wspólnoty Narodów w triathlonie w 2006. Brązowy medalista Mistrzostw Świata ITU w latach 2005, 2007 i 2010.

</doc>
<doc id="2101261" url="https://pl.wikipedia.org/wiki?curid=2101261" title="Dobesylan wapniowy">
Dobesylan wapniowy



</doc>
<doc id="2101262" url="https://pl.wikipedia.org/wiki?curid=2101262" title="Brad Kahlefeldt">
Brad Kahlefeldt



</doc>
<doc id="2101263" url="https://pl.wikipedia.org/wiki?curid=2101263" title="Gorące uczucia">
Gorące uczucia

Gorące uczucia – drugi album zespołu Skaner wydany w firmie fonograficznej Green Star. Album ukazał się w listopadzie 1994 roku. Pochodzą z niego takie hity, jak: „Kino Kino”, „Weronika”, „Gwiezdny pył”.

</doc>
<doc id="2101264" url="https://pl.wikipedia.org/wiki?curid=2101264" title="Wodiczko">
Wodiczko



</doc>
<doc id="2101267" url="https://pl.wikipedia.org/wiki?curid=2101267" title="Artjoms Laguta">
Artjoms Laguta



</doc>
<doc id="2101269" url="https://pl.wikipedia.org/wiki?curid=2101269" title="Grigorijs Laguta">
Grigorijs Laguta



</doc>
<doc id="2101270" url="https://pl.wikipedia.org/wiki?curid=2101270" title="Hrabstwo Stevens (Waszyngton)">
Hrabstwo Stevens (Waszyngton)

Hrabstwo Stevens (ang. "Stevens County") – hrabstwo w stanie Waszyngton w Stanach Zjednoczonych. Hrabstwo zajmuje powierzchnię 2478,30 mil² (6418,77 km²). Według szacunków United States Census Bureau w roku 2009 miało 42 334 mieszkańców. Siedzibą hrabstwa jest Colville.
Hrabstwo powstało w 1854.

</doc>
<doc id="2101271" url="https://pl.wikipedia.org/wiki?curid=2101271" title="Neena Gill">
Neena Gill

Neena Gill (ur. 24 grudnia 1956 w Ludhijanie) – brytyjska polityk hinduskiego pochodzenia, deputowana do Parlamentu Europejskiego V, VI, VIII i IX kadencji.
Życiorys.
W 1979 uzyskała licencjat z nauk społecznych. Kształciła się m.in. na politechnice w Liverpoolu, gdzie kierowała organizacją studencką. Była urzędniczką ds. mieszkaniowych, następnie dyrektorem generalnym Arsa Association i New London Housing Group.
W 1999 z listy laburzystów po raz pierwszy uzyskała mandat posła do Parlamentu Europejskiego. Z powodzeniem ubiegała się o reelekcję w kolejnych wyborach europejskich w 2004. Należała do Grupy Socjalistycznej, pracowała w Komisji Budżetowej. W PE zasiadała do 2009, nie została wówczas ponownie wybrana. Do Europarlamentu powróciła jednak po pięcioletniej przerwie w wyniku wyborów w 2014. W 2019 utrzymała mandat na kolejną kadencję.

</doc>
<doc id="2101272" url="https://pl.wikipedia.org/wiki?curid=2101272" title="Courtney Atkinson">
Courtney Atkinson

Courtney Atkinson (ur. 15 sierpnia 1979) – australijski triathlonista.
Mistrz Australii Juniorów w triathlonie w latach 1996-1999.
Uczestnik IO w 2008 w Pekinie, gdzie zajął 11. miejsce.
Zwycięzca zawodów Pucharu Świata w Mooloolaba i Ishigaki w 2009.
Podczas Mistrzostw Świata w 2010 dwukrotnie zajmował drugie miejsce w Seulu i Madrycie. Ostatecznie 10. w klasyfikacji generalnej Mistrzostw.

</doc>
<doc id="2101273" url="https://pl.wikipedia.org/wiki?curid=2101273" title="Fulgerul">
Fulgerul



</doc>
<doc id="2101274" url="https://pl.wikipedia.org/wiki?curid=2101274" title="Hrabstwo Thurston (Waszyngton)">
Hrabstwo Thurston (Waszyngton)

Hrabstwo Thurston (ang. "Thurston County") – hrabstwo w stanie Waszyngton w Stanach Zjednoczonych. Hrabstwo zajmuje powierzchnię 727,02 mil² (1882,97 km²). Według szacunków United States Census Bureau w roku 2009 miało 250 979 mieszkańców. Siedzibą hrabstwa jest Olympia.
Hrabstwo powstało w 1852.

</doc>
<doc id="2101275" url="https://pl.wikipedia.org/wiki?curid=2101275" title="Zemsta spoza grobu">
Zemsta spoza grobu

Zemsta spoza grobu – polski, niemy, czarno-biały, krótkometrażowy dramat z 1913 roku. Wiadomo tylko, że zdjęcia nakręcono w Wilanowie.

</doc>
<doc id="2101278" url="https://pl.wikipedia.org/wiki?curid=2101278" title="Fantasmagorie (animacja)">
Fantasmagorie (animacja)

Fantasmagorie – film animowany Émile Cohla, dopuszczony do dystrybucji w sierpniu 1908 roku. Trwa niecałe dwie minuty. Bywa określany pierwszym filmem w całości animowanym (mimo że pojawia się w nim przez moment – podobnie jak w twórczości Blacktona – nieanimowana ręka rysownika).
Film przedstawia pajacyka-marionetkę, który przeżywa szereg przygód wśród przedmiotów i postaci, ulegających szeregowi metamorfoz.
Rysunki do filmu (ok. 700) zostały narysowane czarnym tuszem na białym papierze i sfotografowane; odbitki zostały następnie wywołane w negatywie dzięki czemu doszło do odwrócenia kolorów tła i kreski.

</doc>
<doc id="2101281" url="https://pl.wikipedia.org/wiki?curid=2101281" title="Fantasmagorie">
Fantasmagorie



</doc>
<doc id="2101283" url="https://pl.wikipedia.org/wiki?curid=2101283" title="Sven Riederer">
Sven Riederer

Sven Riederer (ur. 27 marca 1981) – szwajcarski triathlonista.
Mistrz Europy Juniorów z 2001. Brązowy medalista olimpijski z Aten (2004). Siódmy zawodnik Mistrzostw Świat w Triathlonie w 2010, podczas których zajął m.in. trzecie miejsce na zawodach w Madrycie.

</doc>
<doc id="2101286" url="https://pl.wikipedia.org/wiki?curid=2101286" title="Szlak Jagielloński">
Szlak Jagielloński

Szlak Jagielloński, Trakt krakowsko-wileński (łac. Via Jagellonica) – w latach 1386–1611 średniowieczny szlak handlowy łączący stolice państwa polsko-litewskiego – Kraków i Wilno przez Lublin. Jest jedną z odnóg szlaku Via Regia.
Historia.
Początki szlaku wiążą się z rokiem 1386, kiedy to wielki książę litewski Jagiełło przybył do Lublina, a stamtąd wyruszył do Krakowa, gdzie został koronowany na króla Polski. Odtąd trasę Kraków – Lublin – Wilno często przemierzały orszaki królewskie.
Przebieg traktu.
Analiza źródeł historycznych pozwala odtworzyć trakt Kraków-Wilno wiodący przez Sandomierz, Lublin i Brześć Litewski: Kraków, dawna Mogiła, Igołomia, Wawrzeńczyce, Nowe Brzesko, Koszyce, Opatowiec, Nowy Korczyn, Świniary, Pacanów, Połaniec, Osiek, Koprzywnica, Sandomierz, Zawichost, Dzierzkowice, Urzędów, Bełżyce, dawne Zemborzyce, Lublin, Kijany, Kolechowice, Ostrów Lubelski, Parczew, Polubicze, zamiennie Wisznice, Rossosz, Łomazy, Piszczac, Brześć, Kamieniec Litewski, Szereszewo, Nowy Dwór, Porozowo, Wołkowysk, Pieski, Mosty, Szczuczyn, Wasiliszki, Raduń, Ejszyszki, Rudniki, Wilno. 
Druga trasa krakowsko-wileńską wiodła przez Wiślicę, Lublin oraz Grodno: Kraków, Kocmyrzów, Luborzyca, Proszowice, Chruszczyna, Podolany, Wiślica, Stopnica, Szydłów, Opatów, Zawichost, Dzierzkowice, Urzędów, Bełżyce, Lublin, Kamionka, Kock, Radzyń Podlaski, Międzyrzec Podlaski, Mielnik, Bielsk Podlaski, Narew, Krynki, Grodno, Merecz, Przełaje, Orany, Olkieniki, Rudniki, Wilno.

</doc>
<doc id="2101287" url="https://pl.wikipedia.org/wiki?curid=2101287" title="Film (zespół muzyczny)">
Film (zespół muzyczny)

Film – chorwacki zespół rockowy, nowofalowy założony w 1979 w byłej Jugosławii.
Historia.
Zespół założył Jura Stublić, były członek grupy Azra. Pierwszy skład zespołu tworzyli Jura Stublić (wokal), Mladen Jurčić (gitara), Marino Pelajić (gitara basowa) i Branko Hromatko (perkusja). W późniejszym czasie dołączył do zespołu saksofonista Jurij Novoselić, stając się głównym muzycznym inspiratorem grupy. Zespół rozpadł się w 1986 roku. Od 1987 do 1992 roku Stublić występował z formacją pod nazwą "Jura Stublić &amp; Film". W latach 90 XX w. zespół Film reaktywowano w pierwotnym składzie.
grupa "Film" a Polska.
Na płycie Yugoton z 2001 r. znajdują się trzy piosenki Filmu z 1981 r.:

</doc>
<doc id="2101288" url="https://pl.wikipedia.org/wiki?curid=2101288" title="Eluned Morgan">
Eluned Morgan

Eluned (Mair) Morgan, baronessa Morgan of Ely (ur. 16 lutego 1967 w Cardiff) – brytyjska i walijska polityk, od 1994 do 2009 deputowana do Parlamentu Europejskiego, minister w rządzie regionalnym Walii.
Życiorys.
W 1990 uzyskała licencjat z zakresu studiów europejskich. Kształciła się w Atlantic College i na University of Hull. Pracowała przez rok w stacji S4C, następnie od 1992 do 1994 dla BBC. Założyła polityczne forum Cymdeithas Cledwyn, zajmujące się upowszechnianiem języka walijskiego.
W 1994 z listy laburzystów po raz pierwszy uzyskała mandat posła do Parlamentu Europejskiego. Z powodzeniem ubiegała się o reelekcję w kolejnych wyborach europejskich w 1999 i 2004. Należała do Grupy Socjalistycznej, pracowała m.in. w Komisji Przemysłu, Badań Naukowych i Energii oraz w Komisji Kontroli Budżetowej. W PE zasiadała do 2009. Później pracowała dla kompanii energetycznej Swalec.
W 2011 została parem dożywotnim z tytułem baronessy Morgan of Ely, zasiadając tym samym w Izbie Lordów. W 2016 zasiadła też w walijskim parlamencie, objęła funkcję ministra do spraw języka walijskiego w regionalnym rządzie. W 2020 dodatkowo została ministrem do spraw zdrowia psychicznego. W 2021 ponownie wybrana do regionalnego parlamentu. W tym samym roku powołana na ministra zdrowia i służb społecznych.

</doc>
<doc id="2101289" url="https://pl.wikipedia.org/wiki?curid=2101289" title="Via Jagiellonica">
Via Jagiellonica



</doc>
<doc id="2101292" url="https://pl.wikipedia.org/wiki?curid=2101292" title="Henryk Derwich">
Henryk Derwich

Henryk Derwich (ur. 23 października 1921 w Sulminie, zm. 13 października 1983 w Poznaniu) – polski rysownik i karykaturzysta. 
Życiorys.
Debiutował 16 marca 1946 w "The Go Devil Weekly Pictorial", amerykańskiej gazecie ukazującej się w strefie okupacyjnej Niemiec. Do Ingolstadt w Bawarii trafił na roboty przymusowe, jako żołnierz kampanii wrześniowej w 1939.
Polski debiut prasowy miał na początku 1947 w "Expressie Wieczornym" w Warszawie. Całe swoje życie związany był z Wielkopolską i Poznaniem. Podczas studiów w Państwowej Wyższej Szkole Sztuk Plastycznych w Poznaniu (które ukończył ze specjalnością architekt wnętrz w 1954) podjął współpracę najpierw z "Głosem Wielkopolskim", a później z "Expressem Poznańskim", z którym był związany najdłużej, bo ponad 30 lat. Współtworzył tygodnik satyryczny "Kaktus" (1957–1960) oraz współpracował (od momentu powstania 1 maja 1957) z Telewizją Poznań m.in. w programach "Niedzielna Biesiada" i "Co to jest?".
Rysował także dla wielu czasopism w kraju (np. "Dziennik Zachodni") i za granicą ("Brnensky Vecernik"). Występował na estradach jako szybko-rysujący (niem. "Schnellzeichner") w Polsce (m.in. u boku Violetty Villas, Krzysztofa Komedy Trzcińskiego, Emila Karewicza), Niemczech i Związku Radzieckim, a przez wiele lat także podczas rejsów TSS "Stefan Batory".
Okazjonalnie parał się także ilustratorstwem (np. powieści w odcinkach Arkadego Fiedlera), scenografią i wielkoformatową grafiką reklamową.7
Został pochowany na Cmentarzu Junikowo w Poznaniu w Alei Zasłużonych.
Życie prywatne.
Żona – Stefania Daniela Cholewczyńska-Derwich, artysta plastyk (dyplom PWSSP w 1955), córka – Małgorzata Derwich-Pawela, dziennikarka prasowa i telewizyjna.

</doc>
<doc id="2101293" url="https://pl.wikipedia.org/wiki?curid=2101293" title="Komturzy tucholscy">
Komturzy tucholscy



</doc>
<doc id="2101294" url="https://pl.wikipedia.org/wiki?curid=2101294" title="Seifert">
Seifert



</doc>
<doc id="2101295" url="https://pl.wikipedia.org/wiki?curid=2101295" title="Łyżbice">
Łyżbice

Łyżbice (cz. , niem. Lischbitz) – część miasta Trzyńca w kraju morawsko-śląskim, w powiecie Frydek-Mistek w Czechach. Jest to także gmina katastralna o powierzchni 476,28 ha. Pod względem ludności największa i najgęściej zaludniona część miasta. Populacja w 2008 wynosiła 17239 osób, co stanowiło 45,3% ludności miasta, na zaledwie 5,6% obszaru gminy. W 2010 odnotowano 1266 adresów.
Historia.
Pierwsza pisemna wzmianka pochodzi z 1562 w związku ze sprzedażą tej miejscowości przez dotychczasowego właściciela Franciszka z Budzina za 500 złotych Mikołajowi Biasowi (Bies) z Myszowic.
Według austriackiego spisu ludności z 1910 roku Łyżbice miały 1251 mieszkańców, z czego 1250 było zameldowanych na stałe, 1241 (99,3%) było polsko-, 6 (0,5%) niemiecko- i 3 (0,2%) czeskojęzycznych, 980 (78,3%) ewangelików oraz 271 (21,7%) katolików.
Urodził się tutaj ks. Jerzy Heczko, XIX-wieczny polski działacz narodowy.
W granicach administracyjnych Trzyńca znajduje się od 17 maja 1946. W latach 1956-1977 wybudowano tutaj nowe osiedle według projektu architekta inż. Křeliny. Odtąd przejęło ono od dawnego Trzyńca (Stare Miasto) funkcję śródmieścia.

</doc>
<doc id="2101297" url="https://pl.wikipedia.org/wiki?curid=2101297" title="Tim Don">
Tim Don

Tim Don (ur. 14 lutego 1978) – brytyjski triathlonista.
Uczestnik IO z Sydney, Aten i Pekinu.
Mistrz Świata juniorów z 1998. Mistrz Świata w triathlonie z 2006. Mistrz Świata w duathlon z 2002 i w aquatlonie z 2005. Srebrny medalista mistrzostw świata w duathlonie z 2005 i srebrny medalista mistrzostw świata w triathlonowym sprincie z 2010.

</doc>
<doc id="2101299" url="https://pl.wikipedia.org/wiki?curid=2101299" title="Komturia tucholska">
Komturia tucholska

Komturia tucholska powstała około 1330 roku jako ostatnia z utworzonych na terenie Pomorza Gdańskiego i istniała do zawarcia II pokoju toruńskiego. Oprócz szerokich okolic Tucholi w granicach komturii znalazły się Brusy, Czersk, Swornegacie, Leśno, Wiele, Piechowice k/Kościerzyny oraz Odry czy Łąg. Z czasów komturstwa swą nazwę wywodzi także miejscowość Wdzydze Tucholskie położona nad brzegiem Jeziora Wdzydze. Dzieliło się na dwa klucze zaborski z siedzibą w Kosobudach oraz polny.

</doc>
<doc id="2101300" url="https://pl.wikipedia.org/wiki?curid=2101300" title="Lyžbice">
Lyžbice



</doc>
<doc id="2101301" url="https://pl.wikipedia.org/wiki?curid=2101301" title="Naluca">
Naluca



</doc>
<doc id="2101304" url="https://pl.wikipedia.org/wiki?curid=2101304" title="Phillip Whitehead">
Phillip Whitehead

Phillip Whitehead (ur. 30 maja 1937 w Matlock Bath, zm. 31 grudnia 2005 w Chesterfield) – brytyjski polityk, producent telewizyjny, poseł do Izby Gmin, od 1994 do 2005 deputowany do Parlamentu Europejskiego.
Życiorys.
Absolwent Exeter College w ramach University of Oxford. Pracował jako niezależny producent filmów dokumentalnych, następnie w drugiej połowie lat 60. był wydawcą w stacjach telewizyjnych BBC i ITV. Pomiędzy 1970 a 1983 zasiadał w Izbie Gmin, reprezentując okręg wyborczy Derby North. Po przegranych wyborach powrócił do pracy w telewizji, opublikował też w tym czasie kilka książek.
W 1994 z listy laburzystów po raz pierwszy uzyskał mandat posła do Parlamentu Europejskiego. Z powodzeniem ubiegał się o reelekcję w kolejnych wyborach europejskich w 1999 i w 2004. Był m.in. przewodniczącym Komisji Rynku Wewnętrznego i Ochrony Konsumentów (od 2004), zasiadał w Grupie Socjalistycznej. Zmarł w trakcie VI kadencji Europarlamentu.

</doc>
<doc id="2101305" url="https://pl.wikipedia.org/wiki?curid=2101305" title="Pęczek klinowaty">
Pęczek klinowaty

Pęczek klinowaty (pęczek Burdacha, łac. "fasciculus cuneatus") – pęczek aksonów, biegnący w grzbietowej części rdzenia kręgowego w sznurach tylnych. Należy do dróg rdzeniowo-opuszkowych. Przewodzi czucie proprioreceptywne od receptora do jądra klinowatego w rdzeniu przedłużonym. Jest utworzony z włókien wywodzących się z górnych segmentów piersiowych i segmentów szyjnych. 

</doc>
<doc id="2101309" url="https://pl.wikipedia.org/wiki?curid=2101309" title="Lista odcinków serialu M*A*S*H">
Lista odcinków serialu M*A*S*H

Lista odcinków serialu M*A*S*H.

</doc>
<doc id="2101311" url="https://pl.wikipedia.org/wiki?curid=2101311" title="Rossija K">
Rossija K

Rossija K (, pol. „Rosja K”) – publiczna rosyjska stacja telewizyjna o profilu kulturalnym. „Rossija K”, nazywana „Kanałem Kulturą”, nie nadaje reklam, wyłącznie podawane są informacje kulturalne, filmy dokumentalne oraz relacje z wydarzeń artystycznych.
25 sierpnia 1997 Borys Jelcyn wydał dekret o utworzeniu kanału „Kultura”, który rozpoczął nadawanie 1 listopada 1997. Do 1 stycznia 1998 nazywał się RTR-2, następnie „Kultura”. Od 1 stycznia 2010 roku nosi nazwę „Rossija K”.
Ze względu na dużą rozpiętość terytorium Rosji program emitowany jest w czterech wariantach dla poszczególnych stref czasowych: numer 1 wyprzedzający czas moskiewski o 7 godzin (czas Władywostoku, UTC+10:00), numer 2 wyprzedzający czas moskiewski o 4 godziny (czas Krasnojarska, UTC+7:00), numer 3 wyprzedzający czas moskiewski o 2 godziny (czas Jekaterynburga, UTC+5:00), oraz wariant emitowany w czasie moskiewskim (UTC+3:00).

</doc>
<doc id="2101312" url="https://pl.wikipedia.org/wiki?curid=2101312" title="Unicaja Almería">
Unicaja Almería



</doc>
<doc id="2101321" url="https://pl.wikipedia.org/wiki?curid=2101321" title="Bibigon">
Bibigon

Bibigon () – publiczna stacja telewizyjna Federacji Rosyjskiej o profilu dziecięcym. Kanał Bibigon rozpoczął nadawanie w dniu 1 sierpnia 2007 roku. 27 grudnia 2010 roku Bibigon zakończył nadawanie łącznie z kanałem Telenyanya. Kanały te zostały zastąpione przez Karusel.

</doc>
<doc id="2101325" url="https://pl.wikipedia.org/wiki?curid=2101325" title="Sergio Noda">
Sergio Noda

Sergio Noda Blanco (ur. 23 marca 1987 w Hawanie) – hiszpański siatkarz kubańskiego pochodzenia, grający na pozycji przyjmującego, reprezentant Hiszpanii. 
Sukcesy klubowe.
Puchar Hiszpanii:
Mistrzostwo Hiszpanii:
Superpuchar Hiszpanii:
Puchar CEV:
Puchar Challenge:
Sukcesy reprezentacyjne.
Liga Europejska:

</doc>
<doc id="2101332" url="https://pl.wikipedia.org/wiki?curid=2101332" title="Wiktor Nosow (piłkarz)">
Wiktor Nosow (piłkarz)

Wiktor Wasylowicz Nosow, , , "Wiktor Wasiljewicz Nosow" (ur. 19 lipca 1940 w Doniecku, Ukraińska SRR, zm. 17 kwietnia 2008 tamże) – ukraiński piłkarz, grający na pozycji centralnego obrońcy, trener piłkarski.
Kariera piłkarska.
Kariera klubowa.
Wychowanek klubu Szachtar Stalino, w którym rozpoczął karierę piłkarską. W latach 1960-1962 odbywał służbę wojskową w klubach CSKA Moskwa i SKA Rostów nad Donem. Następnie kontynuował występy w Szachtarze Donieck z wyjątkiem 1965, kiedy to bronił barw Awanharda Charków. W 1967 przeszedł do Kołosu Połtawa, który potem zmienił nazwę na Silbud Połtawa i Budiwelnyk Połtawa. W 1972 zakończył karierę zawodową w połtawskim klubie. Łącznie rozegrał 88 meczów w Wysszej Lidze ZSRR.
Kariera trenerska.
Po zakończeniu kariery zawodniczej rozpoczął pracę trenerską. Najpierw trenował Szachtar Makiejewka. W latach 1973-1974 prowadził klub w którym zakończył występy – Kołos Połtawa. Następnie pracował w sztabie szkoleniowym Krywbasa Krzywy Róg. Od 1977 pomagał trenować, a w 1979 został wyznaczony na stanowisko głównego trenera Szachtara Donieck, z którym pracował do końca 1985 roku. Przez 7 lat pracy w klubie zdobył z nim wiele sukcesów. Potem trenował malediwski Victory SC Male oraz radzieckie kluby Paxtakor Taszkent, Zoria Ługańsk, Dinamo Stawropol i Weres Równe. W 1992 pomagał jako konsultant Temp Szepetówka. Po 1995 roku trenował dzieci w DJuSSz w Doniecku, drugą drużynę Worskły Połtawa. Od 17 czerwca 2005 do lipca 2007 kolejny raz szkolił główną drużynę Worskły Połtawa. Następnie zarządzał oddziałem dziecięcej piłki nożnej w Metałurhu Donieck.
Na początku kwietnia 2008 został hospitalizowany na oddziale kardiologicznym. 15 kwietnia przeszedł operację, a 17 kwietnia serce trenera przestało się bić.

</doc>
<doc id="2101333" url="https://pl.wikipedia.org/wiki?curid=2101333" title="Stare Miasto (Trzyniec)">
Stare Miasto (Trzyniec)

Stare Miasto (cz. Staré Město) – część miasta Trzyńca w kraju morawsko-śląskim, w powiecie Frýdek-Místek w Czechach. W całości znajduje się w gminie katastralnej o nazwie Třinec i powierzchni 678,13 ha. Populacja w 2008 wynosiła 5713 osób, zaś w 2010 odnotowano 774 adresy.
Wieś Trzyniec najprawdopodobniej powstała w XIV wieku, a pierwsza pisemna wzmianka o niej pochodzi z 1461. W 1770 miała jeszcze charakter rolniczy i około 200 mieszkańców na obszarze 556 ha. W 1839 r. uruchomiono tu hutę żelaza, a w 1871 wieś znalazła się na szlaku Kolei Koszycko-Bogumińskiej co przyczyniło się do gwałtownego rozwoju huty jak i samego Trzyńca.
Według austriackiego spisu ludności z 1910 roku wieś Trzyniec miała 3849 mieszkańców, z czego 3604 było zameldowanych na stałe, 2485 (69%) było polsko-, 876 (24,3%) niemiecko- i 243 (6,7%) czeskojęzycznych, 2432 (63,2%) katolików, 1328 (34,5%) ewangelików, 76 (2%) wyznawców judaizmu oraz 13 (0,3%) osób innej religii lub wyznania.
Trzyniec otrzymał prawa miejskie w 1931 roku. Po II wojnie światowej, 17 maja 1946 połączono go z trzema sąsiadującymi gminami: Końską, Leszną Dolną i Łyżbicami. W 1949 ustalono nowy plan rozwoju miasta: huta miała się rozwijać w kierunku północnym, zaś miasto w południowym, które rok później podzielono na 6 dzielnic: miasto wewnętrzne (I), Końska (II), Kanada (III), Czeski Puńców (IV), Leszna Dolna (V) i Łyżbice (VI). To właśnie w dzielnicy VI zaprojektowano nowe centrum, a z miasta wewnętrznego zrobiło się "Stare Miasto".

</doc>
<doc id="2101336" url="https://pl.wikipedia.org/wiki?curid=2101336" title="Woźnicy">
Woźnicy



</doc>
<doc id="2101339" url="https://pl.wikipedia.org/wiki?curid=2101339" title="Chaszczuwate">
Chaszczuwate

Chaszczuwate (, pol. Chaszczowata) – wieś na Ukrainie, w rejonie hajworońskim obwodu kirowohradzkiego, na wschodnim Podolu.
Prywatne miasto szlacheckie Chaszczowata położone w województwie bracławskim w prowincji małopolskiej Korony Królestwa Polskiego było w 1789 własnością Stanisława Szczęsnego Potockiego. Odpadło od Polski w wyniku II rozbioru. Pod zaborami siedziba w ujeździe hajsyńskim guberni podolskiej.

</doc>
<doc id="2101340" url="https://pl.wikipedia.org/wiki?curid=2101340" title="Droga przedsionkowo-rdzeniowa">
Droga przedsionkowo-rdzeniowa

Droga przedsionkowo-rdzeniowa (łac. "tractus vestibulospinalis") - jest to droga rozpoczynająca się głównie w jądrze przedsionkowym bocznym, częściowo w jądrze przedsionkowym dolnym oraz przyśrodkowym, biegnie w sznurze przednim i kończący się w słupach przednich rdzenia kręgowego. Włókna skrzyżowane biegną drogą przedsionkowo-rdzeniową przednią, nieskrzyżowane drogą przedsionkowo-rdzeniową boczną. Odpowiada za regulację napięcia mięśni szkieletowych wpływających na równowagę.

</doc>
<doc id="2101344" url="https://pl.wikipedia.org/wiki?curid=2101344" title="Małżeństwo w katolicyzmie">
Małżeństwo w katolicyzmie

Małżeństwo w Kościele katolickim rozumiane jako wzajemna i publiczna zgoda mężczyzny i kobiety ukierunkowane jest na wzajemne dobro małżonków oraz na prokreację i wychowanie dzieci. Zasadniczymi elementami katolickiego małżeństwa są również jedność i nierozerwalność. Małżeństwo ludzi ochrzczonych podniesione jest do rangi sakramentu.
Istota.
Katolicki związek małżeński to zawarte w wolności i świadomie oblubieńcze nierozerwalne przymierze miłości między mężczyzną i kobietą, na wzór związku Chrystusa-Oblubieńca z Kościołem-Oblubienicą. Małżonkowie, przyjmując się wzajemnie jako dar, tworzą wewnętrzną wspólnotę życia i miłości, ukierunkowaną ku zrodzeniu i wychowaniu potomstwa. Małżeństwo zostało zamierzone przez samego Boga, to znaczy wpisane jest w naturę ludzką – u ochrzczonych podniesione jest do rangi sakramentu (Familiaris consortio,11-13).
Według W. E. Maya, małżeństwo staje się trwałym fundamentem rodziny, skałą, na której jest ona zbudowana, dzięki czterem elementom: afirmacja osoby, uzdalnianie do miłości, dawanie życia i uświęcanie.
Nierozerwalność małżeństwa.
W początkach chrześcijaństwa była to jedna z nowych zasad, na których opierać się miało małżeństwo, co dla chrześcijan znajduje uzasadnienie w Nowym Testamencie. Nierozerwalność małżeństwa, nakazana w Nowym Testamencie przez Jezusa, była interpretowana przez Kościół jako stan naturalny dla człowieka. Św. Augustyn wyjaśniał różnicę między małżeństwami niechrześcijan i chrześcijan. W konsekwencji rozwód (legalny w prawodawstwie judaizmu, islamu i u wielu ludów antycznych) potraktowany został przez pierwszych chrześcijan jako grzech
Jedyny przypadek, kiedy małżeństwo katolickie może być rozwiązane, dotyczy sytuacji nieskonsumowania związku przez małżonków (w drodze małżeńskiego stosunku seksualnego).
Stwierdzenia nieważności nie należy mylić z rozwodem, gdyż jest ono uznaniem, że dany związek był z jakiegoś powodu zawarty nieważnie, czyli w ogóle nie zaistniał. Zgodnie z prawem kanonicznym jest tak np. w przypadku zawarcia małżeństwa bez wyrażenia zgody w wolności czy nierozumienia istoty sakramentu małżeństwa przez choćby jedno z narzeczonych (patrz: Nieważność małżeństwa).
Zasada monogamii i wierność małżeńska.
Kościół katolicki uznaje jedynie małżeństwa monogamiczne, gdyż takim je uczynił Bóg aktem stworzenia pierwszej pary małżeńskiej Adama i Ewy. Rozumie się przez to wszystkie trzy współcześnie wymieniane wymiary monogamii: społeczną, seksualną i genetyczną.
Doktryna katolicka stanowi, że małżeństwo chrześcijańskie ma być monogamiczne ze względów duchowych: "sam Pan, który czyni stare nowym (por. Kor 5,17), już nie zgadza się na wielożeństwo". Także ponowne małżeństwo osób owdowiałych, chociaż dozwolone, ma mniejszą wartość niż pozostanie samotnym ze względu na życie duchowe.
Karlheinz Deschner za niemieckim teologiem Korbinianem Ritzerem przytacza opinię, że monogamia została przejęta od pogan. Monogamia praktykowana była w starożytności między innymi w Egipcie, Babilonii, Grecji i Rzymie.
Monogamia, przywrócona przez Jezusa, była w Kościele od początku interpretowana jako naturalna dla człowieka. Już autor listu do Diogneta z II w. pisał, że chrześcijanie żenią się jak wszyscy, ale nie dzielą w większej grupie łoża małżeńskiego:
Ukazywał ją jako rzeczywistość bezwzględnie przestrzeganą w Kościele św. Justyn (ok. 100-ok. 165). Nauczał on, że grzech niewierności zaczyna się w sercu, zgodnie ze słowami Mistrza. Grzesznikami są więc nie tylko ci, którzy "według prawa ludzkiego zawierają drugie małżeństwo, ale również ci, którzy pożądliwie patrzą na kobietę". Orygenes (186-254) zaliczał do grupy chrześcijan nieoświeconych wewnętrznie nie tylko osoby wstępujące w nowy związek po rozwodzie, ale także te osoby, które zostawszy wdowami lub wdowcami nie potrafiły żyć w ewangelicznej powściągliwości i wstępowały ponownie w związek małżeński. Według Aleksandryjczyka drugi związek nie jest bowiem zgodny z naturą Adama, pierwszego człowieka. Nie mógłby on powiedzieć o drugiej żonie: "Ta dopiero jest kością z moich kości i ciałem z mego ciała!" (Rdz 2,23). Również Abraham i Jakub, mimo iż mieli więcej żon, do grobu złożeni zostali jedynie z pierwszymi żonami.
Monogamia była dla chrześcijan też konsekwencją tego, że małżeństwo ochrzczonych jest sakramentem, czyli znakiem łaski i miłości Bożej obecnej w związku Chrystusa i Kościoła. Jak miłość między Zbawicielem i odkupionymi ludźmi zgromadzonymi we wspólnocie Kościoła jest wyłączna, tak wyłączna jest sakramentalna miłość męża, znaku Chrystusa, i żony, znaku Kościoła. Augustyn z Hippony (354-430) pisał, że "Co jest wielką tajemnicą ("sacramentum") w Chrystusie i Kościele, to w każdym poszczególnym mężu i żonie jest skromną tajemnicą ("sacramentum minimum") nierozerwalnego związku". Podobnie nauczał św. Jan Chryzostom (350-407).
W Kościele katolickim (i Kościele prawosławnym) jedynie monogamiczny związek małżeński może mieć charakter sakramentu. Wszelkie inne niż tego rodzaju związki są w świetle Ewangelii i prawa kościelnego niegodziwe i grzeszne (por. Mk 10, 6-9; Łk 16, 18). Respektowanie zasad monogamii w praktyce życia wymaga od chrześcijan odpowiedniej kultury sumienia i woli.
Zasada monogamii a wizja człowieka.
Tradycyjnie przyjmowane są dwa znaczenia monogamii: jedna odnosi się do małżeństwa ludzkiego, gdzie klasyczną definicją człowieka, zwłaszcza w filozofii nurtu arystotelizmu oraz tomizmu, jest określenie "zwierzę rozumne" / "animal rationale"/ czyli "osoba". W drugim znaczeniu monogamia odnoszona jest do związków między zwierzętami.
Monogamię ludzką można rozumieć w dwóch aspektach:
Monogamią w ludzkim małżeństwie zajmują się nauki humanistyczne, które przyjmują jako zasadę, że podstawowe zdolności i właściwości kojarzone z osobą ludzką zdecydowanie wyróżniają człowieka spośród reszty świata zwierzęcego. Karol Wojtyła w swojej książce Miłość i odpowiedzialność podnosił, że monogamia jako instytucjonalny związek dwóch osób żywiących miłość do siebie wzajemnie jest wcieleniem etycznej "normy personalistycznej". Norma ta wymaga traktowania osoby w sposób odpowiedni do ludzkiej natury współmałżonka. Tylko małżeństwo monogamiczne może zapewnić odpowiedni kontekst dla jej wypełnienia – tzn. umożliwić prawdziwie ludzką miłość między osobami.
Aspektami prawnymi ludzkiego małżeństwa monogamicznego zajmują się nauki prawne. Ma ono także aspekty filozoficzne, będące polem badań np. dla antropologii filozoficznej i filozofii religii, jak również religioznawcze i teologiczne.
Drugie znaczenie monogamii, odnoszące się do "zwierząt nierozumnych", jest polem badań zoologii i pokrewnych jej dyscyplin.
Istnieje współcześnie nurt uczonych skupionych wokół badań z zakresu biologii ewolucyjnej. Uczeni ci przyjmują, że istota ludzka jest wyłącznie rezultatem procesów ewolucyjnych "materii" i podchodzą do monogamii ludzkiej jako do zasadniczo nieróżniącej się od jakiejkolwiek innej zwierzęcej monogamii, np. innych ssaków naczelnych czy ptaków.
Zakaz małżeństw między krewnymi.
Doktryna katolicka zabrania zawierania małżeństw pomiędzy krewnymi. Początkowo Kościół zabraniał zawierania małżeństw tylko do czwartego stopnia pokrewieństwa po mieczu według rzymskiego systemu obliczeń. Najsurowsze zakazy panowały w X–XII w., to jest zakaz zawierania małżeństw do siódmego stopnia według rachuby germańskiej, odpowiadającej mniej więcej czternastemu stopniowi rachuby rzymskiej. W 1215 r. Sobór laterański IV ograniczył do czwartego stopnia przeszkody wynikające z prawowitego pokrewieństwa i powinowactwa, a wynikające z powinowactwa nieprawego – do stopnia drugiego.
Etyka seksualności.
Według seksuologa Kazimierza Imielińskiego, stworzenie nowej koncepcji małżeństwa przez Chrystusa dostarczyło późniejszej teologii chrześcijańskiej wielu trudnych do rozwiązania zagadnień. Jeśli bowiem małżeństwo było związkiem mężczyzny i kobiety nie polegającym wyłącznie na prokreacji, lecz mającym głębszy wymiar psychologiczno-moralny, pojawiło się pytanie o pozaprokreacyjne funkcje współżycia seksualnego małżonków oraz o pozamałżeńskie stosunki seksualne, tzn. jak w świetle katolickiej etyki seksualnej ocenić np. seks przedmałżeński. Według Imielińskiego nauka Chrystusa nie daje odpowiedzi na te pytania, a więc zagadnienie to musieli opracować sami teologowie.
Wypowiedzi Magisterium Kościoła zawartych w wielu dokumentach, które przypominają obietnicę Chrystusa na temat pomocy Ducha Świętego (por. J 14,26), zgodnie z samym nauczaniem Jezusa, pożycie seksualne jest wyrazem jedności kobiety i mężczyzny połączonych sakramentem małżeństwa. Nauczanie to głosi, że tylko w małżeństwie zjednoczenie płciowe mężczyzny i kobiety osiąga swą prawdę i doskonałość, w postaci wzajemnego całkowitego daru, który ma charakterze w pełni ludzki, tzn. duchowo-cielesny, wierny i płodny.
Klemens Aleksandryjski (155–212) broniąc godziwości poczynania dzieci, jednocześnie ukazuje świętość samego pożycia seksualnego w małżeństwie, jeśli jest dokonywane w czystości.
Klemens nauczał też, że w czasach Starego Testamentu okoliczności wymagały, by Izrael wzrastał liczebnie, "trzeba było się rozmnażać i rozrastać ilościowo". W czasach nowotestamentowych już nie ma wprawdzie takiej konieczności, jednak rodzenie dzieci w dalszym ciągu jest powodem zawierania małżeństwa przez chrześcijan.
F. Drączkowski, patrolog, na przykładzie pism Klemensa Aleksandryjskiego wykazywał, że ortodoksyjne chrześcijaństwo, w odróżnieniu od sekt gnostyckich, jak uczniowie Saturnina, Ofici czy Setianie, nigdy nie było wrogie seksualności; przeciwnie – broniło świętości tej sfery. Klemens Aleksandryjski pisał m.in., że zjednoczenie, „wspólnota” małżeńska, jest uświęcona przez Boga. Ci zaś, którzy są przekonani, że pożycie małżeńskie jest nieczyste, a sami zostali zrodzeni z małżeństwa, przeczą sami sobie.
Czystość a małżeństwo.
Chrześcijańska moralność ma na celu utrwalenie małżeństwa i rodziny oraz uduchowienie przeżyć cielesnych. Od początku powstawały traktaty uzasadniające wyższość dziewictwa i ascezy seksualnej nad małżeństwem. Wskazywano m.in. na takie niedogodności życia małżeńskiego, jak panowanie ze strony męża czy bóle porodu, będące skutkami grzechu pierworodnego, od których dziewice są wolne. Powoływano się przy tym na fragment wypowiedzi Jezusa, w której stwierdził on, że "Dzieci tego świata żenią się i za mąż wychodzą. Lecz ci, którzy uznani zostaną za godnych udziału w świecie przyszłym i w powstaniu z martwych, ani się żenić nie będą, ani za mąż wychodzić" (Łk 20,34-35).
W IV w. przeciw powszechnemu nauczaniu ojców Kościoła o dziewictwie wystąpiło kilku teologów, wśród nich Jowinian, Helwidiusz i Bonosus. Sprzeciwiali się oni nadawaniu małżeństwu niższej wartości duchowej niż dziewictwo, uważali też, że sama matka Jezusa nie pozostała dziewicą i miała później z Józefem inne dzieci. Pogląd ten uznano za niezgodny z wiarą chrześcijańską, czyli herezję, co potwierdził później m.in. Sobór Trydencki (sesja 24, kan. 10) oraz Pius XII w encyklice "Sacra Virginitas".
W czasach humanistycznego Odrodzenia dochodziło czasem do odrywania przeżyć duchowych od cielesności. Według S. Pinckaersa OP był to przede wszystkim wpływ Kartezjusza, który określając człowieka jako podmiot myślący w słynnej formule "myślę, więc jestem" / "cogito ergo sum"/, uznał ciało za rodzaj „maszyny”, byt zewnętrzny wobec osoby ludzkiej. Skutkiem szerzenia się tej dualistycznej, humanistycznej koncepcji miłości w Kościele, przeciwstawiano nieraz miłość do Boga erotycznym pragnieniom ziemskim w duchu źle pojętej czystości seksualnej. W duchu humanizmu na małżeństwo czasem patrzono jako na rzeczywistość doczesną, podczas gdy dziewictwo było kosztowaniem już na ziemi przyszłego świata, który miał się rozpocząć wraz ze zmartwychwstaniem.

</doc>
<doc id="2101345" url="https://pl.wikipedia.org/wiki?curid=2101345" title="Giennadij Gruszewoj">
Giennadij Gruszewoj



</doc>
<doc id="2101346" url="https://pl.wikipedia.org/wiki?curid=2101346" title="Sławomir Forysiak">
Sławomir Forysiak

Sławomir Forysiak (ur. 13 czerwca 1931 w Ozorkowie w województwie łódzkim, zm. 29 listopada 1991 w Łodzi) – turysta, kajakarz, działacz krajoznawczy, działacz Polskiego Towarzystwa Turystyczno-Krajoznawczego (PTTK).
Nauka i praca.
Po ukończeniu nauki na wydziale elektrycznym Państwowej Szkoły Techniczno – Przemysłowej w Łodzi podjął pracę w Zakładzie Energetycznym Łódź – Województwo w Zgierzu, z którego tuż przed śmiercią przeszedł na emeryturę.
Działalność społeczna pozazawodowa.
Był wieloletnim działaczem PTTK, do którego wstąpił w 1963. Działalność turystyczną rozpoczął w swoim zakładzie pracy, pełniąc w latach 1964 – 1967 funkcję prezesa Koła PTTK. Równolegle był członkiem Komisji Kół Zakładowych i Komisji Turystyki Pieszej Zarządu Okręgu PTTK w Łodzi, a potem Zarządu Wojewódzkiego PTTK w Łodzi.
Zdobył małe złote odznaki OTP i GOT. Był przodownikiem Turystyki Pieszej. Najwyższe odznaki, jakie zdobył, były kajakowe: Duża Złota Odznaka TOK, Diamentowa Odznaka Turysty Polskiego Związku Kajakowego oraz Srebrna Odznaka Międzynarodowej Federacji Kajakowej (I.C.F.). Był Przodownikiem Turystyki Kajakowej I stopnia i Instruktorem Polskiego Związku Kajakowego I stopnia.

</doc>
<doc id="2101347" url="https://pl.wikipedia.org/wiki?curid=2101347" title="Alexander Roslin">
Alexander Roslin

Alexander Roslin, znany też jako Le Chevalier Roslin (ur. 15 lipca 1718 w Malmö, zm. 5 lipca 1793 w Paryżu) – szwedzki malarz rokokowy, portrecista aktywny głównie we Francji.
Życiorys.
Kształcił się w Szwecji, początkowo w Karlskronie, a później w Sztokholmie u malarza Georga Engelharda Schrödera. Ojczyznę opuścił w 1745 i przez Bayreuth (1745–1747) i Parmę (1751–1752) dotarł do Paryża, gdzie osiedlił się na stałe w 1752 roku. Rok później został przyjęty do Akademii Francuskiej i szybko stał się popularnym portrecistą. Pracował głównie na zlecenie europejskiej arystokracji i szlachty, wyjeżdżał m.in. do Warszawy, Wiednia, Petersburga i Sztokholmu. Jego żona Marie-Suzanne Giroust była utalentowaną pastelistką.
Alexander Roslin malował pod wpływem twórców francuskich, szczególnie François Bouchera. Tworzył wyłącznie portrety indywidualne i zbiorowe, swobodnie posługując się różnymi technikami malarskimi. Jego prace odznaczają się analizą psychologiczną przedstawianych postaci, ciepłą kolorystyką i perfekcją w odtwarzaniu tkanin i delikatnej cery modelek. Za najlepsze dzieło artysty uchodzi portret żony, znany pod tytułem "Dama w czarnej woalce" z 1768. Liczne dzieła malarza rozproszone są w galeriach i muzeach na całym świecie, m.in. w Ermitażu, Luwrze, National Gallery w Londynie i Nationalmuseum w Sztokholmie.

</doc>
<doc id="2101349" url="https://pl.wikipedia.org/wiki?curid=2101349" title="Francis Tonemassa">
Francis Tonemassa

Francis Hervé Tonemassa Sombang (ur. 31 sierpnia 1980) – kameruński siatkarz grający na pozycji środkowego; reprezentant kraju. Posiada również obywatelstwo francuskie.
Kariera klubowa.
Karierę sportową rozpoczynał w klubie Cité des Palmiers. W kolejnych latach grał w amatorskich klubach francuskich: Le Havre Océane VB i Saint-Barthélemy-d'Anjou VB. W latach 2004-2007 był zawodnikiem francuskiego zespołu Harnes Volley-Ball, grającego w Pro B. W 2007 roku przeniósł się do , z którym w sezonie 2007/2008 wygrał rozgrywki Pro B i awansował do najwyższej klasy rozgrywek klubowych we Francji.
Kariera reprezentacyjna.
Francis Tonemassa został powołany do reprezentacji Kamerunu w 2010 roku na Mistrzostwa Świata.

</doc>
<doc id="2101352" url="https://pl.wikipedia.org/wiki?curid=2101352" title="Kanada (Trzyniec)">
Kanada (Trzyniec)

Kanada – część miasta Trzyńca w kraju morawsko-śląskim, w powiecie Frydek-Mistek w Czechach. Populacja w 2001 wynosiła 1042 osoby, zaś w 2010 odnotowano 273 adresy domów. Stanowi jedynie dzielnicę i nie posiada swojego odpowiednika w gminie katastralnej, lecz znajduje się w granicach gmin Konská i Třinec.
Kanada wyodrębniła się ze wschodniej części Końskiej, co związane było z powstaniem osiedla domków jednorodzinnych tzw. "dorobkiewiczów" na południe od głównej bramy huty trzynieckiej. W 1950 w nowym podziale administracyjnym miasta jako jedna z 6 dzielnic oznaczona została rzymską cyfrą "III".

</doc>
<doc id="2101357" url="https://pl.wikipedia.org/wiki?curid=2101357" title="Lwówek Książęcy">
Lwówek Książęcy

Lwówek Książęcy – piwo warzone przez Browar Lwówek 1209. Należy do gatunku jasny mocny lager, zawiera 12,1% ekstraktu i 5,5% alkoholu. Jest niepasteryzowane. Lwówek Książęcy uwarzony został po raz pierwszy 20 maja 2010 jako pierwsze piwo po zmianach własnościowych i trzyletniej przerwie w funkcjonowaniu zakładu.
Piwo książęce z Lwówka jako polski produkt tradycyjny.
Lwówek Książęcy warzony jest w sposób tradycyjny, fermentowany w otwartych kadziach fermentacyjnych i leżakowany w poziomych tankach leżakowych. Nawiązuje do bogatych tradycji piwowarskich miasta Lwówek Śląski oraz tradycyjnej regionalnej marki "Książęce". Piwo książęce z Lwówka wpisane jest na listę produktów tradycyjnych Ministerstwa Rolnictwa i Rozwoju Wsi. Piwo to zawsze stanowiło sztandarowy produkt lokalnego browaru. Sama nazwa "Książęce" pojawiła się na początku lat 70. XX wieku i nawiązywała do księcia piastowskiego Henryka Brodatego, który znacznie przyczynił się do rozwoju gospodarczego Lwówka Śląskiego.
Piwo posiadało wówczas 12,5% Blg. oraz 6% alkoholu. W latach 80. nastąpiła zmiana nazwy na "Lwóweckie", natomiast na przełomie lat 80. i 90. występowało pod obiema nazwami: "Lwóweckie" i "Książęce". W roku 1999 pierwszy prywatny inwestor w Browarze Wolfgang Bauer kontynuował warzenie piwa "Książęce" modyfikując nieznacznie parametry. Piwo otrzymało wówczas 12,5% ekstraktu i 6,2% alkoholu. Dystrybuowane było w wersji pasteryzowanej i niepasteryzowanej i eksportowane do Niemiec pod nazwą "Das Echte Bier". Ostatnia warka piwa "Książęce" za czasów Wolfganga Bauera uwarzona została 27 stycznia 2007 tuż przed upadkiem browaru. Trzy lata później browar przejął Marek Jakubiak, właściciel Browaru Ciechan. Pierwsze piwo uwarzył 20 maja 2010. Był to Lwówek Książęcy, który miał wówczas 6,2% zawartości alkoholu.

</doc>
<doc id="2101358" url="https://pl.wikipedia.org/wiki?curid=2101358" title="Parki regionalne we Francji">
Parki regionalne we Francji

Parki regionalne we Francji (fr. "Parc naturel régional" - „regionalny park przyrodniczy”) - forma wielkoobszarowa ochrony przyrody tworzone przez gminy przy wsparciu państwa w celu ochrony dużych obszarów niezurbanizowanych o wyróżniających się wartościach przyrodniczych, kulturalnych i krajobrazowych.
Prawo do zakładania regionalnych parków przyrody ustanowił dekretem Charles de Gaulle 1 marca 1967. Pierwszym parkiem, który został stworzony, był "Parc naturel régional - Saint-Amand-Raisme" w maju tego samego roku.
Aktualnie istnieje 51 parków, z czego 49 w części europejskiej. Zajmują obszar 13% kraju na ponad 70 tysiącach km², a na ich terenie mieszka ponad 3 miliony ludzi, czyli zagęszczenie ludności wynosi 41 msk/km², dwukrotnie mniej niż dla całej Francji. Większość parków leży na terenach wyludniających się, bądź podlegających silnej presji ze strony aglomeracji miejskich. W projekcie mniej lub bardziej zaawansowanym są kolejne parki.
Każdy park posiada swoją kartę określającą sposoby ochrony przyrody, środki pozwalające na harmonijny rozwój itp.; determinuje on kierunki i podstawy ochrony krajobrazu na jego terenie.
Parki regionalne posiadają swoją markę prawnie chronioną przez państwo. Pozwala ona lepiej promować produkty i usługi gospodarki lokalnej.
Wszystkie parki krajobrazowe są zrzeszone w federacji ("La Fédération des Parcs Naturels Régionaux") mającej na celu wspierać i kontrolować pracę parków oraz prowadzić ich promocję. W trakcie powoływania nowego parku, lub nowej karty parku opinia tej instytucji jest obowiązkowa.
Odpowiednikiem regionalnych parków przyrody we Francji są polskie parki krajobrazowe. Analogiczną formą ochrony przyrody są też brytyjskie parki narodowe. Innymi francuskimi wielkoobszarowymi formami ochrony przyrody są parki morskie i parki narodowe.

</doc>
<doc id="2101359" url="https://pl.wikipedia.org/wiki?curid=2101359" title="Hrabstwo Wahkiakum">
Hrabstwo Wahkiakum

Hrabstwo Wahkiakum (ang. "Wahkiakum County") – hrabstwo w stanie Waszyngton w Stanach Zjednoczonych. Hrabstwo zajmuje powierzchnię 264.24 mil² (684,38 km²). Według szacunków United States Census Bureau w roku 2009 miało 4062 mieszkańców. Siedzibą hrabstwa jest Cathlamet.
Hrabstwo powstało w 1854.

</doc>
<doc id="2101360" url="https://pl.wikipedia.org/wiki?curid=2101360" title="Kościół św. Mikołaja i klasztor Trynitarzy we Lwowie">
Kościół św. Mikołaja i klasztor Trynitarzy we Lwowie

Kościół św. Mikołaja i klasztor Trynitarzy, czasem kościół uniwersytecki – dawna świątynia rzymskokatolicka we Lwowie, położona przy ul. Michajły Hruszewskiego 2 (ukr. Михайла Грушевського 2, przed 1945 – św. Mikołaja) w centrum miasta. Obecnie sobór (cerkiew) Opieki Matki Bożej Kościoła Prawosławnego Ukrainy.
Historia.
Drugi po kościele Trójcy Przenajświętszej konwent Trynitarzy we Lwowie powstał dzięki fundacji podstolego żydaczowskiego, Mikołaja Strzałkowskiego z 1694; ofiarował on na ten cel 40 000 złotych; po jego śmierci w 1696 dzieło kontynuowała wdowa po nim. Gmachy klasztoru wraz z drewnianym kościołem zbudowano na zboczach Góry Kaleczej, na parceli zwanej Chorążczyzną. Obok klasztoru, pod kierunkiem ojca Kazimierza od Krzyża Jezusowego (Gronackiego), pochodzącego z Lublina, architekta amatora i (prawdopodobnie) według projektu Włocha Placidiego, wzniesiono w latach 1739–1745 drugi murowany kościół w stylu barokowym pw. Trójcy Przenajświętszej i św. Mikołaja Biskupa. W 1751 obok kościoła wzniesiono nowy klasztor z rokokowym frontonem, nawiązującym do fasady kościoła. Prace wykończeniowe uświetniła konsekracja z 1777.
W 1784, w ramach reform józefińskich, zakon, który liczył 9 kapłanów i 3 braci, uległ kasacji. Kościół św. Mikołaja został zamieniony w 1786 na parafialny, a klasztor na probostwo. W 1796 przed kościołem ustawiono barokową rzeźbę św. Jana Nepomucena.
W latach 1842–1844 obok kościoła wybudowano gmach Uniwersytetu Lwowskiego. Kościół św. Mikołaja stał się kościołem uniwersyteckim.
Po 1945 kościół św. Mikołaja został zamieniony na cerkiew, a potem zamknięty.
W 1990 kościół i klasztor zostały przekazane Ukraińskiemu Kościołowi Prawosławnemu Patriarchatu Kijowskiego. Od 15 grudnia 2018 świątynia należy do Kościoła Prawosławnego Ukrainy.
Opis, architektura.
Fasadę kościoła rozczłonkowują pilastry i zdobią woluty. Fryzy dzielą ją na trzy kondygnacje. Wnętrze kościoła jest trójnawowe, z długim prezbiterium, arkadowe, zdobione sztukaterią, wykonaną około 1746 przez ojca Łukasza od św. Feliksa (Pieczyckiego), przedtem szlachcica z Podlasia. Z tego też okresu pochodzi ołtarz główny, wykonany przez Fesingera, oraz ambona w kształcie Łodzi Piotrowej, częsty w owym czasie motyw dekoracyjny. Po obu stronach ołtarza są dwie kaplice ze sklepieniami krzyżowymi. W nawach bocznych umieszczono pięć rokokowych ołtarzy oraz przeniesiony z lwowskiej katedry, z kaplicy św. Krzyża, manierystyczny ołtarz (ok. 1595) fundacji Jana Szolc-Wolfowicza, wypełniony misternymi rzeźbami z alabastru, rozmieszczonymi w dziesięciu polach, przedstawiającymi sceny pasyjne – od modlitwy Jezusa w Ogrójcu poprzez jego pochód na Golgotę (w części centralnej) po Zmartwychwstanie.
Jakub Sito przypisuje Sebastianowi Fesingeru rzeźby w ołtarzach bocznych.

</doc>
<doc id="2101361" url="https://pl.wikipedia.org/wiki?curid=2101361" title="Hrabstwo Walla Walla">
Hrabstwo Walla Walla

Hrabstwo Walla Walla (ang. "Walla Walla County") – hrabstwo w stanie Waszyngton w Stanach Zjednoczonych. Hrabstwo zajmuje powierzchnię 1270,51 mil² (3290,61 km²). Liczy 61,3 tys. mieszkańców (2020). Siedzibą hrabstwa i największym miastem jest Walla Walla.
Hrabstwo powstało w 1854.
Religia.
Hrabstwo posiada najwyższy odsetek adwentystów dnia siódmego (11,4%) w całych Stanach Zjednoczonych. Do innych większych ugrupowań religijnych pod względem członkostwa należą: katolicy (11,3%), mormoni (4,4%), ewangelikalni bezdenominacyjni (2,5%), zielonoświątkowcy (2,4%), kalwini (1,8%), metodyści (1,7%), uświęceniowcy (1,2%) i luteranie (1,2%).

</doc>
<doc id="2101363" url="https://pl.wikipedia.org/wiki?curid=2101363" title="Hrabstwo Whatcom">
Hrabstwo Whatcom

Hrabstwo Whatcom (ang. "Whatcom County") – hrabstwo w stanie Waszyngton w Stanach Zjednoczonych. Hrabstwo zajmuje powierzchnię 2119,53 mil² (5489,56 km²). Według szacunków United States Census Bureau w roku 2009 miało 200 434 mieszkańców. Siedzibą hrabstwa jest Bellingham.
Hrabstwo powstało w 1854.

</doc>
<doc id="2101365" url="https://pl.wikipedia.org/wiki?curid=2101365" title="Nathan Wounembaina">
Nathan Wounembaina

Nathan Wounembaina (ur. 22 listopada 1984 w Bourha Wango) – kameruński siatkarz, grający na pozycji przyjmującego, reprezentant kraju. 
Sukcesy klubowe.
Mistrzostwo Kamerunu:
Mistrzostwo Belgii:
Superpuchar Belgii:
Puchar Belgii:
Puchar Challenge:
Mistrzostwo Francji:
Puchar Francji:
Sukcesy reprezentacyjne.
Mistrzostwa Afryki:
Igrzyska Afrykańskie:

</doc>
<doc id="2101366" url="https://pl.wikipedia.org/wiki?curid=2101366" title="Hrabstwo Whitman">
Hrabstwo Whitman

Hrabstwo Whitman (ang. "Whitman County") – hrabstwo w stanie Waszyngton w Stanach Zjednoczonych. Hrabstwo zajmuje powierzchnię 2159,37 mil² (5592,74 km²). Według szacunków United States Census Bureau w roku 2009 miało 42 689 mieszkańców. Siedzibą hrabstwa jest Colfax.
Hrabstwo powstało w 1871.

</doc>
<doc id="2101367" url="https://pl.wikipedia.org/wiki?curid=2101367" title="Rezerwat przyrody Jezioro Łyse">
Rezerwat przyrody Jezioro Łyse

Rezerwat przyrody Jezioro Łyse – torfowiskowy rezerwat przyrody w województwie kujawsko-pomorskim. Zajmuje powierzchnię 20,55 ha. Powołany w celu zabezpieczenia i zachowania cennych ekosystemów wodno-błotnych i boru bagiennego z charakterystycznymi, rzadkimi i chronionymi gatunkami roślin. Do rzadkich i chronionych gatunków roślin występujących na terenie rezerwatu należą m.in. torfowce, rosiczka pośrednia, widłaczek torfowy, a także zespół mszarny przygiełki białej.
Obszar jeziora Łyse (5,58 ha) podlega ochronie ścisłej, pozostałą część rezerwatu (14,97 ha) objęto ochroną czynną.
Lokalizacja.
Rezerwat „Jezioro Łyse” położony jest w gminie Warlubie w powiecie świeckim, na terenach objętych planowanym powiększeniem Wdeckiego Parku Krajobrazowego. Rezerwat należy do obszaru Nadleśnictwa Osie.

</doc>
<doc id="2101368" url="https://pl.wikipedia.org/wiki?curid=2101368" title="Loïc Bigois">
Loïc Bigois

Loïc Bigois (ur. 19 września 1960 w Aix-en-Provence) – francuski aerodynamik w Formule 1.
Życiorys.
Loïc Bigois ukończył inżynierskie studia w Paryżu i Aix-en-Provence we Francji. Przeniósł się do Tuluzy, otrzymał posadę w przemyśle lotniczym. Był zatrudniony przez firmę Ligier w Formule 1 w 1990 roku. Pracował w Prost Grand Prix, po jego wycofaniu z Formuły 1 przeniósł się do Minardi, pracował tam do 2003 roku. Został zatrudniony przez firmę Williams jako szef do spraw aerodynamiki. Bigois pracował u boku Jörga Zandera, który zastąpił Gavina Fishera jako główny projektant we wrześniu 2005 roku. Zarówno Bigois i Zander pracował pod dowództwem dyrektora technicznego – Sama Michaela. 2 lipca 2007 roku dołączył do japońskiego zespołu Honda Racing F1. W 2009 roku pracował dla brytyjskiego zespołu – Brawn GP, który osiągnął mistrzostwo w klasyfikacji konstruktorów i kierowców, po czym Bigois otrzymał nagrodę Racecar Aerodynamicist of the Year Award. W 2012 roku dołączył do Scuderia Ferrari.

</doc>
<doc id="2101369" url="https://pl.wikipedia.org/wiki?curid=2101369" title="Hrabstwo Yakima">
Hrabstwo Yakima

Hrabstwo Yakima (ang. "Yakima County") – hrabstwo w stanie Waszyngton w Stanach Zjednoczonych. Hrabstwo zajmuje powierzchnię 4296,23 mil² (11 127,18 km²). Według szacunków United States Census Bureau w roku 2009 miało 239 054 mieszkańców. Siedzibą hrabstwa jest Yakima.
Hrabstwo powstało w 1865.
Na granicy hrabstwa Yakima z Lewis leży obszar chroniony "Wilderness: Goat Rocks – Gifford Pinchot", którego najwyższym punktem jest wygasły wulkan Goat Rocks

</doc>
<doc id="2101370" url="https://pl.wikipedia.org/wiki?curid=2101370" title="Palkovice">
Palkovice

Palkovice – wieś gminna w kraju morawsko-śląskim, w powiecie Frydek-Mistek w Czechach. Leży w historycznym regionie Moraw około 5 kilometrów na południowy zachód od centrum miasta Frydek-Mistek. 
Wzmiankowane po raz pierwszy 25 lutego 1437 roku w dokumencie cesarza Zygmunta Luksemburskiego, choć możliwe że już wcześniej miejscowość funkcjonowała pod inną nazwą. 
W 1534 biskup ołomuniecki Stanisław Thurzo potwierdził przywilej Martinowi, wójtowi Palkovic.
W granicach administracyjnych Palkovic znajduje się także wieś Myslík.

</doc>
<doc id="2101371" url="https://pl.wikipedia.org/wiki?curid=2101371" title="Machniwka (rejon winnicki)">
Machniwka (rejon winnicki)

Machniwka (ukr. Махнівка, pol. hist. Machnówka; od 1937 do 2016: Красне, Krasne) – wieś na Ukrainie w rejonie winnickim obwodu winnickiego.
Pod koniec XIX w. wieś w powiecie winnickim.

</doc>
<doc id="2101374" url="https://pl.wikipedia.org/wiki?curid=2101374" title="Krasne (rejon krzyżopolski)">
Krasne (rejon krzyżopolski)

Krasne (ukr. Красне) – wieś na Ukrainie w rejonie krzyżopolskim obwodu winnickiego.

</doc>
<doc id="2101375" url="https://pl.wikipedia.org/wiki?curid=2101375" title="Wałerij Rudakow">
Wałerij Rudakow

Wałerij Wiktorowycz Rudakow (ukr. Валерій Вікторович Рудаков, ros. Валерий Викторович Рудаков, "Walerij Wiktorowicz Rudakow"; ur. 30 czerwca 1955 w Stalino) – ukraiński piłkarz, grający na pozycji pomocnika, a wcześniej obrońcy, trener piłkarski.
Kariera piłkarska.
Kariera klubowa.
Wychowanek klubu Szachtar Donieck, w którym rozpoczął karierę piłkarską. W 1987 przeszedł do Kołosu Nikopol. Po rocznej przerwie w 1989 bronił barw Nowatora Żdanow. Zakończył karierę zawodową w amatorskim zespole Hirnyk Hirne. Łącznie rozegrał 277 meczów w Wysszej Lidze ZSRR.
Kariera trenerska.
Po zakończeniu kariery zawodniczej rozpoczął pracę trenerską. Najpierw pomagał trenować Szachtar Donieck. 1 września 1995 objął stanowisko głównego trenera Szachtara Donieck, który prowadził do 20 lipca 1996. Następnie przez pewien czas trenował SK Mikołajów, a potem pracował w sztabie szkoleniowym Szachtara, pomagając trenować drugi zespół oraz drużynę rezerw. Obecnie pracuje jako trener w Akademii Piłkarskiej Szachtar Donieck.

</doc>
<doc id="2101376" url="https://pl.wikipedia.org/wiki?curid=2101376" title="Nothando Dube">
Nothando Dube

Nothando Dube ("Inkhosikati LaDube"; ur. prawdopodobnie 1988) - dwunasta żona króla Suazi Mswatiego III, bohaterka skandalu obyczajowego z lipca 2010.
Kształciła się w Mater Dorolosa High School. Zdobyła tytuł Miss Suazi Nastolatek w 2004. 30 sierpnia 2004 wzięła udział w tradycyjnej ceremonii "Umhlanga" (Taniec trzcin), podczas której dostrzegł ją monarcha. Wzięli ślub 11 czerwca 2005. Urodziła troje dzieci:
W 2006 brała udział w obchodach 60. rocznicy objęcia tajskiego tronu przez Bhumibola Adulyadeja.
W lipcu 2010 w Royal Villas Hotel niedaleko Mbabane przyłapano ją w łóżku z ministrem sprawiedliwości Ndumiso Mambą. Polityk znalazł się w areszcie domowym, a kilka dni później zrezygnował ze stanowiska. Losy młodej królowej pozostają nieznane.

</doc>
<doc id="2101377" url="https://pl.wikipedia.org/wiki?curid=2101377" title="Racket">
Racket

Racket (dawniej "PLT Scheme") – język programowania, implementacja Scheme, który jest dialektem języka Lisp.

</doc>
<doc id="2101379" url="https://pl.wikipedia.org/wiki?curid=2101379" title="Žabeň">
Žabeň

Žabeň (niem. "Schaben") – wieś gminna w kraju morawsko-śląskim, w powiecie Frydek-Mistek w Czechach. Leży pomiędzy Ostrawą a Frydkiem-Mistkiem, w historycznym regionie Moraw (zobacz też Lasko), na lewym brzegu Ostrawicy. 
Miejscowość założona została jako Malý Sviadnov, wzmiankowany w 1388 jako "Parvum Swenzer". Współczesna nazwa, pochodząca od żab, wzmiankowana po raz pierwszy w 1460 roku.

</doc>
<doc id="2101380" url="https://pl.wikipedia.org/wiki?curid=2101380" title="Krasne (rejon koziatyński)">
Krasne (rejon koziatyński)

Krasne (ukr. Красне) – wieś na Ukrainie w rejonie koziatyńskim obwodu winnickiego.

</doc>
<doc id="2101381" url="https://pl.wikipedia.org/wiki?curid=2101381" title="Szalony Piotruś">
Szalony Piotruś

Szalony Piotruś (franc. "Pierrot le Fou") – francusko-włoski komediodramat z 1965 roku, w reżyserii Jean-Luc Godarda, zrealizowany na podstawie powieści "Obsession" Lionela White’a. 
Dziesiąty z kolei film fabularny w twórczości Godarda, wykreowany jako komediowy dramat na groteskowo-sensacyjnym podłożu, miał również wszelkie cechy kwalifikujące go obecnie jako film drogi. Nominowany był do Złotego Lwa na MFF w Wenecji w 1965, a odtwórcę głównej roli – Jean-Paula Belmondo, nominowano do nagrody BAFTA w 1967 roku.
Treść.
Rozczarowany małżeństwem i egzystencjalnie znudzony dostatnim mieszczańskim życiem Ferdynand Griffon udaje się wraz z żoną na towarzyski wieczór u zamożnych teściów. W wynajętej opiekunce do dzieci niespodziewanie jednak rozpoznaje swą dawną przyjaciółkę Marianne. Pod wpływem impulsu decyduje się porzucić burżuazyjny styl życia, rozpoczynając faktycznie przestępczą karierę, i w jej towarzystwie wyrusza z Paryża na południe Francji w szaloną podróż, w której ocierają się o handel bronią i polityczne spiski. Nazywany przez nią Piotrusiem ("Pierrot"), Ferdynand początkowo nie jest też świadomy, że tajemnicza Marianne ścigana jest przez zabójców z terrorystycznej OAS. W bezustannej ucieczce przed ich pościgiem oraz policją, oboje dyskutują i prowadzą niekonwencjonalne życie, a Ferdynand – mimo ciągu emocjonujących zdarzeń – beztrosko czyta książki, filozofuje i pisze pamiętnik. Dramatyzm złożonej sytuacji, w którą dobrowolnie się wplątał, ostatecznie nie pozostawia mu jednak wyboru i po zabójstwie Marianne bohater kończy śmiercią samobójczą, popełnioną w ekscentryczny sposób. 

</doc>
<doc id="2101383" url="https://pl.wikipedia.org/wiki?curid=2101383" title="Krasne (rejon kuryłowiecki)">
Krasne (rejon kuryłowiecki)

Krasne (ukr. Красне) – wieś na Ukrainie w rejonie kuryłowieckim obwodu winnickiego.

</doc>
<doc id="2101386" url="https://pl.wikipedia.org/wiki?curid=2101386" title="Hirnyk Hirne">
Hirnyk Hirne



</doc>
<doc id="2101397" url="https://pl.wikipedia.org/wiki?curid=2101397" title="La intervención en la provincia de Buenos Aires">
La intervención en la provincia de Buenos Aires

La intervención en la provincia de Buenos Aires (pl. "Interwencja w prowincji Buenos Aires") – pierwszy film animowany argentyńskiego rysownika włoskiego pochodzenia Quirino Cristiani. 
Film został stworzony na przełomie lat 1916/1917. Był to czarno-biały film krótkometrażowy, przeznaczony do kroniki filmowej Federica Valle. 
Film miał charakter karykatury politycznej wymierzonej w gubernatora Marcelina Ugarte i prezydenta Hipólito Yrigoyena.

</doc>
<doc id="2101398" url="https://pl.wikipedia.org/wiki?curid=2101398" title="Stefan Maciejowski">
Stefan Maciejowski

Stefan Maciejowski alias Stefan Maciejewski (właściwie Alfred Kalt lub Alfred Kaltbaum) (zm. po 16 stycznia 1938) – pierwszy cywilny kat II Rzeczypospolitej.
Życiorys.
Na stanowisko kata został powołany przez Ministerstwo Sprawiedliwości w 1926 roku, aby wykonać wyrok śmierci wydany w trybie doraźnym przez sąd karny w Rzeszowie na Marcinie Panku z Moszczenicy, gdyż dowódca miejscowego garnizonu, w którego kompetencji leżało przeprowadzenie egzekucji, odmówił rozstrzelania skazańca. Wcześniej, od chwili odzyskania przez Polskę niepodległości, wszystkie wyroki śmierci były wykonywane przez wojsko, a metodą egzekucji było rozstrzelanie przez pluton egzekucyjny. Jednakże 22 grudnia 1927 weszło w życie rozporządzenie Prezydenta Rzeczypospolitej z dnia 13 grudnia tego roku o wykonywaniu wyroków śmierci wydanych przez sądy karne powszechne. W myśl art. 1 tego rozporządzenia wykonanie wyroku śmierci wydanego w postępowaniu zwykłym lub doraźnym przez sąd karny powszechny miało odbywać się przez powieszenie.
W ciągu 5 lat swojej pracy wraz z 2 pomocnikami wykonał wyroki na ok. 100 skazańcach. Został odwołany ze stanowiska 26 września 1932 na skutek skandalu z jego udziałem – pijackiej awantury z policjantem „podczas której Maciejowski w sposób niesłychany powoływał się na ministerstwo”. Ponadto „od dłuższego czasu zachowanie 'wykonawcy wyroków sprawiedliwości' nastręczało jego przełożonym wiele kłopotów, a to ze względu na opilstwo, któremu kat podlegał. Nie było niemal dnia, ażeby Maciejowski nie urządził po pijanemu jakiejś awantury, zwłaszcza zaś przed lub po dokonaniu egzekucji” Jego miejsce na stanowisku kata zajął jego pierwszy zastępca Braun.
Po utracie stanowiska Maciejowski nie mógł znaleźć żadnej pracy. Próbował wystąpić na drogę sądową przeciwko Ministerstwu Sprawiedliwości o odszkodowanie za obrażenia cielesne, których doznał ze strony skazańca podczas jego egzekucji w Krakowie, lecz pozew został przez sąd oddalony jako nieuzasadniony. W efekcie popadł w nędzę, został eksmitowany z mieszkania i opuszczony przez przyjaciółkę. 2 lutego 1936 próbował popełnić samobójstwo, wieszając się w Parku Sieleckim na Czerniakowie w Warszawie, ale źle wykonał stryczek i został w porę odcięty i uratowany przez przypadkowych przechodniów. Mimo to zapowiedział, iż zamierza po raz kolejny targnąć się na swoje życie: „Trudno, wyszedłem już z wprawy, bo dawno nie wieszałem, ale za drugim razem zrobię to na sobie lepiej”. Dalsze jego losy są nieznane.
Maciejowski był postacią powszechnie znaną w społeczeństwie. Władysław Broniewski pisał w jednym ze swych wierszy: "Nie miał nigdy zastoju w przemyśle, pracowity kat Maciejowski". Postać kata występuje również w spopularyzowanej przez Stanisława Grzesiuka piosence ulicznej "Bal na Gnojnej" – „A kat Maciejewski tam, pod szubienicą, na Antosia czeka już”.

</doc>
<doc id="2101401" url="https://pl.wikipedia.org/wiki?curid=2101401" title="Mamer (muzyk)">
Mamer (muzyk)

Mamer (, ur. 1970) – chiński muzyk folkowy. W swojej twórczości łączy tradycyjne elementy kazachskiej pieśni ludowej z zachodnim folkiem. Urodził się i wychował w powiecie Qitai w północno-wschodniej części regionu autonomicznego Sinciang.

</doc>
<doc id="2101404" url="https://pl.wikipedia.org/wiki?curid=2101404" title="Flebodium złociste">
Flebodium złociste

Flebodium złociste, paproć złocista ("Phlebodium aureum") – gatunek paproci należący do rodziny paprotkowatych ("Polypodiaceae"). Występuje w Ameryce od Florydy i południowej Georgii na północy, poprzez Karaiby po północną i wschodnią część Ameryki Południowej, sięgając do Paragwaju na południu. Jako gatunek inwazyjny występuje na Hawajach. Jako jedyny z gatunków tego rodzaju ma zasięg wykraczający poza Amerykę Południową. Nazwa gatunkowa pochodzi według różnych źródeł, albo od złocistych zarodni, albo od takiego samego koloru łusek okrywających kłącze.
Zmienność i pochodzenie.
Gatunek bardzo zmienny. Wyróżnia się w niektórych opracowaniach dwie odmiany (czasem podnoszone do rangi podgatunku lub odrębnych gatunków): "Phlebodium aureum" var. "aureum" oraz "P. aureum" var. "areolatum" (Humboldt &amp; Bonpland ex Willdenow) Farwell. Ten drugi takson uznawany bywa za odrębny gatunek "Phlebodium pseudoaureum" (Cavanilles) Lellinger i uważany jest za jeden z gatunków rodzicielskich taksonu typowego. Flebodium złociste jest bowiem utrwalonym w wyniku allopoliploidyzacji mieszańcem między "P. pseudoaureum" i "P. decumanum" (Willdenow) J. Smith.
Wyróżnia się odmianę uprawną 'Mandaianum' o listkach falistych i gęsto powcinanych.
Ekologia.
Występuje w tropikalnych i subtropikalnych lasach zarówno jako epifit jak i roślina naziemna. Występuje w zróżnicowanych mikroklimatach od bagiennych po lasy suche, gdzie jednak jest rośliną sezonową, a jej liście na czas suszy zamierają. W odróżnieniu od większości paproci potrzebuje sporo światła.

</doc>
<doc id="2101416" url="https://pl.wikipedia.org/wiki?curid=2101416" title="Quirino Cristiani">
Quirino Cristiani

Quirino Cristiani (ur. 2 lipca 1896 w Santa Guiletta, zm. 2 sierpnia 1984 w Bernal) – argentyński rysownik, twórca pierwszego pełnometrażowego filmu animowanego – "El Apóstol" oraz pierwszego animowanego filmu dźwiękowego – "Peludópolis".
Życiorys.
Urodził się w 1896 roku w Santa Guiletta we Włoszech, jednak w 1900 roku jego rodzina wyemigrowała do Argentyny. Rozpoczął od rysowania karykatur politycznych, następnie od 1916 roku tworzył rysunki do kronik filmowych. Filmem animowanym zainteresował się pod wpływem filmu Émile Cohla. Obserwacja filmu Cohla pozwoliła też Cristianiemu zrozumieć technikę tworzenia animacji. Na przełomie 1916/1917 stworzył krótkometrażowy film "La intervención en la provincia de Buenos Aires", a następnie przystąpił do pracy nad filmem "El Apóstol", we współpracy m.in. z Alfredo de Laferrere, Federico Valle, Diógenesem Taborda oraz Andrés Ducaudem. Film ten był pierwszym na świecie pełnometrażowym filmem animowanym. W 1918 nakręcił kolejny film animowany, został on jednak skonfiskowany przez władze. Od 1929 do 1931 tworzył "Peludópolis" – pierwszy animowany film ze ścieżką dźwiękową. W następnych latach tworzył animowane filmy krótkometrażowe.

</doc>
<doc id="2101421" url="https://pl.wikipedia.org/wiki?curid=2101421" title="Lyd-2">
Lyd-2



</doc>
<doc id="2101432" url="https://pl.wikipedia.org/wiki?curid=2101432" title="BMW E64">
BMW E64



</doc>
<doc id="2101441" url="https://pl.wikipedia.org/wiki?curid=2101441" title="Temperatura absolutna">
Temperatura absolutna



</doc>
<doc id="2101443" url="https://pl.wikipedia.org/wiki?curid=2101443" title="Równanie Eyringa-Polanyiego">
Równanie Eyringa-Polanyiego

Równanie Eyringa-Polanyi’ego (również równanie Eyringa) – równanie kinetyki chemicznej wyprowadzone teoretycznie na podstawie teorii stanu przejściowego (teoria kompleksu aktywnego). Jest ekwiwalentem empirycznego równania Arrheniusa.
Nazwa pochodzi od nazwisk autorów teorii stanu przejściowego (Michael Polanyi oraz Henry Eyring). Jednym ze współautorów był również M.G. Evans.
gdzie:

</doc>
<doc id="2101444" url="https://pl.wikipedia.org/wiki?curid=2101444" title="Równanie Eyringa">
Równanie Eyringa



</doc>
<doc id="2101445" url="https://pl.wikipedia.org/wiki?curid=2101445" title="Piotr Sobociński jr.">
Piotr Sobociński jr.

Piotr Sobociński junior (ur. 3 listopada 1983 w Łodzi) – polski operator filmowy. 
Życiorys.
W latach 1999–2003 uczył się w warszawskim 21 Społecznym Liceum Ogólnokształcącym im. Jerzego Grotowskiego. W 2008 roku ukończył studia na Wydziale Operatorskim PWSFTviT w Łodzi.
Trzykrotny laureat Polskiej Nagrody Filmowej Orzeł w kategorii najlepsze zdjęcia (2015, 2017, 2018) oraz laureat Festiwalu Fimowego w Gdyni 2016 w kategorii najlepsze zdjęcia.
Syn aktorki Hanny Mikuć oraz operatora Piotra Sobocińskiego, wnuk operatora Witolda Sobocińskiego oraz aktorów Wandy Chwiałkowskiej i Bohdana Mikucia, brat operatora Michała Sobocińskiego oraz aktorki Marii Sobocińskiej.
Filmografia.
Zdjęcia:
Operator kamery:

</doc>
<doc id="2101447" url="https://pl.wikipedia.org/wiki?curid=2101447" title="Jarl Sigvaldi">
Jarl Sigvaldi

Jarl Sigvaldi – syn jarla Skanii Strutharalda i brat Thorkela Wysokiego. Zastąpił Palnatokiego w roli przywódcy Jomswikingów, przy czym wyróżniał się raczej sprytem niż wojowniczością. 
By pojąć za żonę Astrid, córkę wodza Wenedów Burysława, obiecał Wenedom uwolnienie ich od trybutu, który musieli płacić Duńczykom. Wywiązał się z obietnicy, żeglując ku wybrzeżom Zelandii, skąd wysłał list do Swena Widłobrodego, że ma dlań ważne wiadomości, ale nie może przekazać ich osobiście, bo zachorował obłożnie i nie jest w stanie zejść ze statku. Zaciekawiony Swen odszukał okręt Sigvaldiego u brzegów wyspy i bez wahania wszedł na jego pokład, gdzie został natychmiast uwięziony przez Jomswikingów. By odzyskać wolność, król duński musiał zrzec się jakichkolwiek roszczeń wobec Jomsborga i Wenedów, a na dodatek zapłacić sowity okup.
Podczas pogrzebu swego ojca Strutharalda Sigvaldi, za radą Swena, postanowił zaatakować Norwegię i obalić jarla Haakona, co w czasie uczty żałobnej uroczyście zaprzysiągł. Przysięga ta doprowadziła do bitwy pod Hjørungavágr w 986 roku, z pola której Sigvaldi uszedł, zostawiając swych towarzyszy i tym samym okrywając się hańbą.
W 1000 roku Sigvaldi raz jeszcze dowiódł swej dwulicowości, wciągając do bitwy pod Svold króla Olafa Tryggvasona, a następnie przechodząc na stronę przeciwnika.

</doc>
<doc id="2101449" url="https://pl.wikipedia.org/wiki?curid=2101449" title="Strutharald">
Strutharald

Strutharald (w dowolnym tłumaczeniu "Harald Rozciągnięty") – półlegendarny jarl, czy też niekoronowany władca podległej Danom Skanii (południowa Szwecja) pod koniec X wieku (mniej więcej w latach 975-986). Według niektórych sag norweskich miałby być synem Gorma Starego, a więc bratem lub bratem przyrodnim Haralda Sinozębego. Rzekomo był władcą mitycznego Jomsborga w kraju Wenedów na południowych wybrzeżach Bałtyku. 
Strutharald był ojcem Sigvaldiego i Thorkella Wysokiego, którzy mieli w przyszłości dojść do znaczenia w bractwie Jomswikingów i którzy prowadzili akcje zbrojne przeciwko władcy Norwegii, jarlowi Haakonowi Sigurdssonowi. Był także ojcem syna imieniem Hemming i córki Tove, która wyszła za Sigurda Kappego z Bornholmu.

</doc>
<doc id="2101450" url="https://pl.wikipedia.org/wiki?curid=2101450" title="Gołopupowskie powstanie">
Gołopupowskie powstanie

Gołopupowskie powstanie (ros. Голопуповское восстание) - antysowieckie wystąpienie zbrojne w Kraju Krasnojarskim pod koniec 1920 r.
W I połowie listopada 1920 r. wybuchło powstanie antysowieckie we wsi Gołopupowka w kańskim ujeździe. Było to związane z represjami prowadzonymi przez bolszewików. Na czele ok. 700-600 powstańców stanął b. carski wojskowy płk Zielencow. 10 listopada zajęli oni wsie Bolszaja Uria i Amonasz. Powstanie ogarnęło obszar 11 wołosti krasnojarskiego, kańskiego i aczinskiego ujezdów. Jednemu z oddziałów udało się zdobyć wieś Wierchnie-Amonoszewskoje. W rejonie wsi Nagornyj do powstańców przyłączyło się ok. 200 czerwonoarmistów z batalionu ochronnego z karabinem maszynowym. Powstańcy próbowali przeprowadzić mobilizację miejscowych chłopów, ale bezskutecznie. Wkrótce jednak siły powstańcze zostały okrążone 12 listopada we wsi Wierchnij Amonasz przez wojska bolszewickie. Uzbrojenie miała jedynie 1/3 powstańców. Po 2 dniach ciężkich walk powstańcy zostali rozbici. Zginęło ok. 70 spośród nich i 2 czerwonoarmistów (7 zostało rannych). Ponad 160 powstańców dostało się do niewoli. Ponad 300 udało się zbiec do lasów w kierunku południowo-zachodnim. W ciągu miesiąca zostali jednak schwytani lub zabici. Bolszewicy aresztowali wielu chłopów. Latem 1921 r. 10 organizatorów powstania na czele z płk. Zielecncowem zostało rozstrzelanych w Kańsku.
Linki zewnętrzne.
Historia gołopupowskiego powstania (jęz. rosyjski)

</doc>
<doc id="2101454" url="https://pl.wikipedia.org/wiki?curid=2101454" title="Antin Mohylnyćkyj">
Antin Mohylnyćkyj

Antin Mohylnyćkyj herbu Lubicz (ur. 3 marca 1811 w Podhorkach w pow. kałuskim, zm. 13 sierpnia 1873 w Porohach, w pow. bohorodczańskim) – ksiądz greckokatolicki, ukraiński poeta i działacz społeczny, poseł na Sejm Krajowy Galicji i do austriackiej Rady Państwa 
Uczył się w gimnazjach w Stanisławie, Lwowie, Czerniowcach i Budapeszcie - gdzie uzyskał maturę. Studiował filozofię na uniwersytecie we Lwowie a od 1872 w Budapeszcie. Ukończył greckokatolickie seminarium duchowne we Lwowie (1840), w 1841 uzyskał święcenia kapłańskie. Był administratorem parafii w Hutarze w pow. stryjskim (1841-1844), w Zborze, pow. kałuski (1845) i Komarowie w pow. stanisławowskim (1846-1858). Proboszcz parafii w Babczach (1859-1873) a w latach 1859-1864 administrator dekanatu Bohorodczany. W Komarowie założył szkołę parafialną w której sam nauczał. Jednocześnie pracował jako prywatny nauczyciel. 
Poseł do Sejmu Krajowego Galicji I kadencji (wybrany z IV kurii obwodu Stanisławów, w okręgu wyborczym nr 29 Bohorodczany-Sołotwina), Poseł do austriackiej Rady Państwa I kadencji (2 maja 1861 - 20 września 1865), wybrany przez Sejm w kurii XV – jako delegat z grona posłów wiejskich okręgów: Stanisławów, Bohorodczany, Monasterzyska, Nadworna i Tyśmienica. Wraz z biskupem Spirydionem Litwinowiczem byli zwolennikiem walki o zrównanie praw narodu ukraińskiego z innymi narodami monarchii austriackiej. W 1867 wycofał się z działalności politycznej. 
Publikować zaczął w 1838, przyłączając się do działalności Ruskiej Trójcy. Główną ideą jego twórczości poetyckiej i publicystycznej była walka o język ojczysty i oświatę ludu ruskiego. Tworzył w stylu romantyzmu. Był autorem artykułów popierających rozwój języka ukraińskiego ("Uczenym człenam Ruskoji Matyci", "Ridna mowa"), oraz utworów poetycznych (ballada "Rusyn wojak", poemat "Skyt Maniawśkyj"). Popularność literacką zyskał dzięki temu ostatniemu poematowi (część pierwsza ukazała się w 1849 r. , ostatnia w 1852 r. ), opartym na ustnych podaniach ludowych. Pisał w jazycziu. 
Rodzina.
Urodził się w rodzinie greckokatolickiego księdza, proboszcza w Podhorkach - Andrija. Żonaty z Anną z Sobolewskich, mieli 5 synów i 1 córkę.

</doc>
<doc id="2101461" url="https://pl.wikipedia.org/wiki?curid=2101461" title="Matwiej Kazakow">
Matwiej Kazakow

Matwiej Kazakow (ros.Матве́й Фёдорович Казако́в) (ur. 1738 w Moskwie, zm. 25 października 1812 w Riazaniu) – rosyjski architekt, tworzący w stylu rosyjskiego klasycyzmu, a także w stylu neogotyckim i romantycznie pojętym stylu dawnej Rosji.
Urodził się w Moskwie w rodzinie urzędnika. W latach 1751-1760 uczył się w szkole architektury Dmitrija Uchtomskiego. Od roku 1768 pracował pod kierunkiem Wasilija Bażenowa w „Ekspedycji Pałacu Kremlowskiego” – instytucji zajmującej się budownictwem reprezentacyjnym na terenie Moskwy. Pracował tam nad projektami Wielkiego Pałacu Kremlowskiego i pawilonów na Polu Chodyńskim.
W roku 1775 został mianowany architektem. Zorganizował przy „Ekspedycji Pałacu Kremlowskiego” szkołę architektury, która wykształciła wielu wybitnych architektów. W roku 1805 szkoła otrzymała status samodzielnej uczelni.
W okresie wojny 1812 roku krewni uchodząc przed nadciągającą armia napoleońską wywieźli Kazakowa do Riazania. Na wieść o pożarze Moskwy, w którym uległy zniszczeniu także dzieła Kazakowa, mistrz zmarł przedwcześnie.

</doc>
<doc id="2101463" url="https://pl.wikipedia.org/wiki?curid=2101463" title="All The Best">
All The Best



</doc>
<doc id="2101466" url="https://pl.wikipedia.org/wiki?curid=2101466" title="1409 - Afera na zamku Bartenstein">
1409 - Afera na zamku Bartenstein



</doc>
<doc id="2101468" url="https://pl.wikipedia.org/wiki?curid=2101468" title="Diachrysia">
Diachrysia

Diachrysia – rodzaj motyli z rodziny sówkowatych.
Motyle te mają głowę o szczecinowatych czułkach oraz głaszczkach wargowych o krótkim, porośniętym przylegającymi łuskami członie końcowym i szerokim, porośniętym odstającymi łuskami członie środkowym. Przednie skrzydła z połyskującymi, metalicznymi, nieprzyprószonymi plamami. Plamki: nerkowata, okrągła i czopkowata są dobrze rozwinięte. Odnóża tylne są pozbawione kolców na goleniach. Torebka kopulacyjna samic z krótkim wejściem i inkrustowanym ziarenkowatymi sklerytami korpusie. Samiec ma genitalia o szerokim tegumenie, dobrze rozwiniętym wyrostku na sakulusie i zwykle z cierniem na wezyce.
Należy tu 13 opisanych gatunków:
W Polsce występują trzy: "D. chrysitis", "D. chryson" i "D. zosimi".

</doc>
<doc id="2101471" url="https://pl.wikipedia.org/wiki?curid=2101471" title="Piotr Zaborowski (aktor)">
Piotr Zaborowski (aktor)

Piotr Zaborowski (ur. 5 listopada 1950 w Warszawie, zm. 31 maja 1978 tamże) – polski aktor.
Życiorys.
W wieku 18 lat zetknął się ze Studenckim Teatrem Satyryków, gdzie był zaangażowany w kilku przestawieniach. Po ukończeniu szkoły średniej rozpoczął studia w Państwowej Wyższej Szkole Teatralnej. W 1974 obronił dyplom i otrzymał angaż w Teatrze Powszechnym w Warszawie, gdzie grał do końca życia. Po 1976 zaangażował się w działalność Komitetu Obrony Robotników. Pochowany na cmentarzu Bródnowskim w Warszawie (kwatera 25F-3-30/31).

</doc>
<doc id="2101472" url="https://pl.wikipedia.org/wiki?curid=2101472" title="Phlebodium">
Phlebodium



</doc>
<doc id="2101478" url="https://pl.wikipedia.org/wiki?curid=2101478" title="EYC">
EYC



</doc>
<doc id="2101480" url="https://pl.wikipedia.org/wiki?curid=2101480" title="Abhorrer">
Abhorrer



</doc>
<doc id="2101482" url="https://pl.wikipedia.org/wiki?curid=2101482" title="Wydział Polonistyki Uniwersytetu Jagiellońskiego">
Wydział Polonistyki Uniwersytetu Jagiellońskiego

Wydział Polonistyki Uniwersytetu Jagiellońskiego – jeden z wydziałów Uniwersytetu Jagiellońskiego. Istnieje od 2004 roku. Powstał on po odłączeniu od Wydziału Filologicznego. W jego skład wchodzi 17 katedr, Centrum Języka i Kultury Polskiej w Świecie oraz Centrum Badawcze Bibliografii Polskiej Estreicherów.
Dziekanem wydziału jest dr hab. Jarosław Fazan, prof. UJ
Struktura.
Aktualnie w skład Wydziału wchodzą następujące jednostki:
Katedra Antropologii Literatury i Badań Kulturowych Uniwersytetu Jagiellońskiego.
Pracownicy:
Pracownicy emerytowani:
Strona www:
http://www.antropologia.polonistyka.uj.edu.pl/
Katedra Performatyki.
Pracownicy:
Strona www: http://www.performatyka.polonistyka.uj.edu.pl/
Katedra Edytorstwa i Nauk Pomocniczych.
Pracownicy:
Pracownicy emerytowani: 
Strona www:
http://www.edytorstwo.polonistyka.uj.edu.pl/
Katedra Historii Języka i Dialektologii.
Pracownicy:
Pracownicy emerytowani: 
Strona www:
http://www.dialektologia.polonistyka.uj.edu.pl/
Katedra Historii Literatury Oświecenia i Romantyzmu.
Pracownicy:
Pracownicy emerytowani:
Strona www:
http://www.khlor.polonistyka.uj.edu.pl/
Katedra Historii Literatury Polskiej XX wieku.
Pracownicy:
Pracownicy emerytowani: 
Strona www: http://www.khlp.polonistyka.uj.edu.pl/
Katedra Historii Literatury Pozytywizmu i Młodej Polski.
Pracownicy:
Pracownicy emerytowani:
Strona www: http://www.pmp.polonistyka.uj.edu.pl/
Katedra Historii Literatury Staropolskiej.
Pracownicy:
Pracownicy emerytowani:
Strona www: http://www.khls.polonistyka.uj.edu.pl/
Katedra Komparatystyki Literackiej.
Pracownicy:
Pracownicy emerytowani:
Strona www:
http://www.komparatystyka.polonistyka.uj.edu.pl/
Katedra Krytyki Współczesnej.
Pracownicy:
Pracownicy emerytowani:
Strona www:
http://www.krytyka.polonistyka.uj.edu.pl/
Katedra Kultury Literackiej Pogranicza.
Pracownicy:
Pracownicy emerytowani:
Strona www:
http://www.pogranicze.polonistyka.uj.edu.pl/
Katedra Lingwistyki Kulturowej i Socjolingwistyki.
Pracownicy:
Pracownicy emerytowani:
Strona www:
http://www.klks.polonistyka.uj.edu.pl/
Katedra Polonistycznej Edukacji Nauczycielskiej.
Pracownicy:
Pracownicy emerytowani:
Strona www:
http://www.kpen.polonistyka.uj.edu.pl/
Katedra Teatru i Dramatu.
Pracownicy:
Pracownicy emerytowani:
Strona www:
http://www.katedrateatru.polonistyka.uj.edu.pl/
Katedra Teorii Literatury.
Pracownicy:
Pracownicy emerytowani:
Strona www: http://www.ktl.polonistyka.uj.edu.pl/
Katedra Współczesnego Języka Polskiego.
Pracownicy:
Pracownicy emerytowani:
Strona www:
http://www.kwjp.polonistyka.uj.edu.pl/
Katedra Teorii Komunikacji.
Pracownicy:
Strona www:
http://www.komunikacja.polonistyka.uj.edu.pl/
Instytut Glottodydaktyki Polonistycznej.
Pracownicy:
Zakład Języka Polskiego jako Obcego:
Zakład Językoznawstwa Stosowanego:
Zakład Logopedii:
Pracownia Badań Języka i Kultury Polonii:
Pracownia Kultury Polskiej na Świecie:
Strona www: https://igp.polonistyka.uj.edu.pl/
Centrum Studiów Humanistycznych.
Pracownicy:
Strona www: https://cash.polonistyka.uj.edu.pl/
Katedra Międzynarodowych Studiów Polonistycznych.
Pracownicy: 
Strona www: https://cash.polonistyka.uj.edu.pl/
Centrum Badawcze Bibliografii Polskiej Estreicherów.
Pracownicy:
Strona www: https://www.estreicher.uj.edu.pl/centrum/
Centrum Badań Edukacyjnych i Kształcenia Ustawicznego.
strona www: http://www.cbeiku.polonistyka.uj.edu.pl/o-centrum/o-nas
Centrum Badań Przekładoznawczych.
Strona www: https://przekladoznawstwo.polonistyka.uj.edu.pl/
Ośrodek Dokumentacji i Badania Twórczości Josepha Conrada.
Pracownicy:
Strona www:
http://www.conradianum.polonistyka.uj.edu.pl/
Ośrodek Badań Literatury Dziecięcej i Młodzieżowej.
Kierownik: prof. dr hab. Anna Czabanowska-Wróbel
Strona www: http://www.oldm.polonistyka.uj.edu.pl/
Ośrodek Badań nad Kulturami Pamięci.
"kierownik Ośrodka:" dr hab. Roma Sendyka, prof. UJ
Strona www: https://kulturypamieci.polonistyka.uj.edu.pl/
Ośrodek Badań nad Awangardą.
"kierownik Ośrodka:" dr hab. Jarosław Fazan, prof. UJ
Strona www: http://www.obaw.polonistyka.uj.edu.pl/
Ośrodek Badań Groznawczych.
"kierownik Ośrodka:" dr hab. Tomasz Majkowski, prof. UJ
Ośrodek Badań nad Twórczością Czesława Miłosza.
"kierownik Ośrodka:" prof. dr hab. Joanna Zach
Strona www: https://milosz.polonistyka.uj.edu.pl/
Ośrodek Multimodalnych Badań Edukacyjnych i Kulturowych.
"kierownik Ośrodka:" dr hab. Joanna Hobot-Marcinek, prof. UJ
Strona www: http://www.pmse.polonistyka.uj.edu.pl/
Biblioteka.
Strona www: www.biblioteka.polonistyka.uj.edu.pl

</doc>
<doc id="2101484" url="https://pl.wikipedia.org/wiki?curid=2101484" title="Kościół Nawiedzenia Najświętszej Maryi Panny i klasztor karmelitów trzewiczkowych we Lwowie">
Kościół Nawiedzenia Najświętszej Maryi Panny i klasztor karmelitów trzewiczkowych we Lwowie



</doc>
<doc id="2101487" url="https://pl.wikipedia.org/wiki?curid=2101487" title="Frédéric Cailliaud">
Frédéric Cailliaud

Frédéric Cailliaud (ur. 9 czerwca 1787 w Nantes, zm. 1 maja 1869 tamże) – francuski przyrodnik, mineralog i konchiolog. Podróżował do Egiptu, Nubii i Etiopii. W Egipcie dotarł w 1818 do oazy Charga, gdzie w ruinach świątyni Hibis pozostawił inskrypcję, w której twierdzi, że był pierwszym Europejczykiem, który oglądał tę świątynię.

</doc>
<doc id="2101503" url="https://pl.wikipedia.org/wiki?curid=2101503" title="Phlebodium aureum">
Phlebodium aureum



</doc>
<doc id="2101507" url="https://pl.wikipedia.org/wiki?curid=2101507" title="Katastrofa lotu Merpati Nusantara Airlines 9760">
Katastrofa lotu Merpati Nusantara Airlines 9760

Katastrofa lotu Merpati Nusantara Airlines 9760 miała miejsce 2 sierpnia 2009 roku w prowincji Papua w Indonezji. De Havilland Canada DHC-6 Twin Otter odbywał planowy lot pomiędzy lotniskami w miejscowościach Jayapura i Oksibil. Do katastrofy doszło w rejonie Oksibil, wrak znaleziono dwa dni później. Na pokładzie znajdowało się 13 pasażerów i 2 członków załogi. Wszyscy zginęli.
Samolot.
De Havilland Canada DHC-6 Twin Otter (numer rejestracyjny: PK-NVC), napędzany był dwoma silnikami turbośmigłowymi Pratt &amp; Whitney Canada PT6A-27. Został wyprodukowany w 1977 roku, w momencie katastrofy miał na swoim koncie 27 336 godzin i 45 minut lotu.
Lot 9760.
Samolot wystartował o 10:15 (czasu lokalnego) z lotniska Jayapura-Sentani z planowaną godziną lądowania na 11:05.
30-letnia maszyna nie była wyposażona w rejestrator danych lotu (FDR), jedynie rejestrator rozmów w kokpicie, z których wynikało, że lot przebiegał spokojnie i bezstresowo. Jako że był to lot z widocznością piloci byli zobowiązani utrzymywać maszynę w rejonie bezchmurnym. 10 minut przed katastrofą kapitan nakazał wznoszenie na 10 000 stóp, dodając, że jeżeli stracą widoczność skręcą w lewo. 8 minut później drugi pilot dostrzegł lekką mgłę i przekazał swoje obawy kapitanowi, który wydał polecenie zakrętu w lewo. 42 sekundy przed uderzeniem drugi pilot zapytał czy jest to bezpieczne, czy nic nie stoi na przeszkodzie. Obawy drugiego pilota rosły, mówił o prędkości i spadającej widoczności. O godzinie 10:28 urwał się kontakt z załogą. Samolot uderzył w zbocze góry na wysokości 9300 stóp.
Przyczyny.
Jak ustaliła NTSC (National Transportation Safety Committee – komisja badająca wypadki lotnicze w Indonezji) piloci nie dopełnili wszystkich procedur związanych z lotem z widocznością, podczas lotu poniżej bezpiecznej wysokości, co doprowadziło do kontrolowanego lotu ku ziemi.

</doc>
<doc id="2101515" url="https://pl.wikipedia.org/wiki?curid=2101515" title="Archieparchia kijowska">
Archieparchia kijowska

Archieparchia (archidiecezja) greckokatolicka w Kijowie – greckokatolicka archieparchia utworzona 2 kwietnia 1996 z egzarchii kijowsko-wyszhorodzkiej dekretem kardynała Myrosława Lubacziwśkiego. 
Podczas synodu biskupów greckokatolickich we Lwowie, który odbył się w dniach 1-5 lipca 2001, zatwierdzono podział egzarchii kijowsko-wyszhorodzkiej, jednocześnie wydzielając z niego egzarchię doniecko-charkowską i egzarchię odesko-krymską.
21 sierpnia 2005 przeniesiono siedzibę całej cerkwi greckokatolickiej do Kijowa, a 23 stycznia 2008 wydzielono z archieparchii egzarchię łucką (wołyńską). W związku z tym od 2008 archieparchia obejmuje miasto Kijów oraz obwody: kijowski, czernihowski, czerkaski, winnicki i żytomierski.
Arcybiskupem większym kijowskim jest Światosław Szewczuk, a biskupami pomocniczymi Josyf Miljan i Stepan Sus.

</doc>
<doc id="2101520" url="https://pl.wikipedia.org/wiki?curid=2101520" title="Rover serii 800">
Rover serii 800

Rover serii 800 - samochód osobowy klasy średniej-wyższej produkowany przez brytyjską markę Rover w latach 1986 – 1999.
Historia i opis modelu.
Samochód został zaprojektowany w 1983 roku przez Gordona Skeda. Początkowo auto oferowane było wyłącznie w wersji sedan. W 1988 roku wprowadzono do produkcji wersję liftback. Pojazdy wyposażone były w silniki produkcji Hondy oraz Rovera. W 1990 roku wprowadzono turbodoładowany silnik wysokoprężny produkcji firmy VM. Dwa lata później do produkcji wprowadzono wersję coupe. 

</doc>
<doc id="2101521" url="https://pl.wikipedia.org/wiki?curid=2101521" title="Rover 800">
Rover 800



</doc>
<doc id="2101523" url="https://pl.wikipedia.org/wiki?curid=2101523" title="Dead Rising 2">
Dead Rising 2

Dead Rising 2 – druga gra z serii "Dead Rising" opowiadającej o wirusie zmieniającym ludzi w zombie. Wirus rozprzestrzenił się na całe terytorium Stanów Zjednoczonych, a gracz wciela się w Chucka Greena, który zamierza odnaleźć lekarstwo dla swojej zainfekowanej córki. W grze dostępne jest wiele broni, które można dowolnie modyfikować i łączyć.
Twórcy udostępnili graczom tryb kooperacji dla dwóch graczy oraz inne tryby wieloosobowej rozgrywki dla czterech graczy.

</doc>
<doc id="2101524" url="https://pl.wikipedia.org/wiki?curid=2101524" title="Puchar Narodów w Lekkoatletyce 1978">
Puchar Narodów w Lekkoatletyce 1978

Puchar Narodów w Lekkoatletyce 1978 – zawody lekkoatletyczne, które odbyły się 25 sierpnia 1978 roku w Tokio, w Japonii. Do rywalizacji w imprezie przystąpiły męskie i żeńskie reprezentacje z ośmiu krajów: Polski, Związku Radzieckiego, Stanów Zjednoczonych, Republiki Federalnej Niemiec, Francji, Włoch, Wielkiej Brytanii oraz Japonii. Każda z reprezentacji mogła wystawić w danej konkurencji tylko jednego zawodnika.

</doc>
<doc id="2101528" url="https://pl.wikipedia.org/wiki?curid=2101528" title="Francesco Dettori">
Francesco Dettori

Francesco Dettori (ur. 2 marca 1983 w Sassari) – włoski piłkarz występujący na pozycji pomocnika. Zawodnik klubu FeralpiSalò.
Kariera piłkarska.
Francesco Dettori jest wychowankiem Latte Dolce Sassari. Przez pierwsze lata kariery grał w klubach z niższych lig, takich jak Sangiovannese, Orvietana, Rosetana, Potenza oraz Delfino Pescara 1936. Sezon 2008/2009 spędził w zespole Avellino, gdzie rozegrał 38 meczów w Serie B. Potem powrócił do Pescary, z którą wywalczył awans do drugiej ligi włoskiej po barażach. W sezonie 2010/2011 rozegrał jednak tylko jeden mecz ligowy, bowiem przeszedł do drużyny Chievo Werona.

</doc>
<doc id="2101530" url="https://pl.wikipedia.org/wiki?curid=2101530" title="Nadzieja (album zespołu Skaner)">
Nadzieja (album zespołu Skaner)

Nadzieja – czwarty album zespołu Skaner wydany w firmie fonograficznej Green Star. Wydany został w lutym 1996 roku i stał się prawdziwym hitem. Do piosenek "Nadzieja" i "Don Juan" nakręcono teledyski.
Początkowo album miał nazywać się "Czary mary", lecz szybko popularność zdobywał utwór "Nadzieja" i postanowiono zmienić nazwę na "Nadzieja".

</doc>
<doc id="2101535" url="https://pl.wikipedia.org/wiki?curid=2101535" title="Kościół Świętej Trójcy i klasztor Trynitarzy w Trynopolu">
Kościół Świętej Trójcy i klasztor Trynitarzy w Trynopolu

Kościół Świętej Trójcy i klasztor Trynitarzy w Trynopolu – kościół rzymskokatolicki położony w północnej dzielnicy administracyjnej Wilna, Werkach na historycznym terenie zwanym Trynopol.
Historia.
Trynitarze przybyli do Wilna około 1700 i osiedlili się w wiosce pod miastem, nazwanej od nich Trynopolem, gdzie w 1703 biskup wileński Konstanty Kazimierz Brzostowski ufundował dla nich kościół i klasztor. Założenie powstało w I. ćwierci XVIII w. Kościół został przebudowany w latach 1750-1760 w stylu rokokowym. W 1832 władze rosyjskie skasowały zakon. W klasztorze miał wówczas siedzibę metropolita litewski Józef Siemaszko, który w 1839 na synodzie w Połocku opowiedział się za przyłączeniem całego kościoła greckokatolickiego do cerkwi prawosławnej. Metropolita w czasie swego urzędowania odnowił i wyposażył klasztor.
W 1864 skonfiskowany przez władze carskie kościół został zamieniony na cerkiew, a w klasztorze w 1866 urządzono letnią rezydencję wyższego duchowieństwa prawosławnego.
W 1917 kompleks kościelno-klasztorny został zwrócony katolikom i odrestaurowany. W klasztorze latach 1919-39 mieścił się szpital uniwersytecki. Po drugiej wojnie światowej kościół został zamknięty.
W 1992 kościół zwrócono wiernym, a klasztor przekazano wileńskiemu seminarium duchownemu.
Architektura.
Położony nad brzegiem Wilii kościół jest budowlą w stylu baroku wileńskiego. Rokokową, trzykondygnacyjną fasadę podzieloną poziomo wydatnymi gzymsami wieńczy trójkątny szczyt flankowany przez wieże. Fasadę i wieże zdobią pilastry. Nad portalem i środkowym oknem drugiej kondygnacji umieszczono trójkątne tympanony.

</doc>
<doc id="2101540" url="https://pl.wikipedia.org/wiki?curid=2101540" title="Linia Moskiewsko-Piotrogrodzka">
Linia Moskiewsko-Piotrogrodzka

Linia Moskiewsko-Piotrogrodzka (ros. Московско-Петроградская линия) – druga linia metra w Petersburgu, otwarta 29 kwietnia 1961 roku. Jej długość wynosi 30,1 kilometrów i dysponuje ona 18 stacjami. Na mapie jest oznaczana literą 2 i niebieskim kolorem.
Historia.
Poszczególne stacje były otwierane w następującej kolejności:
Charakterystyka.
Linia Moskiewsko-Piotrogrodzka charakteryzuje się najwyższym natężeniu ruchu w petersburskim systemie metra. Pod względem taboru kolejowego i sprzętu technicznego jest ona także najlepiej wyposażona. Znajdujący się na jej trasie Park Pobiedy jest pierwszą stacją na świecie w której zastosowano system automatycznie rozsuwanych drzwi peronowych. Stacje w południowej części linii nie są położone tak głęboko jak w jej północnej części, znajdując się przeważnie na głębokości około 35 metrów. Linia łączy południowe osiedla metropolii nad Newą (tzw. sypialnie) z zakładami przemysłowymi położonymi na północnych rubieżach miasta. Czas przejazdu całej linii trwa około 47 minut. 
Duża część stacji wykonana jest w stylu funkcjonalizmu charakterystycznego dla epoki Nikity Chruszczowa, co oznacza że nie są one tak bogato dekorowane jak stacje z czasów stalinowskich. Obecny kształt linii uznawany jest przez władze metra za finalny i do 2020 roku nie jest planowana praca nad jej rozbudową. Istnieją jednak pomysły przedłużenia linii tak by uzyskać bezpośrednie połączenie portem lotniczym Pułkowo. Linia jest obsługiwana przez jedną zajezdnię, TCz-3 Moskowskoje.

</doc>
<doc id="2101541" url="https://pl.wikipedia.org/wiki?curid=2101541" title="Grand Prix Chorwacji na Żużlu 2010">
Grand Prix Chorwacji na Żużlu 2010

Grand Prix Chorwacji na Żużlu 2010 (ang. "FIM Valvoline Croatian Speedway Grand Prix") było ósmą eliminacją zawodów z cyklu Grand Prix 2010 na żużlu. Impreza początkowo miała odbyć się 28 sierpnia, jednak z powodu obfitych opadów deszczu i złego stanu toru została rozegrana dzień później, 29 sierpnia, na Stadionie Millenium w Goričan. Były to pierwsze w historii zawody o Grand Prix Chorwacji na żużlu. Wygrał je Amerykanin Greg Hancock, dla którego było to 11. zwycięstwo w zawodach Grand Prix w karierze. Drugie miejsce zajął Brytyjczyk Chris Harris, a trzeci był Australijczyk Jason Crump. W zawodach wystartowało 14 stałych uczestników cyklu Grand Prix oraz Davey Watt, który zastąpił kontuzjowanego Emila Sajfutdinowa, Jurica Pavlic, który otrzymał dziką kartę oraz Matija Duh, który pełnił rolę rezerwowego. Ponadto zawody o Grand Prix Chorwacji 2010 były także 130. w historii cyklu Grand Prix.
Tło zawodów.
Dziką kartę na Grand Prix Chorwacji 2010 otrzymał Chorwat Jurica Pavlic. Rezerwę toru stanowili Słoweniec Matija Duh i Węgier József Tabaka. Ponadto kontuzjowanego Emila Sajfutdinowa zastąpił Australijczyk Davey Watt.
Liderem klasyfikacji przejściowej Grand Prix 2010 przed zawodami w Goričan był Tomasz Gollob, który w siedmiu startach zdobył 107 punktów. Drugi, z dorobkiem 102 punktów, był Jarosław Hampel, a trzeci Jason Crump (90 punktów). Za głównego faworyta do zwycięstwa uznawano Tomasza Golloba. Wśród pozostałych zawodników największe szanse na zwycięstwo dawano Jarosławowi Hampelowi, Jasonowi Crumpowi i Rune Holcie.
Grand Prix Chorwacji 2010 było pierwszymi w historii zawodami o Grand Prix Chorwacji na żużlu. Były to także 130. zawody w historii cyklu Grand Prix. Stadion Millenium, na którym rozegrano zawody, był jednym z dwóch stadionów debiutujących w cyklu Grand Prix w sezonie 2010. Jego właścicielem jest Zvonko Pavlic, były mistrz Jugosławii na żużlu i ojciec Juricy Pavlicia. Nie były to pierwsze oficjalne międzynarodowe zawody, które odbyły się na tym obiekcie – rok wcześniej rozegrano tutaj finał indywidualnych mistrzostw świata juniorów, a od 2008 co roku odbywa się tutaj jedna z rund kwalifikacyjnych do cyklu Grand Prix. Sponsorem tytularnym zawodów została firma Valvoline.
Numery startowe.
Losowanie numerów startowych odbyło się 27 sierpnia 2010 roku o godzinie 13:00, a osobą, która przydzielała numery startowe, był wiceżupan żupanii medzimurskiej.
Przebieg zawodów.
Początkowo zawody miały odbyć się w sobotę, 28 sierpnia, o godzinie 19:00, jednak z powodu obfitych opadów deszczu przełożono je na następny dzień na godzinę 12:00. W wyniku zmiany terminu odwołane zostały, zaplanowane wcześniej na niedzielę, spotkania ligi polskiej.
Przygotowanie toru.
Z powodu obfitych opadów deszczu zawody zostały przełożone z soboty na niedzielę. Zdaniem większości zawodników była to prawidłowa decyzja, gdyż warunki jakie obowiązywały w sobotę nie pozwalały na sprawiedliwą rywalizację. W związku z tym organizator zawodów zobowiązał się do odpowiedniego przygotowania toru w niedzielę w ciągu jednej godziny. W niedzielę od rana świeciło słońce, a tor został przygotowany na godzinę przed rozpoczęciem zawodów. Mimo to, zawodnicy, którzy startowali z zewnętrznych pól startowych, osiągali słabsze rezultaty od pozostałych. Z tego powodu organizatorzy zostali skrytykowani przez część zawodników, którzy uważali, że tor nie został odpowiednio przygotowany i faworyzował zawodników startujących z wewnętrznych pól.
Faza zasadnicza.
Pierwsza seria (biegi 1-4).
W pierwszej serii startów swoje biegi wygrali Fredrik Lindgren (bieg 1), Rune Holta (bieg 2), Chris Harris (bieg 3) oraz Jason Crump (bieg 4). W pierwszym biegu, po uderzeniu Hansa Andersena w motocykl Tomasza Golloba na pierwszym łuku, Polak spadł na czwartą pozycję, jednak na trzecim okrążeniu wyprzedził Taia Woffindena i wyścig ukończył na trzecim miejscu, za Lindgrenem i Andersenem. W biegu numer 2 zwyciężył Holta, który prowadził przez cztery okrążenia. Drugie miejsce zajął Greg Hancock, a, po rywalizacji z Jarosławem Hampelem, trzeci był Nicki Pedersen. W kolejnym starcie zwycięstwo odniósł Harris, przed Szwedami – Andreasem Jonssonem i Magnusem Zetterströmem. Ostatnią pozycję zajął Jurica Pavlic, który po starcie spadł z drugiego na czwarte miejsce. W ostatnim biegu pierwszej serii zwycięstwo odniósł Crump, który wyprzedził Australijczyków – Chrisa Holdera i Davey Watta oraz Duńczyka Kennetha Bjerre.
Druga seria (biegi 5-8).
W drugiej serii swoje starty wygrali Lindgren (bieg 5), Crump (bieg 6), Hancock (bieg 7) i Bjerre (bieg 8). W piątym biegu zwycięstwo odniósł Lindgren, przed Zetterströmem. Miejsce trzecie zajął Holder, który na drugim łuku wyprzedził Holtę. W kolejnym starcie wygrał Crump. Drugą pozycję zajął Harris, trzecią Andersen, a czwartą Hampel, który po swoim błędzie na drugim łuku spadł z drugiej na ostatnią pozycję. W biegu nr 7 wygrał Hancock, który podczas drugiego okrążenia wyprzedził Pavlicia. Trzecią pozycję zajął Watt, który wygrał rywalizację z Gollobem. W ostatnim starcie drugiej serii zwycięstwo odniósł Bjerre, przed Woffindenem, Jonssonem i Pedersenem, który popełnił błąd na trzecim okrążeniu i spadł na czwarte miejsce.
Trzecia seria (biegi 9-12).
W trzeciej serii swoje starty po raz pierwszy wygrali Hampel (bieg 9), Holta (bieg 10) i Gollob (bieg 11), a drugie zwycięstwo odniósł Harris (bieg 12). Po upadku Lindgrena bieg dziewiąty został powtórzony w czteroosobowym składzie. Wygrał Hampel, przed Lindgrenem, Pavliciem i Bjerre. W kolejnym starcie zwycięstwo odniósł Holta, drugie miejsce zajął Watt, trzeci był Jonsson, a czwarty Andersen. W biegu nr 11 zwyciężył Gollob, który po starcie był ostatni, drugi był Crump, trzeci Zetterström, a czwarte miejsce zajął Pedersen. W ostatnim biegu trzeciej serii zwycięstwo odniósł Harris, który pokonał Hancocka, Holdera i Woffindena.
Czwarta seria (biegi 13-16).
W czwartej serii swoje starty wygrali Hancock (bieg 13), Holder (bieg 14), Harris (bieg 15) i Hampel (bieg 16). W biegu trzynastym Jonsson zderzył się z Crumpem, a sędzia zawodów, Wojciech Grodzki, przerwał wyścig i wykluczył Szweda za niebezpieczną jazdę. W trzyosobowej powtórce zwyciężył Hancock, przed Crumpem i Lindgrenem. W kolejnym starcie wygrał Holder, drugi był Pedersen, a trzecią pozycję zajął Pavlic, który na ostatnim łuku wyprzedził Andersena. W biegu nr 15 zwycięstwo odniósł Harris, który na pierwszym okrążeniu wyprzedził Golloba. Trzecie miejsce zajął Bjerre, który przegrał rywalizację z Gollobem, a czwarty był Holta. W ostatnim biegu czwartej serii zwyciężył Hampel, przed Woffindenem, Zetterströmem i Wattem.
Piąta seria (biegi 17-20).
W piątej serii swoje starty wygrali Harris (bieg 17), Hancock (bieg 18), Gollob (bieg 19) i Crump (bieg 20). W biegu siedemnastym zwyciężył Harris, który po starcie był ostatni. Drugi był Watt, a trzeci Pedersen, który na dystansie spadł z pierwszego miejsca. Czwartą pozycję zajął Lindgren. W kolejnym starcie zwycięstwo odniósł Hancock, który na pierwszym łuku wyprzedził Zetterströma. Szwed ostatecznie spadł jeszcze na trzecią pozycję, gdyż wyprzedził go Bjerre. Ostatnie miejsce zajął Andersen. W biegu nr 19 Holder z powodu awarii sprzęgła dotknął taśmy, przez co został wykluczony, a jego miejsce zajął rezerwowy Matija Duh. W powtórce wygrał Gollob, przed Jonssonem, który wyprzedził Hampela. Czwarty był Duh. W ostatnim biegu fazy zasadniczej zwycięstwo odniósł Crump, drugi był Woffinden, a trzeci Pavlic, który na ostatnim łuku wyprzedził Holtę.
Półfinały.
Do półfinałów awansowała najlepsza "„ósemka”" fazy zasadniczej – Harris, Hancock, Crump, Lindgren, Gollob, Hampel, Holder i Holta. W pierwszym półfinale rywalizowali Harris, Lindgren, Holder oraz Hampel. Zwycięstwo odniósł Harris, drugie miejsce zajął Lindgren, który o "„pół koła”" wyprzedził Hampela. Ostatnią pozycję zajął Holder. W drugim biegu półfinałowym wystąpili Hancock, Crump, Holta oraz Gollob. Zwyciężył Hancock, przed Crumpem, a trzeci był Gollob. Na ostatnim łuku upadł Holta.
Finał.
Do finału awansowało po dwóch najlepszych zawodników z każdego półfinału. O zwycięstwo rywalizowali Harris, Hancock, Crump i Lindgren. Ostatecznie pierwsze miejsce zajął Hancock, dla którego było to 11. zwycięstwo w zawodach cyklu Grand Prix w karierze. Drugi był Harris, a miejsce na najniższym stopniu podium zajął Crump, który wyprzedził Lindgrena. Był to pierwszy finał zawodów Grand Prix w sezonie 2010, w którym nie było żadnego reprezentanta Polski.
Klasyfikacja przejściowa Grand Prix IMŚ 2010.
Dzięki zwycięstwu w Grand Prix Chorwacji na Żużlu 2010 Greg Hancock awansował z 10. na 6. pozycję w klasyfikacji generalnej. Również drugi w zawodach Chris Harris przesunął się z 12. na 8. miejsce. Ponadto Jason Crump, który zarówno w klasyfikacji generalnej, jak i w zawodach zajął 3. miejsce, odrobił 7 punktów straty do prowadzącego w klasyfikacji generalnej Tomasza Golloba i 9 punktów do drugiego w klasyfikacji Jarosława Hampela.
Poniższa tabela przedstawia klasyfikację przejściową Grand Prix IMŚ 2010 po rozegraniu 8 z 11 eliminacji.
"a wycofał się po 2 wyścigach. Zastąpiony przez rezerwę toru (Sundstrom i L. Lindgren)."
"b odniósł kontuzję (złamana ręka) w 3 wyścigu po kolizji z Harrisem. Zastąpiony przez rezerwę toru (Tomíček Jr. i Simota)."
"c nie startował z powodu kontuzji. Zastąpiony przez kwalifikowaną rezerwę (Protasiewicz i Watt)."
"d odniósł kontuzję (złamany nadgarstek) w 5 wyścigu po kolizji z winy Golloba. Zastąpiony przez rezerwę toru (Sundstrom)."
"e nie startował z powodu kontuzji. Zastąpiony przez kwalifikowaną rezerwę (Watt)."

</doc>
<doc id="2101544" url="https://pl.wikipedia.org/wiki?curid=2101544" title="Pociąg do gwiazd">
Pociąg do gwiazd

Pociąg do gwiazd – piąty album zespołu Skaner wydany w firmie fonograficznej Green Star 30 stycznia 1997 roku. Trzy miesiące później - w kwietniu 1997 sprzedano 100 tysięcy sztuk albumu, album osiągnął status złotej płyty. Nagrodę wręczono na OFMT w Ostródzie latem 1997. Status platynowej płyty album osiągnął w kwietniu 1998 roku.
Teledyski nakręcono do następujących utworów: "Moja wolność" (9 miesięcy na liście Disco Polo Live, w tym 21 tygodni na 1 miejscu), "American Boy" (kręcony w Nowym Jorku), "Africa" i "Wracaj do mego świata" (grudzień 1998)

</doc>
<doc id="2101545" url="https://pl.wikipedia.org/wiki?curid=2101545" title="Clone Wars Adventures">
Clone Wars Adventures

Clone Wars Adventures – gra MMO rozgrywana przez Internet na podstawie animowanej serii filmów toczących się w świecie Gwiezdnych Wojen. Została wydana 15 września 2010 roku. Mechanika gry przypomina inną produkcję tego samego studia - Free Realms. Grę można pobrać za darmo z jej oficjalnej. Poza tym w grze istnieje płatne konto premium, dzięki któremu gracz dostaje dostęp do dodatkowych zadań oraz ubrania i inne przedmioty.
Minigry.
Lista tzw. minigier:
Linki zewnętrzne.
Oficjalna strona gry

</doc>
<doc id="2101547" url="https://pl.wikipedia.org/wiki?curid=2101547" title="Coupés bien net et bien carré">
Coupés bien net et bien carré

Coupés bien net et bien carré - drugi studyjny album francuskiej aktorki Sandrine Kiberlain wydany w 2007 roku przez wytwórnię EMI.

</doc>
<doc id="2101549" url="https://pl.wikipedia.org/wiki?curid=2101549" title="Barys Giunter">
Barys Giunter

Barys Dawidawicz Giunter (, , "Boris Dawidowicz Giuntier"; ur. 2 września 1943, zm. 22 sierpnia 2014 w Mińsku) – białoruski polityk, w latach 1990–1995 deputowany do Rady Najwyższej Białoruskiej SRR/Rady Najwyższej Republiki Białorusi XII kadencji; członek Opozycji BNF – frakcji parlamentarnej partii Białoruski Front Ludowy ("Biełaruski Narodny Front"), o charakterze antykomunistycznym i niepodległościowym.
Życiorys.
Urodził się 2 września 1943 roku. W 1990 roku został deputowanym ludowym do Rady Najwyższej Białoruskiej SRR z Homelskiego-Sielmaszowskiego Okręgu Wyborczego Nr 190. Wchodził w skład Komisji Rady Najwyższej ds. Pracy, Cen, Zatrudnienia i Ochrony Socjalnej Ludności, a także w skład Czasowej Komisji Rady Najwyższej ds. Oceny Działalności Osób Służbowych i Innych Odpowiedzialnych w Związku z Likwidacją Skutków Awarii w Elektrowni Atomowej w Czarnobylu. Był również członkiem tzw. "Gabinetu Cieni" Opozycji BNF. Brał udział w opracowaniu i przyjęciu Deklaracji o Państwowej Suwerenności Białorusi, przygotowaniu projektów ustaw na nadzwyczajnej sesji Rady Najwyższej 24–25 sierpnia 1991 roku, w czasie której ogłoszono niepodległość Białorusi.
Wchodził w skład delegacji Opozycji BNF skierowanej na Litwę w czasie interwencji wojsk radzieckich w styczniu 1991 roku. Delegacja, w której skład wchodzili jeszcze Ihar Pyrch i Siarhiej Nawumczyk, wyraziła poparcie dla litewskich dążeń niepodległościowych.
Współautor szeregu projektów ustaw, w tym dotyczących problemów Czarnobyla. Uczestniczył w głodówce deputowanych Opozycji BNF 11–12 kwietnia 1995 roku w Sali Owalnej parlamentu, ogłoszonej na znak protestu przeciwko zainicjowanemu przez prezydenta Łukaszenkę referendum na temat wprowadzenia języka rosyjskiego jako drugiego języka państwowego, zmiany symboli państwowych Białorusi (biało-czerwono-białej flagi i herbu Pogoni) na symbole nawiązujące do radzieckich, integracji ekonomicznej z Federacją Rosyjską i prawie prezydenta do rozwiązywania parlamentu. W nocy z 11 na 12 kwietnia został razem z innymi protestującymi wywleczony siłą z sali parlamentu przez zamaskowanych funkcjonariuszy wojska i służb specjalnych, pobity, wywieziony samochodem, a następnie wyrzucony na ulicy w centrum Mińska.
W 2010 roku Zianon Pazniak opisał w swoich wspomnieniach Barysa Giuntera z początku lat 90. następująco:
Po zakończeniu pełnomocnictw deputowanego przez pewien czas pracował w Centrum Obrony Praw Człowieka „Wiosna”. Zmarł 22 sierpnia 2014 roku w Mińsku.

</doc>
<doc id="2101550" url="https://pl.wikipedia.org/wiki?curid=2101550" title="David Hauss">
David Hauss

David Hauss (ur. 1 lutego 1984 w Paryżu) – francuski triathlonista.
Srebrny medalista Mistrzostw Świata Juniorów z 2002 i 2003. Brązowy medalista Mistrzostw Świata w sprincie i Mistrzostw Europy na dystansie olimpijskim z 2010. Czwarty zawodnik Letnich Igrzysk Olimpijskich 2012 w Londynie.

</doc>
<doc id="2101552" url="https://pl.wikipedia.org/wiki?curid=2101552" title="Lato w Kołobrzegu">
Lato w Kołobrzegu

Lato w Kołobrzegu – szósty album zespołu Skaner wydany w firmie fonograficznej Green Star w lipcu 1998 roku. To ich drugi album, który osiągnął status złotej płyty. Teledyski nakręcono do piosenek: "Lato w Kołobrzegu" (lato 1998) i "Żołnierz" (grudzień 1998), za ten drugi zespół otrzymał nominację do nagrody za najlepsze animacje komputerowe na YACH FILM 1999 w Gdańsku.

</doc>
<doc id="2101553" url="https://pl.wikipedia.org/wiki?curid=2101553" title="Cezary Łapiński">
Cezary Łapiński

Cezary Łapiński (ur. 15 czerwca 1953 w Szczecinku) – polski lekkoatleta, który specjalizował się w biegach sprinterskich.
Odpadł w eliminacjach podczas halowych mistrzostw Europy w 1977 roku. Pierwszy duży międzynarodowy sukces odniósł zdobywając w biegu rozstawnym 4 x 400 metrów srebrny medal uniwersjady w Sofii (1977). W 1978 wraz z kolegami z reprezentacji został wicemistrzem Europy w sztafecie 4 x 400 metrów. Podczas pucharu narodów w Tokio (1978) był ósmy w biegu na 800 metrów, a polska sztafeta z Łapińskim w składzie nie ukończyła rywalizacji. Dziewięciokrotny reprezentant kraju w meczach międzypaństwowych wystąpił także w pucharze Europy. 
Trzykrotnie stawał na podium mistrzostw Polski seniorów zdobywając jeden brązowy medal w biegu na 400 metrów (Warszawa 1978 oraz dwa srebrne w biegu rozstawnym 4 x 400 metrów (Warszawa 1974 i Warszawa 1978).
Rekordy życiowe w biegu na 400 metrów: stadion – 46,42 (13 lipca 1977, Warszawa); hala – 48,03 (26 lutego, 1977, Zabrze).

</doc>
<doc id="2101555" url="https://pl.wikipedia.org/wiki?curid=2101555" title="Budostal">
Budostal

Budostal – nazwa organu zarządzania organizacją budowlaną w okresie PRL powołaną do budowy Huty im. Lenina w Krakowie, której nazwa ulegała zmianom. W 1950 utworzono Zjednoczenie Budowy Nowej Huty, któremu zmieniono nazwę na Zjednoczenie Przemysłowe Budowy Nowej Huty, w 1955 Zjednoczenie Przemysłowe Budowy Huty im. Lenina. W 1958 zjednoczenie przekształcono w Przedsiębiorstwo Przemysłowe Budowy Huty im. Lenina, na bazie którego w 1973 utworzono Zjednoczenie Budownictwa Przemysłowego "Budostal". Dwa przedsiębiorstwa – „Budostal-4” i „Budostal-6”, zajmowały się realizacją Huty Katowice; wszystkie i innych zadań. Zjednoczenie zlikwidowano w 1991.

</doc>
<doc id="2101556" url="https://pl.wikipedia.org/wiki?curid=2101556" title="Aleksandr Briuchankow">
Aleksandr Briuchankow

Aleksandr Aleksandrowicz Briuchankow (ros. Александр Александрович Брюханков; ur. 12 kwietnia 1987 w Rybińsku) – rosyjski triathlonista.
Srebrny medalista mistrzostw świata i Europy juniorów z 2006. Brązowy medalista mistrzostw Europy na dystansie olimpijskim z 2009.
Trzykrotny olimpijczyk (2008 – 24. miejsce, 2012 – 7. miejsce i 2016 – nie ukończył rywalizacji).
W październiku 2021 został ukarany trzyletnią dyskwalifikacją za stosowanie niedozwolonych środków dopingujących (erytropoetyna), biegnącą od 19 czerwca 2021.

</doc>
<doc id="2101557" url="https://pl.wikipedia.org/wiki?curid=2101557" title="Miguel Angel Martinez">
Miguel Angel Martinez



</doc>
<doc id="2101558" url="https://pl.wikipedia.org/wiki?curid=2101558" title="Gennaro Sardo">
Gennaro Sardo

Gennaro Sardo (ur. 8 maja 1979 w Pozzuoli) – włoski piłkarz występujący na pozycji obrońcy lub pomocnika.
Kariera piłkarska.
Gennaro Sardo jest wychowankiem klubu Palmese, który wówczas grał w Serie D. W 2002 roku trafił do Salernitany, w barwach której zadebiutował w Serie B (w meczu z Ascoli). Pierwszego gola na tym poziomie strzelił sezon później, jako gracz Avellino. Trafił do siatki w wygranym 2:1 meczu z Genoą. Następne dwa sezony spędził w Piacenzie.
Przed sezonem 2006/2007 podpisał kontrakt z Catanią, gdzie miał okazję zadebiutować w Serie A. Uczynił to w meczu 1. kolejki, który Catania wygrała na wyjeździe w Cagliari Calcio 1:0. Sezon później Sardo strzelił pierwszego gola w Serie A. Ta bramka dała drużynie z Sycylii zwycięstwo 1:0 nad Livorno.
W styczniu 2009 został wypożyczony do końca sezonu do zespołu Chievo Werona. Potem powrócił do Catanii, jednak po rozegraniu jednego ligowego meczu trafił ponownie na tej samej zasadzie do Chievo. W sezonie 2009/2010 strzelił w Serie A aż trzy bramki. Po zakończeniu sezonu działacze klubu z Werony zdecydowali się na wykupienie tego gracza.

</doc>
<doc id="2101568" url="https://pl.wikipedia.org/wiki?curid=2101568" title="RÚV (kanał telewizyjny)">
RÚV (kanał telewizyjny)

RÚV (do 31 marca 2011 r. "Sjónvarpið" – pol. „Telewizja”) – islandzki kanał telewizyjny należący do Ríkisútvarpið. Rozpoczął nadawanie w 1966 roku. Kanał nadaje głównie programy informacyjne, sportowe, programy dla dzieci i filmy amerykańskie, brytyjskie i nordyckie. Jego najbardziej popularne programy to skecz Spaugstofan, oraz Fréttir (wiadomości).
Historia.
Stacja rozpoczęła nadawanie 30 września 1966 roku. Z początku program był emitowany tylko w środy i piątki, ale przez lata stopniowo rozszerzano nadawanie. Do roku 1983 nie emitowano żadnych programów w lipcu. Straciwszy monopol, po rosnącej popularności kanału Stöð 2 Sjónvarpið zaczął nadawać w czwartki, co spowodowało, że stacja działała już w każdym dniu w tygodniu.
W roku 1973 miało miejsce pierwsze testowe nadawanie w kolorze, a w roku 1976 transmisja w kolorze działała już całkowicie. Programy na żywo emitowane zza granicy, takie jak Eurowizja stacja wprowadziła w maju 1986 roku. Teletekst, Textavarp został wprowadzony w 25-lecie islandzkiej telewizji w 1991 roku.

</doc>
<doc id="2101569" url="https://pl.wikipedia.org/wiki?curid=2101569" title="MG Maestro">
MG Maestro



</doc>
<doc id="2101570" url="https://pl.wikipedia.org/wiki?curid=2101570" title="Steffen Justus">
Steffen Justus

Steffen Justus (ur. 15 kwietnia 1982 w Jenie) – niemiecki triathlonista.
Karierę triathlonisty rozpoczął w 2000. Wicemistrz Świata w triathlonie w 2010.

</doc>
<doc id="2101571" url="https://pl.wikipedia.org/wiki?curid=2101571" title="MG Montego">
MG Montego



</doc>
<doc id="2101572" url="https://pl.wikipedia.org/wiki?curid=2101572" title="Retribution">
Retribution



</doc>
<doc id="2101575" url="https://pl.wikipedia.org/wiki?curid=2101575" title="Kia Morning">
Kia Morning



</doc>
<doc id="2101578" url="https://pl.wikipedia.org/wiki?curid=2101578" title="Księstwo Kōfu">
Księstwo Kōfu



</doc>
<doc id="2101580" url="https://pl.wikipedia.org/wiki?curid=2101580" title="Valdebernardo">
Valdebernardo

Valdebernardo – stacja metra w Madrycie, na linii 9. Znajduje się w dzielnicy Vicálvaro, w Madrycie i zlokalizowana jest pomiędzy stacjami Pavones i Vicálvaro. Została otwarta 1 grudnia 1998.

</doc>
<doc id="2101581" url="https://pl.wikipedia.org/wiki?curid=2101581" title="Vicálvaro (stacja metra)">
Vicálvaro (stacja metra)

Vicálvaro – stacja metra w Madrycie, na linii 9. Znajduje się w dzielnicy Vicálvaro, w Madrycie i zlokalizowana jest pomiędzy stacjami Valdebernardo i San Cipriano. Została otwarta 1 grudnia 1998.

</doc>
<doc id="2101582" url="https://pl.wikipedia.org/wiki?curid=2101582" title="Iván Raña">
Iván Raña

Iván Raña (ur. 10 czerwca 1979 w Ordes) – hiszpański triathlonista.
Trzykrotny uczestnik IO w Sydney, Atenach i Pekinie. Brązowy medalista Mistrzostw Świata Juniorów z 1999. Złoty medalista w Aquatlonie z 2001. Mistrz Świata w triathlonie z 2002, srebrny medalista Mistrzostw Świata z 2003 i 2004. Złoty medalista Mistrzostw Europy z 1999 (jako junior), 2002, 2003, natomiast w 2001 wicemistrz Europy.

</doc>
<doc id="2101583" url="https://pl.wikipedia.org/wiki?curid=2101583" title="Państwowy Lwowski Uniwersytet Rolniczy">
Państwowy Lwowski Uniwersytet Rolniczy



</doc>
<doc id="2101584" url="https://pl.wikipedia.org/wiki?curid=2101584" title="Revolta/Czas Ludzi Cienia">
Revolta/Czas Ludzi Cienia



</doc>
<doc id="2101586" url="https://pl.wikipedia.org/wiki?curid=2101586" title="Maik Petzold">
Maik Petzold

Maik Petzold (ur. 16 stycznia 1978 w Budziszynie) – niemiecki triathlonista.
Uczestnik IO w Atenach, gdzie zajął 19. miejsce. Brązowy medalista Mistrzostw Świata z 2009. Brązowy medalista Mistrzostw Europy z 2002.

</doc>
<doc id="2101589" url="https://pl.wikipedia.org/wiki?curid=2101589" title="Giorgio Ascanelli">
Giorgio Ascanelli

Giorgio Ascanelli (ur. 23 lutego 1959 roku w Ferrerze, Emilia-Romania) – włoski inżynier Formuły 1.
Życiorys.
Giorgio Ascanelli rozpoczął karierę w sportach motorowych w 1985 roku jako pracownik Scuderia Ferrari w Formule 1. W 1987 roku rozpoczął pracę w Rajdowych Mistrzostwach Świata w Abarth, po czym za sprawą Gerharda Bergera, który przeszedł do McLarena, wrócił do Scuderia Ferrari.
W 1992 roku Ascanelli przeniósł się do McLarena i pracował razem z Gerhardem Bergerem.
Po odejściu Austriaka do Ferrari na sezon 1993, Ascanelli pozostał w teamie McLaren jednak już jako inżynier wyścigowy trzykrotnego mistrza świata Ayrtona Senny. Brytyjska stacja BBC wyemitowała w 1994 roku kilku odcinkowy program zatytułowany A Season With Mclaren, który doskonale ukazuje rolę Giorgio w Mclarenie w 1993 roku i jego współpracę z Senną.
Po odejściu Senny do Williamsa w 1994 roku Ascanelli wrócił do Scuderia Ferrari, gdzie ponownie pracował z Gerhardem Bergerem i Johnem Barnardem, był inżynierem wyścigowym. Dołączył jako dyrektor do prac badawczo-rozwojowych w Ferrari. W latach 2002-2006 pracował jako dyrektor techniczny w GT-Team w Maserati.
Od 2007 do lipca 2012 roku pracował jako dyrektor techniczny w zespole Formuły 1 Scuderia Toro Rosso, po czym udał się na przerwę, a następnie na początku września odszedł z zespołu. Został zastąpiony przez Jamesa Keya.
Pomimo spekulacji iż Giorgio znajdzie miejsce w Ferrari, w lutym 2013 roku ogłoszono iż Włoch zdecydował się na posadę szefa technicznego rodzimej firmy Brembo, dostarczającej swe hamulce kilku teamom F1, łącznie ze Scuderią.

</doc>
<doc id="2101591" url="https://pl.wikipedia.org/wiki?curid=2101591" title="Frankfurt-Frankfurter Berg (stacja kolejowa)">
Frankfurt-Frankfurter Berg (stacja kolejowa)

Frankfurt-Frankfurter Berg (niem: "Bahnhof Frankfurt-Frankfurter Berg") – stacja kolejowa ww Frankfurcie nad Menem, w kraju związkowym Hesja, w Niemczech. Znajduje się na Main-Weser-Bahn. Według klasyfikacji Deutsche Bahn posiada kategorię 4. Stacja składa się z 2 peronów połączonych przejściem podziemnym.
Stacja została zbudowana we wsi Bonames. Budynek dworca został zbudowany w 1911/14. Jest to budynek neobarokowy i jest zabytkiem obiektem zabytkowym. Stacja jest obsługiwana przez linię S6 S-Bahn Ren-Men.

</doc>
<doc id="2101595" url="https://pl.wikipedia.org/wiki?curid=2101595" title="Koji Matsushita">
Koji Matsushita



</doc>
<doc id="2101596" url="https://pl.wikipedia.org/wiki?curid=2101596" title="Mocorito">
Mocorito

Mocorito – miasto w środkowej części meksykańskiego stanu Sinaloa, położone w odległości około 50 kilometrów od wybrzeża Pacyfiku nad Zatoką Kalifornijską, na zachód od miasta Guamúchil. Mocorito leży w dolinie rzeki o tej samej nazwie, meandrującej na zachód od Sierra Madre Occidental. Miasto w 2010 roku liczyło 5426 mieszkańców.
Gmina Mocorito.
Miasto jest siedzibą władz gminy Mocorito, jednej z 18 gmin w stanie Sinaloa. Według spisu z 2010 roku ludność gminy liczyła 45 847 mieszkańców. Gminę utworzono w 1915 roku decyzją gubernatora stanu Sinaloa. Ludność gminy jest zatrudniona według ważności w następujących gałęziach: rolnictwie, hodowli, przemyśle, górnictwie i usługach turystycznych.
Najczęściej uprawia się pomidory, pszenicę, sorgo, kukurydzę, orzeszki ziemne, sezam, krokosz i ciecierzycę i fasolę a także mango, cytrusy, awokado, melony i kawony.
W odległości 8 km na wschód od miasta Mocorito znajduje się olbrzymi sztuczny zbiornik wodny – Eustaquio Buelna.

</doc>
<doc id="2101597" url="https://pl.wikipedia.org/wiki?curid=2101597" title="Miasta w województwie dolnośląskim">
Miasta w województwie dolnośląskim

W województwie dolnośląskim są 92 miasta (przed 2021 było 91), w tym 4 miasta na prawach powiatu.
Największymi miastami powyżej 100 tysięcy osób w województwie są według kolejności:
W województwie wyróżnia się 4 miasta na prawach powiatu: Wrocław, Wałbrzych, Legnicę i Jelenią Górę, które do 1998 roku były stolicami osobnych województw. Po likwidacji województw pełnią pomocniczą rolę administracyjną województwa, z wyjątkiem Wrocławia, który pozostał stolicą województwa dolnośląskiego.
Najludniejszym miastem jest Wrocław, najmniej ludnym Wleń.
Największą powierzchnię posiada również Wrocław, natomiast najmniejszą Świerzawa.
Najgęściej zaludniona jest Świdnica, najrzadziej Szczytna.
W poniższej tabeli zostały one uszeregowane według liczby mieszkańców. Podkreślone zostały miasta na prawach powiatu, a pogrubione siedziby powiatów.
Zestawienie przygotowano na podstawie publikacji Głównego Urzędu Statystycznego, podającej stan na 30 kwietnia 2022.
Zobacz też: Dane statystyczne o miastach w Polsce – podobna tabela dotycząca całej Polski.

</doc>
<doc id="2101602" url="https://pl.wikipedia.org/wiki?curid=2101602" title="Jesús Chávez">
Jesús Chávez

Jesús Roberto Chávez Guzmán (ur. 26 kwietnia 1986 w Torreón) – meksykański piłkarz występujący na pozycji środkowego obrońcy, obecnie zawodnik Necaxy.
Kariera klubowa.
Chávez jest wychowankiem klubu Tigres UANL z siedzibą w Monterrey, do którego seniorskiej drużyny został włączony jako dwudziestolatek przez szkoleniowca Mario Carrillo, po kilkunastu miesiącach występów w drugoligowych rezerwach – Tigres Mochis. W meksykańskiej Primera División zadebiutował 14 października 2006 w przegranych 1:2 derbach miasta z Monterrey, natomiast premierowego gola w najwyższej klasie rozgrywkowej strzelił 5 września 2007 w wygranej 3:2 konfrontacji z Pachucą. Przez późniejsze kilka lat regularnie pojawiał się na ligowych boiskach, lecz miejsce w pierwszym zespole stracił na stałe jesienią 2008 na rzecz nowego nabytku zespołu – Pedro Beníteza. Wobec tego w styczniu 2009 odszedł do ekipy Jaguares de Chiapas z miasta Tuxtla Gutiérrez, gdzie jednak podobnie jak w Tigres nie odniósł większych sukcesów zarówno na arenie krajowej, jak i międzynarodowej, pozostając głównie rezerwowym zespołu.
Wiosną 2012 Chávez udał się na półroczne wypożyczenie do zespołu San Luis FC z siedzibą w San Luis Potosí, gdzie pełnił rolę podstawowego piłkarza linii obrony, po czym został wypożyczony po raz kolejny, tym razem do ekipy Puebla FC. Tam szybko wywalczył sobie miejsce w wyjściowej jedenastce, a dzięki udanym występom po upływie roku został wykupiony na stałe przez zarząd klubu. Przez pewien czas pełnił także rolę kapitana drużyny. W lipcu 2014 przeniósł się do ekipy Club Atlas z siedzibą w Guadalajarze, gdzie spędził pół roku jako rezerwowy, po czym zasilił Club Tijuana. W jego barwach również występował przez sześć miesięcy, tym razem jako podstawowy stoper, po czym został wypożyczony do beniaminka najwyższej klasy rozgrywkowej – Dorados de Sinaloa z miasta Culiacán, w ramach współpracy pomiędzy obydwoma klubami (posiadającymi wspólnego właściciela – Grupo Caliente). Tam występował przez rok, notując regularne występy, lecz na koniec rozgrywek 2015/2016 spadł z Dorados do drugiej ligi.
W lipcu 2016 Chávez – podobnie jak przed rokiem – na zasadzie wypożyczenia zasilił pierwszoligowego beniaminka – ekipę Club Necaxa z siedzibą w Aguascalientes.

</doc>
<doc id="2101605" url="https://pl.wikipedia.org/wiki?curid=2101605" title="Port lotniczy Inis Mór">
Port lotniczy Inis Mór

Port lotniczy Inis Mór (kod IATA: IOR, kod ICAO: EIIM) – prywatny port lotniczy położony na wyspie Inis Mór, w archipelagu Aran, w hrabstwie Galway, w Irlandii.

</doc>
<doc id="2101606" url="https://pl.wikipedia.org/wiki?curid=2101606" title="Anatol Gupieniec">
Anatol Gupieniec

Anatol Anatoliusz Gupieniec (ur. 20 listopada 1914 w Brześciu nad Bugiem, zm. 3 stycznia 1985 w Łodzi) – historyk sztuki, numizmatyk, łódzki działacz kultury.
Pochowany na nowym cmentarzu prawosławnym.
Studia.
Studiował historię na Uniwersytecie Stefana Batorego w Wilnie (po ukończeniu gimnazjum w 1935). Studia przerwała mu wojna.
W 1939 służył w 2. Pułku Strzelców Podhalańskich. Później był internowany (w obozie Kozielszczyzna pod Połtawą, a następnie w Kozielsku).
Studia wyższe ukończył w Łodzi - historię sztuki na Uniwersytecie Łódzkim (UŁ).
Praca.
Po zakończeniu wojny przybył do Łodzi i podjął pracę przy ochronie zabytków w Wojewódzkim Urzędzie Kultury i Sztuki. W latach 1948-1980 był organizatorem i następnie długoletnim kustoszem Gabinetu Numizmatycznego Muzeum Archeologicznego i Etnograficznego w Łodzi przy Placu Wolności.
Publikacje.
Stworzył pismo "Łódzki Numizmatyk" i był jego redaktorem.
W czasopismach naukowych i popularnonaukowych ogłosił wiele prac o skarbach i znaleziskach monet m.in.: "Skarb monet wczesnośredniowiecznych z Łasku" (1956-1957), "Nieznane znaleziska monet wczesnośredniowiecznych" (1958), "Monety średniowieczne znalezione na terenie Gdańska" (1963).
Opublikował 34 odcinki porad kolekcjonerskich w dwumiesięczniku "Zrób Sam" (1980-1985; ostatnie artykuły, z 1985, ukazały się pośmiertnie).
Działalność społeczna.
Był działaczem Polskiego Towarzystwa Archeologicznego i Numizmatycznego, popularyzatorem numizmatyki.
Rodzina.
Żoną Anatola Gupieńca była prof. dr hab. Romana Barnycz-Gupieniec, wykładowca akademicki Uniwersytetu Łódzkiego.
Upamiętnienie.
Postać Anatola Gupieńca została przedstawiona na okolicznościowym medalu wydanym z okazji 45. rocznicy powstania łódzkiego oddziału Polskiego Towarzystwa Numizmatycznego (2006).

</doc>
<doc id="2101607" url="https://pl.wikipedia.org/wiki?curid=2101607" title="Port lotniczy Omaha-Eppley">
Port lotniczy Omaha-Eppley

Port lotniczy Omaha-Eppley (IATA: OMA, ICAO: KOMA) – port lotniczy położony 5 km od Omaha, w stanie Nebraska, w Stanach Zjednoczonych.

</doc>
<doc id="2101610" url="https://pl.wikipedia.org/wiki?curid=2101610" title="Lotnisko Kilkenny">
Lotnisko Kilkenny

Lotnisko Kilkenny (kod IATA: KKY, kod ICAO: EIKK) – lotnisko położone 2,8 kilometrów na północ od Kilkenny, w Irlandii.

</doc>
<doc id="2101613" url="https://pl.wikipedia.org/wiki?curid=2101613" title="Jonathan Brownlee">
Jonathan Brownlee

Jonathan Brownlee (ur. 30 kwietnia 1990 w Leeds) – brytyjski triathlonista, brązowy medalista Igrzysk Olimpijskich 2012.
Brązowy medalista Mistrzostw Świata Juniorów z 2008. Mistrz Świata Juniorów w drużynie z 2009. Zajął drugie miejsce w serii Mistrzostw Świata 2011. Zdobył medale olimpijskie podczas Igrzysk w Londynie 2012 (brązowy) oraz Igrzysk w Rio de Janeiro 2016 (srebrny).
Ma starszego brata Alistaira Brownlee, który także jest triathlonistą.

</doc>
<doc id="2101614" url="https://pl.wikipedia.org/wiki?curid=2101614" title="Torpedowce typu Tb 82 F">
Torpedowce typu Tb 82 F

Torpedowce typu Tb 82F – seria austro-węgierskich torpedowców z okresu I wojny światowej, licząca 16 jednostek. Służyły następnie w składzie marynarek wojennych wielu krajów śródziemnomorskich i czarnomorskich, podczas II wojny światowej i po niej. 
Historia.
Na początku drugiego dziesięciolecia XX wieku marynarka wojenna Austro-Węgier dysponowała pewną liczbą przestarzałych torpedowców, nie spełniających wymogu współpracy z zespołami floty. W związku z tym w marcu 1910 roku Komitet Techniczny Marynarki ("Marinetechnisches Komiteé") opracował założenia techniczne dla nowych okrętów tej klasy. Był wśród nich wstępny projekt typu, określanego od przewidywanej wyporności jako 250-tonowy. Oficjalnie klasyfikowane jako torpedowce pełnomorskie ("Hochsee-Torpedoboote"), były faktycznie, przy swojej wielkości i uzbrojeniu, przeznaczone do działań przybrzeżnych.
Okręty typu Tb 82 F były drugą serią 250-tonowych torpedowców, zaprojektowaną i zbudowaną w stoczni Danubius w Porto Ré (Kraljevica) i Fiume (Rijeka). Wraz z okrętami zbliżonych typów Tb 74 T, budowanymi w stoczni Stabilimento Tecnico Triestino (STT) w Trieście i Tb 98 M z Cantiere Navale Triestino (CNT) w Monfalcone, były pierwszymi w cesarsko-królewskiej flocie okrętami tej klasy, wyposażonymi w napęd turbinowy.
Torpedowce typu Tb 82 F różniły się od dwu pozostałych typów rodzajem zastosowanego napędu, w ich przypadku były to turbiny AEG-Curtiss, od typu Tb 74 T odróżniały się dodatkowo dwukominową sylwetką i dużymi wlotami nawiewników usytuowanymi za drugim kominem a nie przed nadbudówką. Zamówienie na serię czterech okrętów złożono w stoczni Danubius w 1913 roku. Początkowo miała ona zbudować tylko cztery okręty, a dalsze o numerach 86−100 miały być zbudowane w stoczni Marynarki w Poli, lecz na skutek interwencji węgierskiego Ministerstwa Handlu zlecono ostatecznie stoczni Danubius budowę 16 jednostek, po obniżonej o około 10% cenie. Pozostałe 4 okręty, typu Tb 98 M, zbudowała stocznia CNT w Monfalcone (oprócz innych turbin, odróżniały się one od torpedowców Danubiusa dłuższym pokładem dziobowym).
Okręty nosiły skrót SM Tb ("Seiner Majestät Torpedoboot" − torpedowiec Jego Cesarskiej Mości) i numer od 82 do 97, z dodatkową literą F, oznaczającą stocznię w Fiume. Od 21 maja 1917 usunięto literę F, pozostawiając jedynie numery.
Okręty.
Główne źródło:
Opis.
Torpedowce typu Tb 82 F miały architekturę typową dla okrętów tej klasy z okresu I wojny światowej. Miały wysmukły kadłub, z podniesionym pokładem dziobowym na niecałej 1/5 długości kadłuba i prostą dziobnicą. Na pokładzie dziobowym znajdowało się jedno działo, a drugie na rufie. Przedni dwuwyrzutniowy obrotowy aparat torpedowy umieszczony był w "studni" za uskokiem pokładu, a przed nadbudówką, na pokładzie górnym. Niewielka nadbudówka miała charakterystycznie wysunięte do przodu i na boki górne piętro, mieszczące pomost bojowy, a za nim platformę reflektora i maszt. Dalej, na niskiej pokładówce nad siłownią, ciągnącej się przez całe śródokręcie, umieszczone były kolejno dwa lekko pochylone kominy (przedni nieco grubszy), łodzie okrętowe, maszt rufowy z żurawiem do łodzi oraz rufowy aparat torpedowy. Okręty miały pojedynczy ster, zawieszony na pionowej stewie rufowej i wystający do tyłu poza kadłub.
Siłownia składała się z dwóch kotłów parowych wodnorurkowych typu Yarrow oraz dwóch turbin parowych AEG-Curtiss, napędzających dwie śruby. Moc nominalna wynosiła 5000 KM, lecz maksymalna dochodziła do 6000 KM. Zapas paliwa obejmował 20,2 tony węgla i 31 ton ropy i był większy, niż w okrętach typu Tb 74 T, co pozwalało uzyskać większy zasięg. Prędkość maksymalna wynosiła 28−29 węzłów (podczas II wojny światowej realnie ok. 20 węzłów). 
Uzbrojenie początkowo stanowiły dwie pojedyncze armaty morskie kal. 66 mm (nominalnie 7 cm) o długości lufy L/30 (30 kalibrów), jeden przeciwlotniczy km Schwarzlose kal. 8 mm oraz cztery wyrzutnie torped kalibru 450 mm w dwóch podwójnych aparatach. Od 1917 roku rufową armatę 66 mm mocowano na podstawie umożliwiającej prowadzenie ognia do celów powietrznych. W poszczególnych państwach okręty te bywały później przezbrajane.
Służba w skrócie.
Austro-Węgry.
Torpedowce typu Tb 82F okazały się udanym i długowiecznym typem okrętów. Weszły do służby w marynarce Austro-Węgier między lipcem 1915 a grudniem 1916. Służyły bojowo na Adriatyku podczas I wojny światowej, m.in. ubezpieczając siły floty lub ostrzeliwując wybrzeże włoskie. Wszystkie okręty przetrwały wojnę.
Po wojnie, wraz z likwidacją marynarki Austro-Węgier, zostały rozdzielone pomiędzy zwycięskie państwa w ramach reparacji lub sprzedane (wraz z torpedowcami pozostałych grup typu 250-tonowego: Tb 74T i Tb 98 M).
Jugosławia, Włochy, Niemcy.
Cztery okręty tego typu otrzymała Jugosławia (Tb 87, 93, 96, 97), oznaczone T-5, T-6, T-7 i T-8. W kwietniu 1940 wszystkie zostały zdobyte przez Włochy i wcielone do marynarki włoskiej pod dotychczasowymi nazwami. Po kapitulacji Włoch, T-5 przedostał się wraz z większą częścią okrętów Regia Marina na Maltę, T-8 został zatopiony przez niemieckie lotnictwo 10 września 1943, a T-6 samozatopiony przez załogę następnego dnia w pobliżu Cesenatico. T-7 został zdobyty przez Niemców w Szybeniku i wcielony do służby jako TA-34 (według innych źródeł nowe oznaczenie nie było formalnie nadane, ponieważ okręt znajdował się w stanie nie nadającym się do służby). W lutym 1944 został przekazany marynarce Niepodległego Państwa Chorwackiego jako T-7, po czym zatopiony przez brytyjskie ścigacze 25 czerwca 1944. Jedynie T-5 przetrwał wojnę i służył w powojennej Jugosławii pod nazwą "Cer" aż do 1963 roku.
W jugosłowiańskiej służbie zamieniono armaty na działa uniwersalne 66 mm L/45 Skoda i dodano drugi karabin maszynowy, załogę stanowiły 52 osoby.
Rumunia, ZSRR.
Trzy okręty otrzymała Rumunia: Tb 82-84, otrzymały one nazwy "Naluca", "Smeul" i "Fulgerul". Ten ostatni zatonął już 8 lutego 1922 w Bosforze podczas sztormu w trakcie rejsu do Rumunii. Pozostałe dwa służyły podczas II wojny światowej. "Naluca" został zatopiony przez radzieckie lotnictwo 22 sierpnia 1944, natomiast "Smeul" pomiędzy wrześniem 1944 a październikiem 1945 służył w marynarce ZSRR jako patrolowiec pod nazwą "Toros". Po zwróceniu Rumunii, służył do końca lat 60.
W rumuńskiej służbie, na początku II wojny światowej zamieniano rufową armatę 66 mm na pojedyncze działko przeciwlotnicze 37 mm C/30 L/83, dodano następnie działko plot 20 mm C/38 i przystosowano okręty do celów eskortowych, montując 4 miotacze i 2 zrzutnie bomb głębinowych. W toku wojny zdjęto wyrzutnie torpedowe. 
Grecja.
Trzy okręty otrzymała również Grecja: Tb 92, 94, 95, przemianowane na "Panormos", "Proussa" i "Pergamos". Pierwszy z nich zatonął 11 marca 1928 na skałach. Pozostałe służyły podczas II wojny światowej − "Proussa" został uszkodzony przez lotnictwo 4 kwietnia 1941, po czym zatopiony, a "Pergamos" został samozatopiony podczas remontu w Salaminie 25 kwietnia 1941
Na okrętach greckich zamieniono uzbrojenie na jedną armatę 66 mm, jedno działko przeciwlotnicze 37 mm na rufie oraz dwie pojedyncze wyrzutnie torped 533 mm.
Portugalia.
Najwięcej okrętów typu Tb 82F – sześć, otrzymała w ramach reparacji Portugalia (Tb 85-86 i 88-91). Zostały one nazwane odpowiednio: "Zezere", "Ave", "Cavado", "Sado", "Liz", "Mondego". Jednakże, "Zezere" i "Cavado" nie zdołały wejść do czynnej służby, gdyż 29 grudnia 1921 zatonęły podczas holowania między Tunisem a Algierem. Pozostałe 4 wycofano w latach 1934−1940.

</doc>
<doc id="2101615" url="https://pl.wikipedia.org/wiki?curid=2101615" title="Gabriela Grillo">
Gabriela Grillo

Gabriela Grillo (ur. 19 sierpnia 1952) – niemiecka jeźdźczyni sportowa, złota medalistka olimpijska z Montrealu. 
Sukcesy odnosiła w ujeżdżeniu. Reprezentowała barwy RFN. Igrzyska w 1976 były jej jedyną olimpiadą. Zajęła czwarte miejsce w konkursie indywidualnym, triumfowała w drużynie. Partnerowali jej Harry Boldt i Reiner Klimke. Startowała na koniu Ultimo. W kadrze znajdowała się do 1982, zdobywała medale mistrzostw Europy: złoto w drużynie (1977, 1979, 1981) oraz brąz indywidualnie (1981). Była mistrzynią kraju (1977, 1979-1984).

</doc>
<doc id="2101618" url="https://pl.wikipedia.org/wiki?curid=2101618" title="Linia kolejowa Nürnberg – Augsburg">
Linia kolejowa Nürnberg – Augsburg

Linia kolejowa Norymberga-Augsburg – główna niemiecka linia kolejowa o długości 137 km, która łączy Norymbergę i Augsburg, dwa największe miasta Środkowej Frankonii i Szwabii. Jest to ważna linia kolejowa, wykorzystywana przez pociągi dalekobieżne.

</doc>
<doc id="2101619" url="https://pl.wikipedia.org/wiki?curid=2101619" title="Port lotniczy Lolland Falster-Maribo">
Port lotniczy Lolland Falster-Maribo

Port lotniczy Lolland Falster-Maribo – port lotniczy położony na wyspie Lolland, w miejscowości Maribo, w Danii.

</doc>
<doc id="2101620" url="https://pl.wikipedia.org/wiki?curid=2101620" title="Port lotniczy Sindal">
Port lotniczy Sindal

Port lotniczy Sindal – port lotniczy położony w miejscowości Sindal, w Danii.

</doc>
<doc id="2101621" url="https://pl.wikipedia.org/wiki?curid=2101621" title="Kościół Zjednoczonych Chrześcijan">
Kościół Zjednoczonych Chrześcijan

Kościół Zjednoczonych Chrześcijan – fikcyjny związek wyznaniowy działający na terenie Polski w latach 1990–1993.
Kościół Zjednoczonych Chrześcijan został założony przez przedsiębiorcę Zbigniewa Szczesiula vel Marka Kwietnia. Wspólnota wielokrotnie zmieniała statut dostosowując go do swoich potrzeb. Działalność związku jako wyznania religijnego była od początku fikcyjna. Zwierzchnik Kościoła i jego współpracownicy wykorzystywali w latach 1990–1992 przywileje podatkowe dla celów prowadzonej działalności gospodarczej. 
W 1993 roku arcybiskup Kościoła, Zbigniew Szczesiul, został aresztowany i oskarżony o narażenie Skarbu Państwa na uszczuplenie cła w kwocie ponad 10 miliardów złotych. Następnie w 1994 roku skazany przez Sąd Rejonowy w Warszawie na 4 lata pozbawienia wolności. W latach 1993–1995 przeprowadzono proces delegalizacji Kościoła. Jako podstawę do tej procedury wskazano sfałszowanie listy członków założycieli.

</doc>
<doc id="2101623" url="https://pl.wikipedia.org/wiki?curid=2101623" title="Katastrofa lotnicza w Quito (2009)">
Katastrofa lotnicza w Quito (2009)

Katastrofa lotnicza w Quito – katastrofa lotnicza miała miejsce 19 marca 2009 roku w Quito, stolicy Ekwadoru. Na pokładzie wojskowego samolotu Beechcraft B200 King Air znajdowali się trzej żołnierze oraz żona i dziecko jednego z nich. Załoga próbowała wylądować w gęstej mgle na Międzynarodowym Lotnisku Quito, kiedy podczas podejścia samolot zahaczył o budynek i wbił się w czteropiętrowy apartamentowiec. W wyniku katastrofy zginęli wszyscy pasażerowie i załoga samolotu oraz dwoje ludzi znajdujący się w budynku. To czwarta katastrofa samolotu w tym rejonie.

</doc>
<doc id="2101624" url="https://pl.wikipedia.org/wiki?curid=2101624" title="Aerogaviota">
Aerogaviota

Aerogaviota – kubańska linia lotnicza z siedzibą w Hawanie. Obsługuje krajowe połączenia czarterowe. Głównym węzłem jest Port lotniczy Playa Baracoa w Hawanie.

</doc>
<doc id="2101625" url="https://pl.wikipedia.org/wiki?curid=2101625" title="Anna Karina">
Anna Karina

Anna Karina, właśc. Hanne Karen Blarke Bayer (ur. 22 września 1940 w Solbjergu, przedmieściu Aarhus, zm. 14 grudnia 2019 w Paryżu) – francuska aktorka duńskiego pochodzenia kojarzona z francuską Nową Falą.
Kariera.
Jej matka była właścicielką sklepu z sukniami, a ojciec kapitanem statku. Opuścił rodzinę, gdy Karina miała rok. W wieku 14 lat zagrała w krótkometrażowym filmie, który został nagrodzony w Cannes. W Danii jako młoda dziewczyna, by zarobić na życie, śpiewała w kabaretach, grała w reklamach i sprzedawała namalowane przez siebie obrazy. W 1958, po kłótni z matką, pojechała autostopem do Paryża.
Kiedy miała 17 lat w kawiarni Les Deux Magots w Paryżu podeszła do niej kobieta z agencji reklamowej, która poprosiła ją o zrobienie kilku zdjęć. Wkrótce zaczęła pracować jako modelka i ostatecznie odniosła sukces, pozując do kilku czasopism, w tym „Elle”. Poznała Pierre’a Cardin i Coco Chanel, która namówiła ją do przybrania pseudonimu Anna Karina.
Jean-Luc Godard, wtedy krytyk filmowy „Cahiers du cinéma”, po raz pierwszy zobaczył Karinę w serii reklam żelu pod prysznic Palmolive, w których pozowała w wannie, i zaoferował jej niewielką rolę w filmie "Do utraty tchu", jednak odmówiła ze względu na sceny nagości. Zagrała postać Véroniki Dreyer w jego kolejnym filmie "Żołnierzyk" ("Le petit soldat", 1960).
Na 11. MFF w Berlinie została nagrodzona Srebrnym Niedźwiedziem dla najlepszej aktorki za rolę Angeli w filmie "Kobieta jest kobietą" (1961). W 1967 Serge Gainsbourg powierzył jej tytułową rolę w komedii muzycznej "Anna". W 1988 była nominowana do Cezara dla najlepszej aktorki drugoplanowej za rolę Loli w "Cayenne Palace".
Wystąpiła w 80 filmach i 7 serialach. Pisała również scenariusze i reżyserowała, a także występowała jako piosenkarka. 
Była czterokrotnie zamężna. Jej ostatnim mężem był Dennis Berry. Chora na raka, zmarła 14 grudnia 2019 w paryskim szpitalu, w wieku 79 lat.

</doc>
<doc id="2101627" url="https://pl.wikipedia.org/wiki?curid=2101627" title="Hanne Karen Blarke Bayer">
Hanne Karen Blarke Bayer



</doc>
<doc id="2101628" url="https://pl.wikipedia.org/wiki?curid=2101628" title="Radisson SAS">
Radisson SAS



</doc>
<doc id="2101631" url="https://pl.wikipedia.org/wiki?curid=2101631" title="Eparchia iwano-frankiwska (Patriarchat Moskiewski)">
Eparchia iwano-frankiwska (Patriarchat Moskiewski)

Eparchia iwano-frankiwska – jedna z eparchii Ukraińskiego Kościoła Prawosławnego Patriarchatu Moskiewskiego. Funkcje katedry pełniła cerkiew Narodzenia Pańskiego w Iwano-Frankiwsku (w 2023 r. przejęta przez wiernych Kościoła Prawosławnego Ukrainy). Wcześniej tę funkcję pełniła cerkiew Przemienienia Pańskiego w tym samym mieście.
Eparchia przejęła tradycje istniejącej w Galicji greckokatolickiej eparchii stanisławowskiej. Została powołana do życia w czasie pseudosoboru lwowskiego, po „dobrowolnej” samolikwidacji struktur Kościoła greckokatolickiego w ZSRR i przejęciu wszystkich jego parafii i świątyń przez Rosyjski Kościół Prawosławny. W pierwszym etapie istnienia nosiła nazwę "eparchia stanisławowska", zmienioną po nadaniu miastu Stanisławów nowej nazwy Iwano-Frankiwsk. Po 1988 zdecydowana większość cerkwi przejętych wówczas przez Patriarchat Moskiewski ponownie przeszła w ręce odrodzonej Cerkwi greckokatolickiej lub do Patriarchatu Kijowskiego. W końcu 1990 eparchia prowadziła jedynie siedem parafii. W 2004 w skład eparchii wchodziło 28 parafii (zgrupowanych w 6 dekanatach: iwano-frankiwskim, bohorodczańskim, horodeńskim, kołomyjskim, kosowskim i rohatyńskim), natomiast w 2018 r. – 36 parafii. Po utworzeniu w grudniu 2018 r. Kościoła Prawosławnego Ukrainy liczba parafii w eparchii iwano-frankiwskiej Patriarchatu Moskiewskiego ponownie się zmniejszyła (w 2021 r. było ich 30).
Na terenie eparchii działają 3 monastery: Trójcy Świętej w Probyjniwce (męski), św. Michała Archanioła w Babiance (męski) i Opieki Matki Bożej w Tustaniu (żeński).

</doc>
<doc id="2101633" url="https://pl.wikipedia.org/wiki?curid=2101633" title="Zlaté Hory (stacja kolejowa)">
Zlaté Hory (stacja kolejowa)

Zlaté Hory – stacja kolejowa w Zlatych Horach, w kraju ołomunieckim, w Czechach. Znajduje się na wysokości 440 m n.p.m. i jest stacją końcową linii kolejowej nr 297.

</doc>
<doc id="2101634" url="https://pl.wikipedia.org/wiki?curid=2101634" title="Eparchia iwanofrankowska (Patriarchat Moskiewski)">
Eparchia iwanofrankowska (Patriarchat Moskiewski)



</doc>
<doc id="2101635" url="https://pl.wikipedia.org/wiki?curid=2101635" title="Wincenty Dybalski">
Wincenty Dybalski

Wincenty Dybalski (ur. 29 stycznia 1956) – polski lekkoatleta, który specjalizował się w pchnięciu kulą.
Osiągnięcia.
W roku 1975 uplasował się tuż za podium, zajmując czwarte miejsce w mistrzostwach Europy juniorów z wynikiem 17,24 m. Jeden raz, w 1980 roku przeciwko RFN, bronił barw narodowych w meczu międzypaństwowym. Pięciokrotny finalista mistrzostw Polski seniorów, zdobył jeden medal tej imprezy – brąz w 1981 roku. Był zawodnikiem bydgoskiego Zawiszy.

</doc>
<doc id="2101637" url="https://pl.wikipedia.org/wiki?curid=2101637" title="Makarska International Championships">
Makarska International Championships

Makarska International Championships – kobiecy turniej tenisowy zaliczany do cyklu WTA, rozgrywany na kortach ziemnych w chorwackim mieście Makarska. Jedyna edycja turnieju odbyła się w 1998 roku, pula nagród wyniosła wówczas 107 500 dolarów amerykańskich.

</doc>
<doc id="2101640" url="https://pl.wikipedia.org/wiki?curid=2101640" title="Adam Welichowski">
Adam Welichowski

Adam Welichowski (ur. 13 grudnia 1890 we Lwowie, zm. ?) – polski lekkoatleta, który specjalizował się w biegach długich.
Kariera.
W 1920 roku zdobył srebrny medal mistrzostw Polski seniorów w biegu na 5000 metrów, a rok później podczas kolejnej edycji czempionatu był na tym samym dystansie czwarty. Startował w barwach klubu Pogoń Lwów.
Znalazł się w gronie zawodników nominowanych do kadry na igrzyska olimpijskie w 1920. Z powodu wojny polsko-bolszewickiej Polska nie wysłała jednak ostatecznie reprezentacji na te zawody.

</doc>
<doc id="2101643" url="https://pl.wikipedia.org/wiki?curid=2101643" title="Bol (Split)">
Bol (Split)

Bol – dzielnica Splitu, drugiego co do wielkości miasta Chorwacji. Zlokalizowana jest w centralnej części miasta, ma 11 550 mieszkańców i 0,52 km2 powierzchni.
Obszar dzielnicy Bol ograniczają:
Dzielnice sąsiadujące z Bol:

</doc>
<doc id="2101645" url="https://pl.wikipedia.org/wiki?curid=2101645" title="El-Kab">
El-Kab

El-Kab – miasto położone w Egipcie, na południe od Teb, na prawym brzegu Nilu. Po drugiej stronie Nilu względem Hierakonpolis. W okresie predynastycznym nosiło nazwę "Necheb" i było stolicą królestwa południowego. W okresie dynastycznym natomiast było stolica III nomu Górnego Egiptu.

</doc>
<doc id="2101646" url="https://pl.wikipedia.org/wiki?curid=2101646" title="Łaba (ujednoznacznienie)">
Łaba (ujednoznacznienie)



</doc>
<doc id="2101650" url="https://pl.wikipedia.org/wiki?curid=2101650" title="MDX">
MDX



</doc>
<doc id="2101651" url="https://pl.wikipedia.org/wiki?curid=2101651" title="Lough Ree">
Lough Ree

Lough Ree (irl. "Loch Rí" lub "Loch Ríbh") – jezioro w środkowej Irlandii, na rzece Shannon, położone na granicy hrabstw Longford, Westmeath i Roscommon. 
Lough Ree charakteryzuje się nieregularną linią brzegową i zróżnicowana głębokością. Na jeziorze są liczne wyspy, na niektórych z nich znajdują się ruiny kościołów pochodzące z wczesnego średniowiecza.
Głównymi miejscowościami położonymi nad jeziorem są miasta Athlone i Lanesborough-Ballyleague.

</doc>
<doc id="2101652" url="https://pl.wikipedia.org/wiki?curid=2101652" title="Loch Ri">
Loch Ri



</doc>
<doc id="2101653" url="https://pl.wikipedia.org/wiki?curid=2101653" title="Loch Rí">
Loch Rí



</doc>
<doc id="2101655" url="https://pl.wikipedia.org/wiki?curid=2101655" title="Bolszaja Łaba">
Bolszaja Łaba

Bolszaja Łaba (ros. Большая Лаба) – rzeka w Rosji, w zachodniej części Kaukazu Północnego, na terenach republiki Karaczajsko-Czerkieskiej. Łączy się z Małą Łabą, tworząc Łabę.

</doc>
<doc id="2101657" url="https://pl.wikipedia.org/wiki?curid=2101657" title="Lučac-Manuš">
Lučac-Manuš

Lučac-Manuš – dzielnica Splitu, drugiego co do wielkości miasta Chorwacji. Zlokalizowana jest w centralnej części miasta, ma 6 840 mieszkańców i 0,36 km2 powierzchni.
Obszar dzielnicy Lučac-Manuš ograniczają:
Dzielnice sąsiadujące z Lučac-Manuš:

</doc>
<doc id="2101659" url="https://pl.wikipedia.org/wiki?curid=2101659" title="Małaja Łaba">
Małaja Łaba

Małaja Łaba (ros. Малая Лаба) – rzeka w Rosji, w zachodniej części Kaukazu Północnego, na terenach Kraju Krasnodarskiego. Łączy się z Bolszą Łabą, tworząc Łabę.

</doc>
<doc id="2101662" url="https://pl.wikipedia.org/wiki?curid=2101662" title="Bou Kaïs">
Bou Kaïs



</doc>
<doc id="2101663" url="https://pl.wikipedia.org/wiki?curid=2101663" title="Nornik sosnowy">
Nornik sosnowy

Nornik sosnowy ("Microtus pinetorum") – gatunek ssaka z podrodziny karczowników (Arvicolinae) w obrębie rodziny chomikowatych (Cricetidae).
Zasięg występowania.
Nornik sosnowy występuje w środkowo-wschodniej Ameryce Północnej zamieszkując w zależności od podgatunku:
Taksonomia.
Gatunek po raz pierwszy zgodnie z zasadami nazewnictwa binominalnego opisał w 1830 roku amerykański przyrodnik John Eatton Le Conte nadając mu nazwę "Psammomys pinetorum". Holotyp pochodził prawdopodobnie ze starej plantacji rodziny LeConte niedaleko Riceboro w Georgii. 
Autorzy "Illustrated Checklist of the Mammals of the World" rozpoznają siedem podgatunków.
Morfologia.
Długość ciała (bez ogona) 63–110 mm, długość ogona 17–25 mm, długość tylnej stopy 13–19 mm; masa ciała 25–38 g. Futro brązowe, na brzuchu białe lub srebrne. Bardzo małe oczy, uszy i ogon. Przednie pazury przystosowane do kopania.
Ekologia.
Aktywne zarówno w dzień, jak i w nocy. Mieszkają w norach wykopanych na głębokość ok. 10 cm. Czasem zajmują opuszczone nory myszy, kretów lub dużych ryjówek. Żywią się głównie roślinami – bulwami, korzonkami, liśćmi, jagodami, orzechami. Zjada też owady. Jesienią gromadzą zapasy na zimę.
Monogamiczne. Rozmnażają się kilka razy w roku, najczęściej późną wiosną i wczesnym latem. Po trwającej 3 tygodnie ciąży samica rodzi 1-13 młodych (zazwyczaj 3-7). Młode są karmione mlekiem przez 17 dni. Zazwyczaj dożywają 3 miesięcy, na wolności żyją maksymalnie rok. Najstarszy osobnik w niewoli żył nieco poniżej 3 lat.

</doc>
<doc id="2101664" url="https://pl.wikipedia.org/wiki?curid=2101664" title="AKSM-100">
AKSM-100

AKSM-100 ("АКСМ-100") – trolejbus produkowany przez Biełkommunmasz w latach 1993–1994. Powstał na bazie trolejbusu ZiU-9. Był to pierwszy trolejbus pod tą marką. Następcą został ulepszony model AKSM-101.

</doc>
<doc id="2101667" url="https://pl.wikipedia.org/wiki?curid=2101667" title="El Apóstol">
El Apóstol

El Apóstol () – argentyński film animowany z 1917 roku, rysowany przez Quirino Cristianiego. Trwa około 60 minut. Jest to pierwszy na świecie pełnometrażowy film animowany. Żadna kopia nie zachowała się do czasów współczesnych.
Okoliczności powstania.
Film powstał z inicjatywy producenta Federica Valle, który współpracował wcześniej z francuskim filmowcem i iluzjonistą Georges'em Méliès. Pomysł powstał po tym, jak Valle pracował z Quirino Cristianim nad krótkometrażowym filmem "Interwencja w prowincji Buenos Aires", przeznaczonym do kroniki filmowej. Idea stworzenia pełnometrażowego filmu animowanego była ówcześnie pomysłem ambitnym – film animowany dopiero się rozwijał, podobnie jak pełny metraż w ogóle; dodatkowo zaangażowani przez Vallego twórcy nie mieli doświadczenia w filmie animowanym lub było to doświadczenie bardzo skromne (scenarzysta Alfredo de Laferrere był z zawodu dramaturgiem, a rysownicy zajmowali się przede wszystkim karykaturą polityczną), a przemysł filmowy w Argentynie nie był ówcześnie bardzo rozwinięty.
Wyprodukowanie filmu zajęło jego twórcom ok. 12 miesięcy. W tym czasie stworzono ok. 58000 obrazków oraz długi na 7 metrów model Buenos Aires, w którym pojawiali się przechodnie, samochody i wpływające do zatoki statki (ok. 30).
Twórcy.
Najwięcej pracy w stworzenie filmu włożył Quirino Cristiani. Taborda, którego zadaniem miało być zaprojektowanie wizerunków postaci, stworzył na potrzeby "Apostoła" tylko kilka rysunków. Jednak przez wiele lat to właśnie Taborda i Valle uchodzili za autorów filmu.
Treść.
Ponieważ film nie zachował się do czasów współczesnych, jego treść znana jest jedynie z artykułów prasowych, recenzji i wspomnień. Wiadomo, że był satyrą polityczną, a jego bohaterem był prezydent Hipólito Yrigoyen. "El Apóstol" przedstawia sen prezydenta, w którym udaje się on na Olimp, aby tam zdobyć wsparcie greckich bóstw dla swojej walki z korupcją i bezprawiem, dręczącym Buenos Aires. Uzyskawszy pomoc od Zeusa, który użyczył prezydentowi swoich piorunów' Yrigoyen udaje się do stolicy Argentyny, aby oczyścić ją z wszelkiego zła i zbudować w jej miejscu nowe miasto doskonałe. Jednak tuż przed przystąpieniem do budowy nowej stolicy, budzi się ze snu. Fabuła filmu stanowi pretekst do satyrycznego nawiązania do autentycznych postaci i wydarzeń z ówczesnego argentyńskiego życia politycznego.
Premiera i oddźwięk.
Premiera filmu odbyła się 9 listopada 1917 roku. Obraz spotkał się z entuzjazmem publiczności i krytyków. Jednak wyśmiewany w nim prezydent zareagował stanowczo, grożąc zamknięciem wszystkich kin, które zdecydowałyby się go wyświetlać.
Współcześnie nie dysponujemy żadną zachowaną kopią filmu – obraz uległ zniszczeniu w 1926 roku podczas pożaru, który zniszczył archiwa filmowe Vallego.

</doc>
<doc id="2101668" url="https://pl.wikipedia.org/wiki?curid=2101668" title="Analysis Services">
Analysis Services



</doc>
<doc id="2101669" url="https://pl.wikipedia.org/wiki?curid=2101669" title="Ómar Ragnarsson">
Ómar Ragnarsson

Ómar Ragnarsson (ur. 16 września 1940) - islandzki działacz ekologiczny. 
W przeszłości był politykiem, założył partię Ruch Islandzki - Żywa Ziemia, która brała udział w wyborach parlamentarnych w 2007 roku. Wcześniej był też dziennikarzem. Ómar Ragnarsson jest ojcem Thorfinnura Omarssona, popularnego w islandzkiej telewizji. 
Został ogłoszony człowiekiem roku 2006 przez telewizję Stöð 2 oraz przez stację radiową Rás 2, za walkę o ochronę islandzkiej przyrody.

</doc>
<doc id="2101671" url="https://pl.wikipedia.org/wiki?curid=2101671" title="Gripe (Split)">
Gripe (Split)

Gripe – dzielnica Splitu, drugiego co do wielkości miasta Chorwacji. Zlokalizowana jest w pobliżu centralnej części miasta, ma 6 739 mieszkańców i 0,32 km2 powierzchni.
Znajduje się tu hala sportowa Arena Gripe.
Obszar dzielnicy Gripe ograniczają:
Dzielnice sąsiadujące z Gripe:

</doc>
<doc id="2101673" url="https://pl.wikipedia.org/wiki?curid=2101673" title="Pewter">
Pewter

 – stop cyny (90–98%) z antymonem (0,5–8%) i miedzią (0,25–2,5%). Jest wysoce kowalny, plastyczny i twardy. Miedź i antymon pełnią głównie rolę utwardzającą. Gorsze i starsze gatunki pewteru zawierają dodatkowo ołów, który nadaje mu niebieskawy odcień. W zależności od składu temperatura topnienia waha się w granicach od 170 do 230 °C.
Użycie pewteru na Bliskim Wschodzie sięga początku epoki brązu. Najstarszy znany wyrób pochodzi z grobowca egipskiego z ok. 1450 p.n.e. Pewter był głównym materiałem do produkcji talerzy, kubkow, i półmisków przed rozpowszechnieniem się porcelany. Popularność pewteru powróciła pod koniec XIX w. wraz z pojawieniem się mody na średniowieczne wyroby i dekoracje oraz secesji.
Jego współczesny skład opracowali i używają głównie metalurdzy angielscy.

</doc>
<doc id="2101689" url="https://pl.wikipedia.org/wiki?curid=2101689" title="Jeździectwo na Letnich Igrzyskach Olimpijskich 1924">
Jeździectwo na Letnich Igrzyskach Olimpijskich 1924

Jeździectwo na Letnich Igrzyskach Olimpijskich 1924 w Paryżu rozgrywane było w dniach 21–27 lipca 1924 r. Zawody odbyły się na Stade Olympique Yves-du-Manoir. Po raz pierwszy wystartowała reprezentacja Polski, dla której brązowy medal zdobył Adam Królikiewicz w konkursie skoków.
Kraje uczestniczące.
W zawodach wzięło udział 97 jeźdźców z 17 krajów:

</doc>
<doc id="2101690" url="https://pl.wikipedia.org/wiki?curid=2101690" title="Dzwoneczek i sekret magicznych skrzydeł">
Dzwoneczek i sekret magicznych skrzydeł

Tinker Bell and the Secret of the Wings, 2012 – amerykański film animowany ze studia Walt Disney Animation Studios, będący kontynuacją filmu "Dzwoneczek i uczynne wróżki" z 2010 roku.
Wersja polska.
W wersji polskiej udział wzięli:
W pozostałych rolach:
Piosenki śpiewają:
Reżyseria: Joanna Węgrzynowska-Cybińska
Dialogi polskie: Joanna Serafińska
Kierownictwo muzyczne: Agnieszka Tomicka
Teksty piosenek: Michał Wojnarowski
Opracowanie wersji polskiej: SDI Media Polska
Kierownictwo produkcji: Beata Jankowska, Anita Ucińska
Dźwięk i montaż: Elżbieta Pruśniewska, Adam Łonicki
Zgranie wersji polskiej: Shepperton International
Opieka artystyczna: Aleksandra Sadowska
Produkcja polskiej wersji językowej: Disney Character Voices International, Inc.

</doc>
<doc id="2101691" url="https://pl.wikipedia.org/wiki?curid=2101691" title="Lista gier wykorzystujących silnik Unreal">
Lista gier wykorzystujących silnik Unreal

Poniżej znajduje się lista gier, w których został wykorzystany silnik Unreal Engine.

</doc>
<doc id="2101693" url="https://pl.wikipedia.org/wiki?curid=2101693" title="Geoff Willis">
Geoff Willis

Geoffrey „Geoff” Willis (ur. 23 grudnia 1959 w Wielkiej Brytanii) – brytyjski inżynier i projektant. W latach 2007–2009 był dyrektorem technicznym w Red Bull Racing. W latach 2010–2011 był dyrektorem technicznym w Hispania Racing F1 Team.
Życiorys.
Geoff Willis studiował inżynierię mechaniczną w University of Cambridge. W 1987 roku rozpoczął pracę w zespole projektanckim w zawodach British America's Cup, gdzie przez cztery lata projektował i tworzył konstrukcje dla zespołu. Przed pracą dla Hondy pracował w Williamsie jako szef do spraw aerodynamiki. Pracował jako konsultant dla Leyton House na początku lat 90.
W 2001 roku Willis dołączył do British American Racing, który w 2005 roku został wykupiony przez Honda Racing F1. 17 lipca 2007 roku został zatrudniony przez austriacki zespół, Red Bull Racing jako dyrektor techniczny zespołu, w lipcu 2009 roku opuścił zespół, przyczyna nie jest znana.
W marcu 2010 roku dołączył do Hispania Racing F1 Team na stanowisko dyrektora technicznego. Z zespołem Hispania Racing F1 Team rozstał się pod koniec sierpnia. Na stanowisku dyrektora technicznego w zespole Hispania Racing F1 Team zastąpił go Jacky Eeckelaert. 17 października 2011 roku rozpoczął pracę w zespole Mercedes GP jako dyrektor technologiczny.

</doc>
<doc id="2101694" url="https://pl.wikipedia.org/wiki?curid=2101694" title="ODMG">
ODMG



</doc>
<doc id="2101695" url="https://pl.wikipedia.org/wiki?curid=2101695" title="Sirobuja">
Sirobuja

Sirobuja – dzielnica Splitu, drugiego co do wielkości miasta Chorwacji. Leży na południowo-wschodnich obrzeżach miasta, ma 2 295 mieszkańców i 0,95 km2 powierzchni.
Obszar dzielnicy Sirobuja ogranicza od południa ulica Kralja Držislava.
Dzielnice sąsiadujące z Sirobuja:

</doc>
<doc id="2101696" url="https://pl.wikipedia.org/wiki?curid=2101696" title="Fabian Klingsland">
Fabian Klingsland

Fabian Klingsland (ur. 1838, zm. 1924) – kupiec warszawski żydowskiego pochodzenia.
O jego młodości nic nie wiadomo. W dorosłym życiu prowadził dom handlowo-spedycyjny przy ulicy Marszałkowskiej 129 w Warszawie. Był mecenasem Leopolda Staffa, Jana Kasprowicza i Władysława Reymonta. Miał kilka córek, z których największą sławę zdobyła malarka Maria Melania (1876–1967), znana jako "Mela Muter". 
Jest pochowany na cmentarzu żydowskim przy ulicy Okopowej w Warszawie (kwatera 71, rząd 1).

</doc>
<doc id="2101698" url="https://pl.wikipedia.org/wiki?curid=2101698" title="Loch Ríbh">
Loch Ríbh



</doc>
<doc id="2101701" url="https://pl.wikipedia.org/wiki?curid=2101701" title="Šine">
Šine

Šine – dzielnica Splitu, drugiego co do wielkości miasta Chorwacji. Zlokalizowana jest na wschodnim krańcu miasta, ma 1 108 mieszkańców i 0,68 km2 powierzchni.
Obszar dzielnicy Šine ograniczają:
Z dzielnicą Šine sąsiadują:

</doc>
<doc id="2101703" url="https://pl.wikipedia.org/wiki?curid=2101703" title="Lough Derg">
Lough Derg



</doc>
<doc id="2101704" url="https://pl.wikipedia.org/wiki?curid=2101704" title="Mężczyzna z sokołem">
Mężczyzna z sokołem

Mężczyzna z sokołem (wł. "Ritratto d'uomo con falcone") – portret renesansowego włoskiego malarza Tycjana, znajdujący się w zbiorach Joslyn Art Museum w amerykańskim mieście Omaha.
Obraz przedstawia mężczyznę w stroju myśliwskim trzymającego w dłoniach sokoła. U jego boku siedzi pies spoglądający na ptaka. Mężczyzna z dużą uwagą spogląda na zwierzę, jego twarz jest skupiona i pełna zaangażowania. Według niektórych historyków sztuki sportretowaną postacią jest Giorgiono Cornaro (brat królowej Cypru) lub Francesco Marii della Rovere, książę Urbino.

</doc>
<doc id="2101706" url="https://pl.wikipedia.org/wiki?curid=2101706" title="Tadeusz Przybylski (muzykolog)">
Tadeusz Przybylski (muzykolog)

Tadeusz Przybylski (ur. 20 sierpnia 1927 w Poznaniu, zm. 23 stycznia 2011 w Krakowie) – polski duchowny rzymskokatolicki, salezjanin, muzykolog.
Życiorys.
Wysiedlony razem z rodziną okupację spędził w Kieleckiem, gdzie uczęszczał na tajne komplety. Po zakończeniu działań wojennych, w 1945 wstąpił do nowicjatu Wyższego Seminarium Duchownego Towarzystwa Salezjańskiego w Krakowie. W 1950 r. skończył średnią salezjańską szkołę organistowską. Święcenia kapłańskie uzyskał w 1955. Ukończył studia w Państwowej Wyższej Szkole Muzycznej w Krakowie w zakresie wychowania muzycznego (1959) oraz teorii muzyki (1960), a także muzykologię na Uniwersytecie Jagiellońskim (1964). 10 marca 1995 na podstawie rozprawy "Z dziejów nauczania muzyki w Krakowie od średniowiecza do czasów współczesnych" uzyskał na Wydziale Historycznym UJ habilitację Autor ponad trzystu publikacji.
W latach 1965–1993 pracował jako wykładowca w Katedrze Historii i Teorii Muzyki UJ, od roku 1978 także Akademii Muzycznej w Krakowie.
Był członkiem Związku Kompozytorów Polskich, Polskiego Towarzystwa Historycznego, Komisji Historycznej Oddziału Krakowskiego PAN oraz Towarzystwa Muzycznego w Krakowie. Pochowany został w grobowcu Salezjanów na krakowskich Rakowicach.

</doc>
<doc id="2101707" url="https://pl.wikipedia.org/wiki?curid=2101707" title="Prokatedra św. Pawła w Valletcie">
Prokatedra św. Pawła w Valletcie

Prokatedra św. Pawła w Valletcie (ang. Saint Paul’s Pro-Cathedral, malt. Il-Pro-Katidral ta' San Pawl) – anglikańska prokatedra w Vallettcie, stolicy Malty. Należy do Archidiakonii Włoch i Malty diecezji Gibraltaru w Europie kościoła Anglii. Została zatwierdzona przez królową Adelajdę podczas jej wizyty na Malcie w XIX wieku, gdy dowiedziała się o braku anglikańskiej świątyni na wyspie. Została zbudowana na miejscu zburzonego w celu uzyskania miejsca pod nią Zajazdu Niemieckiego. Budowa rozpoczęła się w 1839 i zakończyła się w 1844. Świątynia została wzniesiona w stylu neoklasycystycznym. Obiekt jest wpisany na listę National Inventory of the Cultural Property of the Maltese Islands pod numerem 00552

</doc>
<doc id="2101710" url="https://pl.wikipedia.org/wiki?curid=2101710" title="OQL">
OQL



</doc>
<doc id="2101712" url="https://pl.wikipedia.org/wiki?curid=2101712" title="Jerzy Włodarczyk">
Jerzy Włodarczyk

Jerzy Włodarczyk (ur. 8 lipca 1954) – polski lekkoatleta, który specjalizował się w biegach sprinterskich. Pierwszy trener biegowy Henryka Szosta (rekordzisty Polski w maratonie). 
W 1975 został halowym wicemistrzem Europy w biegu sztafetowym 4 x 2 okrążenia. Podczas spartakiady armii zaprzyjaźnionych w 1977 roku był czwarty w biegu na 400 metrów. Wraz z kolegami z reprezentacji sięgnął w 1978 w Pradze po srebrny medal mistrzostw Europy w biegu rozstawnym 4 x 400 metrów. Osiem razy bronił barw narodowych w meczach międzypaństwowych. 
Wielokrotny finalista mistrzostw Polski seniorów ma w dorobku jeden złoty (Bydgoszcz 1983 – sztafeta 4 x 400 m), jeden srebrny (Zabrze 1981 – sztafeta 4 x 400 m) oraz jeden brązowy (Bydgoszcz 1977 – bieg na 400 m) medal tej imprezy..
Rekordy życiowe w biegu na 400 metrów: stadion – 46,40 (13 września 1977, Hawana); hala – 48,27 (26 lipca 1977, Zabrze).

</doc>
<doc id="2101713" url="https://pl.wikipedia.org/wiki?curid=2101713" title="Jaime Penedo">
Jaime Penedo

Jaime Manuel Penedo Cano (ur. 26 września 1981 w mieście Panama) – były panamski piłkarz występujący na pozycji bramkarza. 
Kariera klubowa.
Penedo w swojej karierze reprezentował barwy panamskiego Árabe Unido, włoskiego Cagliari Calcio, hiszpańskiej Osasuny i gwatemalskiego Municipalu. W 2013 przeszedł do Los Angeles Galaxy, a w 2016 do Deportivo Saprissa. Później dołączył do Dinama Bukareszt. W tym klubie zakończył swoją karierę w 2018 roku.
Kariera reprezentacyjna.
Penedo w dorosłej reprezentacji Panamy zadebiutował w 2003 roku w wygranym 1:0 spotkaniu z Kubą. Brał udział w trzech edycjach Złotego Pucharu CONCACAF: 2005, 2007 i 2009, 2011, 2013 i 2015. 
Zagrał również na Copa América 2016. Został powołany na Mistrzostwa Świata 2018.
Od czasu debiutu regularnie pojawiał się w meczach kadry narodowej. Po Mundialu 2018 zakończył reprezentacyjną karierę

</doc>
<doc id="2101716" url="https://pl.wikipedia.org/wiki?curid=2101716" title="Samuel Peltyn">
Samuel Peltyn

Samuel Henryk Pełtyn albo Samuel Hirsz Peltyn (ur. 1830 w Mariampolu, zm. 30 września 1896 w Warszawie) – polski wydawca i publicysta żydowskiego pochodzenia, redaktor czasopism "Jutrzenka" oraz "Izraelita".
Życiorys.
Urodził się w Mariampolu (obszar dzisiejszej Litwy). W młodości pobierał nauki biblijne oraz talmudyczne. Był także nauczycielem języka polskiego, hebrajskiego, znał również biegle jidysz. W 1853 r. przeniósł się do Warszawy. Przez pewien czas pracował jako zarządca księgarni Merzbacha a także kontynuował udzielanie lekcji hebrajskiego. Był jednym z autorów oświeceniowego czasopisma „Jutrzenka: Tygodnik dla Izraelitów Polskich”. Pojął za żonę Salomeę z domu Gladsztern (1846–1935). Związał się przez to z rodziną Hilela Gladszterna, który był redaktorem prasy jidyszowej ("Warszojer Jidisze Cajtung").
Założył oraz przez trzydzieści lat prowadził i redagował tygodnik „Izraelita” (w latach 1866-1896). W "Izraelicie" pisał artykuły i felietony dotyczące historii, religii, etyki, a także odpowiedzi na antysemickie zarzuty
Utrzymywał prywatną korespondencję z pisarką Elizą Orzeszkową
W 1875 r. był członkiem zarządu synagogi na Nalewkach, określanej jako „Synagoga polska”, która odznaczała się używaniem języka polskiego oraz promowaniem przywiązania do Polski
Jest pochowany na cmentarzu żydowskim przy ulicy Okopowej w Warszawie (kwatera 71, rząd 1).
Poglądy.
Swoje poglądy religijne i polityczne, społeczne Pełtyn wyrażał przy tworzeniu oraz redakcji tekstów w czasopiśmie „Izraelita”. Jest przedstawicielem polskiego nurtu postępowego, kontynuującego idee oświeceniowe. 
Pełtyn na łamach „Izraelity” dążył do rozwoju wiedzy o kulturze polskiej wśród Żydów oraz o Żydach wśród Polaków. Potrafił również pisać o żydowskiej tradycji oceniając ją z punktu widzenia Polaków 
Reforma religijna.
Samuel Peltyn podkreślał konieczność gruntownej reformy religijnej, wymieniając elementy przestarzałe i ograniczające rozwój. Krytykował rozbudowaną strefę przykazań i nakazów przy ograniczeniu strefy duchowej. Część elementów potrzebnych do reformy judaizmu dostrzegał w chasydyzmie, który był wielokrotnie opisywany na łamach „Izraelity”. Mimo prób gruntownego poznania tego ruchu był on jednak ukazywany w sposób stereotypowy i wielokrotnie fałszywy. Chasydyzm stanowił przykład wprowadzenia zmian w sztywnym obrządku judaistycznym, podobnie jak miał to na celu Pełtyn. W redakcji „Izraelity” starał się zarysować korzystne elementy Chasydyzmu, ale również skrytykować błędne w swoim mniemaniu założenia oraz wynaturzenia
Oprócz zmian rytualnych dążył również do przekształceń tradycyjnych elementów, takich jak oderwanie przywódców religijnych od świeckiej rzeczywistości, a nawet noszenie wyróżniającego się stroju. Nie popierał także odrębnego żargonu i odcinania się od czystego polskiego języka. W ograniczaniu się do pobierania jedynie nauk talmudycznych Pełtyn dostrzegał zagrożenie i czynnik hamujący rozwój swojego społeczeństwa. Postulował dostęp do świeckiej edukacji dla żydowskich dzieci, również dla dziewcząt, proponując zastąpienie cheder „szkołami początkowymi”. Nie popierał także odrębnego żargonu i odcinania się od czystego polskiego języka. 
Integracjonizm.
Dążył do rozbudzenia poczucia przynależności do Polski wśród Żydów oraz akceptacji przez społeczeństwo polskie. Swoje stanowisko utrzymywał nawet w czasie pogromów antyżydowskich, występujących w całym Królestwie Polskim po 1881 roku, a także w czasie kształtowania się idei syjonistycznych. Postulował o wierność krajowi ojczystemu oraz narodowi, z którym Żydzi zostali związani wspólną historią. Uważał również za niezwykle ważne wypełnianie swoich obowiązków obywatelskich i zaangażowanie w polską politykę. 
Twórczość.
Większość jego dzieł powstała w języku polskim, nieliczne po hebrajsku, przetłumaczył również wiele dzieł autorów niemieckich na język polski.

</doc>
<doc id="2101717" url="https://pl.wikipedia.org/wiki?curid=2101717" title="Lough Derg (Shannon)">
Lough Derg (Shannon)

Lough Derg (irl. "Loch Deirgeirt") – jezioro w środkowej Irlandii, na rzece Shannon, położone na granicy hrabstw Clare, Galway i Tipperary. 
Lough Derg ma 39 km długości, od 1 do 13 km szerokości, a jego powierzchnia wynosi 96 km². Na jeziorze znajdują się liczne wyspy.
Głównymi miejscowościami położonymi nad jeziorem są miasta Portumna (na północnym brzegu) oraz Killaloe i Ballina (na południowym skraju jeziora).

</doc>
<doc id="2101718" url="https://pl.wikipedia.org/wiki?curid=2101718" title="Genii Capital">
Genii Capital

Genii Capital – luksemburska firma inwestycyjna.
Prezesem spółki jest Eric Lux, Gérard Lopez jest kluczowym członkiem zarządu.
W dniu 16 grudnia 2009 roku ogłoszono, że Genii Capital zakupiło większościowy pakiet udziałów we francuskim zespole Renault F1 Team, który uczestniczy w zawodach Formuły 1.
7 stycznia 2010 roku ogłoszono, że Genii to „wielka pomoc pieniężna” dla szwedzkiego producenta samochodów Saab Automobile. Według rzecznika Genni, Larsa Carlstroema „To prawdziwa okazja”, Saab jest silną marką, taką jak Porsche i BMW.

</doc>
<doc id="2101720" url="https://pl.wikipedia.org/wiki?curid=2101720" title="Loch Deirgeirt">
Loch Deirgeirt



</doc>
<doc id="2101726" url="https://pl.wikipedia.org/wiki?curid=2101726" title="Depozyt na żądanie">
Depozyt na żądanie

Depozyt na żądanie ("a vista" – z języka włoskiego „za okazaniem”) – środki pieniężne na rachunku bankowym, które można wycofać (wypłacić) w dowolnym momencie.

</doc>
<doc id="2101728" url="https://pl.wikipedia.org/wiki?curid=2101728" title="A'vista">
A'vista



</doc>
<doc id="2101731" url="https://pl.wikipedia.org/wiki?curid=2101731" title="Arílson Gilberto da Costa">
Arílson Gilberto da Costa

Arílson, właśc. Arílson Gilberto da Costa (ur. 11 czerwca 1973 w Bento Gonçalves) – brazylijski piłkarz, występujący na pozycji pomocnika.
Kariera klubowa.
Karierę piłkarską Arílson zaczął w klubie CE Bento Gonçalves w 1989 roku. W 1993 roku przeszedł do Grêmio Porto Alegre. W lidze brazylijskiej zadebiutował 14 sierpnia 1994 w zremisowanym 0-0 meczu z Bragantino Bragança Paulista. Z Grêmio zdobył mistrzostwo stanu Rio Grande do Sul - Campeonato Gaúcho w 1995, Copa do Brasil w 1994 oraz Copa Libertadores 1995. Na początku 1996 trafił do niemieckiego 1. FC Kaiserslautern, z którym spadł do drugiej ligi. Po powrocie do Brazylii występował w SC Internacional. W latach 1997–1998 występował w SE Palmeiras, z którym zdobył Copa Mercosur 1998.
W 1999 występował ponownie w Grêmio, z którym zdobył kolejne mistrzostwo stanu Rio Grande do Sul. W 1999 po raz drugi wyjechał do Europy do hiszpańskiego Realu Valladolid. Po powrocie do Brazylii Arilson był zawodnikiem Amériki Belo Horizonte, po czym wyjechał do Chile do Universidadu de Chile. Po kolejnym powrocie do Brazylii nastąpiły częste zmiany klubów przez Arilsona. Po powrocie z kolejnego zagranicznego wyjazdu do kolumbijskiego Independiente Santa Fe, Arilson po raz trzeci trafił do Grêmio. W Grêmio 11 grudnia 2004 w przegranym 0-1 meczu z Clube Atlético Mineiro Arilson rozegrał ostatni mecz w lidze brazylijskiej. W lidze brazylijskiej rozegrał 106 meczów i strzelił 6 bramek.
W późniejszych latach występował w klubach z niższych lig. Od 2009 roku jest zawodnikiem występującego w drugiej lidze stanu Rio Grande do Sul 14 de Julho Santana do Livramento.
Kariera reprezentacyjna.
W reprezentacji Brazylii Arílson zadebiutował 8 listopada 1995 w wygranym 1-0 towarzyskim meczu z reprezentacją Argentyny. W 1996 Arílson brał udział w Złotym Pucharze CONCACAF 1996, na którym Brazylia zajęła drugie miejsca. Arílson na turnieju wystąpił we wszystkich czterech meczach z Kanadą, Hondurasem, USA i Meksykiem, który był jego ostatnim meczem w reprezentacji.

</doc>
<doc id="2101734" url="https://pl.wikipedia.org/wiki?curid=2101734" title="Zbigniew Janiszewski">
Zbigniew Janiszewski



</doc>
<doc id="2101735" url="https://pl.wikipedia.org/wiki?curid=2101735" title="Dialekt zachodniopomorski">
Dialekt zachodniopomorski



</doc>
<doc id="2101739" url="https://pl.wikipedia.org/wiki?curid=2101739" title="OSF">
OSF



</doc>
<doc id="2101742" url="https://pl.wikipedia.org/wiki?curid=2101742" title="Dialekt züritüütsch">
Dialekt züritüütsch



</doc>
<doc id="2101743" url="https://pl.wikipedia.org/wiki?curid=2101743" title="Klubowe mistrzostwa świata w piłce siatkowej kobiet">
Klubowe mistrzostwa świata w piłce siatkowej kobiet

Klubowe mistrzostwa świata w piłce siatkowej kobiet – żeńskie rozgrywki siatkarskie będące odpowiednikiem klubowych mistrzostw świata mężczyzn. Pierwsza edycja została rozegrana w 1991 roku, gdzie gospodarzem było São Paulo. Pierwszym klubowym mistrzem świata został brazylijski Sadia Esporte Club São Paulo.
Reaktywacja rozgrywek nastąpiła w 2010 roku, gospodarzem był Katar, gdzie po szesnastu latach przerwy tytuł klubowych mistrzyń świata zdobył turecki zespół Fenerbahçe SK. Od 2013 do 2015r. te zawody odbywały się w Szwajcarii.

</doc>
<doc id="2101744" url="https://pl.wikipedia.org/wiki?curid=2101744" title="Dialekty alzackie">
Dialekty alzackie



</doc>
<doc id="2101748" url="https://pl.wikipedia.org/wiki?curid=2101748" title="Bitwa o Jawę">
Bitwa o Jawę

Bitwa o Jawę – bitwa stoczona podczas wojny na Pacyfiku w czasie II wojny światowej. Miała ona miejsce na wyspie Jawa między 1 a 12 marca 1942 roku. W bitwie brały udział jednostki japońskie, które wylądowały na Jawie 1 marca 1942 roku, tym samym atakując alianckie wojska stacjonujące na tej wyspie. Dowódcy alianccy podpisali akt kapitulacji wyspy 12 marca w Bandungu.
Sytuacja na froncie przed bitwą.
Po zajęciu Sumatry ostatnim liczącym się punktem oporu w Holenderskich Indiach Wschodnich była Jawa. Holendrzy byli zdeterminowani bronić wyspy za wszelką cenę, zupełnie inne podejście mieli Amerykanie i Brytyjczycy. Głównodowodzącym sił lądowych w ramach ABDACOM został gen. Hein ter Poorten. 10 stycznia 1942 roku w Batawii doszło do spotkania gen. Ter Poortena z gen. Wavellem, podczas którego miano uzgodnić wspólne kroki w wojnie przeciwko Japonii. Konferencja pokazała jak rozbieżne cele mają obie strony. Brytyjczycy nie zamierzali angażować większych sił w obronie Holenderskich Indii Wschodnich, wszelkie operacje miały być prowadzone siłami, które posiadano na miejscu. Wypadki na Malajach i upadek Singapuru nie spowodowały zmiany nastawienia Churchilla do wojny w Azji Południowo-Wschodniej. 22 lutego premier Wielkiej Brytanii wysłał telegram do wicemarsz. Paula C. Maltby'ego, dowodzącego jednostkami brytyjskimi znajdującymi się na Jawie, w którym pisał, że obrona powinna być kontynuowana aż do momentu wyczerpania wojskowych możliwości. Oznaczało to, w praktyce, pozostawienie swobody oceny sytuacji na Jawie w rękach wicemarszałka. Wspólne dowództwo w ramach ABDACOM praktycznie zostało przekreślone. 
Siły obu stron.
Alianci.
Gen. Ter Poorten dysponował na Jawie 25 tys. żołnierzy (3 dywizje piechoty) oraz 40 tys. żołnierzy wchodzącymi w skład Gwardii Narodowej. 1. Dywizja Piechoty była dowodzona przez gen. Wijbrandusa Schillinga, 2. Dywizja Piechoty przez gen. Pierre'a A. Coxa, dowódcą 3. Dywizji Piechoty był gen. Gustav A. Ilgen. Skład dywizji KNIL był niejednorodny. 1. Dywizja Piechoty posiadała dwa pułki piechoty (7 batalionów piechoty), natomiast 2. i 3. Dywizja Piechoty tylko jeden pułk piechoty, dowódcom dywizji podlegała także artyleria obrony wybrzeża. 
Siły australijskie składały się z pododdziałów 7. Dywizji Piechoty i tworzyły tzw. "Blackburn Force". Australijczykami dowodził gen. Arthur S. Blackburn, który miał do swojej dyspozycji batalion 2/3 karabinów maszynowych (710 ludzi), 2/2 pionierów (937 ludzi) oraz kompanię transportową, inżynieryjną, a także pluton łączności. Z Singapuru na Jawę przybył także improwizowany batalion mieszany, który składał się ze 100 żołnierzy pochodzenia malajskiego i 175 Australijczyków. Łącznie siły Blackburna liczyły ok. 3 tys. żołnierzy. 
Jednostkami brytyjskimi dowodził gen. sir Hervey D.W. Sitwell, który dysponował szwadronem czołgów lekkich z King's Own Hussars (25 czołgów Mk VI) i pięcioma pułkami artylerii przeciwlotniczej (77., 21., 48., 6. i 35. – dwa z nich nie posiadały uzbrojenia). Łącznie siły brytyjskie liczyły 6 tys. żołnierzy (w tym 2500 Hindusów). Na Jawie znajdował się także niewielki kontyngent amerykański liczący 750 żołnierzy, był to 2. batalion artylerii polowej ze 131. pułku piechoty (558 ludzi). Pozostali żołnierze stanowili personel lotniczy ewakuowany z Filipin. Jednostkami amerykańskimi dowodził ppłk. Blucher S. Tharp. 
Japonia.
Desant na Jawę miała przeprowadzić 16. Armia gen. Hitoshi Imamury. W jej skład wchodziły: 2. Dywizja Piechoty gen. Masao Maruyamy, 48. Dywizja Piechoty gen. Yuitsu Tsuchihashiego, 230. pułk piechoty z 38. Dywizji Piechoty oraz 56. Mieszana Grupa Piechoty. Desant na wyspę miał zostać wykonany poprzez lądowanie na zachodniej Jawie (2. Dywizja Piechoty) oraz wschodniej Jawie (48. Dywizja Piechoty). Plan japoński zmuszał Holendrów do działań na dwóch frontach. Pierwszy konwój złożony z 56 transportowców opuścił Formozę 18 lutego. 22 lutego zespół japoński został namierzony przez brytyjski samolot rozpoznawczy. Na statkach znajdowały się oddziały 2. Dywizji Piechoty, których celem było opanowanie Meraku. Do tego zadania zostały wydzielone dwa zgrupowania desantowe: gen. Yumio Nasu (2. grupa piechoty: 1. batalion z 16. pułku piechoty, 1. dywizjon artylerii polowej – bez 1. baterii z 2. pułku artylerii oraz 1. kompania inżynieryjna) oraz płk. Kyusaku Fukushimy (4. pułk piechoty – bez 3. batalionu, 2. dywizjon artylerii polowej z 2. pułku artylerii, 5. dywizjon artylerii przeciwpancernej oraz 2. kompania inżynieryjna).
Bitwa.
Działania na zachodniej Jawie.
Siły japońskie wylądowały w rejonie Meraku o godz. 2:00 rano 1 marca 1942 roku. Rejonu bronił XII batalion z 1. pułku piechoty KNIL dowodzony przez kpt. F.A.M. Harterinka. Holendrzy otworzyli ogień do lądujących oddziałów japońskich, lecz silny ostrzał artylerii okrętowej japońskich niszczycieli okazał się bardzo celny, wkrótce stanowiska holenderskie zostały zniszczone. Na wschód od Meraku w zatoce Banten lądował kolejny zespół płk. Hiroshichi Sato (29. pułk piechoty, 2. pułk czołgów, 1. bateria z 2. pułku artylerii oraz 2. pułk inżynieryjny). Także i tu opór ze strony holenderskiej został szybko zlikwidowany. W południe 1 marca gen. Imamura założył swoją kwaterę w Ragas, skąd dowodził dalszymi operacjami. Grupa gen. Yumio Nasu miała rozkaz przekroczyć rzekę Cudjung i szybko posuwać się w kierunku na Batawię, zajmując Buitenzorg oraz Bandung. 2. Dywizja Piechoty miała się połączyć z oddziałami 230. pułku piechoty, który wylądował w rejonie Bretanwetan i miał nacierać na wschód. 
Poruszający się w przedniej straży 2. pułk czołgów (31 czołgów "Typ 97" oraz 5 zdobycznych czołgów M3) otrzymał zadanie uchwycenia mostu na rzece Cudjung w rejonie miejscowości Serang. Most został wysadzony przez pluton sierż. H. Heinemana. Wobec tego o godz. 14:00 saperzy japońscy przystąpili do budowy prowizorycznej przeprawy. Nie chcąc czekać na ukończenie mostu, dowódca wydał rozkaz skierowania się w stronę drugiego mostu, który znajdował się w rejonie Rangkasbitungu. Był on broniony przez 10. kompanię z 2. pułku piechoty KNIL pod dowództwem kpt. M. Lista, który dysponował dwoma samochodami pancernymi oraz baterią artylerii górskiej. Holendrzy, gdy zobaczyli zbliżające się japońskie oddziały, wysadzili wschodni koniec mostu. Gen. Nasu nie chcąc tracić czasu na walkę o zniszczony most, skierował swoje siły na wschód. Japończycy za wszelką cenę chcieli zdobyć nieuszkodzony ostatni most znajdujący się w rejonie Pamarjan. Tym razem dopisało im szczęście, o godz. 21:00 wszystkie oddziały 2. Dywizji Piechoty rozpoczęły przekraczanie rzeki Cudjung. Grupa płk. Fukushimy rozpoczęła szybki marsz w kierunku miejscowości Bodjanegara. Pomimo że Holendrzy niszczyli mosty i zakładali zapory na drogach, tempo marszu japońskich oddziałów nie słabło – nad ranem 2 marca Japończycy znaleźli się w rejonie rzeki Cidorian. 
W południe w rejonie miasta Buitenzorg Japończycy napotkali na pierwszy zorganizowany opór sił holenderskich i australijskich. Początkowo próbowali obejść pozycje holenderskie pod Jasingą i Tangerangiem przez Lewuwiliang, lecz napotkali tam silny i zdecydowany opór Australijczyków, którzy zbudowali zapory przeciwpancerne oraz kilkadziesiąt bunkrów. Brygadier Blackburn dysponował w rejonie Lewuwiliang dwoma kompaniami z 2/2 pionierów (jedna kompania była w rezerwie), batalion 2/3 miał znajdować się w odwodzie. W południe 2 marca pozycje Australijczyków zostały zaatakowane przez 16. pułk piechoty płk. Hiroyasu. Dowódca japoński, widząc, że opór Australijczyków jest silny (mieli rozkaz utrzymać most aż wszystkie oddziały holenderskie zdołają się wycofać), postanowił obejść pozycje od wschodu. Tu jednak natrafił na batalion ppłk. Lynehama, który powstrzymał piechotę japońską. Wobec stanowczego rozkazu ze strony gen. Imamury nakazującego przełamanie pozycji australijskich płk. Hiroyasu postanowił obejść pozycje australijskie tym razem od południa. Padające deszcze sprawiły, że rzeka Cianten znacznie przybrała i tylko mały oddział piechoty japońskiej zdołał się przeprawić na drugi brzeg. Żołnierze 16. pułku piechoty zostali zdziesiątkowani przez 2/3 batalion, a dowódca 16. pułku piechoty został ciężko ranny. 
Rankiem 3 marca Australijczycy przystąpili do kontrnatarcia. Natarcie miało być wsparte lekkimi czołgami Mk VIB. Do ataku jednak nie doszło, gdyż już od godzin porannych Japończycy rozpoczęli silne ataki na pozycje 2/2 pionierów. Piechota japońska osłaniana przez 5 czołgów 2. pułku czołgów płk. Mori rozpoczęła ostrzał pozycji Australijczyków. Japończycy, wiedząc, że utrzymanie mostu pozwoli na wycofanie się sił holenderskich z zagrożonego rejonu, postanowili go zniszczyć. Czołgi celnie ostrzelały konstrukcję, która runęła do rzeki, Japończycy przypłacili to jednak stratą dwóch czołgów, zniszczonych przez rusznice przeciwpancerne. Piechota japońska radykalnie zmieniła swoją taktykę walki. Dysponując moździerzami, ostrzeliwała pozycje australijskie, nie narażając się na ogień wroga. Po południu, licząc na zmęczenie wroga ostrzałem moździerzowym, Japończycy ruszyli do ataku. Kolumna samochodów ciężarowych oraz 3 czołgi ruszyły w stronę zniszczonego mostu. Japończycy forsowali rzekę, przechodząc po ocalałych fragmentach mostu. Natarcie zostało powstrzymane przez amerykańską baterię D z 2/131. pułku artylerii. Ogniem na wprost zniszczono jeden czołg i kilka samochodów. Australijczycy mieli tego dnia zaledwie 5 zabitych i 4 rannych. Już 2 marca widząc jak trudna będzie walka z Australijczykami w rejonie Lewuwiliang, płk. Sato nakazał przeprawienie się przez rzekę w innych miejscach. Japończykom udało się 3 marca znaleźć przeprawę w Kopo – co więcej – zdobyli także nieuszkodzony most w Parigi. Wydawałoby się, że Japończykom zaczyna sprzyjać szczęście, jednak kolejny most – w Balarai – został wysadzony. Powstrzymało to posuwanie się japońskiej 2. Dywizji Piechoty, która została w ten sposób wciągnięta w walkę praktycznie pozycyjną. 
4 marca gen. Schilling, po naradzie z gen. Ter Poortenem, postanowił zreorganizować obronę. Zdecydował wycofać wszystkie siły z rejonu Batawii i Buitenzorgu i zorganizować linię obrony w oparciu o linię kolejową Batawia–Bandung. Australijczycy mieli utrzymać swoje pozycje przez 42 godziny, co miało umożliwić wycofanie wszystkich oddziałów KNIL. Blackburn wydał odpowiednie rozkazy, dotyczące przygotowania do wycofania się na nowe pozycje oraz zniszczenia mostów. Niestety, w Sukabumi saperzy wysadzili most przed wyznaczoną godziną – jedna z kompanii australijskich została w ten sposób odcięta i w całości dostała się do niewoli. Po południu 4 marca rozpoczęto wycofywanie wszystkich sił z rejonu Batawii. Rankiem 5 marca Japończycy znaleźli się w rejonie miasta. Ewakuacja jednostek KNIL przeprowadzona była bardzo powoli, część oddziałów została zaskoczona przez Japończyków, pierwsze oddziały płk. Sato wkroczyły do miasta o godz. 21:30. Po południu Japończykom udało się przełamać pozycje Australijczyków, skierowali się potem na Bantarkaming, który znajdował się zaledwie 8 km na północ od Buitenzorgu. Ten manewr doprowadził do odcięcia części holenderskich oddziałów znajdujących się w rejonie Buitenzorgu. Rankiem 6 marca oddziały holenderskie, dowodzone przez ppłk. F.F. Milusia, zostały zaatakowane przez jednostki płk. Fukushimy. Po krótkiej walce Holendrzy skapitulowali, o godz. 6:00 żołnierze japońscy wkroczyli do miasta.
Gen. Schilling zdołał wyprowadzić w rejon Bandungu ok. 3 tys. żołnierzy. Jedyna droga, jaką mogły wycofywać się jego oddziały, prowadziła przez przełęcz Porntjak. Dowodzący 2. Dywizją Piechoty gen. Maruyama natychmiast skierował na przełęcz batalion piechoty, który miał ścigać wycofujące się siły alianckie. Wieczorem 6 marca Japończycy dotarli w rejon Cibadaku. Dalszy marsz został wstrzymany z powodu zniszczonego mostu. Rankiem następnego dnia gen. Imamura przydzielił do 2. Dywizji Piechoty 230. pułk piechoty płk. Toshishige Shoji i rozkazał przystąpić do szturmu na Bandung. 8 marca działająca na północy grupa gen. Nasu zdobyła Cimahi i znalazła się niedaleko Bandungu.
Działania zgrupowania płk. Shoji.
Lądowanie sił płk. Toshishige Shoji (230. pułk piechoty – bez 3. batalionu, dywizjon artylerii górskiej, kompania inżynieryjna, kompania czołgów, dywizjon artylerii przeciwpancernej i przeciwlotniczej) odbyło się 1 marca w rejonie wioski Eretanwetan w pobliżu Subangu na północnym brzegu zachodniej Jawy o godz. 3:30. Zespół japoński został rano zaatakowany przez lotnictwo holenderskie, które zatopiło jeden transportowiec. Najważniejszym zadaniem sił japońskich było zdobycie lotnisk w Kalidjati i Cikampek. W tym celu sformowano grupę pod dowództwem mjr. Mitsuori Wakamatsu. W skład grupy wchodziła kompania czołgów oraz batalion piechoty na samochodach ciężarowych. Druga grupa, pod dowództwem mjr. Masaru Egshiry, miała za zadanie zdobyć mosty na rzekach Citarum i Cikampek. 
Grupa mjr. Wakamatsu dotarła do lotniska Kalidjati o godz. 6:00 rano. Osłonę lotniska stanowiło 150 żołnierzy holenderskich dowodzonych przez płk. Zomera oraz 350 żołnierzy brytyjskich z dwóch baterii przeciwlotniczych. Walka o lotnisko trwała do południa, poległo 125 Brytyjczyków oraz 60 Holendrów, ostatecznie jednak lotnisko zostało zdobyte. Samoloty zdołały przelecieć na lotnisko Andir. Drugie zgrupowanie mjr. Egshiry zostało zaatakowane 20 km na północ od Kalidjati przez 1. kompanię z 1. pułku piechoty KNIL, która dysponowała 3 samochodami pancernymi i była dowodzona przez kpt. L.J. Prummela. Niestety, natarcie holenderskie załamało się w ogniu czołgów japońskich, wszystkie samochody holenderskie zostały zniszczone. W rejon lądowania Holendrzy skierowali swój jedyny oddział pancerny, dowodzony przez kpt. G.J. Wulfhorsta, który dysponował 20 czołgami Marmon-Herrington CTMS-1 oraz 5 samochodami pancernymi. 
Natarcie holenderskie wykonał 5. batalion mjr. C.G.J. Teerinka, jego celem były japońskie oddziały znajdujące się w rejonie Subangu. Ataki Holendrów były całkowitym zaskoczeniem dla Japończyków, szansa na odniesienie sukcesu została jednak zmarnowana wskutek błędów w dowodzeniu holenderskiego dowódcy, który wprowadzał do walki czołgi poszczególnymi plutonami, zamiast rzucić od razu do ataku całą kompanię. Japończycy po pierwszych minutach zaskoczenia zorganizowali sztywną obronę i po powstrzymaniu pierwszego impetu natarcia przystąpili do kontrataku. Przeprowadzili manewr oskrzydlający, wprowadzając na lewe skrzydło wszystkie posiadane czołgi (w liczbie 17). Zaskoczeni Holendrzy, zagrożeni oskrzydleniem, musieli się szybko wycofać, tracąc ogółem 13 czołgów oraz 5 samochodów pancernych. 
Rano 3 marca 230. pułk piechoty znajdował się w rejonie Pamanukan, Holendrzy nie zrezygnowali z powstrzymania Japończyków. Kolejny atak miał zostać przeprowadzony przez 14. i 15. batalion piechoty KNIL pod dowództwem płk. C.G. Tooropa oraz 1. szwadron kawalerii. Dzięki zdobyciu lotniska Japończycy mogli przerzucić w rejon walk lotnictwo, które zaatakowało szykujące się do ataku oddziały holenderskie. Japończycy nie liczyli się z tak silnym oporem ze strony holenderskiej i musieli wprowadzić do walki jednostki odwodowe – oddziały osłonowe płk. Ono. Były to pododdziały, które zabezpieczały strefę lądowania, wprowadzenie ich do walki powoli przechyliło szalę wygranej na stronę japońską. 5 marca 230. pułk piechoty nawiązał styczność z oddziałami 2. Dywizji Piechoty, 7 marca padł Lembang. Wieczorem tego samego dnia w kwaterze płk. Shoji zjawił się holenderski kpt. J. Gerharz, który został wysłany przez dowodzącego rejonem Bandungu gen. Jacoba J. Pesmana w celu uzgodnienia warunków kapitulacji. O godz. 10:00 rano w dniu 8 marca w byłej siedzibie ABDACOM rozpoczęły się rozmowy kapitulacyjne.
Działania we wschodniej Jawie.
Zadaniem 48. Dywizji Piechoty gen. Yuitsu Tsuchihashiego było opanowanie wschodniej części Jawy. Lądowanie odbyło się na północny zachód od Surabai. Główne siły 48. Dywizji Piechoty miały skierować się na Surabaję. Były to: zgrupowanie płk. Hifumi Imai (1. pułk piechoty – bez 1. batalionu, dywizjon artylerii górskiej oraz kompania inżynieryjna), zgrupowanie gen. Koichi Abe (dowództwo 48. Dywizji Piechoty, 47. pułk piechoty, bateria artylerii górskiej oraz kompania inżynieryjna) oraz zgrupowanie płk. Tohru Tanaki (2. pułk piechoty, bateria artylerii górskiej oraz kompania inżynieryjna). Kolejnym zadaniem było zdobycie portu Rembang, a następnie miasta Bojonegoro. Zadanie to powierzono zgrupowaniu ppłk. Kuro Kitamury (48. pułk rozpoznawczy). W drugiej fazie lądowania, po opanowaniu wybrzeża, w Kraganie miały być wyładowane siły, które posuwając się na zachód, miały opanować centralną Jawę. Do tego zadania przeznaczono zgrupowanie gen. Shizuo Sakaguchiego (124. pułk piechoty), które składało się z grupy płk. Yamamoto (1. batalion), mjr. Kaneuji (2. batalion) oraz ppłk. Matsumoto (3. batalion).
Jednostki inwazyjne zostały namierzone już 27 lutego i jeszcze tego samego dnia flota ABDACOM pod dowództwem kontradmirała Karela Doormana podczas poszukiwania japońskiego zespołu inwazyjnego, wykryła i zaatakowała japońskie siły morskie, eskortujące transportowce z wojskami desantowymi, które przeważały jednak okręty alianckie pod względem liczebności i siły ognia swoich okrętów. W bitwie, która się wtedy rozpoczęła, znanej jako bitwa na Morzu Jawajskim, alianci ponieśli katastrofalną klęskę, tracąc 2 krążowniki i 3 niszczyciele, natomiast strona japońska nie straciła żadnej jednostki. W międzyczasie, jeszcze przed rozpoczęciem się bitwy na Morzu Jawajskim (27 lutego), lotnictwo holenderskie, amerykańskie i brytyjskie przeprowadziło systematyczne ataki na flotę inwazyjną, które jednak nie przyniosły oczekiwanych efektów. 1 marca o godz. 3:45 rano wylądowały oddziały płk. Imai, a kwadrans później rozpoczęły lądowanie oddziały gen. Abe. Holendrzy w tym rejonie dysponowali 3. szwadronem z 1. pułku kawalerii KNIL, którym dowodził rtm. C.W. de Iongh. Holendrzy jednak szybko się wycofali ze swoich pozycji. 
O godz. 12:00 japońskie oddziały znajdowały się w rejonie Sedanu i Bulu. Nie napotykając na żaden poważniejszy opór, zgrupowanie płk. Imai skierowało się na Rembang, który został zdobyty po południu tego samego dnia. Japończycy posuwali się także na Bojonegoro oraz na Krang. Wieczorem 4. szwadron z 1. pułku kawalerii natknął się na patrol japońskich kolarzy. Holendrzy w pułkach kawalerii posiadali transportery opancerzone M3A1 oraz samochody pancerne Alvis Straussler AC3. Dwa transportery M3, dowodzone przez wachmistrza D. van der Gaaga, ostrzelały Japończyków, na drodze pozostały ciała pięciu zabitych. Holendrzy wycofali się bez strat. Ogólna sytuacja była jednak zdecydowanie bardziej korzystna dla sił japońskich. 2 marca rejon Cepu zdobyło zgrupowanie płk. Tanaki, a 3 marca w rejonie Bojonegoro, po sforsowaniu rzeki Solo, znalazły się siły ppłk. Kitamury. Obszaru tego bronił VI batalion KNIL płk. W. van Kuilenburga oraz batalion marynarzy ppłk. W.A.J. Roelfsena, które otrzymały rozkaz powstrzymania nacierających sił japońskich. Siły holenderskie nie były jednak w stanie powstrzymać Japończyków, rankiem 5 marca obrona została przełamana na całej długości. 
Następnego dnia w rejonie Modjoagung doszło do walki oddziałów płk. Imai i płk. W.P. Roodenburga. Holendrzy ponownie musieli się wycofać w rejon Kertosono. Japończycy postanowili rozbić koncentrujące się w rejonie Porongu siły holenderskie, które mogły im zagrażać w drodze na Surabaję. W rzeczywistości Holendrzy rozpoczęli koncentrację wszystkich posiadanych sił: VIII batalion piechoty (kpt. J.W.R.H. Doormana), XIII batalion piechoty (mjr. G.J. van der Meulena) oraz dwa szwadrony z 3. pułku kawalerii (por. W.F. Raba). Atak japoński nastąpił w nocy 6 marca. Początkowo Holendrom udało się powstrzymać japońskie natarcie, jednak wejście do walki czołgów wywołało panikę wśród tubylczych żołnierzy KNIL, stanowiących zdecydowaną większość holenderskich oddziałów. Sytuacji nie uratowało nawet zniszczenie trzech czołgów przez sierż. H.F. Pascha. Gdy meldunki o klęsce otrzymał gen. Ilgen, nakazał przystąpić do niszczenia urządzeń portowych w Surubai. O godz. 11:00 8 marca do kwatery gen. Tsuchihashiego dotarła wiadomość, że na moście pod miastem oczekuje holenderska delegacja chcąc omówić warunku kapitulacji.
Działania zgrupowania gen. Sakaguchiego.
1 marca w porcie Kragan wyładowano 2. batalion mjr. Kaneuji, który następnie został przewieziony do Blory. Podobnie stało się z dwoma pozostałymi batalionami zgrupowania. 2 marca 2. batalion z Blory został skierowany w kierunku Samarangu, dowódca oddziału otrzymał zadanie zajęcia tej miejscowości. Miasta bronił batalion Gwardii Narodowej ppłk. A.M. Sierevlta oraz kompania ochotnicza. Japończycy jako wsparcie wysłali 3. batalion, który zajął Poweraodadi oraz doszedł nad kanał Bandjir. Marsz batalionu ppłk. Matsumoto został powstrzymany przez XXI batalion KNIL, dowodzony przez mjr. T. Dessauvagie. Atak japoński był jednak tak silny, że Holendrzy zmuszeni zostali do odwrotu. Równocześnie z rejonu Godongu zaatakował 2. batalion, co ostatecznie przesądziło o zwycięstwie Japończyków. Otworzyło to Japończykom drogę do zajęcia kluczowego mostu na rzece Seraju. Most został uchwycony i na pierwszą linię walk wprowadzono świeży 1. batalion płk. Yamamoto. Batalion szybko przełamał obronę holenderską, co doprowadziło 7 marca do praktycznie całkowitego załamania się oporu wojsk holenderskich. Wieczorem 8 marca gen. Pierre A. Cox otrzymał pozwolenie na podjęcie rozmów kapitulacyjnych. Kapitulacja została podpisana o godz. 11:00 w dniu 10 marca. 
Zakończenie walk na Jawie.
Gen. Hein ter Poorten wraz ze swoim sztabem opuścił Batawię 5 marca. Nowa kwatera główna została zorganizowana w Bandungu. 6 marca do Bandungu przybył gen. Schilling, który przedstawił przebieg dotychczasowych walk na zachodniej Jawie. Konkluzja była jasna, Japończycy w ciągu kilku dni zajmą Bandung. Wieczorem 6 marca odbyła się narada z udziałem gen. Sitwella oraz gen. B.J. Silly'ego, który objął dowodzenie siłami RAF-u w zachodniej Jawie. Holendrzy powiadomili swoich sojuszników, że siły KNIL przygotowują się do kapitulacji. Silly natychmiast wydał rozkaz, aby wszystkie jednostki RAF-u skoncentrowały się w rejonie Purwokerta, 20 km na północ od Cilacapu, i rozpoczęły ewakuację. Sitwell przesłał wiadomość do Blackburna, że w razie kapitulacji Holendrów musi samodzielnie przebić się w bezpieczny rejon, skąd zostanie ewakuowany. Australijczycy już następnego dnia skierowali się w rejon lotniska Andir, gdzie razem z Brytyjczykami (ok. 8 tys. żołnierzy w tym 1750 personelu RAF-u) przygotowywali się do ewakuacji z Jawy. Wypadki potoczyły się inaczej. Wieczorem 7 marca Japończycy zajęli Cilacap, co oznaczało, że droga ewakuacji została odcięta. Sitwell rozważał skierowanie wszystkich jednostek do Surabai, jednak i w tym rejonie sytuacja była bardzo trudna. Rankiem 8 marca głównodowodzący wojskami na Jawie gen. Hein ter Poorten wydał rozkaz zaprzestania walk. Rozmowy kapitulacyjne miał prowadzić gen. J.J. Pesman, podobne kroki podjął gubernator Jawy A.W.L. Tjarda van Starkenborgh Stachouwer. Australijczycy i Brytyjczycy nie zamierzali się poddawać. Dalsza walka była jednak niemożliwa. Nie posiadano paliwa do pojazdów, amunicji, żywności oraz środków sanitarnych. 9 marca gen. Ter Poorten nadał komunikat radiowy o kapitulacji wszystkich oddziałów na wyspie. 12 marca oddziały alianckie rozpoczęły składanie broni. W rejonie Malangu przez kilka miesięcy działały jeszcze małe grupy dywersyjne (w sumie ok. 200 Australijczyków), które z czasem zostały zlikwidowane.

</doc>
<doc id="2101749" url="https://pl.wikipedia.org/wiki?curid=2101749" title="PS Kocham cię (powieść)">
PS Kocham cię (powieść)

PS Kocham cię ("P.S. I love you") – debiutancka powieść irlandzkiej pisarki Cecelii Ahern. W 2007 roku w kinach pojawił się film na podstawie powieści Ahern pod tym samym tytułem. W Polsce książka ukazała się nakładem wydawnictwa Świat Książki w grudniu 2017 r.. W 2019 r. ukazała się druga część książki pt. PS Kocham Cię na zawsze" .
Fabuła.
Akcja książki toczy się współcześnie. Główną bohaterką jest mieszkająca w Irlandii Holly Kennedy. Holly jest szczęśliwą żoną Gerry'ego. Nie wyobraża sobie swojego życia inaczej, niż wygląda ono w tej chwili. Okazuje się jednak, że Gerry jest ciężko chory i po jakimś czasie umiera. Holly długo nie może pogodzić się z jego utratą, dopóki Gerry nie zaczyna się z nią kontaktować. Mąż wiedząc, że wkrótce odejdzie, przygotował dla kobiety serię listów, które będą do niej przychodzić po jego śmierci, by pomóc jej wyzwolić się z otępienia i bólu, i nauczyć ją na nowo cieszyć się życiem. Im więcej listów dostaje Holly, im więcej zadań powierzonych przez Gerry'ego wykonuje, tym bardziej wraca do świata. Znów otwiera się na życie, świat, marzenia, przyjaźń, a może nawet na miłość.
Adaptacja.
Pod koniec 2007 roku w kinach pojawił się film na podstawie powieści Ahern pod tym samym tytułem. W roli głównej wystąpiła laureatka Oscara Hilary Swank, a towarzyszyli jej m.in.: Gerard Butler, Lisa Kudrow, Jeffrey Dean Morgan oraz (także laureatka Oscara) Kathy Bates.
Film był dość luźno oparty na książce. Wiele wątków zostało przedstawionych inaczej niż w powieści, a wiele zupełnie pominiętych. Mimo to, film osiągnął komercyjny sukces.

</doc>
<doc id="2101752" url="https://pl.wikipedia.org/wiki?curid=2101752" title="Gerd Wiltfang">
Gerd Wiltfang

Gerhard „Gerd“ Wiltfang (ur. 27 kwietnia 1946, zm. 1 lipca 1997) – niemiecki jeździec sportowy. Złoty medalista olimpijski z Monachium. 
Reprezentował barwy RFN. Sukcesy odnosił w skokach przez przeszkody. Igrzyska w 1972 były jego jedyną olimpiadą. Zajął szesnaste miejsce w konkursie indywidualnym, triumfował w drużynie. Partnerowali mu Fritz Ligges, Hartwig Steenken i Hans Günter Winkler. Startował na koniu Askan. Zostawał indywidualnym mistrzem świata (1978), Europy (1979) oraz RFN (1966, 1971, 1979).

</doc>
<doc id="2101753" url="https://pl.wikipedia.org/wiki?curid=2101753" title="Odwrotka (rolnictwo)">
Odwrotka (rolnictwo)

Odwrotka – rodzaj orki uzupełniającej służącej zwykle do przykrycia obornika lub nawozów potasowo-fosforowych stosowana między podorywką a zięblą (orką przedzimową). Wykonywana na średnią głębokość, głębiej niż podorywka, lecz płycej niż orka siewna, na glebach lekkich głębiej, na ciężkich płycej (zwykle 15 - 20 cm).

</doc>
<doc id="2101754" url="https://pl.wikipedia.org/wiki?curid=2101754" title="Gerhard Wiltfang">
Gerhard Wiltfang



</doc>
<doc id="2101755" url="https://pl.wikipedia.org/wiki?curid=2101755" title="Międzyregionalna Akademia Zarządzania Personelem">
Międzyregionalna Akademia Zarządzania Personelem



</doc>
<doc id="2101756" url="https://pl.wikipedia.org/wiki?curid=2101756" title="Kadokawa Shoten">
Kadokawa Shoten

, dawniej – japońskie wydawnictwo i marka Kadokawa Corporation, z siedzibą w Tokio (w dzielnicy Chiyoda). 1 października 2013 roku stało się wewnętrznym oddziałem Kadokawa Corporation.
Kadokawa Shoten wydało wiele mang i magazynów. W ostatnich latach wydawnictwo rozszerzyło swoją działalność o gry komputerowe. Kadokawa Shoten zakupiło studio Daiei Motion Picture Company, dziś znane jako Kadokawa Pictures. 28 kwietnia 2014 roku ogłoszono, że wydawnictwo ma zamiar nabyć 80% akcji studia From Software, co ma nastąpić 21 maja.
Gry komputerowe.
Wydane:
Wyprodukowane:

</doc>
<doc id="2101757" url="https://pl.wikipedia.org/wiki?curid=2101757" title="7 pokus głównych">
7 pokus głównych

7 pokus głównych – drugi solowy album studyjny polskiej piosenkarki Dody, wydany przez Universal Music Polska 23 maja 2011 cyfrowo i 30 maja fizycznie. Został nagrany w dwóch wersjach językowych, polskiej ("7 pokus głównych") i angielskiej ("The 7 Temptations"), która nie została wydana. Zawarta na nim muzyka łączy w sobie elementy popowej, elektronicznej i rockowej. Głównym producentem płyty był duet 5th Element, natomiast w utworach pojawili się gościnnie artyści tacy jak Jennifer Batten i Fokus. Album ukazał się w siedmiu wersjach różniących się okładkami, wszystkie jednak przykryto wspólnym, czarnym opakowaniem.
Odbiór albumu przez krytyków był mieszany, lecz zasadniczo skłaniał się ku negatywnemu. Niektórzy recenzenci chwalili posunięcie się Dody wprzód pod kątem artystycznym. Inni krytykowali płytę za pretensjonalność i brak przebojowego materiału oraz zwracali uwagę na fakt, że artystce nie udało się wybrać docelowej publiki.
Jeszcze przed oficjalną premierą płyta zadebiutowała na 13. miejscu listy sprzedaży OLiS, a ostatecznie dotarła na 4. W dniu premiery sklepowej zdobyła status złotej za sprzedaż ponad 15 tys. egzemplarzy. 9 grudnia 2011 album uzyskał status platynowej płyty.
Trasa promująca album, The Seven Temptations Tour, rozpoczęła się na kilkanaście dni przed jego premierą.
Geneza i tworzenie.
Latem 2009 Doda wypowiedziała się: „Zaczynam pracę nad drugą, solową płytą, która będzie w końcu taka jakbym chciała (...). Przelewam tylko to co gra mi w duszy, a gra mi w duszy głównie mocny rock”. Później dodała: „To będzie na pewno rock w zupełnie nowej odsłonie, bardzo elektronicznej i bardzo nowoczesnej”. W pierwszej połowie 2010 powstały trzy utwory, w tym „Bad Girls”. W czerwcu rozpoczęto prace z duetem 5th Element. W drugiej połowie roku zostały one przerwane z powodu choroby ówczesnego narzeczonego artystki, Adama „Nergala” Darskiego, jednak na początku 2011 produkcję materiału wznowiono. Paweł Ziętara wchodzący w skład duetu 5th Element wypowiedział się: „Mniej więcej w maju Doda pojawiła się po raz pierwszy w studiu i zaczęliśmy pracę. Pierwsze utwory powstały w czerwcu, a w grudniu płyta była już muzycznie bardzo zaawansowana. Doda w większości nie słyszała tych kawałków, ponieważ była zajęta chorobą narzeczonego (...). W tym czasie my robiliśmy swoje. Komponowaliśmy kawałki, nasi sidemani śpiewali te utwory, robiliśmy linie melodyjne i pisaliśmy teksty. Kiedy wydawało nam się, że płyta merytorycznie jest już prawie gotowa, w styczniu pojawiła się Dorota gotowa do pracy”. W kwietniu 2011 odbyła się sesja zdjęciowa do okładek albumu.
Spośród piętnastu utworów na albumie, trzynaście wyprodukował duet 5th Element (Łukasz Mackiewicz-Krzos i Paweł Ziętara), którzy napisali wszystkie swoje piosenki, najczęściej z Marcinem Mendelem, ale również z Mateuszem Łapotem i Marcinem Nierubcem („Nieskromnie”) oraz Tomaszem Lubertem („Dejanira”). Ostatni z nich był liderem i gitarzystą w zespole Virgin, którego wokalistką Doda była w latach 2000–07. Piosenki „Bad Girls” i „XXX” są produkcjami Łukasza Targosza i Jacka Tarkowskiego; pierwszy z nich skomponował obie, a słowa do pierwszej napisała anonimowa artystka pod pseudonimem "Bura Suka". Doda jest autorką kilku tekstów, pozostałe napisali lub pomogli w napisaniu Mendel, Ziętara, Jacek Budyń, Antek Jabłoński i Fokus. Na płycie gościnnie zagrali gitarzystka Jennifer Batten („Bad Girls”), perkusista Przemek Kuczyński (sześć utworów) i basista Marcin Alzak („Lazarium”), natomiast w „Fuck It” zwrotki rapowane są przez Fokusa. Utwory duetu 5th Element nagrano w Element Studio i zremasterowano w Luka de Silva El Masteros del Silencio Studio w kolumbijskim mieście Bogota, natomiast piosenki Targosza i Tarkowskiego zostały nagrane i zremasterowane w warszawskim Muzycznym Studiu Produkcyjnym SPOT.
Warstwa muzyczna i tekstowa.
Album łączy w sobie elementy muzyki popowej, elektronicznej i rockowej. W utworach dominują dźwięki instrumentów elektronicznych, ale i gitar elektrycznych. Wszystkie (poza trzema bonusowymi) oddzielone są od siebie tzw. lutowaniami, czyli krótkimi łącznikami składającymi się z pewnych dźwięków i słów wypowiadanych przez Dodę w wykreowanym przez nią języku Dodarin (który nazywany jest „dialektem języka elfickiego”). Paweł Ziętara z duetu 5th Element wypowiedział się o stylistyce albumu: „trochę symfoniki, konkretne rockowe walnięcie i dużo elektroniki (...). Utwory, które powstały, są bardzo różne. Są wśród nich te bardzo rockowe, ale i z domieszką elektroniki, żywe basy, żywe instrumenty, znalazło się też miejsce dla syntetycznych dźwięków. Kiedy tego słucham teraz z perspektywy czasu, uważam, że nie można tej płyty zaszufladkować. Nie włożysz jej do popu, nie włożysz jej do electro, nie włożysz jej tak naprawdę nigdzie”.
Wydanie i promocja.
Historia wydania.
Premiera albumu "7 pokus głównych" odbyła się 23 maja 2011 w formacie digital download na portalu Muzodajnia. 27 maja płyta pojawiła się przedpremierowo w sieciach sklepów Saturn, a 30 maja odbyła się tam jej oficjalna premiera. 6 czerwca album pojawił się także w pozostałych sieciach sklepów Empik. Premierę "The 7 Temptations" pierwotnie planowano na kilka miesięcy po "7 pokus głównych". Ziętara wypowiedział się: „Już w tym roku, w czerwcu, [Doda] wylatuje do Los Angeles, gdzie są nią zainteresowane potężne wytwórnie. Jej kawałek «Bad Girls» krąży po całym świecie – to nie jest przypadek”. Do tej premiery ostatecznie nie doszło.
Promocja.
W czerwcu 2010 na oficjalnej stronie internetowej Dody pojawiły się pierwsze dwa utwory z anglojęzycznej wersji płyty, „Bad Girls” oraz „My Way or No Way”. Pierwszy zwiastujący album występ miał miejsce podczas XLVII Krajowego Festiwalu Piosenki Polskiej w Opolu, gdzie Doda wykonała m.in. dwie wspomniane piosenki, ale po polsku i cover utworu Anny Jantar „Nic nie może wiecznie trwać”, który znalazł się później na albumie jako bonus. Pierwszym występem po premierze płyty był recital na festiwalu TOPtrendy 2011, gdzie Doda wykonała pięć utworów z premierowego albumu i cztery z wcześniejszych, wprowadzając na scenę bajkową scenografię inspirowaną grecką mitologią. Na scenie dołączył do niej również raper Fokus.
Płytę promowano także na oficjalnej stronie artystki na Facebooku. W galerii zatytułowanej „Reguły The 7 Temptations” pojawiły się cztery zdjęcia tekstów z trzynastoma wyróżnionymi kolorami tytułami utworów z anglojęzycznej wersji płyty. Na tablicy zamieszczono natomiast premierowo okładkę albumu i plakat promocyjny z datą premiery. Oprócz tego, w marcu 2011 na jej profilu w serwisie YouTube pojawił się fragment „Singing in the Chains”. 30 maja 2011, czyli w dniu oficjalnej premiery albumu, Pałac Kultury i Nauki w Warszawie zabłysnął na różowo i pojawił się na nim symbol Bad Girls (☿).
Opakowanie i oprawa graficzna.
Album ukazał się w siedmiu wersjach różniących się okładkami, wszystkie jednak kryją się pod jedną, wspólną, przedstawiającą logo Dody i liczbę 7. Opakowanie wydano w formacie keep case, w którym najczęściej ukazują się dyski DVD. Wewnątrz, poza płytą CD, znajduje się książeczka z tekstami piosenek i listami twórców (użyto w niej czcionki języka Dodarin), siedem zdjęć z sesji do płyty oraz trójwymiarowy rysunek przedstawiający Dodę-elfa latającą w kosmosie. Grzbiety opakowań każdej z siedmiu wersji po złożeniu składają się w jedno zdjęcie. Kolejne okładki przedstawiają Dodę w rolach hermafrodyty, elfa, centaura, wymiotującą pewną złotą substancją, w stroju stworzonym z piór, krwawiącą i z zaszytymi oczami oraz „bogini, której ścieka krew spomiędzy nóg a wokół krążą rozwścieczone hieny (...). Bogini jest delikatna, typ fruwającej w przestworzach artystki, mówiącej do hien: «Moje małe zwierzątka, bierzcie i pożerajcie». Ten obraz to opowieść o dzieleniu się swoim wnętrzem w sposób bardzo Ostateczny”. Artystka wypowiedziała się: „Przede wszystkim te zdjęcia to dzieło sztuki”.
Single.
W czerwcu 2010 na oficjalnej stronie internetowej Dody pojawiły się dwa anglojęzyczne utwory z płyty, „Bad Girls” i „My Way or No Way”. Zaprezentowano również okładki tych singli. Fani mieli wybrać w głosowaniu, który z nich ma promować nowy album jako pierwszy i wygrał utwór „Bad Girls”. Premiera tego nagrania z tekstem w języku polskim, będąca równocześnie radiową premierą singla, odbyła się 16 lipca w radiu ESKA. Był to także pierwszy singiel Dody wydany w formacie digital download. Piosenka uplasowała się na 41. miejscu listy polskiego airplayu. Premiera teledysku do „Bad Girls” w wersji anglojęzycznej miała miejsce pół roku po internetowej premierze piosenki, 14 stycznia 2011, a do polskojęzycznej 2 lutego.
Rok po zaprezentowaniu pierwszego singla, w czerwcu 2011, zapowiedziano równoległe wydanie dwóch kolejnych: „Fuck It” (gościnnie Fokus) oraz „XXX”. Ich tytuły wraz z okładkami ujawniono 24 czerwca, kiedy to Doda wypowiedziała się: „Na dniach kręcimy niebezpieczny klip do «Fuck It»..., a chwilę później mitycznie współczesny do «XXX»”. Ostatecznie postanowiono promować najpierw tylko ten drugi. Do radiostacji rozesłano go 13 lipca, a teledysk do niego miał premierę dopiero 11 listopada.
Trzecim i kończącym promocję albumu, był singiel „Fuck It”. W teledysku wziął udział Fokus, a premiera klipu odbyła się 12 listopada 2012 r. Jednak 24 kwietnia Doda ujawniła czwarty singiel Electrode, do którego powstał teledysk.
Koncerty.
The Seven Temptations Tour.
15 maja 2011 piosenkarka wyruszyła w ogólnopolską trasę koncertową The Seven Temptations Tour promującą album. Występy odbyły się również poza granicami Polski, w Stanach Zjednoczonych, Niemczech, Wielkiej Brytanii i Austrii.
Menedżer koncertowy i brat artystki, Rafał Rabczewski, wypowiedział się na temat trasy w następujący sposób: „[poprzednia] trasa Rock'n'Roll Palace Tour wyznaczyła pewne trendy na lokalnym «podwórku», a konkurencja, która myśli, że nas w końcu dogoni, mocno się myli, bo nadchodzi jeszcze bardziej «wypasione» The Seven Temptation 2011 Tour, które kompletnie powyrywa fanów, jak i organizatorów z butów”.
Pozostałe.
W lipcu 2010 utwór „Bad Girls” na stałe dołączył do listy piosenek wykonywanych przez Dodę na koncertach z trasy Rock'n'Roll Palace Tour. Oprócz tego album promowany był podczas występów na pojedynczych galach lub koncertach: XLVII KFPP w Opolu (10 września 2010), Jedyna taka Dwójka (23 października 2010), Mikołajkowa Muzodajnia Gwiazd (4 grudnia 2010), Sylwestrowa Moc Przebojów (31 grudnia 2010), Siatkarskie Plusy 2010 (22 stycznia 2011), VIVA Comet 2011 (24 lutego 2011), "Szansa na sukces" (6 maja 2011), TOPtrendy 2011 (5 czerwca 2011) oraz Sabat Czarownic (25 czerwca 2011).
Odbiór.
Recenzje.
Michał Michalak z muzycznego serwisu portalu Interia.pl wystawił albumowi cztery na dziesięć punktów, pisząc w swojej recenzji: „Nowy album królowej polskich celebrytów jest zawodowo wyprodukowany, równie profesjonalnie zaśpiewany i... strasznie irytujący (...). Produkcja jest bez zarzutu – popowa, zadziorna elektronika miesza się z rockowymi uderzeniami, które momentami przywodzą na myśl przeboje... Bajmu (posłuchajcie refrenu piosenki «Piąty żywioł» – toż to Beata Kozidrak!). Zgadzam się również z tym, że Rabczewska śpiewa więcej niż solidnie. Wciąż potwornie razi jednak pretensjonalność jej twórczości”. W gazecie „Przekrój” porównano album do wydanego w tym samym czasie "Born This Way" Lady Gagi, wskazując "7 pokus głównych" za lepszy; recenzent pochwalił płytę jako pozytywny krok w karierze artystki, porównując jego stylistykę do Gagi, Britney Spears i Izabeli Trojanowskiej, ale skrytykował niezdecydowanie odnośnie do publiki, do której Doda miałaby albumem trafić; „(...) repertuar z "7 pokus głównych" lepiej pasuje do temperamentu i wizerunku Rabczewskiej niż to, co śpiewała do tej pory. Szkoda tylko, że choć kilka piosenek robi dobre wrażenie (od «Electrode», przez «XXX», po «Fuck It»), wielkiego hitu jak nie było, tak nie ma”.
W magazynie „Wprost” napisano: „Zatrudnienie uznanych producentów i współpracowników przyniosło efekt – "7 pokus" jest płytą zdecydowanie lepszą od "Diamond Bitch" i przaśnych produkcji Virgin. Produkcyjnie trudno będzie ją przebić jakiemukolwiek polskiemu artyście, płyta jest bogata w modne analogowe brzmienia i połączenia gatunkowe, znalazło się miejsce na ciężkie gitary, znów popularne bity techno i melodyjne refreny (...). Problemem może być jednak publiczność (...). Próba trafienia do zwolenników ambitniejszej muzyki będzie wymagać odejścia od wizerunku prowincjonalnej królowej dożynek (...). [Doda] musi jeszcze się zastanowić, czy chce zaryzykować miano królowej (obciachowego) popu dla tytułu księżniczki elektroniki”.
Negatywnie album oceniono w gazecie „Polityka” i serwisie internetowym Porcys. W pierwszym z nich recenzent wystawił płycie jeden na sześć punktów i napisał: „Wśród wielu dziedzin życia, w których stara się brylować Dorota Doda Rabczewska, muzyka jest dziś najmniej interesująca (...). I może stąd ta nerwowość, którą słychać w łączeniu krzykliwej rockowej estetyki z modnym parę sezonów temu electro, a także w obecnych od pierwszych minut stylistycznych nawiązań do piosenek innych wykonawców (...) Agresywna erotyka w tekstach («XXX», «Fuck It») bywa tu śmieszna, chociaż i ona lepsza niż grafomania bardziej lirycznych momentów, gdy Doda – cytuję jej tekst – «w zwierciadle istnienia przegląda się» (...). Wykonuje przesiąkniętą kompleksami muzykę pop, będącą dość nieudolnym naśladownictwem tego, co robi RedOne (...) czy Dr. Luke”. W serwisie Porcys oceniono album na 1.7 punktów w zakresie dziesięciu, zwracając uwagę na fakt, że Doda – w przeciwieństwie do międzynarodowych gwiazd popu, takich jak Beyoncé, Nelly Furtado, Kylie Minogue czy Rihanna – nie ma w repertuarze żadnego przeboju i krytykując źle brzmiące połączenie rocka z elektroniką.
Dziennikarka Karolina Korwin Piotrowska oceniła album pozytywnie, wypowiadając się: „Mamy oto jedyną w Polsce, poza [Marylą] Rodowicz, gwiazdę, która nie żałuje pieniędzy nie tylko na stroje i lekarzy medycyny estetycznej, ale i na profesjonalną produkcję muzyczną (...). To jedyne wydawnictwo całościowe – jest koncepcja, pomysł, może kontrowersyjny, jadący po estetycznej bandzie, ale jest to JAKIEŚ. Wkurza, zastanawia, nie pozostawia obojętnym”. Były narzeczony Dody i lider zespołu heavy metalowego Behemoth, Adam „Nergal” Darski, wypowiedział się: „Nie pamiętam, kiedy tak podobał mi się krajowy pop (czy w ogóle mi się kiedykolwiek podobał?). Mam przed sobą 7 różnych wydań, zawodową produkcję (5th Element), baaaardzo fajne, zapamiętywalne numery z ogniem i jajami, intrygujące teksty i wreszcie… okładka. Mnóstwo świetnej fotografii, trochę kontrowersji… liczę na małą rewolucję w skali kraju i dużo fermentu”.
Redaktorzy serwisu wp.pl uznali "7 pokus głównych" za jeden z najgorszych albumów 2011 roku, argumentując: „Z polskich płyt wybraliśmy prawdziwy okaz wśród tegorocznych muzycznych potworków. (...) Doda próbuje balansować pomiędzy rockiem, popem, elektroniką i muzyką taneczną, aż w końcu kompletnie się gubi. Gwoździem do trumny są przerywniki w «języku elfów», które (...) w wykonaniu wokalistki brzmią dość żenująco.”
Sprzedaż.
Po trzech dniach przedsprzedaży, album "7 pokus głównych" zadebiutował na 13. miejscu ogólnopolskiej listy sprzedaży OLiS. W następnym tygodniu, już po oficjalnej premierze, awansował na pozycję 11, a w kolejnym na 7., później jednak spadał na niższe pozycje. W dniu sklepowej premiery albumu, czyli 30 maja, poziom zamówień do sklepów osiągnął 16 809 egzemplarzy, dzięki czemu pokrył się on złota płytą. Certyfikat został wydany przez Związek Producentów Audio-Video 15 lipca. 9 grudnia 2011 roku płyta uzyskała certyfikat platynowej, za nakład 30 tys. egzemplarzy. Tego samego dnia powróciła do zestawienia OLiS, docierając już do 4. miejsca.
Lista utworów.
Wszystkie utwory oprócz 2 i 8 wyprodukowane przez 5th Element (Łukasza Mackiewicza-Krzosa i Pawła Ziętarę). Utwory 2 i 8 wyprodukowane przez Łukasza Targosza i Jacka Tarkowskiego.
Notatki:
Źródło:
Twórcy.
W nawiasie podano numery utworów, przy których produkcji brała udział dana osoba (w przypadku ich braku, produkcja odnosi się do wszystkich utworów).
Źródło:

</doc>
<doc id="2101758" url="https://pl.wikipedia.org/wiki?curid=2101758" title="Eparchia kamieniecko-podolska (Patriarchat Moskiewski)">
Eparchia kamieniecko-podolska (Patriarchat Moskiewski)

Eparchia kamieniecko-podolska – jedna z eparchii Ukraińskiego Kościoła Prawosławnego Patriarchatu Moskiewskiego. Jej obecnym biskupem ordynariuszem jest metropolita kamieniecko-podolski i gródecki Teodor (Hajun), zaś funkcje katedry pełni sobór św. Aleksandra Newskiego w Kamieńcu Podolskim.
Eparchia w obecnych granicach funkcjonuje od 1993, jako kontynuatorka tradycji eparchii podolskiej Patriarchatu Moskiewskiego istniejącej w latach 1795–1950. Jej pierwszym zwierzchnikiem był w latach 1993–1997 arcybiskup Nikanor (Juchimiuk). Po jego śmierci katedrę kamieniecko-podolską objął biskup Teodor (Hajun), który sprawuje godność biskupią do dnia dzisiejszego.
W skład eparchii wchodzi 5 dekanatów:
Na terytorium eparchii działa jeden klasztor:

</doc>
<doc id="2101759" url="https://pl.wikipedia.org/wiki?curid=2101759" title="Port lotniczy Subotica">
Port lotniczy Subotica

Port lotniczy Subotica (ICAO: LYSU) – port lotniczy położony niedaleko Suboticy (Serbia, Wojwodina). Obsługuje połączenia krajowe.

</doc>
<doc id="2101762" url="https://pl.wikipedia.org/wiki?curid=2101762" title="Regions Morgan Keegan Championships and the Cellular South Cup 2008 (kobiety)">
Regions Morgan Keegan Championships and the Cellular South Cup 2008 (kobiety)

Tenisowy turniej WTA Regions Morgan Keegan Championships and the Cellular South Cup 2008 odbył się w dniach 24 lutego - 2 marca w amerykańskim Memphis na kortach twardych. Pula nagród wyniosła 175 000 dolarów amerykańskich.

</doc>
<doc id="2101763" url="https://pl.wikipedia.org/wiki?curid=2101763" title="Dialekty szwabskie">
Dialekty szwabskie



</doc>
<doc id="2101765" url="https://pl.wikipedia.org/wiki?curid=2101765" title="Teodor (Hajun)">
Teodor (Hajun)

Teodor, imię świeckie Ołeksij Hajun (ur. 17 lutego 1958 w Niemowiczach) – ukraiński biskup prawosławny.
Życiorys.
Urodził się w rodzinie chłopskiej. Po ukończeniu szkoły średniej rozpoczął w 1975 naukę w instytucie gospodarki wodnej w Równem, lecz przerwał studia i w latach 1977–1978 pracował w tym samym mieście w fabryce. W 1978 wstąpił do moskiewskiego seminarium duchownego, które ukończył w 1984. W 1987 ukończył studia teologiczne w Moskiewskiej Akademii Duchownej, uzyskując tytuł kandydata nauk teologicznych. 24 grudnia tego samego roku złożył wieczyste śluby mnisze w ławrze Poczajowskiej. 10 stycznia 1988 wyświęcony na hierodiakona, zaś 7 października 1990 na hieromnicha. Zamieszkał wówczas w skicie Świętego Ducha, podległym ławrze. Do głównego monasteru wrócił już w roku następnym, podejmując obowiązki wykładowcy w szkole duchownej.
5 czerwca 1992 otrzymał godność ihumena i został przełożonym ławry Poczajowskiej, od 1 sierpnia jako archimandryta. 5 sierpnia tego samego roku miała miejsce jego chirotonia na biskupa poczajowskiego, wikariusza eparchii tarnopolskiej. 8 grudnia 1992 objął ponadto obowiązki rektora seminarium duchownego w Poczajowie. 27 lipca 1996 przestał pełnić zadania przełożonego ławry Poczajowskiej. 15 kwietnia 1997 skierowany na katedrę kamieniecko-podolską. Od 2006 arcybiskup, w 2014 otrzymał godność metropolity. W tym samym roku objął urząd przewodniczącego Najwyższego Sądu Cerkiewnego Ukraińskiego Kościoła Prawosławnego.

</doc>
<doc id="2101766" url="https://pl.wikipedia.org/wiki?curid=2101766" title="Port lotniczy Zrenjanin">
Port lotniczy Zrenjanin

Port lotniczy Zrenjanin (ZRE, LYZR) – port lotniczy położony niedaleko Zrenjanina (Serbia). Obsługuje połączenia krajowe.

</doc>
<doc id="2101768" url="https://pl.wikipedia.org/wiki?curid=2101768" title="IV Liceum Ogólnokształcące im. kpt. pil. Eugeniusza Horbaczewskiego w Zielonej Górze">
IV Liceum Ogólnokształcące im. kpt. pil. Eugeniusza Horbaczewskiego w Zielonej Górze

IV Liceum Ogólnokształcące im. kpt. pil. Eugeniusza Horbaczewskiego w Zielonej Górze.
Powstało w roku 1979, jako Liceum Lotnicze.
W 1989 roku zostało przekształcone w Liceum Wojskowe, a następnie w 1992 roku w Liceum Ogólnokształcące z systemem amerykańskim. Patronem szkoły jest Eugeniusz Horbaczewski, stąd hasło promujące szkołę "Szkoła wysokich lotów". Cechą wyróżniającą tę szkołę jest wprowadzony od roku szkolnego 1994/1995 roku system amerykański.
Historia.
Liceum Lotnicze w Zielonej Górze zostało utworzone we wrześniu 1979 jako filia szkoły w Dęblinie. Twórcami liceum byli: ówczesny komendant Wyższej Oficerskiej Szkoły Lotniczej w Dęblinie gen. dr Józef Kowalski ze strony wojska, Zbyszko Piwoński – ówczesny wojewoda zielonogórski, późniejszy senator RP oraz Henryk Baturo, ówczesny kurator oświaty i wychowania, później radny Sejmiku Województwa Lubuskiego.
Od 2 lutego 1982 Liceum Lotnicze stało się samodzielną szkołą. W tym też roku, 13 września, szkoła otrzymała sztandar.
Liceum Lotnicze prowadziło kształcenie młodzieży męskiej w zawodzie mechanik osprzętu lotniczego. Głównym celem, jaki stał przed szkołą, było przygotowanie kandydatów do „dęblińskiej szkoły orląt”. Z zadań tych wywiązało się bardzo dobrze. W opinii wykładowców WOSL absolwenci Liceum Lotniczego w Zielonej Górze byli znacznie lepiej przygotowani do dalszych studiów niż ich koledzy po Liceum Lotniczym w Dęblinie.
1 września 1988 szkoła otrzymała imię kpt. pil. Eugeniusza Horbaczewskiego. Wraz ze zmianami strukturalnymi zachodzącymi w wojsku zmalało zapotrzebowanie na kandydatów do szkół wojskowych, a szczególnie do lotnictwa. Doprowadziło to do przekształcenia Liceum Lotniczego w Wojskowe Liceum Ogólnokształcące w 1989 roku. Niestety, dalsze zmiany spowodowały, że w 1992 decyzją Ministerstwa Obrony Narodowej prawie wszystkie licea wojskowe zostały zlikwidowane, w tym także zielonogórskie.
Od 1 września 1992 szkoła funkcjonuje jako IV Liceum Ogólnokształcące. Szkoła utrzymała imię nadane Liceum Lotniczemu i podtrzymuje tradycje swojej poprzedniczki. Charakterystyczną cechą tej szkoły jest eksperymentalny program nauczania. Szkoła prowadzi szeroką działalność wychowawczą, edukacyjną i kulturalną. Współpracuje ze szkołami z Niemiec, Francji, Holandii, Ukrainy i Białorusi. W zielonogórskim środowisku szkoła pozostała nadal „Lotnikiem”.
Od 1 września 2002 przy liceum funkcjonuje gimnazjum.
W roku szkolnym 2002/2003 zmianie uległa nazwa placówki na „Zespół Szkół Akademickich w Zielonej Górze”, który obejmuje IV Liceum Ogólnokształcące i 10. Gimnazjum. Do grona licealistów po raz pierwszy dołączyli młodsi koledzy i koleżanki. Nie jest to jedyna zamiana, bowiem od 1 września tego samego roku organem prowadzącym szkołę jest dr Stefan Bulanda – twórca szkoły od początku jej istnienia.
Od 1979 szkołę ukończyło 2136 osób. W roku szkolnym 1990/1991 do liceum trafiły dziewczęta, a pierwsze maturzystki opuściły szkołę w roku 1992/1993.
System amerykański w IV Liceum Ogólnokształcącym.
Został wprowadzony od roku szkolnego 1994/1995. „Lotnik” jest drugą szkołą w Polsce, która wprowadziła ten system.
Autorzy systemu w zielonogórskiej „czwórce” postawili sobie za cel wprowadzenie pięciu zasad organizacji procesu dydaktyczno-wychowawczego. Zasady te wynikały z oczekiwań młodzieży, rodziców oraz nauczycieli i sprowadzały się do:
W roku 1994 rozpoczęto prace nad projektem eksperymentu, z uwzględnieniem opinii młodzieży, rodziców i nauczycieli oraz wzorów amerykańskich. W roku 1995 eksperyment został opracowany, a jego część wprowadzona do realizacji jako innowacja. Obejmowała ona punktowy system oceniania i podział roku szkolnego na 3 okresy.
Zgodnie z założeniami rok szkolny podzielony został na trzy okresy, z których każdy trwa 60 dni zajęć szkolnych. Zajęcia lekcyjne odbywają się w grupach przedmiotowych (oznacza to, że język polski u nauczyciela X może mieć np. 3 uczniów z klasy A, 15 uczniów z klasy B, 2 uczniów z klasy C i 7 uczniów z klasy D), natomiast wychowawcze w oddziałach klasowych (czyli klasa A ma godzinę wychowawczą ze swoim wychowawcą a klasa B ze swoim). Program nauczania w cyklu 3-letnim trwa 8 okresów (w klasach I i II po 3 okresy w roku, w klasach III 2 trymestry) i obejmuje: zajęcia zawierające podstawy programowe, oznaczone numerami kursów 101,102 itd, specjalizację przedmiotową, oznaczoną numerami kursów 201,202 i zajęcia pozalekcyjne oznaczone jako 301,302 itd. Kursy obejmują 60 godzin zajęć lekcyjnych i stanowią programową całość. Plan nauczania określa przedmioty obowiązkowe i specjalizacyjne wraz z określoną ilością kursów do realizacji. W końcowym etapie punkty zostają przeliczone na tradycyjne oceny. Z każdego przedmiotu uczeń może otrzymać 300 pkt w danym okresie nauki. Stosuje się następujące zasady przeliczania punktów na oceny:
Oznacza to, że gdy uczeń w I trymestrze uzyskał z j.polskiego 220 pkt/300, to w ‘normalnej’ szkole otrzymałby 4.
Zasadą ustaloną w eksperymencie jest to, że nie ma możliwości zmiany punktacji w trakcie okresu. Twórcom eksperymentu (mgr Joannie Andrzejewskiej i dr Stefanowi Bulandzie) chodziło o stworzenie warunków i motywacji do zdobywania wiedzy w sposób systematyczny. W dotychczas stosowanym systemie okresem wzmożonej mobilizacji do nauki był ostatni okres lub w najlepszym przypadku ostatni rok realizacji przedmiotu. Autorzy eksperymentu, na podstawie własnych doświadczeń pedagogicznych uznali, że powtarzanie klasy i wszystkich przedmiotów obowiązujących w planie nauczania dla danej klasy nie daje pożądanych rezultatów. Uczeń nie uzyskuje w końcowej klasyfikacji wyższych stopni i nie jest to mobilizacja do lepszej i bardziej systematycznej pracy. Uczeń powtarzający kurs zostaje warunkowo promowany. Realizuje wszystkie przedmioty zgodnie z planem nauczania, powtarzając tylko ten, z którego otrzymał ocenę niedostateczną. Nie ma tej możliwości w ostatnim okresie nauki.
Przykładowy rozkład kursów dla ucznia, który w II klasie wybrał specjalizację językową. Każdy uczeń ma codziennie ten sam plan lekcji. Wyrabia to nawyk systematycznego uczenia się i w opinii uczniów doskonale sprawdza się w szkolnych realiach.
Każdy uczeń ma do wyboru 1 z 4 języków obcych (angielski, niemiecki, włoski, francuski), który będzie miał codziennie przez 3 lata, oraz 2 język obcy (inny niż ten podstawowy), którego będzie się uczył codziennie przez całą 1 klasę.
Do wyboru są specjalizacje: językowa, dziennikarska, prawno-społeczna, medyczna, farmaceutyczna, psychologiczno-pedagogiczna, politechniczna (mat-fiz-inf) i ekonomiczno-menadżerska.

</doc>
<doc id="2101769" url="https://pl.wikipedia.org/wiki?curid=2101769" title="Gdybyś mnie teraz zobaczył">
Gdybyś mnie teraz zobaczył

Gdybyś mnie teraz zobaczył ("If You Could See Me Now") – trzecia po "PS. Kocham cię" oraz "Na końcu tęczy" powieść irlandzkiej pisarki Cecelii Ahern.
Fabuła.
Główna bohaterka, Elizabeth Egan, jest zorganizowaną i odpowiedzialną osobą, skupioną na pracy i opiece nad Lukiem, synem jej borykającej się z nałogami i osobistymi kłopotami siostry Saoirse. Elizabeth łączą z siostrzeńcem dobre relacje, ale brak w nich ciepła i prawdziwej miłości. Nic dziwnego, że Luke wymyśla sobie "niewidzialnego przyjaciela", co Elizabeth akceptuje jako typowo dziecięcą fantazję.
Wkrótce w życiu Elizabeth pojawia się Ivan, tajemniczy, spontaniczny i radosny mężczyzna, który znakomicie dogaduje się z Lukiem. Relacja z Ivanem otwiera Elizabeth na nowe doświadczenia i emocje.

</doc>
<doc id="2101770" url="https://pl.wikipedia.org/wiki?curid=2101770" title="Friedrich Paneth">
Friedrich Paneth

Friedrich Adolf Paneth (ur. 31 sierpnia 1887 w Wiedniu, zm. 17 września 1958 tamże) - chemik austriacko-brytyjski. Członek Royal Society (od 1947 roku), dyrektor Towarzystwa Maxa Plancka (1953-1958).
W 1919 roku został profesorem nadzywczajnym Uniwersytetu w Hamburgu, w 1922 przeniósł się do Berlina, gdzie wykładał do 1929, zaś w latach 1929-1933 nauczał na uniwersytecie w Królewcu. W 1933 odbywał podróż naukową do Wielkiej Brytanii, podczas której prowadził wykłady. Tam też zastał go moment dojścia Adolfa Hitlera do władzy, w związku z czym nie wrócił do kraju, jako że był pochodzenia żydowskiego. Od tego czasu do 1939 wykładał jako profesor wizytujący na Uniwersytecie Londyńskim, zaś od 1939 aż do przejścia na emeryturę w 1953 na Uniwersytecie w Durham.
W czasach swojej kariery, uważany za autorytet w chemii wodorków metali. Szeroko znany ze swojej pracy opublikowanej w 1926 roku później cytowanej w kontekście zimnej fuzji. Autor między innymi znaczących prac w dziedzinie adsorpcji i współstrącania śladowych ilości substancji (obok Kasimira Fajana i Otto Hahna), oraz badań stratosfery.
Krater księżycowy Paneth oraz rzadki minerał "panethyt" ("panethite", (Na,Ca)2(Mg,Fe)2(PO4)2) nazwane są jego imieniem.

</doc>
<doc id="2101771" url="https://pl.wikipedia.org/wiki?curid=2101771" title="Studencka liga ukraińska w piłce nożnej">
Studencka liga ukraińska w piłce nożnej

Studencka liga ukraińska w piłce nożnej (ukr. Студентська ліга. Чемпіонат України з футболу серед команд вищих навчальних закладів (ВНЗ), "Studentśka liha". "Czempionat Ukrajiny z futbołu sered komand wyszczych nawczalnych zakładiw (WNZ)") rozgrywane są od 2001 roku. Rozgrywki odbywają się spośród drużyn składających się ze studentów wyższych uczelni Ukrainy.
W rozgrywkach Studenckiej ligi Ukrainy uczestniczy różna liczba drużyn, które systemem jesień-wiosna rozgrywają swoje mecze. Liczba drużyn zależna od liczby zgłoszeń od wyższych uczelni. Liga zarządzana przez Ogólnoukraińską Studencką Asocjację Piłki Nożnej (ukr. Всеукраїнська футбольна асоціація студентів (ВФАС) "Wseukrajinśka futbolna asociacija studentiw (WFAS)").

</doc>
<doc id="2101772" url="https://pl.wikipedia.org/wiki?curid=2101772" title="Zbigniew Janiszewski (lekkoatleta)">
Zbigniew Janiszewski (lekkoatleta)

Zbigniew Stanisław Janiszewski (ur. 16 sierpnia 1931 w Krakowie) – polski lekkoatleta tyczkarz, trzykrotny mistrz Polski, olimpijczyk.
Kariera sportowa.
Startował na igrzyskach olimpijskich w 1956 w Melbourne, gdzie zajął 12. miejsce w finale skoku o tyczce. Wystąpił również na Akademickich Mistrzostwach Świata w 1954 w Budapeszcie (5. miejsce) i na Międzynarodowych Igrzyskach Sportowej Młodzieży w 1955 w Warszawie (4. miejsce).
Był trzykrotnym mistrzem Polski w 1953, 1955 i 1957, a także wicemistrzem w 1959 i czterokrotnym brązowym medalistą w 1952, 1954, 1958 i 1960. Zdobył również brązowy medal w 1955 w sztafecie 4 × 100 metrów. Był także mistrzem Polski w hali w skoku o tyczce w 1954 i 1956.
W latach 1953–1959 trzynaście razy startował w meczach reprezentacji Polski w skoku o tyczce, odnosząc 2 zwycięstwa indywidualne.
Rekordy życiowe.
Był zawodnikiem Kolejarza Kraków (1949–1951 i 1954–1955), OWKS Kraków (1952–1953) i Olszy Kraków (1956–1960).
Był mężem Barbary Lerczakówny.
Ukończył studia na Politechnice Krakowskiej na Wydziale Architektury w 1960. W 1962 wyjechał do Szwajcarii, skąd przeniósł się do Stanów Zjednoczonych, gdzie mieszka.

</doc>
<doc id="2101776" url="https://pl.wikipedia.org/wiki?curid=2101776" title="Port lotniczy Tyrgowiszte">
Port lotniczy Tyrgowiszte

Port lotniczy Tyrgowiszte – port lotniczy położony w Buchowcy koło Tyrgowiszte, w Bułgarii. Obsługuje połączenia krajowe.

</doc>
<doc id="2101777" url="https://pl.wikipedia.org/wiki?curid=2101777" title="Websphere Application Server">
Websphere Application Server



</doc>
<doc id="2101778" url="https://pl.wikipedia.org/wiki?curid=2101778" title="Port lotniczy Kyrdżali">
Port lotniczy Kyrdżali

Port lotniczy Kyrdżali – port lotniczy położony w Kyrdżali, w Bułgarii. Obsługuje połączenia krajowe.

</doc>
<doc id="2101779" url="https://pl.wikipedia.org/wiki?curid=2101779" title="Dialekty bawarskie">
Dialekty bawarskie



</doc>
<doc id="2101782" url="https://pl.wikipedia.org/wiki?curid=2101782" title="Klubowe Mistrzostwa Świata w piłce siatkowej kobiet">
Klubowe Mistrzostwa Świata w piłce siatkowej kobiet



</doc>
<doc id="2101783" url="https://pl.wikipedia.org/wiki?curid=2101783" title="OMA (baza danych)">
OMA (baza danych)



</doc>
<doc id="2101784" url="https://pl.wikipedia.org/wiki?curid=2101784" title="Klubowe Mistrzostwa Świata w piłce siatkowej mężczyzn">
Klubowe Mistrzostwa Świata w piłce siatkowej mężczyzn



</doc>
<doc id="2101786" url="https://pl.wikipedia.org/wiki?curid=2101786" title="Puchar Kontynentalny 2010/2011">
Puchar Kontynentalny 2010/2011

14. edycja Pucharu Kontynentalnego odbył się w dniach 24 września - 28 listopada 2010 roku faza eliminacyjna oraz faza finałowa od 14 do 16 stycznia 2011 w Mińsku. W turnieju uczestniczyło 19 drużyn klubowych z 19 krajów. Polskę w turnieju reprezentowała Cracovia.
I runda.
Grupa A.
Mecze grupy A odbyły się w dniach 24-26 września 2010 w Jaca w Hiszpanii.
Tabela
"Lp. = lokata, M = liczba rozegranych spotkań, W = Wygrane, WpD = Wygrane po dogrywce lub karnych, PpD = Porażki po dogrywce lub karnych, P = Porażki, G+ = Gole strzelone, G- = Gole stracone, Pkt = Liczba zdobytych punktów"
W turnieju grupy A zwyciężyła drużyna gospodarzy Club Hielo Jaca i uzyskała awans do II rundy (grupa B).
II runda.
Grupa B.
Mecze II rundy grupy B odbyły się w dniach 22-24 października 2010 w Tilburgu w Holandii. W tej fazie Pucharu wystąpi reprezentant Polski - Cracovia. Pierwotnie mistrzem Polski była drużyna Podhale Nowy Targ, która jednak zawiesiła działalność. Jej następca MMKS Nowy Targ nie został zgłoszony do Pucharu przez Polski Związek Hokeja na Lodzie, który wyznaczył do reprezentowania Polski drużynę z Krakowa.
Tabela
"Lp. = lokata, M = liczba rozegranych spotkań, W = Wygrane, WpD = Wygrane po dogrywce lub karnych, PpD = Porażki po dogrywce lub karnych, P = Porażki, G+ = Gole strzelone, G- = Gole stracone, Pkt = Liczba zdobytych punktów"
W turnieju grupy B zwyciężyła drużyna Cracovii i uzyskała awans do III rundy (grupa D).
Grupa C.
Mecze grupy C odbędą się w Mariborze w Słowenii.
Tabela
"Lp. = lokata, M = liczba rozegranych spotkań, W = Wygrane, WpD = Wygrane po dogrywce lub karnych, PpD = Porażki po dogrywce lub karnych, P = Porażki, G+ = Gole strzelone, G- = Gole stracone, Pkt = Liczba zdobytych punktów"
W turnieju grupy C zwyciężyła drużyna SC Miercurea-Ciuc i uzyskała awans do III rundy (grupa E).
III runda - półfinał.
Grupa D.
Mecze III rundy grupy D odbyły się w dniach 26-28 listopada 2010 w Rouen we Francji.
Tabela
"Lp. = lokata, M = liczba rozegranych spotkań, W = Wygrane, WpD = Wygrane po dogrywce lub karnych, PpD = Porażki po dogrywce lub karnych, P = Porażki, G+ = Gole strzelone, G- = Gole stracone, Pkt = Liczba zdobytych punktów"
W turnieju grupy D zwyciężyła drużyna Dragons de Rouen i uzyskała awans do IV rundy - Superfinału.
Grupa E.
Mecze III rundy grupy E odbyły się w dniach 26-28 listopada 2010 w Asiago we Włoszech.
Tabela
"Lp. = lokata, M = liczba rozegranych spotkań, W = Wygrane, WpD = Wygrane po dogrywce lub karnych, PpD = Porażki po dogrywce lub karnych, P = Porażki, G+ = Gole strzelone, G- = Gole stracone, Pkt = Liczba zdobytych punktów"
W turnieju grupy E zwyciężyła drużyna SonderjyskE Vojens i uzyskała awans do IV rundy - Superfinału.
Superfinał - grupa F.
Superfinał został rozegrany w dniach 14-16 stycznia 2011 w Mińsku w hali Mińsk-Arena.
Tabela
"Lp. = lokata, M = liczba rozegranych spotkań, W = Wygrane, WpD = Wygrane po dogrywce lub karnych, PpD = Porażki po dogrywce lub karnych, P = Porażki, G+ = Gole strzelone, G- = Gole stracone, Pkt = Liczba zdobytych punktów"
W turnieju finałowym przyznano nagrody indywidualne:
Skład gwiazd turnieju:

</doc>
<doc id="2101788" url="https://pl.wikipedia.org/wiki?curid=2101788" title="Paul-Henri de Le Rue">
Paul-Henri de Le Rue

Paul-Henri de Le Rue (ur. 17 kwietnia 1984 w Lannemezan) – francuski snowboardzista, brązowy medalista olimpijski i mistrz świata juniorów.
Kariera.
Po raz pierwszy na arenie międzynarodowej pojawił się 8 marca 1998 roku w Les Angles, gdzie w zawodach FIS Race zajął 42. miejsce w gigancie. W 2002 roku wystartował na mistrzostwach świata juniorów w Rovaniemi, gdzie zajął 22. miejsce w snowcrossie. Jeszcze dwukrotnie startował na imprezach tego cyklu, najlepszy wynik osiągając podczas rozgrywanych dwa lata później mistrzostw świata juniorów w Oberwiesenthal, gdzie w tej samej konkurencji zdobył złoty medal.
W zawodach Pucharu Świata zadebiutował 13 stycznia 2001 roku w Morzine, zajmując 43. miejsce w snowcrossie. Pierwsze pucharowe punkty wywalczył 17 listopada 2001 roku w Tignes, zajmując 25. miejsce w tej samej konkurencji. Na podium zawodów tego cyklu po raz pierwszy stanął 6 marca 2005 roku w Lake Placid, kończąc rywalizację w snowcrossie na drugiej pozycji. W zawodach tych rozdzielił swego brata, Xaviera i Ueliego Kestenholza ze Szwajcarii. Łącznie piec razy stawał na podium zawodów PŚ, jednak nie odniósł żadnego zwycięstwa. Najlepsze wyniki osiągnął w sezonach 2004/2005 i sezon 2010/2011, kiedy to zajmował siódme miejsce w klasyfikacji snowcrossu.
Jego największym sukcesem jest brązowy medal w snowcrossie zdobyty na igrzyskach olimpijskich w Turynie w 2006 roku. Wyprzedzili go tam tylko Seth Wescott z USA i Radoslav Židek ze Słowacji. Był to jego jedyny medal wywalczony na międzynarodowej imprezie tej rangi. Na rozgrywanych cztery lata później igrzyskach w Vancouver zajął 25. miejsce. Brał również udział w igrzyskach olimpijskich w Soczi w 2014 roku, gdzie był czwarty, przegrywając walkę o podium z Alexem Deiboldem z USA. Zajął też między innymi piąte miejsce na mistrzostwach świata w Arosie w 2007 roku.
W 2015 roku zakończył karierę.
Jego brat Xavier de Le Rue również był snowboardzistą.

</doc>
<doc id="2101789" url="https://pl.wikipedia.org/wiki?curid=2101789" title="Józef Kirszrot-Prawnicki">
Józef Kirszrot-Prawnicki

Józef Kirszrot-Prawnicki (ps. „K-t”, „Labor”, „J.K-P”, „-p.”) (ur. 1 grudnia 1842 w Warszawie, zm. 1 sierpnia 1906 w Otwocku) – polski prawnik, ekonomista i działacz społeczny żydowskiego pochodzenia.
Życiorys.
Urodził się w rodzinie zasymilowanych Żydów osiadłych w Warszawie. W 1866 uzyskał tytuł magistra prawa i administracji w Szkole Głównej Warszawskiej. Kontynuował studia w Lipsku i Wrocławiu. W 1873 został adwokatem przysięgłym przy Sądzie Apelacyjnym w Warszawie. Później pracował również jako radca prawny w rozmaitych instytucjach.
Propagował idee spółdzielczości, w tym spółdzielczości kredytowej, oraz ubezpieczeń. Był kierownikiem biura naukowego Jana Blocha. Publikował w prasie, m.in. w "Izraelicie", "Ateneum", "Ekonomiście", "Gazecie Sądowej", "Niwie", "Przeglądzie Tygodniowym", "Kurierze Warszawskim", "Bibliotece Warszawskiej" i "Gazecie Handlowej". Napisał kilkanaście książek i broszur, w tym pracę na temat spółdzielni pożyczkowych pt. "O oszczędności, kasach i stowarzyszeniach oszczędnościowych i pożyczkowo-oszczędnościowych". Tłumaczył także literaturę obcojęzyczną. Zorganizował w 1901 i wiele lat przewodniczył Towarzystwu Oszczędnościowo-Pożyczkowemu dla Ubogiej Ludności Żydowskiej. Był członkiem założycielem Kasy im. Józefa Mianowskiego. Od 1881 wielokrotnie wchodził w skład zarządu Gminy Wyznaniowej Żydowskiej w Warszawie.
Opowiadał się za asymilacją Żydów i nawoływał do zmieniania przez Żydów nazwisk na polskie, opublikował apel w tej sprawie w 1882 na łamach "Kuriera Warszawskiego", co odbiło się szerokim echem wśród mieszkańców miasta. Napisał komedię "Węzeł gordyjski" poświęconą problemom asymilacji. Był prawnikiem Stowarzyszenia Wzajemnej Pomocy Pracowników Handlowych.
Z małżeństwa z Salomeą z domu Szyff (1852–1909) miał syna Stanisława (1873–1900), który był inżynierem. Jest pochowany na cmentarzu żydowskim przy ulicy Okopowej w Warszawie (kwatera 71, rząd 1).

</doc>
<doc id="2101790" url="https://pl.wikipedia.org/wiki?curid=2101790" title="Jan Anasiewicz">
Jan Anasiewicz

Jan Anasiewicz (ur. 15 lipca 1908 w Mochowie, zm. między 4 a 7 kwietnia 1940 w Katyniu) – kapitan artylerii Wojska Polskiego, ofiara zbrodni katyńskiej.
Życiorys.
Był synem Walentego i Klary z domu Kobylińskiej. Wujem (bratem matki) Jana Anasiewicza był ksiądz Kacper Kobyliński.
24 maja 1927 zdał maturę typu humanistycznego w Gimnazjum im. Króla Władysława Jagiełły w Płocku. 
W lipcu 1927 za zgodą rodziców wstąpił do Wojska Polskiego. W czerwcu 1928 w stopniu kaprala podchorążego ukończył Kurs Unitarny Szkoły Podchorążych Piechoty w Komorowie, a dwa lata później Szkołę Podchorążych Artylerii w Toruniu. 15 sierpnia 1930 Prezydent RP Ignacy Mościcki mianował go podporucznikiem ze starszeństwem z dniem 15 sierpnia 1930 i 78. lokatą w korpusie oficerów artylerii, a minister spraw wojskowych wcielił do 17 pułku artylerii lekkiej w Gnieźnie. Został awansowany do stopnia porucznika ze starszeństwem z dniem 1 stycznia 1933. 15 września 1935 przeniesiono go na dodatkowe przeszkolenie do Szkoły Podchorążych Rezerwy Artylerii we Włodzimierzu Wołyńskim. Na stopień kapitana został mianowany ze starszeństwem z dniem 19 marca 1939 i 92. lokatą w korpusie oficerów artylerii. W tym czasie pełnił służbę w Wołyńskiej Szkole Podchorążych Rezerwy Artylerii na stanowisku instruktora 1 baterii szkolnej.
We wrześniu 1939 prawdopodobnie przydzielono go do Ośrodka Zapasowego Artylerii nr 2. Po 17 września 1939 dostał się do niewoli radzieckiej. Osadzono go w obozie w Kozielsku. Jego nazwisko figuruje na liście wywózkowej z 3 kwietnia 1940. Między 4 a 7 kwietnia 1940 został zamordowany przez funkcjonariuszy NKWD w katyńskim lesie. W czasie ekshumacji wiosną 1943. jego zwłoki oznaczono numerem 1942. 
23 czerwca 1936 Jan Anasiewicz zawarł związek małżeński z Jadwigą Teresą Kotecką. Jego bratem ciotecznym był Michał Kobyliński, kierownik szkoły powszechnej w Golinie, porucznik rezerwy piechoty, współwięzień obozu w Kozielsku, również zamordowany w Katyniu.
Upamiętnienie.
Minister Obrony Narodowej Aleksander Szczygło 5 października 2007 awansował pośmiertnie kpt. Jana Anasiewicza na stopień majora. Awans został ogłoszony 9 listopada 2007 w Warszawie w trakcie uroczystości „Katyń Pamiętamy – Uczcijmy Pamięć Bohaterów.
Prezydent RP na Uchodźstwie w Londynie Stanisław Ostrowski nadał dekretem z dnia 11 listopada 1976 zbiorowo krzyż srebrny Orderu Virtuti Militari (nr 14384) żołnierzom polskim zgładzonym w Katyniu i innych nieznanych miejscach kaźni, dla upamiętnienia ofiary ich życia, w imię Niepodległości Polski. Krzyż został zawieszony na Pomniku Katyńskim w Londynie.
1 stycznia 1986 Minister Spraw Wojskowych, ppłk dypl. inż. Jerzy Przemysław Morawicz nadał odznakę pamiątkową Krzyż Kampanii Wrześniowej wszystkim Polakom – ofiarom zbrodni w Katyniu.

</doc>
<doc id="2101794" url="https://pl.wikipedia.org/wiki?curid=2101794" title="William Collins (malarz)">
William Collins (malarz)

William Collins (ur. 8 września 1788 w Londynie, zm. 17 lutego 1847 tamże) – angielski malarz, ojciec powieściopisarza Wilkie Collinsa i malarza Charlesa Allstona Collinsa.
Był uczniem przyjaciela ojca, artysty specjalizującego się w malowaniu scen wiejskich George’a Morlanda. Naukę kontynuował od 1807 w londyńskiej Royal Academy Schools. Sławę i powodzenie przyniosły mu wiejskie sceny rodzajowe, weduty i nostalgiczne pejzaże. W 1814 został członkiem stowarzyszonym Royal Academy, a cztery lata później uzyskał pełne członkostwo. Był wieloletnim przyjacielem szkockiego malarza Davida Wilkie, który został ojcem chrzestnym jego starszego syna. Artysta wiele podróżował, odwiedził m.in. Francję, Holandię, Belgię, Niemcy i Włochy, był również na Szetlandach. Zmarł w 1847 w Londynie z powodu zaawansowanej choroby serca. Rok po śmierci malarza jego syn Wilkie Collins wydał biografię ojca "Memoris of the Life William Collins".
William Collins w latach 1807-1846 wystawił 124 obrazy w Royal Academy i 45 w British Institution. Większość jego prac znajduje się w zbiorach brytyjskich m.in. w Royal Academy of Arts Collection, Royal Collection i Tate Britain.

</doc>
<doc id="2101795" url="https://pl.wikipedia.org/wiki?curid=2101795" title="Radoslav Židek">
Radoslav Židek

Radoslav Židek (ur. 15 października 1981 w Žilinie) – słowacki snowboardzista, wicemistrz olimpijski.
Kariera.
Po raz pierwszy na arenie międzynarodowej pojawił się 16 grudnia 2002 roku w Klínovcu, gdzie w zawodach FIS Race został zdyskwalifikowany w slalomie równoległym (PSL). Nigdy nie startował na mistrzostwach świata juniorów.
W zawodach Pucharu Świata zadebiutował 5 stycznia 2004 roku w Bad Gastein, zajmując 21. miejsce w snowcrossie. Tym samym już w swoim debiucie wywalczył pierwsze pucharowe punkty. Nigdy nie stanął na podium zawodów tego cyklu, najwyższą lokatę uzyskując 13 marca 2008 roku w Valmalenco, gdzie był czwarty w tej konkurencji, przegrywając walkę o podium z Francuzem Vincentem Valerym. Najlepsze wyniki osiągnął w sezonach 2003/2004 i 2007/2008, kiedy to zajmował 21. miejsce w klasyfikacji generalnej.
Jego największym sukcesem jest srebrny medal w snowcrossie zdobyty na igrzyskach olimpijskich w Turynie w 2006 roku. Rozdzielił tam na podium Setha Wescotta z USA i Francuza Paula-Henri de Le Rue. Na tych samych igrzyskach zajął również 27. miejsce w gigancie równoległym (PGS). Był też między innymi jedenasty w snowcrossie podczas mistrzostw świata w Whistler w 2005 roku.
Osiągnięcia.
Puchar Świata.
Miejsca na podium.
Židek nigdy nie stawał na podium zawodów PŚ.

</doc>
<doc id="2101796" url="https://pl.wikipedia.org/wiki?curid=2101796" title="Podłatczyn krótkoskrzydły">
Podłatczyn krótkoskrzydły

Podłatczyn krótkoskrzydły ("Metrioptera brachyptera") – eurosyberyjski, wilgociolubny gatunek owada prostoskrzydłego z rodziny pasikonikowatych (Tettigoniidae) zaliczany do rodzaju "Metrioptera", określanego w języku polskim zwyczajową nazwą podłatczyn. 
Ten podłatczyn występuje na terenach trawiastych w środowiskach wilgotnych (torfowiska, bagna, bory bagiene i wrzosowiska). W Polsce stwierdzony na terenie niemal całego kraju (z wyjątkiem Wzgórz Trzebnickich, Kotliny Nowotarskiej i Tatr).

</doc>
<doc id="2101799" url="https://pl.wikipedia.org/wiki?curid=2101799" title="Jaime Romero">
Jaime Romero

Jaime Romero Gómez (ur. 31 lipca 1990 w Valdegandze) – hiszpański piłkarz występujący na pozycji pomocnika. Od 2019 jest zawodnikiem klubu Qarabağ FK.
Jest wychowankiem Albacete Balompié. W pierwszej drużynie tego klubu występował w latach 2008–2009. W 2009 roku trafił do Udinese Calcio. W sezonie 2010/2011 przebywał na wypożyczeniu w AS Bari. Rok później został wypożyczony do Granada CF.

</doc>
<doc id="2101801" url="https://pl.wikipedia.org/wiki?curid=2101801" title="William Collins">
William Collins



</doc>
<doc id="2101802" url="https://pl.wikipedia.org/wiki?curid=2101802" title="Madisonville (Teksas)">
Madisonville (Teksas)

Madisonville – miasto w Stanach Zjednoczonych, w stanie Teksas, w hrabstwie Madison. W 2000 roku liczyło 4 159 mieszkańców.

</doc>
<doc id="2101804" url="https://pl.wikipedia.org/wiki?curid=2101804" title="Jefferson (Teksas)">
Jefferson (Teksas)

Jefferson – miasto w Stanach Zjednoczonych, w stanie Teksas, w hrabstwie Marion. W 2000 roku liczyło 2 024 mieszkańców.

</doc>
<doc id="2101809" url="https://pl.wikipedia.org/wiki?curid=2101809" title="Stanton (Teksas)">
Stanton (Teksas)

Stanton – miasto w Stanach Zjednoczonych, w stanie Teksas, w hrabstwie Martin. W 2000 roku liczyło 2 556 mieszkańców.

</doc>
<doc id="2101811" url="https://pl.wikipedia.org/wiki?curid=2101811" title="Podłatczyn dwubarwny">
Podłatczyn dwubarwny

Podłatczyn dwubarwny ("Metrioptera bicolor") – eurosyberyjski, kserotermiczny gatunek owada prostoskrzydłego z rodziny pasikonikowatych (Tettigoniidae) zaliczany do rodzaju "Metrioptera", określanego w języku polskim zwyczajową nazwą podłatczyn. 
Występuje na terenach trawiastych. W Polsce jest gatunkiem rzadkim, występuje głównie na niżu (murawy kserotermiczne) i w górach (połoniny, murawy naskalne i łąki).
Wyróżniane są dwa podgatunki:

</doc>
<doc id="2101812" url="https://pl.wikipedia.org/wiki?curid=2101812" title="Juan Cuadrado">
Juan Cuadrado

Juan Guillermo Cuadrado Bello (ur. 26 maja 1988 w Necoclí) – kolumbijski piłkarz występujący na pozycji prawego pomocnika lub prawego obrońcy we włoskim klubie Juventus oraz w reprezentacji Kolumbii. Brązowy medalista Copa América (2016 i 2021).
Kariera.
Jest wychowankiem rodzimego klubu Independiente Medellín. Do pierwszej drużyny dołączył w 2008. W 2009 wyjechał do Włoch i został zawodnikiem Udinese Calcio. W Serie A zadebiutował 1 listopada 2009 w meczu z Chievo Werona. W sezonie 2011/2012 przebywał na wypożyczeniu w US Lecce. W 2012 odszedł do Fiorentiny.
2 lutego 2015 przeszedł do Chelsea, skąd pół roku później wypożyczono go na jeden sezon do Juventusu.
W 2010 zadebiutował w reprezentacji Kolumbii. W swoim debiucie w kadrze zdobył bramkę.

</doc>
<doc id="2101813" url="https://pl.wikipedia.org/wiki?curid=2101813" title="Mason (Teksas)">
Mason (Teksas)

Mason – miasto w Stanach Zjednoczonych, w stanie Teksas, w hrabstwie Mason. W 2000 roku liczyło 2 134 mieszkańców.

</doc>
<doc id="2101814" url="https://pl.wikipedia.org/wiki?curid=2101814" title="Wojciech Gajewski">
Wojciech Gajewski

Wojciech Gajewski z Błociszewa herbu Ostoja (zm. 27 grudnia 1657 w Poznaniu) – kasztelan rogoziński w latach 1653-1657, starosta wschowski w latach 1646-1647. 
Syn Łukasza i Anny Czackiej, wnuk Erazma Gajewskiego, burgrabiego kościańskiego, z żoną Apolinarą Opalińską miał synów Franciszka i Łukasza oraz córkę Teresę.
Był elektorem Jana II Kazimierza Wazy z województwa poznańskiego w 1648 roku. Poseł sejmiku średzkiego na sejm koronacyjny 1649 roku, sejm 1662, 1665, 1667 roku.
Wojciech z Błociszewa Gajewski był dziedzicem Czacza, gdzie 1653 r. postawił kościòł z cegły palonej. Kościół ten w stylu barokowym poświęcił w 1663 r. biskup enneński, Jan Kurski. Majątek Czacz Gajewski odziedziczył w r. 1639 i tam również wybudował wczesnobarokowy pałac, prawdopodobnie według projektu Krzysztofa Bonadury Starszego. Z żony Apollinary Opalińskiej, wojewodzianki poznańskiej, miał synów Franciszka i Łukasza, kasztelana santockiego. Urząd starosty odstąpił w 1649 Andrzejowi Ossowskiemu. W 1644 założył miasteczko Zaborowo

</doc>
<doc id="2101816" url="https://pl.wikipedia.org/wiki?curid=2101816" title="Brady (Teksas)">
Brady (Teksas)

Brady – miasto w Stanach Zjednoczonych, w stanie Teksas, w hrabstwie McCulloch. W 2000 roku liczyło 5 523 mieszkańców.

</doc>
<doc id="2101818" url="https://pl.wikipedia.org/wiki?curid=2101818" title="Tilden (Teksas)">
Tilden (Teksas)

Tilden – jednostka osadnicza w Stanach Zjednoczonych, w stanie Teksas, w hrabstwie McMullen. W 2000 roku liczyło 450 mieszkańców.

</doc>
<doc id="2101820" url="https://pl.wikipedia.org/wiki?curid=2101820" title="PIN2">
PIN2

PIN2 () – specjalny kod zabezpieczający dostęp do zaawansowanych funkcji telefonu komórkowego, przypisany do danej karty SIM. Podobnie jak kod PIN składa się z czterech cyfr (z zakresu 0000–9999). Jego podanie jest wymagane np. przy zerowaniu licznika kosztów połączeń czy uaktywnianiu trybu wybierania ustalonego (FDN).
Trzykrotne wprowadzenie błędnego kodu PIN2 skutkuje jego zablokowaniem, a tym samym brakiem możliwości włączenia lub wyłączenia zaawansowanych funkcji telefonu. Można go jednak odblokować wprowadzając specjalnie do tego przygotowany kod PUK2. Mimo to dziesięciokrotne błędne wprowadzenie tego kodu spowoduje trwałą blokadę dostępu do wyżej wspomnianych funkcji.

</doc>
<doc id="2101821" url="https://pl.wikipedia.org/wiki?curid=2101821" title="Passion, Grace and Fire">
Passion, Grace and Fire

Passion, Grace &amp; Fire – drugi album tria gitarowego w składzie: Al Di Meola, John McLaughlin i Paco de Lucía. W przeciwieństwie do ich pierwszego, nagranego prawie w całości na żywo albumu "Friday Night in San Francisco", ten krążek został nagrany w studiu.

</doc>
<doc id="2101823" url="https://pl.wikipedia.org/wiki?curid=2101823" title="Metrioptera">
Metrioptera

Metrioptera – rodzaj owadów prostoskrzydłych z rodziny pasikonikowatych (Tettigoniidae). Gatunki z tego rodzaju są określane w języku polskim zwyczajową nazwą podłatczyn. Rodzaj obejmuje kilkanaście gatunków występujących w Europie i w Azji. Gatunkiem typowym jest "Gryllus brachypterus" (="Metrioptera brachyptera").
Podrodzaj "Bicolorana" jest przez część taksonomów podnoszony do rangi rodzaju.
W Polsce występują 3 gatunki:

</doc>
<doc id="2101824" url="https://pl.wikipedia.org/wiki?curid=2101824" title="Dokumentacja geodezyjno - kartograficzna">
Dokumentacja geodezyjno - kartograficzna



</doc>
<doc id="2101825" url="https://pl.wikipedia.org/wiki?curid=2101825" title="Podłatczyn">
Podłatczyn



</doc>
<doc id="2101829" url="https://pl.wikipedia.org/wiki?curid=2101829" title="Aleksandr Iwanow (sztangista)">
Aleksandr Iwanow (sztangista)

Aleksandr Konstantinowicz Iwanow (ros. Александр Константинович Иванов; ur. 22 lipca 1989 w Rustawi) – rosyjski sztangista, dwukrotny mistrz świata.
W 2012 roku zdobył srebrny medal podczas igrzysk olimpijskich w Londynie. W 2016 roku Iwanow został zdyskwalifikowany, a jego wynik anulowany po wykryciu w jego organizmie dopingu.
Ponadto zdobył złote medale w kategorii do 94 kilogramów na mistrzostwach świata w Antalyi w 2010 roku i mistrzostwach świata we Wrocławiu trzy lata później. Podczas letniej Uniwersjady 2013 w Kazaniu zdobył złoty medal.

</doc>
<doc id="2101834" url="https://pl.wikipedia.org/wiki?curid=2101834" title="Lista najliczniej produkowanych samolotów">
Lista najliczniej produkowanych samolotów



</doc>
<doc id="2101835" url="https://pl.wikipedia.org/wiki?curid=2101835" title="90210 (sezon 1)">
90210 (sezon 1)

Pierwsza seria serialu telewizyjnego dla młodzieży 90210 jest emitowana na FoxLife'e od 23 kwietnia 2010, zawiera ona 24 odcinki. Pilotowy odcinek serialu obejrzało około 5 milionów widzów.
Podobnie jak w oryginalnym serialu, 90210 następuje wprowadzenie się rodziny (rodzice Debbie i Harry Wilson, córka Annie i adoptowany syn Dixon). Harry jest faktycznie z Beverly Hills i wraca aby opiekować się swoją matką Tabithą, i do pracy jako dyrektor w West Beverly Hills High School. Wszyscy oni starają się dostosować do nowego życia: Annie przeżywa pierwsze zauroczenia (zaczynając od bogatego dzieciaka Ty) i przyjaźni, a także poznaje popularność i własną tożsamość; Dixon ma problemy ze swoją adopcją; Harry i Debbie zmagają się z nowiną, że Harry ma syna z Tracy, jego byłą szkolną miłością.
Tracy Clark ma córkę, Naomi Clark, która chodzi z Ethanem Wardem, nowym rywalem Dixona, który niedługo zrywa z Naomi. Następnie Annie i Ethan zaczynają się spotykać, po przeprowadzce Annie do Beverly Hills. Obie dziewczyny na przemian stają się przyjaciółkami, wrogami w miłosnym trójkącie, a także prawie siostrami ze względu na dziecko rodziców. Ich matki znajdują się we własnym trójkącie miłosnym po ślubie Tracy Clark z Charlesem (za którym Naomi nie przepada), a ona zdaje sobie sprawę, że chce Harry’ego z powrotem. Walka Naomi z Annie zmusza ją do sprowadzenia byłego chłopaka Annie z Kansas, Jasona jako broń żeby odnowić swój związek z Ethanem. Naomi zaprzyjaźnia się z grupą starszych dziewcząt i zaczyna flirtować z Ozziem, studentem, a później zaczyna przyciągać do siebie barmana o imieniu Liam, który niedługo później okazuje się być w jej wieku i staje się uczniem West Beverly High. Tymczasem związek Ethan i Annie przeżywa kryzys, ponieważ Ethan na nowo przemyśliwuje swoje życie po wypadku samochodowym i zaczyna interesować się Rhondą, dziewczyną którą uderzył. Wkrótce Naomi i Liam zaczynają się spotykać, a gdy Naomi zaprzyjaźnia się z Annie, Liam zaczyna interesować się nimi obiema.
Najlepszą przyjaciółką Naomi jest upadła gwiazda Adrianna Tate-Duncan, która walczy z uzależnieniem od narkotyków. To wprowadza ją w kłopoty, kiedy Harry postanawia przeszukać szkołę, dzięki pomocy policjantki, Kimberly McIntyre, która jest pod przykryciem jako student. Kimberly zaczyna spotykać się z nauczycielem Ryanem Matthews, który przez znajomość z nią ma problemy w szkole. Pełna poczucia winy, Kimberly stara się jak najlepiej rozwiązać sprawę, pomagając Ryanowi odzyskać swoją pracę z powrotem, choć on bierze urlop, aby na nowo przemyśleć swoje życie. Adrianna trafia na odwyk, po niemal obciążeniu Naomi problemami prawnymi, gdyż wzięła na siebie winę za posiadanie narkotyków. Tam rozpoczyna znajomość z Navidem Shirazi, redaktorem gazetki szkolnej i najlepszym przyjacielem Dixona, który zapłacił za jej odwyk. Chociaż na początku dziewczyna robi wszystko, aby tylko go "spłacić", zaczynają rzeczywiście dbać o siebie. Adrianna później odkrywa, że jest w ciąży w wyniku jej swobody seksualnej, gdy była uzależniona. Po powiadomieniu Navida o ciąży, on zrywa z nią. Ona później ujawnia, że ojciec jej dziecka to Ty, choć nie jest jasne, kiedy spali razem. Ona i Navid wracają do siebie, kiedy Navid zdaje sobie sprawę, że chociaż ona jest w chaosie, on nie potrafi o niej zapomnieć, i zaangażował się w ich związek, choć jego rodzina oddaliła się od niego, gdy powiedział im, że dziecko nie jest jego i nie rezygnuje gdy Adrianna ujawnia, że ojcem jej córki jest Ty.
Innym opisywanym bohaterem jest Erin Silver (nazywana od jej drugiego imienia), przyrodnia siostra Kelly Taylor i Davida Silvera oraz była najlepsza przyjaciółka Naomi, dopóki ojciec Silver nie zaczyna romansować z Naomi, co ostatecznie kończy jej przyjaźń z Naomi. Szybko zaprzyjaźnia się z Annie i zaczyna spotykać się z Dixonem, który jest nieco zaskoczony jej "nie-tak-90210" stylem życia, gdyż jest ona dziewicą, która nie dba o popularność. Jeden odcinek jest bardzo szczególny, ponieważ okazuje się, że Silver ma chorobę afektywną dwubiegunową. Kelly Taylor jest obecnie psychologiem w West Beverly i ma syna o imieniu Sammy. Kelly staje się opiekunem Silver gdy jej matka okazuje się być niewystarczającym opiekunem dla córki z powodu jej alkoholizmu. Ona krótko spotyka się z Ryanem przed jego odejściem z pracy, z powodu jego związku z uczennicą / policjantką Kimberly ale także, dlatego że spał z Brendą, ponownie psując przyjaźń pomiędzy kobietami. Po odkryciu Brendy, że nie może mieć dzieci, kobiety postanawiają się pogodzić.
Na balu, Adrianna zaczyna rodzić. Rodzi córkę, którą daje do adopcji. Dowiaduje się również, że Brenda adoptowała dziecko z Chin. Ethan zaczyna rozumieć swoje uczucia do Silver, co prowadzi do konfrontacji z Dixonem i pocałunku z Silver. Na imprezie Naomi i Jen (jej siostra), Liam śpi z Jen. On jest wściekły, że Naomi powiedziała Jen o jego przeszłości: chciał zachować to w tajemnicy. Jednak nie był świadomy, że Jen była siostrą Naomi, a po ustaleniu tego jest przerażony. Naomi dowiaduje się o tym, ale uważa, że Annie była z Liamem, a nie Jen. To kończy się poważną kłótnią między Annie i Naomi, gdzie Annie jest odrzucana przez rówieśników, ucieka, wsiada pijana do samochodu i przypadkowo potrąca człowieka.
Obsada.
W 1 serii 90210 wystąpiło cztery gwiazdy Beverly Hills, 90210: Jennie Garth, Shannen Doherty, Tori Spelling i Joe E. Tata odtworzyli swoje oryginalne role.
Lista odcinków.
&lt;onlyinclude&gt;
&lt;/onlyinclude&gt;

</doc>
<doc id="2101837" url="https://pl.wikipedia.org/wiki?curid=2101837" title="Kim Rasmussen">
Kim Rasmussen

Kim Rasmussen (ur. 22 września 1972) – duński trener piłki ręcznej, w latach 2010–2016 selekcjoner reprezentacji Polski seniorek.
Kariera.
Kariera klubowa.
Karierę jako trener rozpoczynał w 1990 roku pracując z drużynami młodzieżowymi, a następnie przez osiem lat trenował duńskie Lyngby HK, w sezonie 2008/09 natomiast męską drużynę szwedzkiego Stavstens IF. W sezonie 2010/2011 był trenerem żeńskiego zespołu Roskilde Handball występującego w duńskiej Ekstraklasie, ale został zwolniony w marcu 2011. W styczniu 2015 pracował krótko jako asystent trenera w zespole Wardar Skopje. W sezonie 2015/2016 był trenerem żeńskiego zespołu z Rumunii CSM Bukareszt i triumfował z nim w rozgrywkach Ligi Mistrzyń, ale klub nie przedłużył z nim kontraktu. Do pracy z drużyną klubową powrócił w sezonie 2020/21, obejmując MKS Lublin. 24 lutego 2021 roku kontrakt został rozwiązany za porozumieniem stron z powodu nie osiągnięcia zakładanych przez klub celów. 
Kariera reprezentacyjna.
25 czerwca 2010 został trenerem kobiecej reprezentacji Polski. Awansował z nią na mistrzostwa świata w 2013 roku po zwycięstwie w barażu ze Szwecją. Na mistrzostwach świata w 2013 roku rozgrywanych w Serbii awansował do najlepszej czwórki turnieju po wygranym ćwierćfinale 22:21 z Francją. Ostatecznie zajął 4. miejsce, po przegranych w półfinale z Serbią i w meczu o brązowy medal przeciwko Danii, co było największym sukcesem w historii polskiej piłki ręcznej kobiet. Później wywalczył z reprezentacją awans na mistrzostwa Europy w 2014 roku w Chorwacji i na Węgrzech po zwycięstwie w ostatnim meczu kwalifikacyjnym z Czechami. Jednak na tym turnieju zespół wygrał tylko jedno spotkanie fazy grupowej z Rosją, które dało jednocześnie awans do fazy zasadniczej z 3. miejsca, a przegrał pięć pozostałych (dwie w fazie grupowej z Hiszpanią i Węgrami i wszystkie trzy w fazie zasadniczej z Danią, Norwegią i Rumunią) i ostatecznie zajął na tych mistrzostwach 11. miejsce. Na mistrzostwach świata w 2015 ponownie zajął z drużyną 4. miejsce. Nie zdecydował się na przedłużenie kontraktu kończącego się w sierpniu 2016 i w tym samym roku został selekcjonerem reprezentacji Węgier w piłce ręcznej kobiet. Stanowisko to obejmował do stycznia 2020 roku. Pod jego wodzą Węgierki zajęły 15. miejsce w mistrzostwach świata w 2017 roku i 14. lokatę dwa lata później oraz 7. pozycję w mistrzostwach Europy w 2018 roku. 25 listopada 2020 roku objął funkcję selekcjonera reprezentacji Czarnogóry, z którą podczas turnieju w Podgoricy uzyskał awans na Olimpiadę w Tokio. 29 marca 2021 roku władze federacji poinformowały, że kontrakt z selekcjonerem nie zostanie przedłużony.

</doc>
<doc id="2101839" url="https://pl.wikipedia.org/wiki?curid=2101839" title="PUK2">
PUK2

PUK2 (ang. Personal Unblocking Key 2) – ośmiocyfrowy kod służący do odblokowania kodu PIN2. Jest on przypisany do danej karty SIM i przechowywany w bazie danych operatora sieci od chwili wydania jej abonentowi. Dzięki niemu można ustalić nowy kod PIN2 chroniący dostęp do zaawansowanych funkcji telefonu komórkowego, jak np. wybierania ustalonego (FDN).
Dziesięciokrotne błędne wprowadzenie tego kodu spowoduje trwałe zablokowanie dostępu do tych funkcji, ale nie unieważni ono karty SIM. Jednak, aby móc ponownie korzystać z tych funkcji, niezbędne jest wówczas zwrócenie się do operatora sieci z prośbą o wydanie nowej karty.

</doc>
<doc id="2101841" url="https://pl.wikipedia.org/wiki?curid=2101841" title="Omar Flores">
Omar Flores

Omar Alejandro Flores Serrano (ur. 6 maja 1979 w Acapulco) – meksykański piłkarz występujący na pozycji środkowego obrońcy, obecnie zawodnik Jaguares.
Kariera klubowa.
Flores jest wychowankiem zespołu Club Atlas z siedzibą w mieście Guadalajara, do którego seniorskiej drużyny został włączony jako dwudziestolatek przez argentyńskiego szkoleniowca Ricardo Lavolpe. W meksykańskiej Primera División zadebiutował 11 marca 2000 w przegranym 1:2 spotkaniu z Tolucą, jednak nie potrafił sobie wywalczyć miejsca w wyjściowej jedenastce, przez co już po kilkunastu miesiącach odszedł na półroczne wypożyczenie do Club León. Tam zaczął regularnie wybiegać na ligowe boiska, jednak na koniec sezonu 2001/2002 spadł ze swoją ekipą do drugiej ligi. Po powrocie do Atlasu strzelił swojego premierowego gola w najwyższej klasie rozgrywkowej, 5 października 2002 w przegranej 1:2 konfrontacji z Pueblą, a w styczniu 2003 ponownie udał się na sześciomiesięczne wypożyczenie, tym razem do Querétaro FC, z którym nie osiągnął żadnego sukcesu. W 2008 roku zajął z Atlasem drugie miejsce w rozgrywkach kwalifikacyjnych do Copa Libertadores, InterLidze, lecz podczas siedmioletniego pobytu w tym klubie nie zdołał zagwarantować sobie na dłużej miejsca w pierwszym składzie.
Wiosną 2009 Flores został po raz kolejny wypożyczony, tym razem do drużyny Jaguares de Chiapas z siedzibą Tuxtla Gutiérrez, gdzie od razu został podstawowym defensorem zespołu i po upływie roku został na stałe wykupiony przez zarząd klubu. Od tamtej pory okresy regularnej gry w wyjściowej jedenastce przeplatał nieudanymi sezonami, podczas których sporadycznie pojawiał się na boiskach.

</doc>
<doc id="2101842" url="https://pl.wikipedia.org/wiki?curid=2101842" title="Acosmetia">
Acosmetia

Acosmetia – rodzaj motyli z rodziny sówkowatych i podrodziny Condicinae.
Obejmuje siedem gatunków:
W Polsce występuje tylko "A. caliginosa"

</doc>
<doc id="2101845" url="https://pl.wikipedia.org/wiki?curid=2101845" title="Apocalyptic Doom">
Apocalyptic Doom

Apocalyptic Doom - czwarty album studyjny polskiej grupy muzycznej Thunderbolt. Wydawnictwo ukazało się 19 lutego 2007 roku nakładem wytwórni muzycznej Agonia Records. Nagrania zostały zarejestrowane w 2006 roku w lubelskim Hendrix Studio we współpracy z Arkadiuszem "Maltą" Malczewskim. Mastering kompozycji w Q Studio wykonał Tomasz "Horn" Rozek.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="2101847" url="https://pl.wikipedia.org/wiki?curid=2101847" title="Adrian Chávez">
Adrian Chávez



</doc>
<doc id="2101850" url="https://pl.wikipedia.org/wiki?curid=2101850" title="Giacomo Briano">
Giacomo Briano

Giacomo Briano (ur. ok. 1589 w Modenie, zm. 1 października 1649 w Busseto) – włoski architekt, jezuita, w latach 1617–1621 i 1630–1632 tworzący w Polsce. 
Życiorys.
Wykształcenie uzyskał przed wstąpieniem (w r. 1607) do Towarzystwa Jezusowego. Znał bardzo dobrze twórczość Pellegrino Tibaldiego, jego twórczość odznacza się ewidentnymi zapożyczeniami od dzieł tego architekta. Briano znał dobrze także teorię architektury, o czym świadczy fakt, iż zwracał się do generała zakonu z prośbą o pozwolenie na komentowanie traktatów architektonicznych.
Ukończył w latach 1613–1616 budowę kolegium w Castiglione, przygotował projekt kolegium w Mirandoli (realizowane 1619–1621), rozpoczął według swego projektu budowę kościoła S. Maria Maggiore (1627–1630) w Trieście, zaprojektował w 1632 kościół Św. Wita w Rijece (Fiume).
W Polsce przebywał dwukrotnie: pomiędzy 1617 a 1621 oraz w latach 1630–1632. Pełnił obowiązki naczelnego architekta Prowincji Polskiej. Zaprojektował kościół jezuicki w Łucku (ob. katedra) (1617-162)), we Lwowie (1620–1621), Ostrogu (nieistniejący, zburzony w XIX wieku) (1630–1632), kolegium przy kościele w Lublinie (1620), a także kaplicę Gostomskich przy nieistniejącym kościele zakonu w Sandomierzu. Według jego projektów rozbudowano kościół Św. Jana w Jarosławiu. Prawdopodobnie uczestniczył też przy wznoszeniu kościoła pw. ŚŚ. Piotra i Pawła w Krakowie (1619). Pracując we Włoszech sporządził projekty dla kościoła w Przemyślu (ok. 1622) (ostatecznie niezrealizowane).

</doc>
<doc id="2101861" url="https://pl.wikipedia.org/wiki?curid=2101861" title="Gekkan Asuka">
Gekkan Asuka

 – japoński miesięcznik poświęcony mandze typu "shōjo" wydawany przez Kadokawa Shoten, skierowany do nastoletnich dziewcząt. "Asuka" jest wydawany dwudziestego czwartego dnia każdego miesiąca.
Komiksy publikowane w tym magazynie, po wydaniu w formie tankōbon zawierają etykietę "Asuka Comics".

</doc>
<doc id="2101863" url="https://pl.wikipedia.org/wiki?curid=2101863" title="PTT Thailand Open 2010">
PTT Thailand Open 2010

PTT Thailand Open 2010 – tenisowy turniej ATP z cyklu PTT Thailand Open rozgrywany w dniach 27 września–3 października 2010 roku w Bangkoku na kortach twardych w hali o puli nagród 608 500 dolarów amerykańskich.

</doc>
<doc id="2101866" url="https://pl.wikipedia.org/wiki?curid=2101866" title="Dymitr z Tesaloniki">
Dymitr z Tesaloniki

Dymitr z Tesaloniki (, ; ur. ok. 270, zm. 306) – męczennik, święty Kościoła katolickiego, prawosławnego, ormiańskiego i koptyjskiego.
Żywot.
Dymitr (Demetriusz) pochodził z Tesaloniki. Zginął śmiercią męczeńską w 306 roku, prawdopodobnie w Sirmium (dziś Sremska Mitrovica).
Wedle żywotów, cesarz Dioklecjan (284–305) lub Maksymian (286–305) miał wyznaczyć młodego Dymitra na urząd prokonsula, nie wiedząc że był on chrześcijaninem. Zamiast wypełniać edykt Dioklecjana nakazujący prześladowanie chrześcijan, Dymitr głosił Ewangelię w Salonikach. Aresztowany i wtrącony do więzienia, przekonał swego przyjaciela Nestora, aby ów stanął do walki z gladiatorem, który zabijał chrześcijan na arenie, rzucając ich na włócznie. Po zwycięstwie i męczeństwie Nestora, Dymitr zginął w więzieniu przebity dzidami.
Kult świętego.
Kult świętego Dymitra rozwinął się w Tesalonikach i później rozszerzył zarówno na wschód i zachód Europy. Dymitr czczony jest we wszystkich autokefalicznych Kościołach prawosławnych.
Relikwie Świętego znajdują się w bazylice św. Dymitra w Salonikach ().
Wielki męczennik Dymitr uważany jest za patrona służących w wojsku żołnierzy wyznania prawosławnego. Wierni modlą się do niego w obliczu zagrożenia najazdem innowierców oraz o przywrócenie wzroku.
Jest patronem miast: Wenecji, Salonik i Konstantynopola (obecnie Stambuł).
W ikonografii święty przedstawiany jest jako młody mężczyzna bez brody, w stroju oficera rzymskiego, przykryty zielonym płaszczem. W prawej ręce ma zwój pisma oraz pikę, ostrzem zwróconą do góry. Lewą ręką trzyma przy nodze miecz. Na zwoju znajdują się słowa: 
Jego wspomnienie liturgiczne w Kościele katolickim obchodzone jest 9 kwietnia i 26 października. Cerkiew prawosławna wspomina wielkiego męczennika () 26 października/8 listopada, tj. 8 listopada według kalendarza gregoriańskiego.

</doc>
<doc id="2101868" url="https://pl.wikipedia.org/wiki?curid=2101868" title="Lucifer’s Horns">
Lucifer’s Horns

Lucifer’s Horns – trzeci album studyjny polskiej grupy muzycznej Moon. Wydawnictwo ukazało się 15 września 2010 roku nakładem wytwórni muzycznej Witching Hour Productions. Perkusja została zarejestrowana w marcu 2010 roku w lubelskim Sinqest Studio. Pozostałe instrumenty nagrano pomiędzy kwietniem a majem tego samego roku w Progresja Studio w Warszawie. Mastering wszystkich kompozycji wykonali bracia Wiesławscy w białostockim Hertz Studio.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="2101869" url="https://pl.wikipedia.org/wiki?curid=2101869" title="Ai Morinaga">
Ai Morinaga

 (ur. 28 kwietnia 1981, zm. 2 sierpnia 2019) – japońska mangaka. Jest autorką między innymi wydanej w Polsce mangi "Nie, dziękuję!".

</doc>
<doc id="2101871" url="https://pl.wikipedia.org/wiki?curid=2101871" title="Stuart Hayes">
Stuart Hayes

Stuart Hayes (ur. 16 kwietnia 1979) – brytyjski triathlonista.
Starty w międzynarodowych zawodach triathlonowych rozpoczął w 2005. Jego największym sukcesem jest zwycięstwo w zawodach w Kitzbühel, podczas Mistrzostw Świata ITU w 2010. W klasyfikacji generalnej Mistrzostw zajął ostatecznie 11. miejsce.

</doc>
<doc id="2101874" url="https://pl.wikipedia.org/wiki?curid=2101874" title="Dyskografia Westlife">
Dyskografia Westlife

Artykuł przedstawia całkowitą dyskografię irlandzkiego zespołu Westlife. Boysband wydał siedem albumów studyjnych, dwadzieścia siedem singli oraz trzydzieści osiem teledysków dzięki wytwórni Sony BMG.

</doc>
<doc id="2101879" url="https://pl.wikipedia.org/wiki?curid=2101879" title="Jarrod Shoemaker">
Jarrod Shoemaker

Jarrod Shoemaker (ur. 17 lipca 1982) – amerykański triathlonista.
18. zawodnik Igrzysk Olimpijskich w Pekinie. Mistrz Świata w duathlonie z 2009.

</doc>
<doc id="2101880" url="https://pl.wikipedia.org/wiki?curid=2101880" title="Mejaši (Split)">
Mejaši (Split)

Mejaši – dzielnica Splitu, drugiego co do wielkości miasta Chorwacji. Zlokalizowana jest we wschodniej i północno-wschodniej części miasta, ma 5 304 mieszkańców i 3,61 km2 powierzchni.
Obszar dzielnicy Mejaši ograniczają:
Z dzielnicą Mejaši sąsiadują:

</doc>
<doc id="2101881" url="https://pl.wikipedia.org/wiki?curid=2101881" title="Dystrykt Achham">
Dystrykt Achham



</doc>
<doc id="2101882" url="https://pl.wikipedia.org/wiki?curid=2101882" title="Dystrykt Arghakhanchi">
Dystrykt Arghakhanchi



</doc>
<doc id="2101883" url="https://pl.wikipedia.org/wiki?curid=2101883" title="Dystrykt Baglung">
Dystrykt Baglung



</doc>
<doc id="2101884" url="https://pl.wikipedia.org/wiki?curid=2101884" title="Dystrykt Baitadi">
Dystrykt Baitadi



</doc>
<doc id="2101886" url="https://pl.wikipedia.org/wiki?curid=2101886" title="Dystrykt Bajura">
Dystrykt Bajura



</doc>
<doc id="2101887" url="https://pl.wikipedia.org/wiki?curid=2101887" title="Dystrykt Banke">
Dystrykt Banke



</doc>
<doc id="2101888" url="https://pl.wikipedia.org/wiki?curid=2101888" title="Dystrykt Bara">
Dystrykt Bara



</doc>
<doc id="2101889" url="https://pl.wikipedia.org/wiki?curid=2101889" title="Dystrykt Bardiya">
Dystrykt Bardiya



</doc>
<doc id="2101891" url="https://pl.wikipedia.org/wiki?curid=2101891" title="Dystrykt Bhaktapur">
Dystrykt Bhaktapur



</doc>
<doc id="2101892" url="https://pl.wikipedia.org/wiki?curid=2101892" title="Dystrykt Bhojpur">
Dystrykt Bhojpur



</doc>
<doc id="2101893" url="https://pl.wikipedia.org/wiki?curid=2101893" title="Dystrykt Chitwan">
Dystrykt Chitwan



</doc>
<doc id="2101894" url="https://pl.wikipedia.org/wiki?curid=2101894" title="Dystrykt Dadeldhura">
Dystrykt Dadeldhura



</doc>
<doc id="2101895" url="https://pl.wikipedia.org/wiki?curid=2101895" title="Dystrykt Dailekh">
Dystrykt Dailekh



</doc>
<doc id="2101896" url="https://pl.wikipedia.org/wiki?curid=2101896" title="Dystrykt Dang Deokhuri">
Dystrykt Dang Deokhuri



</doc>
<doc id="2101897" url="https://pl.wikipedia.org/wiki?curid=2101897" title="Dystrykt Darchula">
Dystrykt Darchula



</doc>
<doc id="2101898" url="https://pl.wikipedia.org/wiki?curid=2101898" title="Dystrykt Dhading">
Dystrykt Dhading



</doc>
<doc id="2101899" url="https://pl.wikipedia.org/wiki?curid=2101899" title="Dystrykt Dhankuta">
Dystrykt Dhankuta



</doc>
<doc id="2101900" url="https://pl.wikipedia.org/wiki?curid=2101900" title="Dystrykt Dhanusa">
Dystrykt Dhanusa



</doc>
<doc id="2101901" url="https://pl.wikipedia.org/wiki?curid=2101901" title="Wyścig w kosmos">
Wyścig w kosmos

Wyścig w Kosmos () to serial dokumentalny wyprodukowany na zlecenie BBC w 2005 r., emitowany między sierpniem a październikiem tego roku. Serial obrazuje przebieg tzw. wyścigu w kosmos prowadzonego między USA a ZSRR aż do pierwszego lądowania na Księżycu.
Fabuła.
Serial składa się z czterech odcinków. Głównymi postaciami w serialu są naczelni konstruktorzy pojazdów kosmicznych czasu zimnej wojny – Wernher von Braun w USA oraz Siergiej Korolow w ZSRR. Pomimo iż byli oddaleni od siebie o tysiące kilometrów, łączyło ich jedno marzenie – przybliżyć ludzkości przestrzeń kosmiczną. Serial rozpoczyna się w 1944 r., gdy tak amerykańscy, jak i radzieccy wojskowi starali się przejąć tajniki nazistowskie technologii rakietowej, zwłaszcza rakiet V2, a kończy w 1969 r. wraz z lądowaniem kapsuły Apollo 11 na Księżycu.
Odcinki.
Serial składa się z czterech odcinków (po ok. 45 minut każdy):
Błędy i ciekawostki.
Ze względu na charakter serialu (twórcy skupili się raczej na dramatycznej historii rywalizacji von Brauna i Korolowa), niektóre zawarte w nim informacje nie są zgodne z rzeczywistością lub naginają niektóre fakty:
Dystrybucja w Polsce.
W Polsce serial został wydany przez Studio Printel. DVD można nabyć osobno lub w pakiecie z filmami „Hiroszima. Czas apokalipsy” i „Kto zabił Stalina?”
Film był emitowany w TVP2.

</doc>
<doc id="2101902" url="https://pl.wikipedia.org/wiki?curid=2101902" title="Dystrykt Dholkha">
Dystrykt Dholkha



</doc>
<doc id="2101903" url="https://pl.wikipedia.org/wiki?curid=2101903" title="Dystrykt Dolpa">
Dystrykt Dolpa



</doc>
<doc id="2101904" url="https://pl.wikipedia.org/wiki?curid=2101904" title="Dystrykt Doti">
Dystrykt Doti



</doc>
<doc id="2101905" url="https://pl.wikipedia.org/wiki?curid=2101905" title="Dystrykt Gorkha">
Dystrykt Gorkha



</doc>
<doc id="2101906" url="https://pl.wikipedia.org/wiki?curid=2101906" title="Dystrykt Gulmi">
Dystrykt Gulmi



</doc>
<doc id="2101907" url="https://pl.wikipedia.org/wiki?curid=2101907" title="Dystrykt Humla">
Dystrykt Humla



</doc>
<doc id="2101908" url="https://pl.wikipedia.org/wiki?curid=2101908" title="Dystrykt Ilam">
Dystrykt Ilam



</doc>
<doc id="2101909" url="https://pl.wikipedia.org/wiki?curid=2101909" title="Dystrykt Jajarkot">
Dystrykt Jajarkot



</doc>
<doc id="2101910" url="https://pl.wikipedia.org/wiki?curid=2101910" title="Dystrykt Jhapa">
Dystrykt Jhapa



</doc>
<doc id="2101912" url="https://pl.wikipedia.org/wiki?curid=2101912" title="Dystrykt Jumla">
Dystrykt Jumla



</doc>
<doc id="2101913" url="https://pl.wikipedia.org/wiki?curid=2101913" title="Dystrykt Kailali">
Dystrykt Kailali



</doc>
<doc id="2101914" url="https://pl.wikipedia.org/wiki?curid=2101914" title="Droga Cienia">
Droga Cienia

Droga cienia (ang. "The Way of Shadows") – pierwsza z trylogii Nocny Anioł książka fantasy wydana w 2009 roku przez amerykańskiego pisarza Brenta Weeksa. Przedstawia losy młodego chłopaka o imieniu Merkuriusz i początkach jego pracy jako siepacz - morderca.
Fabuła.
Chłopiec - sierota jest świadkiem zabójstwa dokonanego przez zawodowego mordercę Durzo Blinta. Ta chwila zadecydowała o jego dalszej drodze życiowej, gdzie jako Kylar Stern zostaje szkolony na zabójcę, dba o swoją okaleczoną przyjaciółkę oraz napotyka na wiele przygód i wyzwań. 

</doc>
<doc id="2101915" url="https://pl.wikipedia.org/wiki?curid=2101915" title="Dystrykt Kalikot">
Dystrykt Kalikot



</doc>
<doc id="2101916" url="https://pl.wikipedia.org/wiki?curid=2101916" title="Dystrykt Kanchanpur">
Dystrykt Kanchanpur



</doc>
<doc id="2101917" url="https://pl.wikipedia.org/wiki?curid=2101917" title="Dystrykt Kapilvastu">
Dystrykt Kapilvastu



</doc>
<doc id="2101918" url="https://pl.wikipedia.org/wiki?curid=2101918" title="Dystrykt Kaski">
Dystrykt Kaski



</doc>
<doc id="2101919" url="https://pl.wikipedia.org/wiki?curid=2101919" title="Dystrykt Kathmandu">
Dystrykt Kathmandu



</doc>
<doc id="2101920" url="https://pl.wikipedia.org/wiki?curid=2101920" title="Dystrykt Kavrepalanchok">
Dystrykt Kavrepalanchok



</doc>
<doc id="2101921" url="https://pl.wikipedia.org/wiki?curid=2101921" title="Dystrykt Khotang">
Dystrykt Khotang



</doc>
<doc id="2101922" url="https://pl.wikipedia.org/wiki?curid=2101922" title="Dystrykt Lalitpur">
Dystrykt Lalitpur



</doc>
<doc id="2101923" url="https://pl.wikipedia.org/wiki?curid=2101923" title="Dystrykt Lamjung">
Dystrykt Lamjung



</doc>
<doc id="2101925" url="https://pl.wikipedia.org/wiki?curid=2101925" title="Dystrykt Mahottari">
Dystrykt Mahottari



</doc>
<doc id="2101926" url="https://pl.wikipedia.org/wiki?curid=2101926" title="Dystrykt Makwanpur">
Dystrykt Makwanpur



</doc>
<doc id="2101927" url="https://pl.wikipedia.org/wiki?curid=2101927" title="Dystrykt Manang">
Dystrykt Manang



</doc>
<doc id="2101928" url="https://pl.wikipedia.org/wiki?curid=2101928" title="Dystrykt Morang">
Dystrykt Morang



</doc>
<doc id="2101929" url="https://pl.wikipedia.org/wiki?curid=2101929" title="Dystrykt Mugu">
Dystrykt Mugu



</doc>
<doc id="2101930" url="https://pl.wikipedia.org/wiki?curid=2101930" title="Dystrykt Mustang">
Dystrykt Mustang



</doc>
<doc id="2101931" url="https://pl.wikipedia.org/wiki?curid=2101931" title="Dystrykt Myagdi">
Dystrykt Myagdi



</doc>
<doc id="2101932" url="https://pl.wikipedia.org/wiki?curid=2101932" title="Dystrykt Nawalparasi">
Dystrykt Nawalparasi



</doc>
<doc id="2101933" url="https://pl.wikipedia.org/wiki?curid=2101933" title="Dystrykt Nuwakot">
Dystrykt Nuwakot



</doc>
<doc id="2101934" url="https://pl.wikipedia.org/wiki?curid=2101934" title="Dystrykt Okhaldhunga">
Dystrykt Okhaldhunga



</doc>
<doc id="2101935" url="https://pl.wikipedia.org/wiki?curid=2101935" title="Dystrykt Palpa">
Dystrykt Palpa



</doc>
<doc id="2101936" url="https://pl.wikipedia.org/wiki?curid=2101936" title="Dystrykt Panchthar">
Dystrykt Panchthar



</doc>
<doc id="2101937" url="https://pl.wikipedia.org/wiki?curid=2101937" title="Dystrykt Parbat">
Dystrykt Parbat



</doc>
<doc id="2101938" url="https://pl.wikipedia.org/wiki?curid=2101938" title="Dystrykt Parsa">
Dystrykt Parsa



</doc>
<doc id="2101939" url="https://pl.wikipedia.org/wiki?curid=2101939" title="Dystrykt Pyuthan">
Dystrykt Pyuthan



</doc>
<doc id="2101940" url="https://pl.wikipedia.org/wiki?curid=2101940" title="Dystrykt Ramechhap">
Dystrykt Ramechhap



</doc>
<doc id="2101941" url="https://pl.wikipedia.org/wiki?curid=2101941" title="Dystrykt Rasuwa">
Dystrykt Rasuwa



</doc>
<doc id="2101942" url="https://pl.wikipedia.org/wiki?curid=2101942" title="Dystrykt Rautahat">
Dystrykt Rautahat



</doc>
<doc id="2101943" url="https://pl.wikipedia.org/wiki?curid=2101943" title="Dystrykt Rolpa">
Dystrykt Rolpa



</doc>
<doc id="2101944" url="https://pl.wikipedia.org/wiki?curid=2101944" title="Dystrykt Rukum">
Dystrykt Rukum



</doc>
<doc id="2101945" url="https://pl.wikipedia.org/wiki?curid=2101945" title="Dystrykt Rupandehi">
Dystrykt Rupandehi



</doc>
<doc id="2101946" url="https://pl.wikipedia.org/wiki?curid=2101946" title="Dystrykt Salyan">
Dystrykt Salyan



</doc>
<doc id="2101947" url="https://pl.wikipedia.org/wiki?curid=2101947" title="Dystrykt Sankhuwasabha">
Dystrykt Sankhuwasabha



</doc>
<doc id="2101948" url="https://pl.wikipedia.org/wiki?curid=2101948" title="Dystrykt Saptari">
Dystrykt Saptari



</doc>
<doc id="2101949" url="https://pl.wikipedia.org/wiki?curid=2101949" title="Dystrykt Sarlahi">
Dystrykt Sarlahi



</doc>
<doc id="2101950" url="https://pl.wikipedia.org/wiki?curid=2101950" title="Dystrykt Sindhuli">
Dystrykt Sindhuli



</doc>
<doc id="2101951" url="https://pl.wikipedia.org/wiki?curid=2101951" title="Dystrykt Sindhupalchok">
Dystrykt Sindhupalchok



</doc>
<doc id="2101952" url="https://pl.wikipedia.org/wiki?curid=2101952" title="Dystrykt Siraha">
Dystrykt Siraha



</doc>
<doc id="2101953" url="https://pl.wikipedia.org/wiki?curid=2101953" title="Dystrykt Solukhumbu">
Dystrykt Solukhumbu



</doc>
<doc id="2101954" url="https://pl.wikipedia.org/wiki?curid=2101954" title="Dystrykt Sunsari">
Dystrykt Sunsari



</doc>
<doc id="2101955" url="https://pl.wikipedia.org/wiki?curid=2101955" title="Dystrykt Surkhet">
Dystrykt Surkhet



</doc>
<doc id="2101956" url="https://pl.wikipedia.org/wiki?curid=2101956" title="Dystrykt Syangja">
Dystrykt Syangja



</doc>
<doc id="2101957" url="https://pl.wikipedia.org/wiki?curid=2101957" title="Piotr Szyszkowski">
Piotr Szyszkowski

Piotr Szyszkowski herbu Ostoja (zm. 1645) – marszałek Trybunału Głównego Koronnego, kasztelan wojnicki w latach 1638-1645, kasztelan sądecki w latach 1637-1638, starosta warecki i osiecki, poseł na sejm 1634.
Życiorys.
Miał trzy żony, Elżbieta Lasocką, Zofię Zebrzydowską, córkę Jana Zebrzydowskiego i księżniczkę Teofilę Wiśniowiecką, córkę Konstantego, wojewody ruskiego i bełskiego. Brat jego, Jędrzej, scholastyk krakowski. Córka Piotra Krystyna wyszła za Stefana Niszczyckiego. Druga jego córka Anna wydana została za Stanisława Lanckorońskiego, starostę małogoskiego. Był synowcem stryjecznym Marcina, biskupa krakowskiego. Szyszkowski podróżował w młodości, zwiedzając różne kraje, ucząc się przy tym wielu różnych języków. Był sekretarzem legacji księcia Zboraskiego do Porty Osmańskiej, posłował do elektora brandenburskiego. W 1634 roku wyznaczony na sejmie komisarzem z Koła Poselskiego do zapłaty wojsku.
W roku 1631 odkupił od Adama Bonera posiadłość Mianocice, którą połączył z majątkami Małoszów, Tochołów, Giebułtów i Maciejów odziedziczonymi po Marcinie Szyszkowskim
W 1643 roku wyznaczony został senatorem rezydentem.

</doc>
<doc id="2101958" url="https://pl.wikipedia.org/wiki?curid=2101958" title="Dystrykt Tanahu">
Dystrykt Tanahu



</doc>
<doc id="2101959" url="https://pl.wikipedia.org/wiki?curid=2101959" title="Dystrykt Taplejung">
Dystrykt Taplejung



</doc>
<doc id="2101960" url="https://pl.wikipedia.org/wiki?curid=2101960" title="Dystrykt Terhathum">
Dystrykt Terhathum



</doc>
<doc id="2101961" url="https://pl.wikipedia.org/wiki?curid=2101961" title="Dystrykt Udayapur">
Dystrykt Udayapur



</doc>
<doc id="2101963" url="https://pl.wikipedia.org/wiki?curid=2101963" title="Neslanovac">
Neslanovac

Neslanovac – dzielnica Splitu, drugiego co do wielkości miasta Chorwacji. Zlokalizowana jest w północno-wschodniej części miasta, ma 3 672 mieszkańców i 0,97 km2 powierzchni.
Obszar dzielnicy Neslanovac ograniczają:
Dzielnice sąsiadujące z Neslanovac:

</doc>
<doc id="2101964" url="https://pl.wikipedia.org/wiki?curid=2101964" title="HMS Jellicoe">
HMS Jellicoe



</doc>
<doc id="2101965" url="https://pl.wikipedia.org/wiki?curid=2101965" title="Robert Jucha">
Robert Jucha

Robert Jucha - (ur. 23 stycznia 1970 w Lublinie) – polski żużlowiec. 
Licencję żużlową zdobył w 1986 roku. Reprezentował barwy Motoru Lublin (1987–1995 i 1999), Włókniarza Częstochowa (1996–1998) oraz KMŻ-u Krosno (2000). Zdobywał medale drużynowych mistrzostw Polski (1991 - srebrny, 1996 - złoty). Brązowy medalista młodzieżowych drużynowych mistrzostw Polski (Tarnów 1990). Zwycięzca memoriału im. Bronisława Idzikowskiego i Marka Czernego (Częstochowa 1994).

</doc>
<doc id="2101967" url="https://pl.wikipedia.org/wiki?curid=2101967" title="Pożar Moskwy (1812)">
Pożar Moskwy (1812)

Pożar Moskwy (ros. Московский пожар) – pożar, który trwał od 2 do 6 września (14–18 września) 1812 podczas okupacji Moskwy przez wojska francuskie. Armia Imperium Rosyjskiego opuściła miasto po bitwie pod Borodino. Pożar objął praktycznie cały Biały Gród i Ziemny Gród oraz znaczne obszary na obrzeżu miasta, niszcząc ¾ zabudowy.
Przyczyny pożaru.
Istnieje wiele wersji powstania pożaru – celowe podpalenie opuszczonego miasta na rozkaz gubernatora Fiodora Rostopczyna, podpalenie przez rosyjskich dywersantów oraz działania francuskich okupantów. Pożary wybuchały w wielu miejscach, możliwe, że wszystkie wersje były uzasadnione.
Skutki pożaru.
Według szacunków, pożar pochłonął:
W ogniu zginęły 2 tysiące rannych żołnierzy rosyjskich, pozostawionych w mieście przez wycofujące się oddziały.
Spłonął Uniwersytet, biblioteka Buturlina, teatry Pietrowski i Arbacki. Liczba ludności Moskwy zmniejszyła się z 270 do 215 tysięcy. Moskwa straciła znaczną część historycznych budowli, zwłaszcza drewnianych. Jednocześnie ruina całych dzielnic pozwoliła na modernizację urbanistyki miasta.
Odbudowa.
W lutym 1813 car Aleksander I powołał „Komisję budownictwa w Moskwie”, która działała do roku 1843. Plan ogólny miasta został zatwierdzony w roku 1817. Wytyczono między innymi Sadowoje Kolco (Pierścień Ogrodowy) – obwodnicę wokół centrum miasta.

</doc>
<doc id="2101968" url="https://pl.wikipedia.org/wiki?curid=2101968" title="Red Devils Chojnice">
Red Devils Chojnice

Red Devils Chojnice – polski klub futsalu z Chojnic, występujący w ekstraklasie futsalowej, najwyższej klasie rozgrywek w Polsce. Zdobywca Pucharu Polski z 2016 roku i wicemistrz Polski z 2013 roku.
Historia.
Klub założony został w 1995, lecz do 2006 występował jedynie w Chojnickiej Lidze Halowej. W pierwszym sezonie w historii klubu, tj. 1995/1996 drużyna zajęła trzecie miejsce w II Chojnickiej Lidze Halowej, lecz dzięki wycofaniu się z rozgrywek jednej z drużyn awansowała do najwyższych rozgrywek tej ligi. W dwóch kolejnych sezonach „Czerwone Diabły” zajmowały 3. miejsce w ChLH. W sezonie 1998/1999 zespół po raz pierwszy w swojej historii wywalczył Mistrzostwo Chojnic. Kolejne dwa sezony były najgorszymi w historii klubu – drużyna zajęła najpierw szóste, potem piąte miejsce w ChLH. Od sezonu 2001/2002 zaczęło się pasmo sukcesów Red Devils – drużyna zdobyła III miejsce ChLH, sezon później została Mistrzem Chojnic, następnie Wicemistrzem Chojnic. W sezonie 2005/2006 udało się drużynie obronić ten tytuł oraz zwyciężyć w IV Ogólnopolskim Halowym Turnieju Mistrzów „Hirsch-Pol Cup” 2005 w Bydgoszczy. W sezonie 2006/2007 drużyna po raz pierwszy przystąpiła do ogólnopolskich rozgrywek-III ligi, w której zajęła pierwsze miejsce i awansowała do II ligi. Rozgrywek Chojnickiej Ligi Halowej drużyna nie traktowała już tak poważnie, jednak zdobyła wicemistrzostwo Chojnic. W tym samym sezonie zajęła dziewiąte miejsce w finałach mistrzostw Polski beach soccera oraz siódme miejsce w pucharze Polski beach soccera. W sezonie 2007/2008 Red Devils zdobył mistrzostwo II ligi, mistrzostwo Chojnic oraz zdobył brązowy medal młodzieżowych mistrzostw Polski U-21. Mistrzostwo II ligi pozwoliło na awans do ekstraklasy. W sezonie 2008/2009 „Czerwone Diabły” zajęły 11. miejsce i spadły do I ligi. W kolejnym sezonie Red Devils zdobyło mistrzostwo I ligi i powróciło do ekstraklasy. W sezonie 2010/2011 drużyna zajęła 6. miejsce w ekstraklasie. W kolejnym sezonie „Czerwone Diabły” zajęły 10. miejsce w tabeli, jednak faza play off pozwoliła na utrzymanie w lidze. W sezonie zasadniczym 2012/2013 Red Devils Chojnice zajęło szóste miejsce. W rozgrywkach play off drużyna dotarła do finału eliminując w stosunku 3:2 Marwit Toruń oraz w stosunku 3:1 Gattę Zduńska Wola. W finale Red Devils przegrało 0:3 z Wisłą Krakbet Kraków i ostatecznie zdobyło wicemistrzostwo Polski. W 2015 roku Czerwone Diabły dotarły do półfinału Pucharu Polski i były gospodarzem turnieju Final Four, w którym po porażce z Rekordem Bielsko-Biała zajęły trzecie miejsce. Rok później podczas turnieju finałowego krajowego pucharu, który był rozgrywany w Zduńskiej Woli drużyna Chojnic po wyeliminowaniu w półfinale Clearexu Chorzów zdobyła trofeum pokonując w finale Rekord Bielsko-Biała 2:1. Bramki dla Red Devils w meczu finałowym zdobyli Ołeksandr Bondar i Przemysław Laskowski. Cały sezon 2015/2016 Red Devils zakończyli na czwartym miejscu w ekstraklasie, a zawodnik tej drużyny – Ołeksandr Bondar zdobył tytuł Króla Strzelców ligi. Sezon później chojniczanie nie zdołali się utrzymać na poziomie ekstraklasy, lecz już w pierwszym roku po spadku zawodnicy Red Devils wywalczyli ponowny awans do najwyższej klasy rozgrywkowej, a zawodnik tego klubu – Sebastian Wojciechowski został najlepszym strzelcem I ligi. W kolejnych sezonach drużyna z sukcesami walczyła o utrzymanie w futsalowej elicie.
Red Devils w rozgrywkach.
Ekstraklasa.
Red Devils Chojnice w ekstraklasie zadebiutowało w sezonie 2008/2009. W debiucie „Czerwone Diabły” przegrały 1:2 z Hurtapem Łęczyca. Pierwszą bramkę w ekstraklasie dla zespołu z Chojnic strzelił Artur Chrzonowski. W pierwszym sezonie w ekstraklasie Red Devils zajęło 11. miejsce i spadło do I ligi. Najlepszym strzelcem drużyny z trzynastoma bramkami został Mariusz Kaźmierczak. Po rocznym pobycie w I lidze Red Devils Chojnice ponownie znalazło się w ekstraklasie. W sezonie 2010/2011 „Czerwone Diabły” zajęły 6. miejsce, a najlepszym strzelcem z dwunastoma bramkami został Artur Chrzonowski. W kolejnym sezonie po fazie zasadniczej Red Devils zajmowało 10. miejsce w ligowej tabeli, które nie było premiowane grą w fazie play off. W fazie play out klub z Chojnic okazał się najlepszy i ostatecznie został sklasyfikowany na 9. miejscu w tabeli. Najlepszym strzelcem drużyny z osiemnastoma trafieniami okazał się Wadim Iwanow. Sezon 2012/2013 okazał się najlepszy w historii klubu. Przez pierwszą część sezonu Red Devils utrzymywało się na pozycji lidera ekstraklasy, słabsza postawa w drugiej części sezonu skutkowała zajęciem 6. miejsca w fazie zasadniczej. W fasie play off w ćwierćfinale „Czerwone Diabły” wyeliminowały Marwit Toruń w stosunku 3:2 (w rywalizacji do trzech zwycięstw Marwit został nagrodzony handicapem w postaci jednego „zwycięstwa” za wyższe miejsce po fazie zasadniczej), w półfinale natomiast Red Devils okazało się lepsze od Gatty Zduńska Wola w stosunku 3:1. W finale ekstraklasy Red Devils Chojnice mierzyło się z Wisłą Kraków. W pierwszym meczu Wisła pokonała Red Devils po serii rzutów karnych, w drugim meczu padł wynik 2:1 dla krakowian, w meczu, który zadecydował o Mistrzostwie Polski ponownie po serii rzutów karnych lepsza okazała się Wisła, a Red Devils Chojnice osiągając najlepszy wynik w historii zostało Wicemistrzem Polski. Najlepszym strzelcem drużyny w tym sezonie z dziewiętnastoma trafieniami został Łukasz Sobański. W sezonie 2013/2014 po pierwszej rundzie Red Devils znajdowało się w okolicach strefy spadkowej, jednak dzięki dobrej drugiej rundzie chojnicki klub wywindował się na ósme miejsce w tabeli, a jedenaście bramek w tym sezonie zdobył Dominik Solecki. Sezon później Czerwone Diabły z Chojnic zdobywając tyle samo punktów (dwadzieścia pięć) co sezon wcześniej, uplasowały się o jedną pozycję niżej w tabeli, a z czternastoma bramkami na koncie drugi raz najlepszym strzelcem drużyny był Ukrainiec Wadim Iwanow. W rozgrywkach 2015/2016 drużyna z Chojnic w sezonie zasadniczym zajęła czwarte miejsce w ekstraklasie, które dawało prawo udziału w barażu o brązowy medal. Rywalizacja o trzecie miejsce zakończyła się porażką Czerwonych Diabłów 1:3 w rywalizacji do trzech wygranych. Zawodnik Red Devils – Ołeksandr Bondar został pierwszym graczem tego klubu, który sięgnął po koronę Króla Strzelców w najwyższej klasie rozgrywkowej. W przeciągu całego sezonu zdobył on trzydzieści jeden bramek. W kolejnym sezonie z powodu problemów organizacyjnych klub opuścili najlepsi zawodnicy, a drużyna zakończyła rozgrywki na ostatnim miejscu w tabeli, spadając tym samym do I ligi, lecz już po sezonie gry na zapleczu ekstraklasy, chojniczanie uzyskali ponowny awans do najwyższej klasy rozgrywkowej. W kolejnych sezonach klub z sukcesem walczył o utrzymanie w futsalowej elicie.
Tabela aktualna po zakończeniu sezonu 2021/2022.
Puchar Polski.
Rozgrywki Pucharu Polski Red Devils Chojnice kilkukrotnie potraktowało „ulgowo” co skutkowało słabymi wynikami. W sezonie 2010/2011 Czerwone Diabły po raz pierwszy dotarły do ćwierćfinału. W sezonie 2011/2012 klub wystąpił w 1/8 finału, a w sezonie 2007/2008 do V fazy grupowej. W sezonie 2014/2015 Red Devils dotarło do Final Four, którego było gospodarzem. Drużyna odpadła w półfinale po porażce 2:4 z Rekordem Bielsko-Biała. Rok później chojniczanie w półfinale tych rozgrywek wyeliminowali po rzutach karnych Clearex Chorzów, a następnie w finale pokonali Rekord Bielsko-Biała 2:1 po bramkach Oleksandra Bondara i Przemysława Laskowskiego i tym samym pierwszy raz w historii zdobyli to trofeum. Kolejne dwa sezony Pucharu Polski chojniczanie kończyli na ćwierćfinałach.
Niższe ligi.
W sezonie 2006/2007 Red Devils przystąpiło do rozgrywek III ligi, w których zajęło pierwsze miejsce. Sezon później klub z Chojnic okazał się najlepszy w rozgrywkach II ligi. W sezonie 2009/2010 po spadku z ekstraklasy „Czerwone Diabły” po raz kolejny wygrały rozgrywki I ligi, podobny scenariusz miał miejsce w sezonie 2017/2018 po drugim spadku z najwyższej klasy rozgrywkowej.
Rekordy indywidualne.
"Po sezonie 2021/2022."
W tabeli uwzględniono bramki strzelone we wszystkich meczach ligowych.
Zawodnicy.
Aktualny skład.
"Stan na: 28 lutego 2023"
Inne sekcje.
Red Devils Ladies.
Autonomiczna sekcja futsalu kobiet – powstała w 2008 roku. W sezonach 2009/2010 i 2010/2011 drużyna występowała w rozgrywkach I ligi (drugi poziom rozgrywkowy). W pierwszym sezonie Red Devils Ladies zajęło trzecie miejsce, a w kolejnym miejsce czwarte. Aktualnie drużyna nie występuje w rozgrywkach futsalu, lecz rokrocznie bierze udział w rozgrywkach beach soccera. Drużyna w rozgrywkach beach soccera w 2009 roku zdobyła Wicemistrzostwo Polski, a w 2011 Mistrzostwo Polski.
Juniorzy.
Red Devils Chojnice posiada pięć sekcji juniorskich i młodzieżowych: U-12, U-14, U-16, U-18 i U-20. Do tej pory Red Devils zdobyło dwa brązowe medale Młodzieżowych Mistrzostw Polski – w 2008 roku w kategorii U-20 i w 2011 roku w kategorii U-18. Dodatkowo w 2008 roku drużyna zdobyła III miejsce w Młodzieżowych MP w piłce plażowej.

</doc>
<doc id="2101969" url="https://pl.wikipedia.org/wiki?curid=2101969" title="Ravne Njive (Split)">
Ravne Njive (Split)

Ravne Njive – dzielnica Splitu, drugiego co do wielkości miasta Chorwacji. Zlokalizowana jest w północnej części miasta, ma 5 812 mieszkańców i 0,39 km2 powierzchni.
Obszar dzielnicy Ravne Njive ograniczają:
Dzielnice sąsiadujące z dzielnicą Ravne Njive:

</doc>
<doc id="2101970" url="https://pl.wikipedia.org/wiki?curid=2101970" title="Amadeo Modigliani">
Amadeo Modigliani



</doc>
<doc id="2101972" url="https://pl.wikipedia.org/wiki?curid=2101972" title="Autographa">
Autographa

Autographa – rodzaj motyli z rodziny sówkowatych i podrodziny błyszczek.
Motyle te mają głaszczki wargowe zakrzywione do góry, o trzecim członie zaokrąglonym na wierzchołku. Ich przednie skrzydłach mają zaokrąglone krawędzie zewnętrzne i dobrze rozwinięte metaliczne plamy. Na grzbietowej części odwłoka występują kępki łusek, szczególnie wyraźne na trzecim segmencie. Samiec pozbawiony jest kępek łusek po bokach segmentu czwartego i piątego. Narządy rozrodcze samic o wąskim, zwykle inkrustowanym ziarenkowatymi sklerytami przewodzie torebki kopulacyjnej, wydłużonym korpusie torebki i przewodzie nasiennych wychodzącym z jej krótkiego wierzchołka. Genitalia samców o wąskim sakusie, wydłużonym i cienkim klawusie oraz z dużym kolcem na wezyce, zwykle leżącym w cekum.
Gąsienice mają przepaski mikrokolców na odwłoku, 16 listewek na raduloidzie oraz żeberka żuwaczek zakończone wyrostkami i niesięgające krawędzi tnących.
Rodzaj holarktyczny. 6 gatunków stwierdzono na terenie Polski.
Należy tu około 40 opisanych gatunków:

</doc>
<doc id="2101973" url="https://pl.wikipedia.org/wiki?curid=2101973" title="Zbigniew Matoga">
Zbigniew Matoga

Zbigniew Matoga (ur. 12 lutego 1957) – polski lekkoatleta, który specjalizował się w skoku w dal.
Pięciokrotny medalista mistrzostw Polski seniorów zdobył jeden medal srebrny (Lublin 1982) oraz cztery brązowe krążki (Poznań 1979, Łódź 1980, Zabrze 1981 oraz Lublin 1984). W 1982 roku sięgnął po jedyny w karierze tytuł halowego mistrza Polski. Reprezentant kraju w meczach międzypaństwowych.
Rekordy życiowe w skoku w dal: stadion – 7,98 (28 sierpnia 1982, Warszawa); hala – 7,65 (21 lutego 1982, Zabrze). 21 maja 1983 roku w austriackim Schwechat przy zbyt sprzyjającym wietrze, przekraczającym dopuszczalne 2 m/s, uzyskał rezultat 8,00, który to wynik nie może być oficjalnie uznanym rekordem życiowym skoczka.

</doc>
<doc id="2101976" url="https://pl.wikipedia.org/wiki?curid=2101976" title="Brda (Split)">
Brda (Split)

Brda – dzielnica Splitu, drugiego co do wielkości miasta Chorwacji. Zlokalizowana jest w północnej części miasta, ma 6 188 mieszkańców i 1,68 km2 powierzchni.
Na terenie dzielnicy Brda znajduje się port (Sjeverna Luka) i stacja kolejowa.
Obszar dzielnicy Brda ograniczają:
Dzielnice sąsiadujące z Brda:

</doc>
<doc id="2101977" url="https://pl.wikipedia.org/wiki?curid=2101977" title="Kjersti Buaas">
Kjersti Buaas

Kjersti Østgård Buaas (ur. 5 stycznia 1982 w Trondheim) – norweska snowboardzistka specjalizująca się w halfpipe’ie i slopestyle'u, brązowa medalistka olimpijska i dwukrotna medalista mistrzostw świata juniorów.
Kariera.
raz pierwszy na arenie międzynarodowej pojawiła się w 1999 roku, startując na mistrzostwach świata juniorów w Seiser Alm, gdzie zdobyła srebrny medal w halfpipe'ie. Na rozgrywanych dwa lata później mistrzostwach świata juniorów w Nassfeld tej samej konkurencji była najlepsza.
W zawodach Pucharu Świata zadebiutowała 18 listopada 2000 roku w Tignes, zajmując 15. miejsce w halfpipe’ie. Tym samym już w swoim debiucie wywalczyła pierwsze pucharowe punkty. Pierwszy raz na podium zawodów tego cyklu stanęła 16 marca 2001 roku w Ruka, kończąc rywalizację na drugiej pozycji. W zawodach tych rozdzieliła Fabienne Reuteler ze Szwajcarii i Annę Hellman ze Szwecji. W kolejnych startach jeszcze siedem razy stawała na podium zawodów PŚ, odnosząc przy tym cztery zwycięstwa: 7 września 2001 roku w Valle Nevado, 7 grudnia 2002 roku w Tandådalen, 2 listopada 2007 roku w Saas-Fee i 14 marca 2009 roku w La Molina triumfowała w halfpipe’ie. Najlepsze wyniki osiągnęła w sezonie 2012/2013, kiedy to zajęła 8. miejsce w klasyfikacji generalnej AFU, natomiast w klasyfikacji slopestyle'u zdobyła Małą Kryształową Kulę.
Jej największym sukcesem jest brązowy medal w halfpipe’ie zdobyty na igrzyskach olimpijskich w Turynie w 2006 roku. Uległa tam tylko dwóm reprezentantkom USA: Hannie Teter i Gretchen Bleiler. Jeszcze trzykrotnie startowała na imprezach tego cyklu, najlepszy wynik osiągając podczas rozgrywanych cztery lata wcześniej igrzysk w Salt Lake City, gdzie była czwarta, przegrywając walkę o podium z Fabienne Reuteler. Była też między innymi dziewiąta w big air na mistrzostwach świata w Sierra Nevada w 2017 roku.

</doc>
<doc id="2101979" url="https://pl.wikipedia.org/wiki?curid=2101979" title="Karta micro SIM">
Karta micro SIM



</doc>
<doc id="2101981" url="https://pl.wikipedia.org/wiki?curid=2101981" title="Bheri">
Bheri



</doc>
<doc id="2101982" url="https://pl.wikipedia.org/wiki?curid=2101982" title="Dhawalagiri">
Dhawalagiri



</doc>
<doc id="2101983" url="https://pl.wikipedia.org/wiki?curid=2101983" title="Dźanakpur">
Dźanakpur



</doc>
<doc id="2101984" url="https://pl.wikipedia.org/wiki?curid=2101984" title="Gandaki">
Gandaki



</doc>
<doc id="2101985" url="https://pl.wikipedia.org/wiki?curid=2101985" title="Karnali">
Karnali



</doc>
<doc id="2101986" url="https://pl.wikipedia.org/wiki?curid=2101986" title="Kośi">
Kośi



</doc>
<doc id="2101987" url="https://pl.wikipedia.org/wiki?curid=2101987" title="Mahakali">
Mahakali



</doc>
<doc id="2101988" url="https://pl.wikipedia.org/wiki?curid=2101988" title="Meći">
Meći



</doc>
<doc id="2101989" url="https://pl.wikipedia.org/wiki?curid=2101989" title="Narajani">
Narajani



</doc>
<doc id="2101990" url="https://pl.wikipedia.org/wiki?curid=2101990" title="Strefa Bagmati">
Strefa Bagmati



</doc>
<doc id="2101991" url="https://pl.wikipedia.org/wiki?curid=2101991" title="Cmentarz wojenny nr 277 – Okocim">
Cmentarz wojenny nr 277 – Okocim

Cmentarz wojenny nr 277 – Okocim – austriacki cmentarz wojenny z okresu I wojny światowej wybudowany przez Oddział Grobów Wojennych C. i K. Komendantury Wojskowej w Krakowie i znajdujący się na terenie jego okręgu VIII Brzesko.
Jest to niewielka mogiła na skraju parku pałacowego Goetzów w Brzesku-Okocimiu, przy ul. Mickiewicza, drodze prowadzącej z Brzeska do Nowego Sącza.Grób zbudowany został na planie prostokąta. Otoczony jest ogrodzeniem z metalowych prętów z motywem krzyża. U wezgłowia znajduje się niewielki pomnik zwieńczony urną. Na jego frontowej ścianie widnieją skrzyżowane – bagnet i liść palmy a pod nimi tekst w języku polskim:
&lt;poem style="text-align: center; font-weight: bold; font-size: smaller;"&gt;
PAMIĘCI
DZIEWIĘCIU
WALECZNYCH
POLEGŁYCH
ZA OJCZYZNĘ
W BITWIE POD
OKOCIMIEM
W LISTOPADZIE 1914
&lt;/poem&gt;
Na bocznych ścianach znajduje się motyw krzyża maltańskiego a pod nim nazwiska poległych.Pochowano na nim w 9 żołnierzy armii austro-węgierskiej poległych w dniach 20-21 listopada 1914 roku w potyczce pod Okocimiem.Projektant cmentarza nieustalony. Być może był nim Robert Motka, projektant tego Okręgu.

</doc>
<doc id="2101992" url="https://pl.wikipedia.org/wiki?curid=2101992" title="Strefa Rapti">
Strefa Rapti



</doc>
<doc id="2101993" url="https://pl.wikipedia.org/wiki?curid=2101993" title="Strefa Sagarmatha">
Strefa Sagarmatha



</doc>
<doc id="2101994" url="https://pl.wikipedia.org/wiki?curid=2101994" title="Strefa Seti">
Strefa Seti



</doc>
<doc id="2101997" url="https://pl.wikipedia.org/wiki?curid=2101997" title="Feedback (album Elysium)">
Feedback (album Elysium)

Feedback – trzeci album studyjny polskiej grupy muzycznej Elysium. Wydawnictwo ukazało się 2 maja 2003 roku nakładem wytwórni muzycznej Metal Mind Productions.
Koncertowa premiera materiału odbyła się podczas festiwalu Metalmania w katowickim Spodku, gdzie Elysium zagrał jako headliner małej sceny.
„Feedback” to ostatni album Elysium, na którym zagrali: Michał Maryniak (gitara), Roman Felczyński (bas) i Maciej Oryl (perkusja). W składzie zespołu zadebiutował Michał Włosik (gitara).
Informacje o utworach.
Utwór „4:48 (for Sarah) został zainspirowany przez twórczość angielskiej dramatopisarki Sarah Kane.
Realizacja nagrań.
Nagrania zostały zarejestrowane w Tower Studio we Wrocławiu pomiędzy lutym a marcem 2003 roku. Producentem materiału był Arkadiusz „Malta” Malczewski (znany m.in. ze współpracy z: Behemoth, Azarath, Decapitated, Lost Soul i Vesania).
Mastering odbył się w Hertz Studio w Białymstoku w kwietniu tego samego roku. Mastering wykonali bracia Sławomir i Wojciech Wiesławscy.
Dostępne formaty.
Nakładem Metal Mind Productions album ukazał się na płycie CD i kasecie magnetofonowej.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="2101998" url="https://pl.wikipedia.org/wiki?curid=2101998" title="Pomnik Powstańców Śląskich w Katowicach">
Pomnik Powstańców Śląskich w Katowicach



</doc>
<doc id="2102001" url="https://pl.wikipedia.org/wiki?curid=2102001" title="Juniorskie Mistrzostwa Ukrainy w piłce nożnej">
Juniorskie Mistrzostwa Ukrainy w piłce nożnej

Juniorskie Mistrzostwa Ukrainy w piłce nożnej (U-17) (ukr. Дитячо-юнацька футбольна ліга України (ДЮФЛУ), "Dytiaczo-junaćka futbolna liha Ukrajiny (DJuFLU)") rozgrywane są od 1998 roku. Najpierw rozgrywki nazywane Juniorskie Mistrzostwa Ukrainy w piłce nożnej (U-17) (ukr. Юнацька першість України з футболу, "Junaćka perszist' Ukrajiny z futbołu") i była zarządzana była przez Ukraiński Związek Piłki Nożnej, a kiedy 2 marca 2001 została założona DJuFL to została zmieniona nazwa na Dziecięco-Juniorska Futbolowa Liga Ukrainy (DJuFLU). Rozgrywki odbywają się spośród drużyn juniorskich (do 17 lat), reprezentujących dziecięco-juniorskie kluby sportowe Ukrainy.
Członkami ligi są:
W rozgrywkach Juniorskich Mistrzostw Ukrainy uczestniczą drużyny 4 kategorii wiekowych (U-14, U-15, U-16, U-17) w Wyszczej Lidze oraz 2 kategorii wiekowych (U-15, U-17) w Perszej Lidze, które systemem jesień-wiosna rozgrywają swoje mecze w grupach podzielonych terytorialnie. Następnie w turnieju finałowych wyłaniają mistrza Ukrainy w swojej kategorii.
W sezonie 2009/10 drużyny podzielono na 4 grupy po 10 klubów w Wyszczej Lidze w każdej z czterech kategorii wiekowych oraz na 8 grup po 10 klubów w Perszej Lidze w każdej z dwóch kategorii wiekowych. W sezonie 2010/11 podział pozostał ten sam, dodatkowo po 1 drużynie dołączono do dwóch grup Perszej Ligi.
Juniorskie Mistrzowie Ukrainy.
Szczegółowe wyniki meczów są na oficjalnej stronie FFU.

</doc>
<doc id="2102002" url="https://pl.wikipedia.org/wiki?curid=2102002" title="Hartwig Steenken">
Hartwig Steenken

Hartwig Steenken (ur. 23 lipca 1941, zm. 10 stycznia 1978) – niemiecki jeździec sportowy. Złoty medalista olimpijski z Monachium. 
Reprezentował barwy RFN. Sukcesy odnosił w skokach przez przeszkody. Igrzyska w 1972 były jego drugą olimpiadą, wcześniej brał udział w IO 68. W 1972 zajął czwarte miejsce w konkursie indywidualnym, triumfował w drużynie. Partnerowali mu Fritz Ligges, Gerd Wiltfang i Hans Günter Winkler. Startował na koniu Simona. Zostawał indywidualnym mistrzem świata (1974), Europy (1971) oraz RFN (1969, 1970, 1973).

</doc>
<doc id="2102004" url="https://pl.wikipedia.org/wiki?curid=2102004" title="Bulevar">
Bulevar

Bulevar (serb. Булевар) – jugosłowiański zespół nowofalowy.
Historia.
Zespół powstał w 1978 roku z inicjatywy gitarzysty Nenada Stamatovicia, wokalisty Dejana Cukicia, perkusisty Predraga Jakovljevicia i basisty Branko Isakovicia. Grupa przyjęła nazwę od belgradzkiego bulwaru Króla Aleksandra, w pobliżu którego mieszkali członkowie zespołu. Grupa rozpadła się w 1982 roku po wykonaniu ostatniego koncertu w Skopje.

</doc>
<doc id="2102012" url="https://pl.wikipedia.org/wiki?curid=2102012" title="Dominique Maltais">
Dominique Maltais

Dominique Maltais (ur. 9 listopada 1980 w Charlevoix) – kanadyjska snowboardzistka, dwukrotna medalistka igrzysk olimpijskich i mistrzostw świata.
Kariera.
Po raz pierwszy na arenie międzynarodowej pojawiła się 29 marca 2002 roku w Mont-Tremblant, gdzie zajęła 19. miejsce w zawodach FIS Race w snowcrossie. Nigdy nie wystąpiła mistrzostwach świata juniorów. W zawodach Pucharu Świata zadebiutowała 11 grudnia 2003 roku w Whistler, zajmując 23. miejsce w snowcrossie. Tym samym już w swoim debiucie wywalczyła pierwsze pucharowe punkty. Pierwszy raz na podium zawodów tego cyklu stanęła 5 stycznia 2004 roku w Bad Gastein, kończąc rywalizację na drugiej pozycji. W zawodach tych rozdzieliła Lindsey Jacobellis z USA i Marię Danielsson ze Szwecji. Najlepsze wyniki osiągnęła w sezonie 2012/2013, kiedy to zdobyła Kryształową Kulę w klasyfikacji snowcrossu z wynikiem 5600 pkt. W tej samej klasyfikacji triumfowała jeszcze w sezonach sezonie 2005/2006, 2010/2011, 2011/2012 i 2013/2014.
W 2006 roku wystartowała na igrzyskach olimpijskich w Turynie, zdobywając brązowy medal. Lepsze okazały się tam tylko Tanja Frieden ze Szwajcarii i Lindsey Jacobellis. Wynik ten powtórzyła podczas mistrzostw świata w La Molina w 2011 roku, gdzie uplasowała się za Jacobellis i Nelly Moenne-Loccoz z Francji. Na rozgrywanych dwa lata później mistrzostwach świata w Stoneham była druga, rozdzielając na podium swą rodaczkę, Maëlle Ricker i Helene Olafsen z Norwegii. Zdobyła też srebrny medal na igrzyskach olimpijskich w Soczi, plasując się między Czeszką Evą Samkovą i Francuzką Chloé Trespeuch.

</doc>
<doc id="2102013" url="https://pl.wikipedia.org/wiki?curid=2102013" title="Buttler II">
Buttler II

Buttler III ("Butler") − polski herb hrabiowski, odmiana herbu Butler.
Opis herbu.
Opis z wykorzystaniem zasad blazonowania, zaproponowanych przez Alfreda Znamierowskiego:
Tarcza dzielona w krzyż z tarczą sercową, na której w polu złotem orzeł czarny na którego piersiach, na małej tarczy kosz srebrny z obręczami złotymi. Na głównej tarczy w polu I, czarnym, schody złote o czterech stopniach; W polach II i III, czerwonych, dwa trójzęby na krzyż, żeleźcem w górę; 
W polu IV, czarnym, okrągłe zwierciadło; Nad tarczą trzy hełmy, każdy z klejnotem: 
Labry: na każdym hełmie z prawej czarne, podbite srebrem, z lewej czarne, podbite złote.
Najwcześniejsze wzmianki.
Nadany z tytułem hrabiowskim Jakubowi Butlerowi, herbu Butler w 1651 przez Ferdynanda II. Potomkowie Jakuba zostali wylegitymowani ze szlachectwa z tym herbem w roku 1824, a pięciopolowy herb Butler zamieścił w swoim herbarzu Pawliszczew.
Herbowni.
Butler (Buttler).

</doc>
<doc id="2102015" url="https://pl.wikipedia.org/wiki?curid=2102015" title="N-Etylotryptamina">
N-Etylotryptamina

"N"-Etylotryptamina — organiczny związek chemiczny, tryptamina podobna strukturalnie do metylotryptaminy (NMT), "N","N"-dimetylotryptaminy (DMT) i "N","N"-dietylotryptaminy (DET).

</doc>
<doc id="2102016" url="https://pl.wikipedia.org/wiki?curid=2102016" title="Iranildo Hermínio Ferreira">
Iranildo Hermínio Ferreira

Iranildo, właśc. Iranildo Hermínio Ferreira (ur. 16 października 1976 w Igarassu) – piłkarz brazylijski, występujący podczas kariery na pozycji ofensywnego pomocnika.
Kariera klubowa.
Karierę piłkarską Iranildo zaczął w klubie Madureirze Rio de Janeiro w 1994 roku. W 1995 roku przeszedł do Botafogo FR. W lidze brazylijskiej zadebiutował 19 sierpnia 1995 w zremisowanym 2-2 meczu z Vitórią Salvador. Z Botafogo zdobył mistrzostwo Brazylii 1995. Na początku 1996 trafił do lokalnego rywala - CR Flamengo. We Flamengo grał do 2000 roku i zdobył w tym czasie trzykrotnie mistrzostwo stanu Rio de Janeiro - Campeonato Carioca w 1996, 1999 i 2000 oraz Copa Mercosur 1999.
W 2000 roku występował w EC Bahia, w 2001 roku ponownie w Botafogo i São Caetano, z którego w 2002 roku trafił do greckiego Arisu Saloniki. Po pół roku powrócił do Brazylii do CR Flamengo. Po grze w Santa Cruz Recife (2002–2003), Iranildo został zawodnikiem Brasiliense Brasília, w którym (z krótką przerwą na grę w saudyjskim Al Hazm) występuje do chwili obecnej.
Z Brasiliense trzykrotnie zdobył mistrzostwo Dystryktu Federalnego - Campeonato Brasiliense w 2004, 2005 i 2006 roku. W Brailiense 27 listopada 2005 w przegranym 0-2 meczu z Figueirense Florianópolis Iranildo rozegrał ostatni mecz w lidze brazylijskiej. W lidze brazylijskiej rozegrał 147 meczów i strzelił 21 bramek.
Kariera reprezentacyjna.
W 1996 Iranildo brał udział w Złotym Pucharze CONCACAF 1996, na którym Brazylia zajęła drugie miejsca. Iranildo na turnieju był rezerwowym i nie wystąpił w żadnym meczu. Iranildo nigdy nie zadebiutował w reprezentacji Brazylii.

</doc>
<doc id="2102018" url="https://pl.wikipedia.org/wiki?curid=2102018" title="Harsafes">
Harsafes

Harsafes (eg. "Ḥrj-š=f") – greckie imię znanego z mitologii egipskiej zoomorficznego boga-barana .
Był wojowniczym bóstwem czczonym od epoki Starego Państwa w Herakleopolis. W ikonografii przedstawiano go na ogół jako baraniogłowego mężczyznę w królewskiej przepasce i z długimi rogami.
Pierwotnie był prawdopodobnie bóstwem płodności, adorowany potem pod postacią barana jako „pan czcigodny” i dawca pokarmu. Jego egipskie imię oznaczało „tego, który jest ponad jeziorem” (lub „na swym jeziorze”), czyli tego, który wynurzył się z prawody (Nun) jako obraz boga słońca. Dlatego w czasach IX i X dynastii utożsamiano go z Ra wyobrażając z symbolem słońca nad głową; identyfikowany także z Ozyrysem nosił koronę "atef". 
Egipcjanie uważali go również za jedną postaci Horusa, tłumacząc jego imię jako „Horus z Jeziora”, a jako Horus-wojownik był później przez Greków identyfikowany z Heraklesem, choć bardziej znany pod przekazanym przez Plutarcha imieniem Harsafes.

</doc>
<doc id="2102022" url="https://pl.wikipedia.org/wiki?curid=2102022" title="CIF">
CIF



</doc>
<doc id="2102024" url="https://pl.wikipedia.org/wiki?curid=2102024" title="Julius Berger Tiefbau">
Julius Berger Tiefbau

Julius Berger Tiefbau AG – przedsiębiorstwo z zakresu budownictwa drogowego. Pierwszą siedzibę miało w Bydgoszczy.
Historia.
Założycielem przedsiębiorstwa w roku 1892 był Julius Berger – Tajny Radca Handlowy pochodzący z Sępólna Krajeńskiego. Początkowo przedsiębiorstwo nastawione była na rozbudowę głównych linii kolejowych w Prusach Wschodnich i Prusach Zachodnich. W 1910 przedsiębiorstwo przeniosło się do Berlina. W 1970 spółka "Grün &amp; Bilfinger" nabyła udziały większościowe w spółce "Julius Berger-Bauboag AG", która powstała z połączenie dwóch spółek – "Julius Berger Tiefbau AG" i "Berlinische Boden-Gesellschaft AG". Połączone spółki przyjęły następnie wspólną nazwę "Bilfinger &amp; Berger Bauaktiengesellschaft".
W roku 2001 spółka zmieniła nazwę na "Bilfinger Berger AG", a w 2010 na "Bilfinger SE".

</doc>
<doc id="2102025" url="https://pl.wikipedia.org/wiki?curid=2102025" title="Sówkowate Polski">
Sówkowate Polski

Sówkowate Polski – gatunki motyli z rodziny sówkowatych (Noctuidae) występujące w Polsce. 477 gatunków stwierdzono do 2004 roku. W 2016 baza Motyle Europy Krzysztofa Jonko podaje z tego kraju 440 następujących gatunków:

</doc>
<doc id="2102026" url="https://pl.wikipedia.org/wiki?curid=2102026" title="Aston Moore">
Aston Moore

Aston Llewellyn Moore (ur. 8 lutego 1956 na Jamajce) – brytyjski lekkoatleta pochodzenia jamajskiego, który specjalizował się w trójskoku.
Międzynarodową karierę zaczynał od zdobycia tytułu mistrza Europy juniorów w 1975 roku. W kolejnym sezonie nie zaliczył żadnej próby w eliminacjach i odpadł z dalszej rywalizacji trójskoczków podczas igrzysk olimpijskich. W roku 1978 podczas mistrzostw Starego Kontynentu zajął ósme miejsce, zdobył brązowy medal igrzysk Wspólnoty Narodów oraz był drugi w zawodach pucharu narodów. Kolejne sukcesy odniósł trzy lata później kiedy wywalczył brąz halowych mistrzostw Europy. Na igrzyskach Wspólnoty Narodów w 1982 roku, podobnie jak cztery lata wcześniej, stanął na najniższym stopniu podium. Reprezentant Wielkiej Brytanii w meczach międzypaństwowych oraz pucharze Europy. Medalista mistrzostw kraju. Dwa razy w karierze Moore poprawiał rekord Wielkiej Brytanii w trójskoku (16,52 w 1976 i 16,68 w 1978).
Po zakończeniu kariery lekkoatletycznej został trenerem, a wśród jego podopiecznych znalazł się m.in. mistrz Europy z 2010 roku Phillips Idowu.
Jego syn – Jonathan – jest trójskoczkiem, który w 2001 został mistrzem świata juniorów młodszych oraz wicemistrzem Europy juniorów. 
Rekordy życiowe w trójskoku: stadion – 16,86 (16 sierpnia 1981, Zagrzeb); hala – 16,75 (4 lutego 1984, Vittel). 14 czerwca 1981 podczas meczu Wielka Brytania – Niemiecka Republika Demokratyczna uzyskał przy zbyt sprzyjającym wietrze rezultat 17,02, który z przyczyn regulaminowych nie mógł zostać uznany za jego oficjalny rekord życiowy.

</doc>
<doc id="2102029" url="https://pl.wikipedia.org/wiki?curid=2102029" title="Cmentarz wojenny nr 275 – Brzesko">
Cmentarz wojenny nr 275 – Brzesko

Cmentarz wojenny nr 275 - Brzesko – austriacki cmentarz wojenny z okresu I wojny światowej wybudowany przez Oddział Grobów Wojennych C. i K. Komendantury Wojskowej w Krakowie i znajdujący się na terenie jego okręgu VIII Brzesko. 
Jest to niewielka kwatera przy północnym murze nowego cmentarza żydowskiego w Brzesku przy ul. Czarnowiejskiej. Pochowano na nim 21 żołnierzy armii austro-węgierskiej wyznania mojżeszowego poległych 21 (lub 24) listopada 1914 roku oraz w okresie styczeń-marzec 1915 roku.
Pomnikiem centralnym jest betonowa macewa z gwiazdą Dawida i dwoma mniejszymi macewami po bokach. Brak na nich inskrypcji. Groby żołnierzy znajdują się pomiędzy pomnikiem a murem cmentarza. Są to trzy rzędy po 7 pojedynczych mogił. Zachowały się podstawy kamieni nagrobnych, porośnięte bluszczem oraz jedna macewa z prawie nieczytelną tabliczką imienną. Spoczywa tam żołnierz cesarsko-królewskiej Armii: "Chaim Weis Weintraub". Obecnie cmentarz jest zaniedbany i porośnięty krzewami, drzewami i bluszczem. Na cmentarz prowadziła ozdobna brama, która została zniszczona w latach 30. XX wieku podczas budowy ogrodzenia nekropolii.
Projektował obiekt Robert Motka.
Cmentarz został odnowiony w 2019 roku. Remont został przeprowadzony przez krakowski IPN. 

</doc>
<doc id="2102030" url="https://pl.wikipedia.org/wiki?curid=2102030" title="EAD">
EAD



</doc>
<doc id="2102031" url="https://pl.wikipedia.org/wiki?curid=2102031" title="Ádám Komlósi">
Ádám Komlósi

Ádám Komlósi (ur. 6 grudnia 1977 w Budapeczcie) – węgierski piłkarz, występujący na pozycji obrońcy.

</doc>
<doc id="2102034" url="https://pl.wikipedia.org/wiki?curid=2102034" title="Team 666">
Team 666

Team 666 - drugi minialbum polskiej grupy muzycznej Neolithic. Wydawnictwo ukazało się 5 grudnia 2003 roku nakładem wytwórni muzycznej Empire Records. Nagrania zostały zarejestrowane w lubelskim Hendrix Studio we współpracy z realizatorem Arkadiuszem Malczewskim.
Lista utworów.
Opracowano na podstawie materiału źródłowego. 
Twórcy.
Opracowano na podstawie materiału źródłowego.

</doc>
<doc id="2102037" url="https://pl.wikipedia.org/wiki?curid=2102037" title="Skala twardości Shore’a">
Skala twardości Shore’a

Skala twardości Shore’a – dwie skale połączone nazwiskiem wynalazcy: jedna do wyznaczania twardości materiałów metalowych, a druga niemetalowych.
Pomiary metali żelaznych (metoda skleroskopowa Shore’a).
Pomiar skleroskopem Shore’a (opracowanym przez Alberta Ferdynanda Shore’a w 1906 r., w USA) odbywa się metodą dynamiczną.
Stosowany jest np. w przypadku dużych przedmiotów, gdy nie można zastosować statycznych metod (tj. skali Rockwella, Brinella, czy Vickersa). Pomiar polega na opuszczeniu specjalnego bijaka (najczęściej o masie 20 g) z określonej wysokości (zwykle 112 mm). Podczas uderzenia część energii opadania zmienia się w odkształcenie sprężyste bijaka i materiału, co wywołuje jego odskok. Wysokość odskoku jest mierzona skalą podzieloną na 130 działek. Twardość 100 jednostek ma stal hartowana niskostopowa. Zaletą pomiaru tą metodą jest niewielkie uszkodzenie powierzchni elementu i szybkość pomiaru. Wadą jest zależność wyniku pomiaru od modułu Younga próbki. Udoskonaleniem i rozszerzeniem tej metody jest metoda Leeba.
Pomiary materiałów niemetalowych (metoda durometrowa Shore’a).
Termin skala twardości Shore’a odnosi się także do metody statycznej pomiaru twardości gumy, elastomerów i sztywnych tworzyw sztucznych. Wynalazcą był wyżej wymieniony Albert F. Shore, który ok. 1915 r. opracował przyrząd nazwany durometrem.
Twardość materiałów polimerowych oznacza się metodą Shore’a zgodnie z normą PN-ISO 868, wgłębnikiem według normy PN-93/C-04206. Aparat mieszczący się w dłoni (są także dokładniejsze stacjonarne przyrządy) dociska się podstawą do tworzywa minimum 10 mm od krawędzi próbki.
Wgłębnik (do materiałów miękkich jak guma używany jest wgłębnik zatępiony, do twardszych – igła) wystający z podstawy, wypychany sprężyną wgniata się w materiał, przy czym ustala się równowaga między naciskiem sprężyny a reakcją tworzywa. Po ustaleniu równowagi wskazówka zatrzymuje się na odpowiednim zakresie skali wyrażonej w stopniach Shore’a (0 – 100).
Do materiałów miękkich stosowane są twardościomierze typu A, a typu C i D do twardych. Wyniki uzyskiwane z pomiarów prowadzonych przy użyciu różnych typów twardościomierzy nie są porównywalne dlatego zawsze w wyniku należy podać oznaczenie typu.
Zaleca się wykonywanie pomiarów twardości twardościomierzem typu D, gdy twardość wskazana przez twardościomierz typu A wynosi ponad 90. Jeżeli twardość zmierzona za pomocą twardościomierza typu D jest mniejsza niż 20, twardość należy oznaczać twardościomierzem typu A.
Markowe durometry Shore'a były produkowane do ok. 2010 r. przez INSTRON (ITW), który w 1995 r. przejął firmę SHORE INSTRUMENTS, założoną w 1907 r. przez Alberta F. Shore'a.
Uwagi nazewnicze.
Mówiąc o twardości Shore’a (Alberta F. Shore’a), skali tej twardości, czy twardościomierzu – należy zaznaczać czy ma się na myśli "skleroskop" do metali czy "durometr" do materiałów niemetalowych. W przypadku durometrów należy także zaznaczać typ (A, C, D, 0 itd.), ponieważ nie istnieją durometry uniwersalne. Skalę skleroskopową oznacza się najczęściej symbolami HS, HSD, HSC lub HSc (brak jednolitości). Skale durometrowe oznacza się przykładowymi symbolami Shore A, Shore D lub ShA, ShD lub HA, HD lub Duro A, Duro D. Czasami można spotkać błędne oznaczenie wartości twardości w stopniach np. °ShA lub °ShD, jednak ani w normie europejskiej PN-ISO 868 jak również amerykańskiej ASTM D 2240 nigdzie nie występuje informacja, że jednostką skali twardości Shore'a są stopnie. 

</doc>
<doc id="2102038" url="https://pl.wikipedia.org/wiki?curid=2102038" title="N-Metylotryptamina">
N-Metylotryptamina

"N"-Metylotryptamina – organiczny związek chemiczny, tryptamina mająca działanie podobne do psychodelicznych środków psychoaktywnych. Jest alkaloidem znajdującym się w korze, pędach i liściach niektórych gatunków akacji, mimozy oraz "Virola" spośród których wiele zawiera równie spokrewnione z NMT związki "N","N"-dimetylotryptaminę (DMT) i 5-metoksy-"N","N"-dimetylotryptaminę (5-MeO-DMT). Również jest syntetyzowana w ciele człowieka jako końcowy metabolit przemian -tryptofanu.
Po zjedzeniu lub wchłonięciu NMT wydaje się nie powodować efektów psychoaktywnych bezpośrednio, raczej z powodu tzw. efektu pierwszego przejścia.

</doc>
<doc id="2102040" url="https://pl.wikipedia.org/wiki?curid=2102040" title="Kabushiki gaisha">
Kabushiki gaisha



</doc>
<doc id="2102043" url="https://pl.wikipedia.org/wiki?curid=2102043" title="TEI">
TEI



</doc>
<doc id="2102045" url="https://pl.wikipedia.org/wiki?curid=2102045" title="Paweł Lorens">
Paweł Lorens

Paweł Lorens (ur. 19 marca 1958 w Bielsku-Białej, zm. 23 września 2010 w szpitalu w Bielsku-Białej) – polski lekkoatleta, który specjalizował się w biegach długodystansowych. Mistrz i reprezentant Polski, trener.
W swej karierze reprezentował barwy klubów:
Trzy razy z rzędu, w latach 1983-1985, zdobywał tytuł Mistrza Polski w biegu na 20 km podczas mistrzostw kraju rozgrywanych w Brzeszczach. W sumie zdobył pięć medali Mistrzostw Polski seniorów, w tym trzy złote, jeden srebrny i dwa brązowe.
W 1981 w Madrycie reprezentował barwy Polski na Mistrzostwach Świata w biegach przełajowych na dystansie 12 km. W 1985 zajął 22 miejsce w Rzymie w Pucharze Europy w maratonie.
Pod koniec kariery startował przede wszystkim w biegach maratońskich, m.in. w Melbourne, Rzymie, Tokio, Monachium, Barcelonie. Największe sukcesy na tym dystansie odniósł w 1986 r. zwyciężając w Walencji i w hiszpańskiej Calvii.
W 1998 r. razem z Wacławem Piątkowskim założył w Katowicach klub – "Ekspres" Katowice. Jako trener pracował m.in. reprezentantami Polski: Marzeną Helbik, Januszem Wójcikiem, Arturem Osmanem, Arturem Ociepą, Grzegorzem Głogoszem, Mirosławem Gołębiewskim. 
Paweł Lorens był pomysłodawcą i współorganizatorem międzynarodowego biegu ulicznego "FIAT" w Tychach. Mieszkał w gminie Kozy koło Bielska-Białej.
Dorobek Pawła Lorensa w Mistrzostwach Polski:
5000 m:
8 miejsce – 14:05.15 – 31.08.80 Łódź (zwyc. Ryszard Kopijasz)
10000 m:
7 miejsce - 29:40.91 – 02.07.82 Lublin (zwyc. Bogumił Kuś)
20 km:
3 miejsce - 1:00:51.6 – 04.04.82 Brzeszcze (zwyc. Antoni Niemczak)
1 miejsce - 1:00:20.6 - 10.04.83 Brzeszcze
1 miejsce - 1:01:14 - 08.04.84 Brzeszcze
1 miejsce - 1:00:07.6 - 08.08.85 Brzeszcze
4 miejsce - 1:01:08 - 09.08.86 Brzeszcze (zwyc. Wiktor Sawicki)
2 miejsce - 1:00:15.5 - 29.08.87 Brzeszcze (zwyc. Mirosław Gołębiewski)
Maraton:
5 miejsce - 2:17:11 – 19.05.85 Dębno (zwyc. Ryszard Misiewicz)
Rekordy życiowe Pawła Lorensa:
1500 m - 03:47.50 - 01.06.78 Warszawa
3000 m - 08:08.20 - 18.05.80 Zabrze
3000 m prz. - 08:48.40 - 09.07.78 Warszawa
5000 m - 13:57.34 - 18.06.81 Warszawa
10000 m - 29:02.48 - 21.08.82 Sopot
20 km - 1:00.07,6 - 08.08.85 Brzeszcze
Maraton - 2:13.05 - 28.09.86 Berlin
Rozwój kariery Pawła Lorensa w maratonie:
31.10.82 - Budapeszt - 2:16:02
30.10.83 - Budapeszt - 2:17:18
30.09.84 - Berlin - 2:14:53
13.04.85 - Blad - 2:14:25
28.09.86 - Berlin - 2:13:05
10.05.87 - Londyn - 2:13:46
17.06.89 - Duluth - 2:20:00
18.03.90 - Barcelona - 2:19:51
10 najlepszych wyników Pawła Lorensa w maratonie:
2:16:31 - 1 miejsce - 16.02.86 - Walencja
2:16:05 - 1 miejsce - 14.12.86 - Calvia
2:16:17 - 2 miejsce - 27.09.87 - Montreal
2:16:02 - 3 miejsce - 31.10.82 - Budapeszt
2:14:53 - 3 miejsce - 30.09.84 - Berlin
2:14:25 - 3 miejsce - 14.04.85 - Maassluis
2:17:18 - 4 miejsce - 30.10.83 - Budapeszt
2:17:11 - 5 miejsce - 19.05.85 - Dębno
2:13:05 - 6 miejsce - 28.09.86 - Berlin
2:13:46 - 15 miejsce - 10.05.87 - Londyn

</doc>
<doc id="2102049" url="https://pl.wikipedia.org/wiki?curid=2102049" title="Stefania Brandt">
Stefania Brandt

Stefania Brandt (ur. 10 kwietnia 1911 w Warszawie, zm. 1980 tamże) – polska artystka malarka i graficzka.
W 1931 rozpoczęła czteroletnie studia w Miejskiej Szkole Sztuk Zdobniczych i Malarstwa w Warszawie, a następnie wstąpiła do Akademii Sztuk Pięknych. Posługiwała się klasycznym malarstwem sztalugowym stosując akwarele, pastele i farbę olejną. Tworzyła grafikę warsztatową oraz na potrzeby wydawnicze. Od 1946 brała udział w licznych wystawach w kraju i zagranicą. Była niezwykle płodną artystką, do najczęstszych motywów jej obrazów należą kwiaty, martwa natura, pejzaże, portrety oraz kompozycje figuralne. Jej prace znajdują się m.in. w Muzeum Wojska Polskiego w Warszawie oraz w licznych galeriach prywatnych. Pochowana na cmentarzu Bródnowskim w Warszawie (kw. 19C-6-18).

</doc>
<doc id="2102051" url="https://pl.wikipedia.org/wiki?curid=2102051" title="Chrześcijański Kościół Głosicieli Dobrej Nowiny">
Chrześcijański Kościół Głosicieli Dobrej Nowiny

Chrześcijański Kościół Głosicieli Dobrej Nowiny – fikcyjny związek wyznaniowy zarejestrowany w Polsce.
Działalność.
Fikcyjny Kościół został zawiązany w kwietniu 1995 roku w Warszawie. 16 maja 1995 roku otrzymał wpis do rejestru kościołów i innych związków wyznaniowych Ministerstwa Spraw Wewnętrznych i Administracji w dziale A, pozycja 96. Miał wówczas liczyć około 60 stałych członków.
Grupa od samego początku istnienia stanowiła fikcyjną wspólnotę religijną. Mimo że statutowo posiadała rozbudowaną doktrynę, nie prowadziła żadnej działalności religijnej. Kościół wykorzystywany był przez jego liderów do prowadzenia działalności gospodarczej i korzystania z przysługujących związkom wyznaniowym przywilejów podatkowych. Od 1998 „duchowni” Kościoła trudnili się sprzedażą umów darowizn, które opiewały najczęściej na kilkadziesiąt tysięcy złotych. Grupa zarabiała na pobieranych przy sprzedaży umów 10% prowizji. Dodatkowo Kościół prowadził Chrześcijański Instytut Badawczo-Dydaktyczny Pisma Świętego, który był przykrywką dla przemytu ludzi z Chin i Wietnamu do Polski.
Na 58 członków kościoła, 41 figurowało w policyjnych kartotekach, a część z nich była poszukiwana listami gończymi. W 2004 roku dziesięciu członków Chrześcijańskiego Kościoła Głosicieli Dobrej Nowiny, w tym Przewodniczący Rady Kościoła Henryk Matusiewicz, zostało zatrzymanych przez funkcjonariuszy Centralnego Biura Śledczego, pod zarzutem handlu umowami darowizn. W 2008 roku członkowie Kościoła zostali oskarżeni o udział w grupie przestępczej mającej na celu dokonywanie wyłudzeń oraz udzielenie 180 osobom pomocy w oszustwie. Zarzuty postawiono 11 osobom.

</doc>
<doc id="2102052" url="https://pl.wikipedia.org/wiki?curid=2102052" title="NIFF">
NIFF



</doc>
<doc id="2102055" url="https://pl.wikipedia.org/wiki?curid=2102055" title="Watashi no Suki na Hito">
Watashi no Suki na Hito



</doc>
<doc id="2102056" url="https://pl.wikipedia.org/wiki?curid=2102056" title="Abraham Gepner">
Abraham Gepner

Abraham Gepner (ur. 28 czerwca 1872 w Warszawie, zm. 3 maja 1943 tamże) – polski kupiec i społecznik żydowskiego pochodzenia, radny miasta stołecznego Warszawy.
Życiorys.
Urodził się 28 czerwca 1872 w Warszawie, w rodzinie ortodoksyjnych Żydów. Ukończył szkołę realną w Warszawie. W młodości praktykował w sklepie żelaznym Szaji Prywesa przy placu Grzybowskim 10. 1 marca 1905 założył własną firmę handlującą metalami do spółki z Zygmuntem Kornblumem, pod nazwą „Kornblum i Gepner”. Siedziba przedsiębiorstwa znajdowała się przy ulicy Grzybowskiej 27, a główny skład przy ulicy Bema 87. Przed I wojną światową był członkiem Stowarzyszenia Subiektów Handlowych wyznania mojżeszowego. Podczas wojny odmówił współpracy z Niemcami polegającej na prowadzeniu rekwizycji metali szlachetnych na zajętych przez nich terenach.
W dwudziestoleciu międzywojennym działał w Centrali Związków Kupców, w 1930 został jednym z jej wiceprezesów, a 15 października 1935 zastąpił zmarłego Wacława Wiślickiego na stanowisku jej prezesa zarządu głównego. Pełnił także funkcję wiceprezesa Izby Handlowo-Przemysłowej w Warszawie oraz był członkiem Komisji Odwoławczej przy Izbie Skarbowej, protektorem i głównym filarem domu sierot, domu starców, szpitala na Czystem, Szkoły Rzemieślniczej, Kasy Pomocy Bezprocentowej, Banku dla Kooperatyw.
Po wybuchu II wojny światowej, w październiku 1939 został wzięty za zakładnika przez Niemców, wśród wielu innych osobistości miasta, znalazł się na liście 12 zakładników miasta Warszawy, wskazanych Niemcom zgodnie z aktem kapitulacji miasta z 28 września „celem zabezpieczenia przed aktami sabotażu”.
Po utworzeniu getta sprawował funkcję przewodniczącego Rady Gospodarczej i kierownika Zarządu Zaopatrzenia Judenratu. W sierpniu 1942, w czasie wielkiej akcji deportacyjnej, po wywiezieniu dzieci z gettowych sierocińców do Treblinki, stworzył nowy sierociniec dla dzieci błąkających się po ulicach. W okresie getta szczątkowego był jednym z kierowników Centralnej Komisji Popierania Pracy w szopach. Zachęcany do ucieczki z getta odmówił.
Został zamordowany na rogu ulicy Gęsiej i Zamenhofa wraz z żoną Stefanią (1878–1943) podczas powstania w getcie warszawskim.
Symboliczny grób małżeństwa Gepnerów znajduje się na cmentarzu żydowskim przy ulicy Okopowej w Warszawie (kwatera 10, rząd 6).

</doc>
<doc id="2102061" url="https://pl.wikipedia.org/wiki?curid=2102061" title="Mp3pro">
Mp3pro



</doc>
<doc id="2102062" url="https://pl.wikipedia.org/wiki?curid=2102062" title="Solidarność (gra komputerowa)">
Solidarność (gra komputerowa)

Solidarność – gra komputerowa z 1991 roku zaprojektowana pod kierunkiem Przemysława Rokity, wydana przez firmę California Dreams.
Gra nigdy nie zdobyła sobie większej popularności i do dzisiaj pozostaje praktycznie nieznana. Została stworzona przez polskich programistów specjalnie pod kątem odbiorcy amerykańskiego, jako element kampanii promocyjnej filmu o Lechu Wałęsie, który jednak nigdy nie powstał.
Rozgrywka.
Jest to klasyczna gra strategiczna oparta na schemacie walki dobra ze złem, które uosabiają opozycja solidarnościowa (dobro) i władze PRL (zło). Początek gry to 13 grudnia 1981 roku i wprowadzenie stanu wojennego w kraju podzielonym na siedem regionów: Pomorze, Wielkopolska, Dolny Śląsk (Lower Silesia), Górny Śląsk (Upper Silesia), Małopolska, Mazowsze, Region Północno-Wschodni (Northeastern) pokrywający się z grubsza z Warmią, Mazurami i Podlasiem. Jest to główna mapa (plansza) gry. Każdy z regionów jest zróżnicowany – różna liczba więźniów politycznych i działaczy opozycyjnych, sił ZOMO, funduszy i inny stopień uświadomienia politycznego społeczeństwa. Wszystkie te czynniki musi brać pod uwagę gracz, którego celem jest zdobycie jak największego poparcia procentowego dla działań Solidarności w danym regionie i zwiększenie stanu jej finansów. Za zgromadzone pieniądze gracz może kupić przedmioty, które pomagają zdobyć większe poparcie w danym regionie, np.: powielacze, nadajniki radiowe i telewizyjne. Gracz ma do dyspozycji kilka możliwości działania: wygłoszenie przemówienia, rozrzucanie ulotek, rozklejanie plakatów, strajk głodowy i zorganizowanie ulicznej demonstracji. Jeśli jego działania przyniosą skutek, może o tym przeczytać w Trybunie Ludu lub obejrzeć w Dzienniku Telewizyjnym. Pomimo trwania stanu wojennego można zobaczyć spikera w normalnym garniturze, nie w mundurze wojskowym.
Główna mapa jest wyświetlana w jednym z dziewięciu trybów:
Grafika.
Grafika (VGA) wydaje się dziś zupełnie archaiczna, jednak można w niej dostrzec wiele szczegółów będących efektem starań autorów. Warszawa, z górującym nad zabudową, wysokim budynkiem, który kojarzy się z Pałacem Kultury i Nauki, kopalnie i zakłady przemysłowe na Śląsku, góry na południu, szlabany na przejściach granicznych, zasieki na całej długości granicy z ZSRR, a nawet latarnie morskie.

</doc>
<doc id="2102066" url="https://pl.wikipedia.org/wiki?curid=2102066" title="Zena Soraya Mahlangu">
Zena Soraya Mahlangu

Zena Soraya Mahlangu ("Inkhosikati LaMahlangu"; ur. 1984) – dziesiąta żona (od listopada 2002) króla Suazi Mswatiego III.
Urodziła monarsze jedno dziecko, księcia Saziwangaye Dlamini (ur. 2004).

</doc>
<doc id="2102069" url="https://pl.wikipedia.org/wiki?curid=2102069" title="Okienko przedsionka">
Okienko przedsionka



</doc>
<doc id="2102077" url="https://pl.wikipedia.org/wiki?curid=2102077" title="Narząd spiralny">
Narząd spiralny



</doc>
<doc id="2102082" url="https://pl.wikipedia.org/wiki?curid=2102082" title="Ludwig Andreas Feuerbach">
Ludwig Andreas Feuerbach



</doc>
<doc id="2102084" url="https://pl.wikipedia.org/wiki?curid=2102084" title="Willa Stiassny">
Willa Stiassny

Willa Stiassny (także: "Willa Stiassni", cz. "Vila Stiassny") - modernistyczna willa, zlokalizowana w Brnie przy ul. Hroznovéj 14, zaprojektowana przez Ernsta Wiesnera. Ukończona w 1929. Zamawiającym był przemysłowiec tekstylny Alfred Stiassny, stąd nazwa.
Historia.
Pierwotny projekt Wiesner stworzył w 1927, ale ukończenie budynku nastąpiło dopiero dwa lata później. W 1939 obiekt objęła policja. Od 1946 umieszczono tu urzędy państwowe, a od 1952 zaadaptowano budynek na cele reprezentacyjne, m.in. przebywał w niej Fidel Castro. W latach 90. XX wieku przeszła w ręce prywatne. Od 2009 przebiega kapitalny remont willi, z przeznaczeniem na ekspozycję sztuki i architektury XX wieku.
Architektura.
Budynek piętrowy, na rzucie litery L. Obok stoją jeszcze budynki garażowe i dwa mniejsze przy wjeździe (m.in. dawne mieszkanie kierowcy państwa). Gładką fasadę zdobią w zasadzie tylko powierzchnie okienne i drzwi w piaskowcowych ościeżnicach. Na południowej stronie zamontowano wysuwane markizy. Jadalnię umieszczono od strony ogrodu i połączono z nim dużą loggią. 
Pomieszczenia reprezentacyjne mieściły się na parterze, a na piętrze pokoje służby, pokoje dla gości, część socjalna i bawialnia dla dzieci z wyjściem na taras. 

</doc>
<doc id="2102085" url="https://pl.wikipedia.org/wiki?curid=2102085" title="Klubowe Mistrzostwa Świata w piłce siatkowej kobiet 2010">
Klubowe Mistrzostwa Świata w piłce siatkowej kobiet 2010

4. edycja Klubowych mistrzostw świata w piłce siatkowej kobiet rozpoczęła się 15 grudnia 2010 w Katarze. Zawody te zostały wznowione po 16 latach. W rozgrywkach brało udział 6 drużyn. Tytuł klubowego mistrza świata zdobyło po raz pierwszy tureckie Fenerbahçe SK.
Grupa A.
Tabela
Wyniki
Grupa B.
Tabela
Wyniki

</doc>
<doc id="2102086" url="https://pl.wikipedia.org/wiki?curid=2102086" title="William Sims">
William Sims

William Sowden Sims (ur. 15 października 1858 w Port Hope w Ontario, zm. 28 września 1936 w Bostonie) − amerykański oficer, admirał US Navy. Znany jako zwolennik reform w marynarce, podczas I wojny światowej był głównodowodzącym amerykańskich sił morskich w Europie. Jego wspomnienia wojenne, "The Victory at Sea", zdobyły w 1921 roku Nagrodę Pulitzera w kategorii "historia".
William Sowden Sims urodził się 15 października 1858 roku w kanadyjskiej miejscowości Port Hope, w mieszanej, amerykańsko-kanadyjskiej rodzinie. Jeszcze w dzieciństwie wraz z rodzicami przeniósł się do Pensylwanii. W 1880 roku ukończył United States Naval Academy w Annapolis. W latach 1897−1900 pełnił funkcję attaché morskiego w Hiszpanii i Rosji.
W 1901 roku, jako oficer sztabu dowództwa Floty Azjatyckiej, miał okazję poznać komandora Percy'ego Scotta, brytyjskiego specjalistę w dziedzinie artylerii okrętowej. William Sims zdawał sobie sprawę z niedostatków US Navy w wyszkoleniu artyleryjskim, lecz wszelkie próby poprawy sytuacji, które podejmował z własnej inicjatywy, były niweczone przez jego zwierzchników. Skłoniło go to do napisania memorandum skierowanego bezpośrednio do prezydenta Theodore Roosevelta. Efektem było mianowanie Simsa inspektorem odpowiedzialnym za wprowadzenie na okrętach systemów kierowania ogniem, wzorowanych na rozwiązaniach stosowanych w Royal Navy. Pełnił tę funkcję do 1909 roku, będąc równocześnie obserwatorem podczas wojny rosyjsko-japońskiej w latach 1904−1905.
W 1910 roku po raz kolejny złamał zasady obowiązujące w US Navy, gdy podczas pobytu w Londynie wypowiedział się publicznie za bliskim współdziałaniem sił zbrojnych Stanów Zjednoczonych i Wielkiej Brytanii w przypadku wybuchu konfliktu zbrojnego. Mimo to rok później został promowany do stopnia komandora i mianowany instruktorem w Naval War College w Newport. Po okresie służby liniowej, w 1916 roku awansował do stopnia kontradmirała. W marcu następnego roku został komendantem Naval War College.
Kilka dni po objęciu nowego stanowiska kontradmirał Sims został z rozkazu prezydenta Woodrowa Wilsona wysłany do Wielkiej Brytanii, aby omówić sposoby współdziałania obydwu flot po przystąpieniu Stanów Zjednoczonych do wojny. Proklamacja wojny 6 kwietnia 1917 roku zastała go w drodze do Europy. W maju, awansowany tymczasowo do stopnia wiceadmirała, został mianowany dowódcą sił US Navy na wodach europejskich. Jako zwolennik systemu konwojów, żądał oddania pod jego komendę jak największej liczby niszczycieli, jako jednostek najbardziej odpowiednich do zwalczania U-Bootów. Spowodowało to jego konflikt z admirałem Williamem S. Bensonem, Szefem Operacji Morskich US Navy, zwolennikiem prowadzenia wojny przy użyciu dużych okrętów artyleryjskich i koncentracji floty na wodach ojczystych. Ich spór nasilił się po oddaniu przez Simsa eskadry amerykańskich pancerników pod bezpośrednią kontrolę operacyjną dowódcy brytyjskiej Grand Fleet, wiceadmirała Davida Beatty'ego. Pozycję Simsa uratował sukces systemu konwojów w bitwie o Atlantyk.
Po zakończeniu wojny William Sims, awansowany tymczasowo do stopnia pełnego admirała w grudniu 1918 roku, powrócił do Stanów Zjednoczonych i pełnienia funkcji komendanta Naval War College. Na tym stanowisku stał się znany z głoszonej tezy, że flota amerykańska przystąpiła do działań wojennych nieprzygotowana i krytyki kroków podjętych przez administrację amerykańską podczas wojny. Nie zmienił poglądów również po przejściu na emeryturę w październiku 1922 roku. Rok wcześniej otrzymał Nagrodę Pulitzera za wspomnienia wojenne, zatytułowane "The Victory at Sea".
William Sims zmarł w Bostonie 28 września 1936 roku. US Navy uhonorowała go, nadając nazwę USS "Sims" czterem kolejnym okrętom. W 2010 roku jego postać pojawiła się na znaczku pocztowym wydanym przez US Postal Service.

</doc>
<doc id="2102092" url="https://pl.wikipedia.org/wiki?curid=2102092" title="A-10 Tank Killer">
A-10 Tank Killer

A-10 Tank Killer – komputerowy symulator lotu wydany przez firmę Dynamix. Gra swoją premierę miała w 1989 roku na platformę MS-DOS, a rok później pojawiła się na Amigę. Niezbyt ciepłe przyjęcie i niskie oceny w magazynach komputerowych, spowodowane głównie wolnym działaniem silnika graficznego, przyczyniły się do powstania dla Amigi ulepszonej wersji 1.5.
W grze gracz siada za sterami samolotu A-10 Thunderbolt II zwanego również jako "Warthog". Przed graczem zestaw kilku misji oraz kampania, w trakcie której będzie niszczył czołgi, konwoje, mosty i drogi.
Podstawowa wersja może zostać uzupełniona zestawem dodatkowych misji wydanych pod nazwą Extra Missions.
W 1996 roku firma Sierra przygotowała sequel tytułu pod nazwą .
Odbiór gry.
Z uwagi na poziom przemocy występujący w grze, tytuł ten został umieszczony w indeksie gier zakazującym jej sprzedaży w Niemczech. Powodem decyzji było, że w grze można bombardować budynki, które zazwyczaj są zamieszkałe przez ludzi, którzy w efekcie mogą ponieść śmierć.

</doc>
<doc id="2102109" url="https://pl.wikipedia.org/wiki?curid=2102109" title="Dah">
Dah

Dah (serb. Дах) – jugosłowiański zespół rockowy.
Historia.
Zespół założyli Zlatimir Manojlović (gitara) i Branislav Marušić (wokal, gitara). W 1975 roku zespół zmienił nazwę na Land. W 1976 roku powrócono do poprzedniej nazwy Dah. W tym samym roku, z powodu powołania do służby wojskowej w armii jugosłowiańskiej lidera grupy Zlatimira Manojlovicia, zespół rozpadł się.

</doc>
<doc id="2102110" url="https://pl.wikipedia.org/wiki?curid=2102110" title="Aporophyla">
Aporophyla

Aporophyla – rodzaj motyli z rodziny sówkowatych i podrodziny Xyleninae. Obejmuje siedem gatunków:
W Polsce występują 3 gatunki: "A. nigra", "A. lutulenta" i "A. lueneburgensis".

</doc>
<doc id="2102113" url="https://pl.wikipedia.org/wiki?curid=2102113" title="Hanggai">
Hanggai

Hanggai () – folkowa grupa muzyczna z Pekinu w Chinach. W swojej muzyce łączą tradycyjną mongolską muzykę ludową z nowoczesnymi stylami, jak np. punk rock. Słowo "hanggai" pochodzi z języka staromongolskiego i opisuje wyidealizowany krajobraz natury.

</doc>
<doc id="2102115" url="https://pl.wikipedia.org/wiki?curid=2102115" title="Jason Robinson">
Jason Robinson



</doc>
<doc id="2102117" url="https://pl.wikipedia.org/wiki?curid=2102117" title="Stanisław Dybowski (malarz)">
Stanisław Dybowski (malarz)

Stanisław Dybowski (ur. 16 kwietnia 1895 w Warszawie, zm. 8 maja 1956 tamże) – polski artysta malarz.
Życiorys.
Urodził się 16 kwietnia 1895 w Warszawie, w rodzinie Antoniego i Apolonii z Kacperowiczów. Naukę malarstwa rozpoczął w działającej w Warszawie Szkole Rysunkowej, w 1917 wyjechał na dwa lata do Rosji, gdzie doskonalił naukę rysunku. W 1923 dostał się do warszawskiej Szkoły Sztuk Pięknych, jego nauczycielami byli m.in. Karol Tichy i Władysław Skoczylas. Trzy lata później wyjechał do Paryża, gdzie tworzył i wystawiał swoje obrazy. Po dwóch latach powrócił do kraju, ale już w 1932 Towarzystwo Zachęty Sztuk Pięknych przyznało mu stypendium na kontynuację edukacji artystycznej we Włoszech. Po zakończeniu nauki osiadł w Warszawie, gdzie tworzył. Jego dzieła wystawiano w warszawskiej Zachęcie, w IPS w Łodzi i w krakowskim Towarzystwie Przyjaciół Sztuk Pięknych oraz w galerii Au Sacre du Printemps. Był pejzażystą, rzadziej malował portrety i martwą naturę.
Podczas okupacji hitlerowskiej zarabiał handlując obrazami i ramami. Podczas powstania warszawskiego wiele jego prac uległo zniszczeniu. 
Od 1931 był mężem Władysławy Krajewskiej.
Pochowany na cmentarzu Bródnowskim w Warszawie (kwatera 112H-2-9).

</doc>
<doc id="2102118" url="https://pl.wikipedia.org/wiki?curid=2102118" title="Izba Tradycji Hutniczych Huty Metali Nieżelaznych „Szopienice” w Katowicach">
Izba Tradycji Hutniczych Huty Metali Nieżelaznych „Szopienice” w Katowicach

Izba Tradycji Hutniczych Huty Metali Nieżelaznych „Szopienice” w Katowicach mieści się w dawnym laboratorium huty „Bernhardi”, przy ulicy 11 Listopada 30, w dzielnicy Katowic Szopienice-Burowiec. W placówce zgromadzono wiele eksponatów obrazujących historię hutnictwa cynku. Izba powstała w 1984 roku, a od listopada 2004 jest również siedzibą Stowarzyszenia na rzecz powstania Muzeum Hutnictwa Cynku.
Historia.
Izba Tradycji istnieje od 4 maja 1984 roku. Otwarto ją dla uczczenia 150. rocznicy istnienia Huty Metali Nieżelaznych „Szopienice”. Muzeum urządzono w budynku dawnego Centralnego Laboratorium Chemicznego z 1897 roku, stanowiącego pozostałość po hucie cynku „Bernhardi” w Roździeniu, należącej do spółki przemysłowej Giesche. Pierwszym kustoszem placówki był dr Emanuel Wilczok, zasłużony pracownik huty. Od 31 stycznia 1994 roku Izba Tradycji nosi jego imię. Obecnie izbę prowadzą emerytowani pracownicy huty. W placówce mieści się również siedziba Stowarzyszenia na rzecz powstania Muzeum Hutnictwa Cynku. Byli pracownicy i zarazem działacze Stowarzyszenia pełnią rolę przewodników i oprowadzają zwiedzających po obiektach nieczynnej już huty.
Ekspozycja.
W muzeum zgromadzono wiele pamiątek związanych z hutnictwem i koncernem Giesche. Na stałą ekspozycję składają się m.in.: panorama kompleksu zaprojektowanego przez Zillmannów, eksponaty techniczne, narzędzia pracy hutników, a także dawne formy i wyroby z cynku, stare dokumenty, maszyny do pisania, porcelana, pamiątkowe kufle, kryształy, talerze i popielnice, a nawet oryginalna akcja spółki Giesche. W czasie zwiedzania można obejrzeć stare filmy nakręcone w czasie procesu produkcji metali nieżelaznych, stare fotografie, rysunki techniczne, fragment drewnianego ołtarza ze św. Florianem, malarstwo oraz grafikę. W zbiorach znajduje się ekwipunek hutniczej straży pożarnej, m.in.: hełmy, gaśnice, alarm przeciwpożarowy i drewniana strażacka sikawka.
Zwiedzanie.
Izba Tradycji czynna jest w każdą środę w godz. 9:00 – 13:00. Wstęp jest bezpłatny.

</doc>
<doc id="2102120" url="https://pl.wikipedia.org/wiki?curid=2102120" title="Carl August Buz">
Carl August Buz

Carl August Buz (ur. 6 kwietnia 1803 r. w Wiesenbronn w Dolnej Frankonii – zm. 18 października 1870 w Augsburgu) – niemiecki inżynier, konstruktor i przemysłowiec, związany z Augsburgiem.
Życiorys.
Był synem Heinricha Gottlieba Buza z Wiesebronn (koło Kitzingen), oficera, a następnie urzędnika administracji bawarskiej i Marii Anny Nolden z Dahn, a także ojcem późniejszego inżyniera i przemysłowca Heinricha Buza (1833-1918).
Młody C. A. Buz wzorem ojca wstąpił do armii bawarskiej, gdzie zdobył szlify inżyniera wojskowego. W 1834 r. przybył do Augsburga i ożenił się. W następnym roku zatrudniła go spółka pod nazwą "Towarzystwo Akcyjne Kolei Monachijsko-Augsburskiej" (niem. Aktienverein München-Augsburger Eisenbahn). Jako inżynier C. A. Buz brał udział w budowie pierwszej linii kolejowej w Augsburgu, łączącej to miasto z Monachium (1838). W 1844 r. wraz z Carlem Augustem Reichenbachem założył w Augsburgu „Carl Reichenbachschen Maschinenfabrik Augsburg“, w której już w następnym roku wyprodukowali pierwszą szybkobieżną prasę drukarską dla miejscowej drukarni Nikolausa Hartmanna. C. A. Buz został dyrektorem tej firmy, specjalizującej się w produkcji maszyn drukarskich, późniejszej (1857) „Maschinenfabrik Augsburg AG“ (obecnie „Manroland AG”).

</doc>
<doc id="2102121" url="https://pl.wikipedia.org/wiki?curid=2102121" title="Referendum konstytucyjne we Francji w 2000 roku">
Referendum konstytucyjne we Francji w 2000 roku

Referendum konstytucyjne we Francji w 2000 roku - referendum przeprowadzone z inicjatywy prezydenta Francji Jacques'a Chiraka w dniu 24 września 2000 r., w którym większość głosujących (73%) opowiedziało się za skróceniem kadencji prezydenta Francji z 7 do 5 lat oraz zsynchronizowaniem kadencji prezydenckich z parlamentarnymi. Tym samym "septennat" został zastąpiony przez "quinquennat". Nowe prawo (nr 2000-964 z 2 października 2000 r.) zostało po raz pierwszy zastosowane 2 lata później, począwszy od drugiej kadencji Jacques'a Chiraka (2002-2007). 

</doc>
<doc id="2102123" url="https://pl.wikipedia.org/wiki?curid=2102123" title="Długość geograficzna (serial telewizyjny)">
Długość geograficzna (serial telewizyjny)

Długość geograficzna (ang. "Longitude") – film telewizyjny z 2000 roku wyprodukowany przez Granada Production i A&amp;E Television Networks dla stacji telewizyjnej Channel 4. Po raz pierwszy wyświetlony w 2000 roku przez stacje Channel 4 w Wielka Brytania i A&amp;E w Stanach Zjednoczonych. Powstał na podstawie książki o tym samym tytule autorstwa Davy Sobel. Reżyserem i autorem scenariusza jest Charles Sturridge. W głównych rolach występują Michael Gambon i Jeremy Irons.
Fabuła.
W filmie przedstawione są dwie przeplatające się historie: Johna Harrisona – osiemnastowiecznego konstruktora, twórcy pierwszych zegarów morskich oraz Ruperta Goulda – emerytowanego oficera marynarki zajmującego się odrestaurowywaniem zegarów Harrisona w pierwszej połowie XX wieku.

</doc>
<doc id="2102125" url="https://pl.wikipedia.org/wiki?curid=2102125" title="Frances Murray">
Frances Murray

Frances Murray, właśc. Rosemary Booth (ur. 10 lutego 1928 w Glasgow, Szkocja) – brytyjska (szkocka) powieściopisarka.
Życiorys.
Studiowała na Uniwersytecie w Glasgow (1945-1947). W 1950 wyszła za mąż za Roberta Edwarda Bootha. Po dalszych studiach na uniwersytecie w St Andrews i Dundee College of Education uzyskała uprawnienia nauczyciela historii. Pracę w zawodzie łączyła z pisaniem książek. Pierwszą powieść opublikowała w 1966.

</doc>
<doc id="2102131" url="https://pl.wikipedia.org/wiki?curid=2102131" title="Auchmis">
Auchmis

Auchmis – rodzaj motyli z rodziny sówkowatych. Zawiera 22 gatunki:

</doc>
<doc id="2102135" url="https://pl.wikipedia.org/wiki?curid=2102135" title="Atypha pulmonaris">
Atypha pulmonaris

Atypha pulmonaris – gatunek motyli z rodziny sówkowatych i podrodziny Xyleninae. Jedyny z monotypowego rodzaju Atypha.
Gatunek ten opisał w 1790 roku E.J.C. Esper jako "Phalaena (Noctua) pulmonaris". W 1821 umieszczony został we własnym rodzaju przez Jacoba Hübnera.
Gąsienice tego motyla żerują na miodunkach, żywokostach, dębach i wierzbach.
Owad ten występuje w Europie Środkowej i Południowej, północnej Turcji, Kaukazie i Transkaukazji. W Polsce znany z okolic Krakowa, Górnego i Dolnego Śląska, Tatr, Pienin, Bieszczadów, Roztocza.

</doc>
<doc id="2102136" url="https://pl.wikipedia.org/wiki?curid=2102136" title="Władysław Wasiewicz">
Władysław Wasiewicz

Władysław Wasiewicz (ur. 14 grudnia 1880 w Stawiskach, zm. 10 stycznia 1971 w Warszawie) – polski artysta rzeźbiarz, grafik i pedagog.
Życiorys.
Urodził się 14 grudnia 1880 w Stawiskach, w rodzinie Piotra i Julii z Kowalczyków. Ukończył gimnazjum w Warszawie. Naukę rysunku rozpoczął na kursach w Muzeum Rzemiosła i Sztuki Stosowanej pod kierunkiem Ignacego Łopieńskiego, a kontynuował pod kierunkiem Konstantego Laszczki na krakowskiej Akademii Sztuk Pięknych. Od 1913 uczestniczył w licznych wystawach zbiorowych organizowanych przez Towarzystwo Zachęty Sztuk Pięknych w Warszawie. W 1920 ochotniczo służył w Wojsku Polskim. W 1922 wziął udział w konkursie na projekt monet obiegowych, a w 1927 na pomnik Chrystusa Zbawiciela (niezrealizowany). W 1928 otrzymał złoty medal za rzeźbę na wystawie w Paryżu. Był członkiem Polskiego Towarzystwa Artystycznego i Związku Polskich Artystów Grafików.
Po zakończeniu działań wojennych profesor Władysław Wasiewicz zasłynął kierowaniem prac przy odbudowie pomnika Fryderyka Chopina w warszawskich Łazienkach Królewskich. Pomnik ten odtworzono na podstawie zachowanego miniaturowego modelu z gipsu i fotografii. Do mniej znanych dzieł należało popiersie gen. Karola Świerczewskiego, które znajdowało się w szkole podstawowej nr 111 w Łodzi (obecnie w Muzeum Socrealizmu w Kozłówce).
Władysław Wasiewicz tworzył portrety, rzeźby figuralne, plakiety i medale. Materiałem był gips, drewno, ceramika i brąz. 
Od 1921 był mężem Marii Laury Skarżyńskiej h. Bończa (1894–1986), z którą miał 2 dzieci: Kazimierza i Agnieszkę. 
Zmarł w Warszawie. Spoczywa na cmentarzu Bródnowskim (kwatera 29B-5-8). 

</doc>
<doc id="2102137" url="https://pl.wikipedia.org/wiki?curid=2102137" title="Hala sportowo-widowiskowa KSZO w Ostrowcu Świętokrzyskim">
Hala sportowo-widowiskowa KSZO w Ostrowcu Świętokrzyskim

Hala sportowo-widowiskowa KSZO w Ostrowcu Świętokrzyskim – obiekt wielofunkcyjny, w którym można rozgrywać zawody różnych dyscyplin sportowych, jak i organizować wydarzenia kulturalne i rozrywkowe. Maksymalnie mogą w niej zasiąść 3794 osoby.
Położenie.
Hala znajduje się na terenie kompleksu sportowego KSZO przy ul. Świętokrzyskiej 11 na osiedlu Hutniczym w Ostrowcu Świętokrzyskim. Hala bezpośrednio sąsiaduje z Miejskim Stadionem Sportowym "KSZO". 
Obiekt położony jest 1,5 km od dworców PKP i PKS. Dojazd zapewniają autobusy MPK Ostrowiec: 1, 5, 6, 8, 14, 16, 17, 19.
Historia.
Pierwszy przetarg na budowę hali został unieważniony jesienią 2008 roku przez prezydenta Ostrowca Jarosława Wilczyńskiego, gdyż nadesłane oferty znacznie przekraczały kosztorys. Drugi, opiewający na 54 miliony 624 tysiące złotych brutto, wygrał krakowski oddział firmy Budimex-Dromex. 8 czerwca 2009 roku została podpisana umowa na budowę obiektu przez prezydenta Jarosława Wilczyńskiego oraz dyrektora Oddziału Południowego firmy Budimex-Dromex Paweła Ignacoka.
Aby zbudować nową halę należało wyburzyć dotychczas stojące w tym miejscu obiekty KSZO, budynek socjalny, halę sportową, basen i charakterystyczną bramę. Wzbudziło to wiele kontrowersji, wskazywano, że hala może powstać w innej lokalizacji, co oszczędziłoby obiekty wpisane w tradycję miasta. Budynek socjalny powstał na początku lat 30. XX wieku. Po wojnie, w 1953 roku wybudowano krytą pływalnię 25-metrową, a 1964 roku do istniejących budynków dobudowano halę sportową. Mimo głosów sprzeciwu, wyburzanie ruszyło 15 czerwca 2009 roku. Oddanie budowli do użytku przewidziano na 28 lutego 2011 roku.
Działalność hali została zainaugurowana dniami otwartymi, które odbyły się w terminie 11–13 marca 2011 roku. Siatkarki AZS WSBiP KSZO swój pierwszy oficjalny mecz w nowej hali rozegrały 26 marca 2011 roku z zespołem Mosir/Sokół Silesia Volley w I rundzie play-off I ligi polskiej w piłce siatkowej kobiet.
Uroczystego otwarcia hali, przy udziale prezydenta miasta, dokonano 6 maja 2011 roku. Rozegrany został wówczas towarzyski mecz siatkarskich reprezentacji kadetów Polski i Brazylii.
Dane techniczne.
Projekt hali opracowała Pracownia Projektowa Janusza Pachowskiego. Łączna powierzchnia obiektu to 10445,7 m2, a kubatura 75300 m3. Hala widowiskowo-sportowa ma 5 poziomów użytkowych. Znajdą się w niej, oprócz sali z widownią, pomieszczenia administracyjne wraz z salą konferencyjna, część hotelowa, sklepy, pomieszczenia komentatorów oraz operatorów światła i dźwięku. 
Maksymalna ilość widzów w hali podczas koncertu wynosi 3794, natomiast w trakcie spektaklu 2836. W czasie imprez sportowych mecze koszykówki będzie mogło oglądać 3094 widzów, mecze siatkówki 2670 a piłki ręcznej 2526.
Oświetlenie hali, o maksymalnej mocy 1500 lx, spełnia wszelkie wymagania telewizji cyfrowej.
Przeznaczenie.
Hala służy do rozgrywania zawodów sportowych rangi międzynarodowej, a także do organizowania znaczących imprez kulturalnych i wystawienniczych. Na co dzień korzystają z niej sportowcy KSZO, a w szczególności bokserzy, piłkarze ręczni KSZO Odlewnia Ostrowiec Świętokrzyski i siatkarki AZS KSZO Ostrowiec Świętokrzyski.
Wydarzenia.
W hali odbywają się różnego rodzaju wydarzenia sportowe i kulturalne, oto najważniejsze z nich:
Zagrały tu swoje koncerty m.in., Budka Suflera, Wilki, Lady Pank, Edyta Geppert, Perfect, Urszula, Czerwone Gitary, Andrzej Piaseczny, Maciej Maleńczuk, Lao Che, Enej, Akcent, Dżem, Zakopower, Pectus.

</doc>
<doc id="2102138" url="https://pl.wikipedia.org/wiki?curid=2102138" title="Just the Way You Are">
Just the Way You Are

Just the Way You Are – pierwszy singel amerykańskiego piosenkarza Bruno Marsa z jego debiutanckiego albumu studyjnego "Doo-Wops &amp; Hooligans". Piosenka została wyprodukowana i napisana przez The Smeezingtons, Needlz'a i Khalil Walton. Teledysk, który został wyreżyserowany przez Ethana Ladera, został wydany 8 września 2010 roku i pojawia się w nim aktorka Nathalie Kelley. 
Pozycje na listach.
Utwór zajął #1 na liście "Billboard" Hot 100 2 października 2010 roku, tym samym kończąc dwutygodniowe notowanie piosenki "Teenage Dream" Katy Perry. W Wielkiej Brytanii utwór pojawił się na #1 wyprzedzając takich artystów jak Emma's Imagination, Katy Perry i Taio Cruza.

</doc>
<doc id="2102139" url="https://pl.wikipedia.org/wiki?curid=2102139" title="IFF (informatyka)">
IFF (informatyka)



</doc>
<doc id="2102140" url="https://pl.wikipedia.org/wiki?curid=2102140" title="RIFF">
RIFF



</doc>
<doc id="2102141" url="https://pl.wikipedia.org/wiki?curid=2102141" title="Sklepy Razem">
Sklepy Razem

Sklepy Razem - polska sieć sklepów spożywczych działających na terenie województwa lubelskiego. W skład sieci wchodzi ok. 300 placówek handlowych
Sieć sklepów zarządzana jest przez niezależnych kupców zrzeszonych w Stowarzyszeniu Kupców i Przedsiębiorców Polskich "Razem" z siedzibą w Lublinie. Stowarzyszenie utworzono w 2002 roku, a jego głównym celem było stworzenie silnej grupy zakupowej oraz polepszenie współpracy między przedsiębiorcami w okresie silnej ekspansji super- i hipermarketów. 
W dniu 29 grudnia 2009 r. zarząd Stowarzyszenia Kupców i Przedsiębiorców Polskich „Razem” podpisał umowę o współpracy handlowej z ogólnopolską siecią Lewiatan Holding S.A.

</doc>
<doc id="2102142" url="https://pl.wikipedia.org/wiki?curid=2102142" title="Take It Off">
Take It Off

Take It Off − czwarty singel Ke$hy z albumu "Animal". Piosenka została napisana przez samą wokalistkę oraz Claude'a Kelly'ego.

</doc>
<doc id="2102143" url="https://pl.wikipedia.org/wiki?curid=2102143" title="Leopold Toeplitz">
Leopold Toeplitz

Leopold Toeplitz (ur. 1795 w Lesznie, zm. 10 grudnia 1865 w Warszawie) – polski kupiec i działacz społeczności żydowskiej w Warszawie.
Życiorys.
Urodził się jako syn Szymona Samuela Toeplitza i Kunegundy z domu Kohen. Miał trzech braci - Teodora, Zygmunta i Maksymiliana. Rodzina Toeplitzów, pochodząca z Czech, a przybyła do Warszawy z Leszna, była silnie związana z zawodem kupieckim. Również Leopold podjął się tego fachu lecz brak bliższych informacji o szczegółach jego działalności.
W 1821 poślubił Karolinę Rosen (ur. 1799, zm. 20 września 1847, córkę Izaaka Szymona Rosena), z którą miał trzynaścioro dzieci: Szymona (przemysłowca w Kutnie, 1822-1894), Rozalię Józefę (żonę Andrzeja Arnolda Simona, ur. 1823), Henryka (ur. 1824-1875), Michała (1825-1825), Stefanię (1826-1893), Matyldę (1827-1863), Aleksandra (1829-1892), Ludwika (1830-1903), Mieczysława (1831-1893), Natalię (1833-1853), Bertę (1834-1904), Józefa Samuela (1836-1837) i Augustę (1837-1914).
Jest pochowany na cmentarzu żydowskim przy ulicy Okopowej w Warszawie (kwatera 1).

</doc>
<doc id="2102145" url="https://pl.wikipedia.org/wiki?curid=2102145" title="ILBC">
ILBC



</doc>
<doc id="2102146" url="https://pl.wikipedia.org/wiki?curid=2102146" title="Louis James Alfred Lefébure-Wély">
Louis James Alfred Lefébure-Wély

Louis James Alfred Lefébure-Wély (ur. 13 listopada 1817 w Paryżu, zm. 31 grudnia 1869 tamże) − francuski organista i kompozytor.
Był organistą w kościele Saint Roch w Paryżu (1841−1846), następnie w kościele de la Madeleine w Paryżu (1847−1857) i w kościele św. Sulpicjusza w Paryżu (1863−1869). Został pochowany na cmentarzu Père Lachaise w Paryżu.
Ważniejsze utwory:

</doc>
<doc id="2102148" url="https://pl.wikipedia.org/wiki?curid=2102148" title="SAX">
SAX



</doc>
<doc id="2102149" url="https://pl.wikipedia.org/wiki?curid=2102149" title="StAX">
StAX



</doc>
<doc id="2102151" url="https://pl.wikipedia.org/wiki?curid=2102151" title="Bitwa w zatoce Hjorungavagr">
Bitwa w zatoce Hjorungavagr

Bitwa w zatoce Hjörungavágr (nor. Slaget ved Hjørungavåg) – półlegendarna bitwa morska, jaka miała zostać stoczona u schyłku X wieku pomiędzy flotą Jarlów z Lade i inwazyjną flotą duńską, której trzon główny stanowiły drakkary Jomswikingów, cieszących się złą sławą rozbójników morskich z Jomsborga.
Poganin Haakon Sigurdsson władał Norwegią jako wasal duńskiego króla Haralda Sinozębego, ale w rzeczywistości był władcą zupełnie niezależnym. Gdy Sinozęby postanowił, około 975 roku, wprowadzić w Norwegii chrześcijaństwo, Haakon zerwał stosunki z Danią. W tej sytuacji król wysłał na północ ekspedycję karną, która doprowadziła do starcia pod Hjörungavágr.
Bitwa została opisana w norweskich sagach królewskich, jak na przykład w "Heimskringla", a także w "Jómsvíkinga saga" oraz w spisanych przez Saxo Grammaticusa "Gesta Danorum". Te stosunkowo późne zapiski kronikarskie mają dość wątpliwą wartość, ale większość historyków uważa, że zawierają ziarno prawdy. Niektóre utwory średniowiecznych skandynawskich skaldów także wspominają o bitwie, m.in. pieśni Tora Kolbeinssona i Tindra Hallkelssona.
"Jómsvíkinga saga" prezentuje dwa przeciwstawne opisy zatoki, w której bitwa miała zostać stoczona. Zgodnie z pierwszym zatoka Hjorungavágr znajduje się na przeciwległym do lądu stałego wybrzeżu wyspy Hoð (obecnie Hareidlandet, w regionie Møre og Romsdal). Według opisu drugiego zatoka znajduje się na południowym krańcu wyspy Primsigð/Primsignd, na północ od wyspy Horund. Żadna z tych nazw nie jest dziś znana, ale chodzi zapewne o miejsce położone na południe od Ålesund.
Ostatecznie bitwa, w czasie której doszło do silnej burzy i gradobicia, została wygrana przez Norwegów, którzy rozgromili flotę duńsko-jomsborską, wzięli do niewoli i uśmiercili wielu przeciwników. Po bitwie ścięto kilkudziesięciu jeńców. Życie ocalił jedynie młody Wagn Akeson, którego waleczność ujęła zwycięzców.

</doc>
<doc id="2102152" url="https://pl.wikipedia.org/wiki?curid=2102152" title="Zygmunt Toeplitz">
Zygmunt Toeplitz

Zygmunt Toeplitz (ur. 13 marca 1864, zm. 28 kwietnia 1934 w Warszawie) – polski przemysłowiec pochodzenia żydowskiego.
Życiorys.
Urodził się w żydowskiej rodzinie pochodzącej z Czech, dawniej osiadłej w Lesznie, która na przełomie XVIII i XIX wieku przeniosła się do Warszawy. Był jednym z jedenaściorga dzieci Bonawentury (1831–1905), bratem Teodora (1875–1937), wnukiem Teodora (1793–1838).
Był dyrektorem i prezesem rady nadzorczej Solvaya w Rosji i Polsce, prezesem rady nadzorczej fabryki Poznańskiego w Łodzi, członkiem zarządu Fabryki Sztucznego Jedwabiu w Tomaszowie Mazowieckim.
Jest pochowany na cmentarzu żydowskim przy ulicy Okopowej w Warszawie (kwatera 40, rząd 11).
Rodzina.
Był dwukrotnie żonaty. Po raz pierwszy z Dorotą Hertz (1871–1907), z którą miał troje dzieci: Jana (ur. 1894), Hannę (ur. 1896) i Kazimierza (ur. 1902). Po raz drugi z Olgą, po mężu Poznańską.

</doc>
<doc id="2102153" url="https://pl.wikipedia.org/wiki?curid=2102153" title="BPML">
BPML



</doc>
<doc id="2102155" url="https://pl.wikipedia.org/wiki?curid=2102155" title="Jomsvikinga saga">
Jomsvikinga saga

Jómsvíkinga saga (pol. "Saga o jomskich wikingach") - wczesnośredniowieczna saga opisująca założenie Jomsborga przez Palnatokiego, jak też dzieje rozbójniczego bractwa Jomswikingów.
W sadze znajduje się również odniesienie do ostatecznej klęski jomswikingów podczas bitwy w zatoce Hjorungavagr w ostatnich latach X wieku, kiedy to jarl Sigvaldi poprowadził swych wojów do Norwegii celem obalenia przeciwnego wprowadzeniu chrześcijaństwa jarla Haakona Sigurdssona.

</doc>
<doc id="2102156" url="https://pl.wikipedia.org/wiki?curid=2102156" title="WSFL">
WSFL



</doc>
<doc id="2102157" url="https://pl.wikipedia.org/wiki?curid=2102157" title="WML">
WML



</doc>
<doc id="2102158" url="https://pl.wikipedia.org/wiki?curid=2102158" title="OWL">
OWL



</doc>
<doc id="2102159" url="https://pl.wikipedia.org/wiki?curid=2102159" title="SMIL">
SMIL



</doc>
<doc id="2102160" url="https://pl.wikipedia.org/wiki?curid=2102160" title="XSL">
XSL



</doc>
<doc id="2102161" url="https://pl.wikipedia.org/wiki?curid=2102161" title="FOP">
FOP



</doc>
<doc id="2102164" url="https://pl.wikipedia.org/wiki?curid=2102164" title="Actebia">
Actebia

Actebia – rodzaj motyli z rodziny sówkowatych.
Takson holarktyczny, głównie palearktyczny. W Polsce występują 3 gatunki (zobacz: ).
Systematyka rodzaju przedstawia się następująco:

</doc>
<doc id="2102167" url="https://pl.wikipedia.org/wiki?curid=2102167" title="Konstantin Szurgajewicz">
Konstantin Szurgajewicz

Konstantin Nikołajewicz Szurgajewicz, ros. Константин Николаевич Шургаевич (ur. w 1894 w Międzybużu, zm. 2 sierpnia 1962 w São Paulo) – rosyjski wojskowy (sztabsrotmistrz), biały emigrant, oficer Rosyjskiego Korpusu Ochronnego podczas II wojny światowej.
Życiorys.
Ukończył 2 korpus kadetów, a w 1914 r. szkołę kawaleryjską w Jelizawetgradzie. Brał udział w I wojnie światowej jako młodszy oficer 12 Pułku Husarzy. W 1918 r. przystąpił do Białych. Służył w 2 Drozdowskim Pułku Konnym, a następnie w szwadronie 12 Pułku Husarzy. Doszedł do stopnia sztabsrotmistrza. Po ewakuacji z Krymu, w listopadzie 1920 r., do Gallipoli, zamieszkał na emigracji w Królestwie SHS. Po zajęciu Jugosławii przez wojska niemieckie w kwietniu 1941 r., wstąpił do nowo formowanego Rosyjskiego Korpusu Ochronnego. Po zakończeniu wojny wyemigrował do Brazylii.

</doc>
<doc id="2102169" url="https://pl.wikipedia.org/wiki?curid=2102169" title="Pożar Moskwy">
Pożar Moskwy

Moskwa była czterokrotnie spustoszona przez wielkie pożary:

</doc>
<doc id="2102170" url="https://pl.wikipedia.org/wiki?curid=2102170" title="Michaił Potocki">
Michaił Potocki

Michaił Władimirowicz Potocki, ros. Михаил Владимирович Потоцкий (ur. ?, zm. 7 lutego 1982 r. w Lakewood) – rosyjski wojskowy (podporucznik), młodszy oficer Rosyjskiego Korpusu Ochronnego, a następnie Rosyjskiej Armii Wyzwoleńczej podczas II wojny światowej, emigracyjny publicysta i działacz kombatancki.
Ukończył korpus kadetów w Połtawie. W lipcu 1919 r. wstąpił do 2 Szwadronu 12 Achtyrskiego Pułku Huzarów wojsk Białych. W 1920 r. uczył się w krymskim korpusie kadetów. W listopadzie 1920 r. ewakuował się z Krymu do Gallipoli. Na emigracji zamieszkał w Królestwie SHS. Ukończył odtworzony krymski korpus kadetów, a następnie nikołajewską szkołę kawaleryjską. Został kornetem 12 Achtyrskiego Pułku Huzarów. Po zajęciu Jugosławii przez wojska niemieckie w kwietniu 1941 r., wstąpił do nowo formowanego Rosyjskiego Korpusu Ochronnego. Następnie przeszedł do Rosyjskiej Armii Wyzwoleńczej (ROA). Po zakończeniu wojny wyemigrował do USA. Był autorem publikacji z zakresu matematyki pt. "Аналитическая геометрия на плоскости" (1959) i "Что изучает проективная геометрия: Пособие для учащихся 8-10-х кл." (1982). W swoim domu zorganizował muzeum 12 Achtyrskiego Pułku Huzarów.

</doc>
<doc id="2102172" url="https://pl.wikipedia.org/wiki?curid=2102172" title="108P/Ciffreo">
108P/Ciffreo

108P/Ciffreo – kometa krótkookresowa, należąca do rodziny komet Jowisza.
Odkrycie.
Kometa została odkryta 8 listopada 1985 roku przez Jacqueline Ciffreo w obserwatorium astronomicznym w Caussols we Francji.
Orbita komety i właściwości fizyczne.
Orbita komety 108P/Ciffreo ma kształt elipsy o mimośrodzie 0,54. Jej peryhelium znajduje się w odległości 1,71 j.a., aphelium zaś 5,78 j.a. od Słońca. Jej okres obiegu wokół Słońca wynosi 7,24 roku, nachylenie orbity do ekliptyki to wartość 13,1˚.
Jądro tej komety ma średnicę 3,2 km.

</doc>
<doc id="2102173" url="https://pl.wikipedia.org/wiki?curid=2102173" title="Enkelados">
Enkelados



</doc>
<doc id="2102174" url="https://pl.wikipedia.org/wiki?curid=2102174" title="Pożar Moskwy (1547)">
Pożar Moskwy (1547)

Pożar Moskwy 1547 roku spustoszył dzielnice miasta o przeważnie drewnianej zabudowie. Pożar wybuchł 24 czerwca, kilka miesięcy po koronacji Iwana IV Groźnego na cara Rosji. Ogień dosięgnął Kremla i spowodował wybuch prochu w kilku wieżach kremlowskich.
Pożar pozbawił dachu nad głową ok. 80 tysięcy mieszkańców. Zginęło 2 700-3 700 osób (nie licząc dzieci), a pozostałych mieszkańców pożar doprowadził do nędzy.
Metropolita Makary został poparzony, gdy ogień dosięgnął katedralnego soboru Zaśnięcia Matki Bożej na Kremlu. Metropolitę wyniesiono przez wyłom w Murze Kremlowskim i spuszczono na linach do rzeki Moskwy. Mimo poparzeń przeżył jeszcze 16 lat.
Gniew mieszkańców Moskwy skierował się ku krewnym cara z rodu Glińskich herbu własnego. Jurij Gliński został ukamienowany w soborze Zaśnięcia Matki Bożej w obliczu przerażonego metropolity Makarego. Brat Jurija, Michaił usiłował uciec na Litwę, a jego matkę, Annę, babkę cara, oskarżono o spowodowanie czarami pożaru. Powstanie mieszkańców Moskwy przyczyniło się do upadku stronnictwa Glińskich i wzmocniło pozycje młodego cara, choć nie pomógł on swej babce.

</doc>
<doc id="2102175" url="https://pl.wikipedia.org/wiki?curid=2102175" title="Kotaka (1888)">
Kotaka (1888)

Kotaka (小鷹, jap. „Sokół”) – unikatowy torpedowiec pełnomorski Marynarki Wojennej Imperium Japońskiego, wyprzedzający o prawie dekadę późniejsze okręty tego typu.
Zamówiony w 1885 w brytyjskiej stoczni Yarrow Shipbuilders „Sokół” został przetransportowany w częściach do Japonii gdzie budowę ukończono w stoczni w Yokosuka w 1888. W momencie wejścia do służby „Kotaka” była największym torpedowcem na świecie. Uzbrojona w cztery armaty 1-funtowe (37 mm) i o stosunkowo dużej żeglowności (w porównaniu z kilkudziesięciotonowymi torpedowcami) w czasie późniejszych manewrów udowodniła użyteczność tego typu okrętów do działań pełnomorskich. W późniejszym czasie marynarka japońska zamówiła szereg innych torpedowców typu francuskiego, ale były to znacznie mniejsze okręty i „Kotaka” pozostała jednostką jedyną w swoim typie.
Okręt wziął udział w wojnie chińsko-japońskiej i rosyjsko japońskiej, wycofany z aktywnej służby w 1908 służył jako okręt szkoleniowy do 1 marca 1916. W 1917 na „Kotace” ponownie podniesiono banderę i okręt ostatecznie zakończył służbę w styczniu 1927.
W 1904 „Kotaka” został wyposażony w eksperymentalny węglowo-ropny system napędowy.
Kotaka był okrętem wyprzedzającym swoją epokę, następny okręt tej klasy, o podobnej wielkości i z podobnymi osiągami powstał dopiero w 1893, był to angielski uważany powszechnie za pierwszy kontrtorpedowiec. W stoczni Yarrow, w której zbudowano „Havocka”, a wcześniej zamówiono „Kotakę” panuje opinia, „że praktycznie rzecz biorąc koncepcja niszczyciela jako okrętu powstała w Japonii”.

</doc>
<doc id="2102176" url="https://pl.wikipedia.org/wiki?curid=2102176" title="Proton Malaysian Open 2010">
Proton Malaysian Open 2010

Proton Malaysian Open 2010 – tenisowy turniej ATP z cyklu Proton Malaysian Open rozgrywany w dniach 27 września–3 października 2010 roku w Kuala Lumpur na kortach twardych w hali o puli nagród 947 750 dolarów amerykańskich.

</doc>
<doc id="2102177" url="https://pl.wikipedia.org/wiki?curid=2102177" title="Mistrzostwa Europy Kadetów w Piłce Siatkowej 2007">
Mistrzostwa Europy Kadetów w Piłce Siatkowej 2007

Mistrzostwa Europy Kadetów w Piłce Siatkowej 2007 – 7. edycja mistrzostw Europy kadetów, które odbyły się w Wiedniu i Krems (Austria), w dniach od 11 do 16 kwietnia 2007 roku. Mistrzem Europy kadetów została drużyna Francji. Srebro przypadło reprezentacji Polski a brąz Belgii.

</doc>
<doc id="2102179" url="https://pl.wikipedia.org/wiki?curid=2102179" title="Platycleis">
Platycleis

Platycleis – rodzaj owadów prostoskrzydłych z rodziny pasikonikowatych (Tettigoniidae), obejmujący około 80 gatunków palearktycznych grupowanych w kilkunastu podrodzajach. Typem nomenklatorycznym rodzaju jest "Locusta grisea" (="Platycleis albopunctata grisea").
W Polsce występują 3 gatunki:

</doc>
<doc id="2102180" url="https://pl.wikipedia.org/wiki?curid=2102180" title="Carabinieri">
Carabinieri



</doc>
<doc id="2102184" url="https://pl.wikipedia.org/wiki?curid=2102184" title="Giganci">
Giganci



</doc>
<doc id="2102185" url="https://pl.wikipedia.org/wiki?curid=2102185" title="Liliowiec ogrodowy">
Liliowiec ogrodowy

Liliowiec ogrodowy ("Hemerocallis ×hybrida" Hort.) – gatunek byliny z rodziny złotogłowowatych. Pochodzi z Azji wschodniej i Europy Południowej. Roślina powstała w wyniku wielokrotnego krzyżowania między sobą takich gatunków jak: liliowiec rdzawy, żółty, mniejszy, cytrynowy, Dumortiera, Midendorfa i Thumberga.
Uprawa.
Bylina, wymagająca wilgotnej gleby i słonecznego lub lekko zacienionego stanowiska. Dobrze rosnąca na glebach próchniczych i wilgotnych. Każdy kwiat kwitnie jeden dzień, jednak szybko pojawiają się kolejne, dzięki czemu liliowce stanowią ozdobę wielu ogrodów przez kilka miesięcy. Roślina niewymagająca regularnego podlewania, należy jednak uważać, by nie przesuszyć gleby. Odmiany nieodporne na mróz należy okrywać. Może pozostać w jednym miejscu nawet 20 – 30 lat.

</doc>
<doc id="2102189" url="https://pl.wikipedia.org/wiki?curid=2102189" title="Podłatczyn stepowy">
Podłatczyn stepowy

Podłatczyn stepowy ("Platycleis montana") – eurosyberyjski gatunek owada prostoskrzydłego z rodziny pasikonikowatych (Tettigoniidae) klasyfikowany też w rodzaju "Montana" przez innych uważanego za podrodzaj w obrębie rodzaju "Platycleis".
Jest gatunkiem kserotermofilnym. Jego siedliskiem są stepy, tereny stepopodobne i półpustynie. Był notowany z Polski w końcu XIX wieku. Od tamtej pory nie stwierdzono jego wystąpienia w kraju. Kilkakrotnie potwierdzono jego obecność w Czechach. W Europie Środkowej jest uznawany za gatunek wymierający, w Polsce za wymarły.

</doc>
<doc id="2102190" url="https://pl.wikipedia.org/wiki?curid=2102190" title="Mistrzostwa Polski w Judo 2010">
Mistrzostwa Polski w Judo 2010

54. edycja Mistrzostw Polski w judo odbyła się w dniach 24–26 września 2010 roku w Koszalinie. 
Turniej odbył się w Hali Sportów Walki ZOS Gwardia przy ul. Fałata 34. Organizatorem zawodów był Klub Judo Samuraj. W imprezie startowało 247 zawodników i zawodniczek.
Przed 21 laty w mistrzostwach kraju w Koszalinie rywalizowali jedynie judocy, natomiast kobiety startowały w tym mieście po raz pierwszy.
Mistrzostwa Polski OPEN odbyły się w Gliwicach 12 czerwca 2010 (startowali mężczyźni w kategoriach do 75 kg i powyżej 75 kg).

</doc>
<doc id="2102193" url="https://pl.wikipedia.org/wiki?curid=2102193" title="Order of the Black">
Order of the Black

Order of the Black – ósmy album studyjny amerykańskiej grupy muzycznej Black Label Society. Wydawnictwo ukazało się 10 sierpnia 2010 roku nakładem wytwórni muzycznych E1 Music, Roadrunner Records oraz Riot Entertainment. Płyta zadebiutowała na 4. miejscu listy Billboard 200 w Stanach Zjednoczonych sprzedając się w nakładzie 33 000 egzemplarzy w przeciągu tygodnia od dnia premiery.
Lista utworów.
Opracowano na podstawie materiału źródłowego.

</doc>
<doc id="2102194" url="https://pl.wikipedia.org/wiki?curid=2102194" title="Podłatczyn białoplamy">
Podłatczyn białoplamy

Podłatczyn białoplamy ("Platycleis albopunctata") – europejski gatunek owada prostoskrzydłego z rodziny pasikonikowatych (Tettigoniidae).
Występuje w środowiskach suchych, ciepłych, nasłonecznionych – w Polsce na obszarze całego kraju, z wyjątkiem krain karpackich.
W obrębie tego gatunku wyróżniono do 10 podgatunków, w tym:

</doc>
<doc id="2102196" url="https://pl.wikipedia.org/wiki?curid=2102196" title="Katastrofa lotu Conviasa 2350">
Katastrofa lotu Conviasa 2350

Katastrofa lotu Conviasa 2350 - katastrofa lotnicza pasażerskiego samolotu ATR 42-320, do której doszło 13 września 2010 w Ciudad Guayana w Wenezueli. Na pokładzie maszyny znajdowało się 51 osób (47 pasażerów i 4 członków załogi). W wyniku katastrofy śmierć poniosło 17 osób, a 34 zostały ranne.
Samolot.
Samolot (numer rejestracyjny YV1010) odbył swój pierwszy lot 7 lutego 1994. Najpierw należał do brytyjskich regionalnych linii Gill Airways, następnie został sprzedany do Air Wales. Ostatecznie we wrześniu 2006 został zakupiony przez linie Conviasa. W momencie katastrofy maszyna miała na swoim koncie ponad 25 000 godzin lotu.
Pasażerowie i załoga.
Na pokładzie samolotu znajdowało się 51 osób, wśród nich 47 pasażerów (2 obywateli Francji i 4 członków załogi.
Katastrofa.
Piloci samolotu krótko przed lądowaniem w Ciudad Guayana zgłosili problemy ze sterowaniem. Według świadków samolot leciał bardzo nisko i tuż przed uderzeniem ściął linie wysokiego napięcia, po czym spadł na teren pobliskiego składu stali.
Strażacy i pracownicy składu pomagali wyciągać rannych z płonącego wraku.
Obaj piloci zginęli w katastrofie.
Śledztwo.
Wenezuelski minister transportu Francisco Garces zapowiedział, że przedstawiciele producenta samolotu (Avions de Transport Regional) przybędą na miejsce, by pomóc w badaniu przyczyn katastrofy. Swoich przedstawicieli wysłało również francuskie BEA ("Bureau of Enquiry and Analysis for Civil Aviation Safety").
Następstwa.
Prezydent Wenezueli Hugo Chávez ogłosił trzydniową żałobę narodową.
17 września rząd Wenezueli nakazał wstrzymanie wszystkich lotów linii Conviasa do momentu wykonania przeglądu technicznego wszystkich maszyn. Linie wstępnie zapowiedziały, że wznowią swoje loty 1 października 2010. Do tego czasu pasażerów mających wykupione bilety, będą przewozić inne linie.

</doc>
<doc id="2102197" url="https://pl.wikipedia.org/wiki?curid=2102197" title="Dwór Tiele-Wincklerów w Katowicach">
Dwór Tiele-Wincklerów w Katowicach

Dwór Tiele-Wincklerów w Katowicach (niem. "Schloss Kattowitz") – posiadłość hrabiów Tiele-Wincklerów w Katowicach, siedziba Katowickich Dóbr Rycerskich (niem. "Rittersgut Kattowitz") oraz Państwa Mysłowickiego (niem. "Myslowitz Herrschaft"), z uwagi na wyburzenie dworu mysłowickiego w II poł. XIX w. „Zamek” wzniesiony na obszarze dworskim był w istocie pałacem; mieścił się przy dzisiejszej alei Wojciecha Korfantego, w rejonie od północy przylegającym do obecnego Hotelu Katowice. Zburzony w 1976 roku.
Historia.
Dwór został wzniesiony około 1841 jako siedziba Franza von Wincklera, pruskiego przemysłowca i właściciela ziemskiego, posiadającego rozległe dobra na Górnym Śląsku. W 1839, kiedy Winckler zakupił dobra rycerskie Bogucice-Katowice, postanowił przenieść główną siedzibę swych majątków z Miechowic do bardziej „perspektywicznych” Katowic.
Budowlę wzniesiono przy wybudowanej 10 lat wcześniej bitej drodze, wiodącej do Siemianowic, tuż na północ od istniejących już wcześniej zabudowań folwarcznych, zajmujących teren od dzisiejszej ul. Piastowskiej po hotel „Katowice” (w ten sposób dwór wraz z parkiem zajmował obszar od hotelu „Katowice” po obecne Rondo).
Budynek miał formę dużej, klasycystycznej, piętrowej willi z wydatnym poddaszem. Od dworu, powszechnie zwanego „zamkiem”, dzisiejsza aleja Wojciecha Korfantego nosiła w latach 1899–1924 nazwę "Schloßstrasse" (niem. "Zamkowa"), zaś w latach 1924–1939 i w 1945 nazwę "ulica Zamkowa".
Wincklerowie zamieszkiwali we dworze do czasu przebudowy w latach 50. XIX w. ich neogotyckiego pałacu w Miechowicach. Później w budynku mieszkał dyrektor Zarządu Dóbr Tiele-Wincklerów, Friedrich Grundmann, który w 1872, po przejściu na emeryturę, przeniósł się do własnej willi przy dzisiejszej ul. Warszawskiej 20. W 1892 Tiele-Wincklerowie przenieśli się do pałacu w Mosznej, lecz w katowickim „zamku” pozostały jeszcze przez kilkanaście lat biura ich majątków. W 1908 pomieszczenia te przebudowano na luksusowe mieszkania. W latach 1922-1937 w jednym z nich mieszkał dyrektor Górnośląskiego Związku Przemysłowców Górniczo-Hutniczych w Katowicach, w latach 1922-1929 poseł z listy Deutsche Partei do Sejmu Śląskiego, Maximilian Sabas. Drugie mieszkanie zajmował inż. Antoni Krahelski, u którego wielokrotnie w latach 30. gościł Stanisław Ignacy Witkiewicz.
Po II wojnie światowej przez dłuższy czas w budynku mieściła się Wojskowa Komenda Uzupełnień. Pierwotnie ówczesne władze planowały zlokalizować w nim Muzeum Powstań Śląskich. Ostatecznie jednak obiekt zburzono w ciągu jednej nocy w 1976 r. decyzją ówczesnego I sekretarza Komitetu Wojewódzkiego PZPR Zdzisława Grudnia, jako „pozostałość pruskiej zabudowy”.
Park z drzewostanem przy pomniku Powstańców Śląskich jest pozostałością po dworskim ogrodzie. W parku (obecnie park Powstańców Śląskich) przed wojną znajdowały się klasycystyczna Świątynia Dumania oraz pomnik ku czci Franza von Wincklera, wzniesiony w 1853 r. według projektu Theodora Kalidego, zniszczone po II wojnie światowej.

</doc>
<doc id="2102198" url="https://pl.wikipedia.org/wiki?curid=2102198" title="Zamek Thiele-Wincklerów">
Zamek Thiele-Wincklerów



</doc>
<doc id="2102200" url="https://pl.wikipedia.org/wiki?curid=2102200" title="Zamek von Thiele-Wincklerów w Katowicach">
Zamek von Thiele-Wincklerów w Katowicach



</doc>
<doc id="2102201" url="https://pl.wikipedia.org/wiki?curid=2102201" title="Fraser Forster">
Fraser Forster

Fraser Forster (ur. 17 marca 1988 w Hexham) – angielski piłkarz grający na pozycji bramkarza w Tottenham Hotspur. Wychowanek akademii piłkarskiej Newcastle United. Od 2013 roku, kiedy to po raz pierwszy zadebiutował w reprezentacji Anglii jest regularnie powoływany do drużyny narodowej. Uczestniczył w Mistrzostwach Świata 2014, oraz Mistrzostwach Europy 2016.
Młodość i początki kariery.
Forster urodził w Hexham, jest synem Briana Clive’a Forstera i uczęszczał do Royal Grammar School w miejscowości Newcastle. Przed tym, jak w wieku trzynastu lat zaczął występować na pozycji bramkarza, wcześniej grywał w rugby, bądź krykieta. Początkowo twierdzono, że jego niski wzrost nie pomaga mu w grze jako bramkarz, jednak w wieku piętnastu lat znacznie podrósł i podpisał kontrakt z Newcastle United.
Kariera klubowa.
Newcastle.
Do akademii Newcastle dołączył w 2005 roku, a już rok później stał się członkiem dorosłej drużyny. W sezonie 2007/2008 Forster był trzecim bramkarzem drużyny. Miał okazję do gry tylko w zespole rezerw. Przez sześć lat nigdy nie dostał szansy debiutu w dorosłej drużynie.
Wypożyczenie do Stockport County.
Przed startem nowego sezonu po powrocie Tima Krula z wypożyczenia i pełnej sprawności Shaya Givena, Forster ponownie nie był brany pod uwagę przy wyborze składu.
2 października 2008 roku został wypożyczony do Stockport County, z powodu nieobecności podstawowego bramkarza Owaina Fon Williamsa, który był powołany na mecz kadrowy. Zadebiutował pięć dni później w przegranym pucharowym meczu 0:1 z Bury. 11 października zagrał po raz pierwszy w meczu ligowym z Southend United (1:1). Łącznie wystąpił w sześciu ligowych spotkaniach, trzykrotnie zachowując czyste konto.
Wypożyczenie do Bristol Rovers.
31 lipca 2009 roku Forster został wypożyczony do Bristol Rovers. Przez cały pobyt zagrał tylko w czterech meczach, gdzie dwukrotnie nie wpuścił gola. Bristol złożyło zapytanie o możliwość przedłużenia umowy, jednak Norwich także przedstawiło ofertę, która została uznana za atrakcyjniejszą i ostatecznie zaakceptowana przez Newcastle. Menedżer Paul Trollope był bardzo rozczarowany, ponieważ chciał żeby Forster stał pomiędzy słupkami w jego drużynie. Pomimo tego faktu dodał: "Fraser ma przed sobą wielką karierę".
Wypożyczenie do Norwich City.
Menedżer Norwich City – Paul Lambert dostrzegł potencjał Forstera, więc chciał sprawdzić jak spisze się na krótkim wypożyczeniu. 26 września 2009 roku bramkarz został ukarany czerwoną kartką za faul na Curtisie Westonie w polu karnym. W dniu 20 listopada Norwich ogłosiło, że zgodziło się zawrzeć umowę z Newcastle o przedłużenie wypożyczenia do końca sezonu. Dostał także pozwolenie na rozgrywanie meczów pucharowych. W listopadzie został mianowany najlepszym piłkarzem w ekipie "Kanarków". 17 kwietnia 2010 roku Norwich uzyskało awans po zwycięstwie nad Charlton Athletic 1:0, a Forster popisał się dwoma znakomitymi interwencjami po uderzeniach Nicky'ego Baileya, oraz Deon'a Burton'a. Tydzień później kolejne trzy zdobyte punkty, zagwarantowały drużynie tytuł mistrzowski. Zawodnik za wkład jaki włożył w grę dla drużyny został mianowany piłkarzem roku, oraz zajął drugie miejsce pod tym względem ze strony fanów. Otrzymał także Złote Rękawice League One za największą ilość czystych kont ("18 w 38 meczach ligowych"), a licząc wszystkie rozgrywki rozegrał 42 spotkania, w których 20-krotnie nie dał sobie strzelić gola.
Celtic F.C..
24 sierpnia 2010 roku Forster został wypożyczony do Celticu. Zadebiutował w wygranym 1-0 meczu z Motherwell, zachowując czyste konto. Następnie wystąpił we wszystkich meczach Celtiku w sezonie, opuszczając jedynie dwa mecze w pucharach krajowych. Był to bardzo udany sezon, ponieważ wraz ze szkockim klubem zdobył swoje pierwsze trofeum w karierze – Puchar Szkocji. Wystąpił także w przegranym finałowym spotkaniu Pucharu Ligi Szkockiej przeciwko Rangers. W 44 rozegranych meczach nie wpuścił gola przez 24 spotkania, bijąc rekord z sezonu 2001/2002.
Po powrocie do Newcastle, Forster znalazł się w kadrze na mecze przedsezonowe. Został także powołany do składu meczowego na ligowe spotkanie z Arsenalem. 17 sierpnia 2011 roku ponownie został wypożyczony do Celticu. Pomógł drużynie zremisować 0-0 ze Sionem w meczu eliminacyjnym do Ligi Europejskiej. Choć w drugim meczu Celtic uległ 3-1, to za sprawą walkowera awansował do dalszej rundy. Forster wystąpił we wszystkich meczach grupowych. W sezonie 2011/12 powtórzył sukcesy sprzed roku, oraz został wybrany najlepszym bramkarzem w Szkocji. Ponownie odniósł triumf, zostając mistrzem kraju. W pucharach krajowych Celtowie zostali wyeliminowani przez Hearts (półfinał Pucharu Szkocji) i przegrali w finale Pucharu Ligi Szkockiej z Kilmarnock. Forster miał bardzo duży wkład w mistrzowski tytuł, gdzie między innymi 29 grudnia 2011 roku podczas ligowego starcia z Hearts obronił rzut karny w 90. minucie wykonywany przez Eggerta Jonsonna, ratując tym samym wynik meczu. Wraz z Łukaszem Załuską zachował 25 czystych kont w ligowych zmaganiach (21 należało do Forstera). W sumie rozegrał 47 spotkań, w których zachował 26 czystych kont.
W czerwcu 2012 roku ogłoszono, że Forster podpisał stały kontrakt z Celtikiem. Kwota transferu wyniosła ok. 2 mln funtów.
Menedżer Neil Lennon skomentował transfer bramkarza mówiąc: "Forster to zawodnik najwyższej klasy i wielkie wzmocnienie drużyny."
7 listopada 2012 roku wystąpił w wygranym meczu Ligi Mistrzów z hiszpańską Barceloną, gdzie zanotował asystę przy drugiej bramce, a także został wybrany najlepszym graczem tego spotkania. Hiszpańska prasa, będąc pod wrażeniem nazwała go "La Gran Muralla" (Wielka ściana/Wielki mur). Podczas meczu ligowego z Dundee United w lutym 2012 roku jego parada po strzale Gary'ego Harkinsa została wybrana interwencją sezonu. 26 maja 2013 roku rozegrał cały mecz w wygranym 3-0 finale Pucharu Szkocji z Hibernian. Pobił także rekord Ligi Szkockiej jeśli chodzi o liczbę minut bez straconej bramki. Udało mu się nie wpuścić gola przez 1215 minut.
Celtic z Forsterem w składzie ponownie zakwalifikował się do rozgrywek Ligi Mistrzów i tak jak w poprzednim sezonie znalazł się w grupie z Barceloną, a oprócz "Dumy Katalonii" dołączyły drużyny Ajaxu Amsterdam, oraz AC Milanu. Pomimo porażki z "Blaugraną" 0:1 13 października 2013 roku, Forster ponownie zachwycił kilkoma doskonałymi interwencjami, a szczególnie obroną w końcówce meczu, kiedy to obronił strzał Neymara i dobitkę Alexisa Sancheza.
Podczas kampanii ligowej w sezonie 2013/14 Forster swoimi dobrymi występami sprawił, iż został powołany do kadry narodowej, a chęć kupna bramkarza wyraziły takie drużyny jak: Manchester United i Manchester City. Neil Lennon skomentował te oferty: "Trudno będzie zatrzymać Frasera, z tak dobrą grą. Nie ulega wątpliwości, że wkrótce wielki klub złoży bardzo dużą ofertę". W dniu 2 lutego 2014 roku ustanowił nowy rekord klubowy, zachowując 11 czystych kont z rzędu, bijąc tym samym osiągnięcie należące do Charliego Shawa.
22 lutego pobił osiągnięcie Bobbyego Clarka, który wynosił 1155 minut bez wpuszczonej bramki, natomiast Forster mając na koncie taką samą liczbę zachował czyste konto, czym ustanowił nowy rekord. Forster ponownie wywalczył mistrzowski tytuł, oraz został wyróżniony indywidualnie. Znalazł się w drużynie roku wraz z dwoma kolegami z drużyny: Virgilem van Dijkiem i Krisem Commonsem.
Po spekulacjach dotyczących transferu do Southampton, Forster zagrał w dwumeczu kwalifikacyjnym do Ligi Mistrzów przeciwko Legi Warszawa. W pierwszym meczu Celtic uległ 1:4, a Forster obronił rzut karny wykonywany przez Ivicę Vrdoljaka. W drugim starciu za sprawą walkowera szkocki klub awansował do dalszej rundy. Były to zarazem dwa ostatnie spotkania Forstera w barwach Celtiku. Łącznie wystąpił w 197 meczach zachowując 101 czystych kont.
Southampton.
8 sierpnia 2014 roku przeniósł się do Southampton. Angielski klub zapłacił za bramkarza 10 milionów funtów. Z klubem związał się 4-letnią umową. Zadebiutował 17 sierpnia w przegranym meczu z Liverpoolem. Tydzień później zachował czyste konto w bezbramkowym spotkaniu z West Bromwich Albion. Do połowy października w ośmiu meczach zachował cztery czyste konta i wpuścił zaledwie pięć bramek, tracąc w tym czasie najmniej goli w Premier League. W listopadowym meczu z Aston Villą popełnił pierwszy błąd, prowadzący do utraty bramki. Miesiąc później ponownie zawinił przy utracie bramki w pucharowym meczu przeciwko Sheffield United.
Forster został jednak mocno pochwalony przez menedżera Ronalda Koemana, który powiedział:"On jest wspaniałym bramkarzem i nie zmienia tego jeden błąd". Do 7 lutego 2015 roku Southampton zajmowało trzecie miejsce w tabeli, po zwycięstwie nad Queens Park Rangers 1:0. Forster pomógł drużynie, broniąc groźnie strzały ze strony Charliego Austina. To spotkanie było jedenastym meczem bez wpuszczonej bramki, co czyniło Forstera najlepszym bramkarzem w lidze pod tym względem. W kwietniu 2015 roku podczas meczu z Burnley doznał poważnej kontuzji kolana, która wykluczyła go z gry do końca sezonu. Ronald Koeman stwierdził: "Szkoda Forstera – to wyglądało bardzo źle, a lekarze nie byli pozytywnej myśli". W 30 występach na poziomie Premier League zachował 13 czystych kont i zajął drugie miejsce w tej klasyfikacji za Joe Hartem. Za sprawą dobrych wyników "Święci" zajęli siódme miejsce i zakwalifikowali się do Ligi Europy.
Na boisko powrócił dopiero w styczniu 2016 roku zachowując czyste konto w wygranym 2:0 starciu z drużyną Watfordu. Następnie w kolejnych pięciu spotkaniach nikt nie był w stanie strzelić mu bramki, i tym samym ustanowił nowy rekord klubowy nie tracąc gola przez 708 minut. W swoim występie przeciwko Arsenalowi (0:0) obronił 11 strzałów, choć niektóre statystyki podają, że było ich 10, pomagając w zdobyciu ważnego punktu. Forster został pochwalony przez menedżera "Kanonierów" Arsena Wengera, oraz brytyjską prasę i media za heroiczną postawę. Jego seria sześciu meczów bez wpuszczonej bramki została przerwana w następnym spotkaniu przeciwko Chelsea, gdzie dwukrotnie wyjmował piłkę z siatki, a przy obu golach mógł zachować się lepiej. Zdobył nagrodę dla najlepszego piłkarza Premier League za miesiąc luty. 13 maja 2016 roku przedłużył umowę z klubem do 2021 roku.
Przed rozpoczęciem sezonu 2016/2017 Forster otrzymał na koszulce numer "1", który dotychczas nosił Kelvin Davis. Pod wodzą nowego trenera Claude Puel'a Southampton zdobyło tylko jeden punkt w trzech spotkaniach ligowych, ale od połowy września Forster zachował pięć czystych kont we wszystkich rozgrywkach. Za sprawą dobrej gry w obronie "Święci" pchali się w górę tabeli, zajmując ósme miejsce. Potem jednak angielski bramkarz był krytykowany za występy, w których dość często przytrafiały mu się proste błędy. 3 grudnia w przegranym 0:3 meczu ligowym z Crystal Palace Forster chcąc wybić piłkę nie trafił w nią, po czym futbolówkę do siatki skierował Christian Benteke. Ustanowił też niechlubną liczbę, jeżeli chodzi o procent obronionych strzałów, notując najmniejszą skuteczność spośród wszystkich bramkarzy Premier League, obok Claudio Bravo z Manchesteru City. Znacznie lepiej spisywał się w rozgrywkach Pucharu Ligi Angielskiej, gdzie pomógł drużynie dotrzeć do finału. Ponadto nie wpuścił gola w spotkaniu z Arsenalem, oraz w dwumeczu z Liverpoolem. Dopiero w finale "Święci" musieli uznać wyższość Manchesteru United, przegrywając 2:3. 7 maja 2017 roku Forster podczas meczu ligowego z Liverpoolem (0:0) obronił rzut karny wykonywany przez Jamesa Milnera. Ponadto został wybrany graczem tego spotkania. Bramkarz "Świętych" zajął 3. miejsce w klasyfikacji Złotej Rękawicy Premier League – notując 14 czystych kont. Wyprzedzili go tylko Thibaut Courtois (16 czystych kont) i Hugo Lloris (15 meczów bez wpuszczonej bramki). 19 lipca podpisał nowy 5-letni kontrakt z klubem. Z niewiadomych przyczyn bramkarz zdecydował się nosić na koszulce numer "44", tak jak w sezonie 2015/16, kiedy to po wyleczeniu kontuzji kolana miał za sobą udaną resztę sezonu. Jego słabsza forma, oraz błędy przeciwko Manchesterowi United, Newcastle, czy Brighton, spowodowały dużą stratę punktów przez Southampton, w pierwszych miesiącach sezonu. Mimo wszystko menedżer Mauricio Pellegrino bronił Forstera, twierdząc, że: "Jest naprawdę dobrym bramkarzem", oraz dodał: "Pozycja bramkarza jest zawsze widoczna tylko w takich sytuacjach, ale nikt nie pamięta dobrych interwencji". 29 listopada w meczu z Manchesterem City wystąpił po raz setny w ligowym spotkaniu w barwach Southampton, gdzie popisał się bardzo dobrymi interwencjami, broniąc strzały zza pola karnego, oraz kilka uderzeń w obrębie szesnastki. 26 grudnia po raz pierwszy w ligowym spotkaniu aż pięciokrotnie wyjmował piłkę z siatki, przeciwko Tottenhamowi, który wygrał ten mecz stosunkiem 5:2. Cztery dni później w wyjazdowym zmaganiu z Manchesterem United, piłkarz zasiadł na ławce rezerwowych, kończąc tym samym serię 76 gier ligowych jako podstawowy golkiper zespołu. 4 maja 2019 roku po ponad rocznej przerwie wystąpił w meczu Premier League przeciwko West Hamowi.
Powrót do Celtiku.
23 sierpnia 2019 roku na zasadzie wypożyczenia z opcją wykupu Forster wrócił do swojego byłego klubu - Celtiku. Dwa dni później wystąpił w wygranym meczu 3:1 przeciwko Hearts. W 81 minucie spotkania obronił rzut karny wykonywany przez Conora Washingtona, jednak piłka wylądowała pod nogami napastnika, który przy dobitce już się nie pomylił. 14 września podczas spotkania wyjazdowego z Hamilton (zwycięskim 1:0), Forster wystąpił po raz dwusetny w barwach Celtiku. 24 października w meczu przeciwko SS Lazio, rozgrywanym w ramach fazy grupowej Ligi Europy, Forster zanotował dwie fenomenalne interwencje po strzałach Marco Parolo, oraz Danilo Cataldiego, który uderzył piłkę z woleja w 95 minucie meczu, zmierzającą prosto w okienko bramki. Tym samym Celtic zwyciężył 2:1 i umocnił się na pozycji lidera grupy E. Przez wielu kibiców i dziennikarzy, a także przez niektóre gazety został wybrany zawodnikiem meczu.
8 grudnia wystąpił w finale Pucharu Ligi Szkockiej rozgrywanego na Hampden Park. Forster odegrał kluczową rolę w tym meczu, broniąc kilka stuprocentowych sytuacji. W 64 minucie obronił rzut karny wykonywany przez Alfredo Morelosa. Celtik zwyciężył 1:0, a anglik został wybrany graczem meczu. Menedżer Neil Lennon skomentował występ Forstera mówiąc: "Dawno nie widziałem takiego występu bramkarza, jak dzisiaj ze strony Frasera. Dokonał niesamowitych rzeczy, kilka jego interwencji było klasy światowej".
Kariera reprezentacyjna.
4 października 2012 roku selekcjoner reprezentacji Anglii Roy Hodgson powołał Forstera na mecze eliminacyjne Mistrzostw Świata 2014 z Polską i San Marino. 27 sierpnia 2013 roku Forster był czwartym bramkarzem drużyny angielskiej, w związku z powołaniem Johna Ruddyego, który to walczył o miejsce w bramce z Joe Hartem.
15 listopada 2013 roku zadebiutował w barwach narodowych w towarzyskim spotkaniu przeciwko Chile. W dniu 18 listopada 2014 roku zagrał po raz trzeci w kadrze przeciwko Szkocji na Celtic Park w Glasgow.
12 maja 2014 roku znalazł się w szerokim składzie Anglii na Mistrzostwa Świata 2014 w Brazylii. Na turnieju nie zagrał choćby jednej minuty, a "Synowie Albionu" odpadli w fazie grupowej, co było wielką niespodzianką.
31 maja 2016 roku Forster został powołany do 23-osobowej kadry na Mistrzostwa Europy 2016 we Francji.
Selekcjoner Gareth Southgate pominął Forstera przy ustalaniu składu na mecze kwalifikacyjne we wrześniu 2017 roku do Mistrzostw Świata 2018. W październiku za sprawą dobrej dyspozycji w rozgrywkach ligowych został wzięty pod uwagę i powołany na spotkania ze Słowenią i Litwą.
W obydwu starciach Anglicy wygrali takim samym stosunkiem 1:0 i awansowali na Mundial w Rosji, jednak Forster nie zagrał w żadnym z tych meczów – swoją szansę w starciu z Litwą dostał Jack Butland, a kilka dni wcześniej ze Słowenią dostępu do bramki strzegł podstawowy golkiper Joe Hart. W grudniu 2017 roku stracił miejsce w podstawowym składzie Southampton i nie zagrał do końca sezonu, co spowodowało, że nie został wzięty pod uwagę przy wyborze kadry na Mundial.
Styl gry.
Fraser Forster pomimo dużej budowy ciała i wzrostu jest bardzo zwinny. Ian Brown, który był jego trenerem powiedział, że jest niesamowicie gibki i potrafi bardzo szybko przygotować się do obrony strzału. W niektórych sytuacjach zawodnicy drużyny przeciwnej zbliżając się do niego wydają się być strasznie mali, a on swoim wzrostem i budową staje się bardzo duży. Forster był jednak krytykowany na początku kariery w Celticu za brak zaufania i małą umiejętność dowodzenia linią obrony. Wydawał się bardzo niepewny kiedy miał piłkę pod nogami. Z czasem jednak dojrzał i znacznie poprawił się w tym elemencie gry. Nabrał doświadczenia i pewności siebie. Forster w swojej karierze rozegrał bardzo dużo meczów w których nie musiał interweniować, ale gdy zaszła taka potrzeba radził sobie doskonale w trudnych sytuacjach, pomagając drużynie odnosić zwycięstwa. Jego mocną stroną jest także gra na przedpolu, gdyż zasięg ramion pozwala bez problemu chwycić znajdującą się w powietrzu piłkę. Z drugiej zaś strony fantastycznie radzi sobie z uderzeniami po ziemi, oraz w sytuacjach "sam na sam".
Statystyki kariery.
Występy klubowe.
"Źródło:" Transfermarkt

</doc>
<doc id="2102204" url="https://pl.wikipedia.org/wiki?curid=2102204" title="Samkowa Czuba">
Samkowa Czuba

Samkowa Czuba (1189 m) – niewielkie reglowe wzniesienie po zachodniej stronie wylotu Doliny Strążyskiej w polskich Tatrach Zachodnich. Źródłem nazwy jest podhalańskie nazwisko lub przezwisko Samek.
Samkowa Czuba to łagodne wzniesienie o kopulastych kształtach. Znajduje się w dolnej części północno-wschodniego grzbietu Łysanek oddzielającego Dolinę Strążyską od Suchego Żlebu. Od wyżej położonego w tym grzbiecie Samkowego Zwornika (1317 m) oddziela ją przełęcz Samkowe Siodło. Jest całkowicie zalesiona, porasta ją naturalny las świerkowo-jodłowo-bukowy, jeden z najlepiej zachowanych w całych Tatrach. U jej podnóży od strony Doliny Strążyskiej znajdują się nagie wapienne turnie: Skała Jelinka i Kominy Strążyskie. Od północnej strony jej zalesione stoki opadają do Kotliny Zakopiańskiej. Znajdują się w nich dwa niewielkie jary okresowych potoków.
Samkowa Czuba jest turystycznie niedostępna. Znajduje się na obszarze ochrony ścisłej Regle Zakopiańskie. Jedynie jej północnymi podnóżami prowadzi Droga pod Reglami.
Z rzadkich w Polsce gatunków roślin stwierdzono występowanie na Samkowej Czubie storzana bezlistnego.

</doc>
<doc id="2102205" url="https://pl.wikipedia.org/wiki?curid=2102205" title="Waldemar Węcek">
Waldemar Węcek

Waldemar Węcek (ur. 5 maja 1941 w Czeladzi) – polski lekkoatleta skoczek o tyczce, mistrz Polski.
Kariera sportowa.
Startował na mistrzostwach Europy w 1966 w Budapeszcie, gdzie zajął w finale 11. miejsce. Na europejskich igrzyskach halowych w 1967 w Pradze zajął 10. miejsce, a w finale Pucharu Europy w 1967 w Kijowie był czwarty.
Był mistrzem Polski w 1967 oraz wicemistrzem w 1966 i 1968. Poza tym w finałach MP zajął następujące miejsca: 4. w 1963 i 1964 oraz 6. w 1965.
W latach 1965-1968 cztery razy startował w meczach reprezentacji Polski, odnosząc 1 zwycięstwo indywidualne. Jako trzeci zawodnik w Polsce pokonał wysokość 5 metrów w skoku o tyczce (przed nim uczynili to Włodzimierz Sokołowski i Leszek Butscher) osiągając 5,04 m.
Rekord życiowy:
Był zawodnikiem Śląska Wrocław.

</doc>
<doc id="2102210" url="https://pl.wikipedia.org/wiki?curid=2102210" title="Mistrzostwa Świata w Gimnastyce Artystycznej 2010">
Mistrzostwa Świata w Gimnastyce Artystycznej 2010

Mistrzostwa Świata w Gimnastyce Artystycznej 2010 odbyły się w Olimpijskim Kompleksie Sportowym w Moskwie w dniach od 19 do 26 września 2010 roku. Była to 30. edycja mistrzostw.

</doc>
<doc id="2102212" url="https://pl.wikipedia.org/wiki?curid=2102212" title="Lo Shu">
Lo Shu



</doc>
<doc id="2102214" url="https://pl.wikipedia.org/wiki?curid=2102214" title="A320 Airbus (gra komputerowa)">
A320 Airbus (gra komputerowa)

A320 Airbus – komputerowy symulator samolotu pasażerskiego Airbus A320 wydany przez firmę Thalion. Gra swoją premierę miała w 1991 roku na platformę Amiga, a następnie została przekonwertowana na MS-DOS oraz Atari ST. Pomysłodawcą i głównym projektantem gry był Rainer Bopf. Ostatnia znana wersja gry oznaczona jest numerem 1.44.
W 1993 roku firma Thalion wydała dwa dodatki do gry, które były oddzielnymi pozycjami. Opierały się na najnowszej wówczas dostępnej wersji silnika, w której wprowadzono wiele poprawek. A320 Airbus - Europe Edition oraz A320 Airbus - USA Edition skupiały się na osobnym obszarach powietrznych, w których gracz przeprowadzał loty. USA Edition pozwala dodatkowo dokonać wyboru pomiędzy wybrzeżem południowo-zachodnich a północno-wschodnim USA.
W roku 1995 firma Games 4 Europe wydała oficjalną kontynuację gry pod tytułem A320 Airbus Vol.2. Gra została w całości stworzona przez Rainera Bopfa bez pomocy osób trzecich.

</doc>
<doc id="2102215" url="https://pl.wikipedia.org/wiki?curid=2102215" title="Biram Kayal">
Biram Kayal

Biram Kayal (ur. 2 maja 1988 w Dżudajda-Makr) – izraelski piłkarz narodowości arabskiej, gracz Brighton &amp; Hove Albion grający na pozycji pomocnika.
Kariera klubowa.
Zadebiutował w pierwszej drużynie Maccabi Hajfa pod koniec sezonu 2005/2006 w wygranym 2:1 meczu z Maccabi Petach Tikwa. W sezonie 2006/2007 wystąpił sześć razy we wszystkich rozgrywkach. Strzelił hat-tricka w wygranym meczu z Beitarem Jerozolima. Z klubem zdobył Toto Cup oraz dwukrotne mistrzostwo ligi izraelskiej.
29 lipca 2010 podpisał czteroletni kontrakt z Celtikiem. Zadebiutował 19 sierpnia 2010 roku w meczu z FC Utrecht.
Kariera reprezentacyjna.
Zadebiutował w reprezentacji podczas meczu ze Szwajcarią 6 września 2008 roku. Gola dla reprezentacji zdobył podczas meczu kwalifikacyjnego Euro 2012 przeciwko Łotwie.

</doc>
<doc id="2102216" url="https://pl.wikipedia.org/wiki?curid=2102216" title="Suchy Żleb">
Suchy Żleb

Nazwa kilku żlebów i dolinek w Tatrach:

</doc>
<doc id="2102218" url="https://pl.wikipedia.org/wiki?curid=2102218" title="Podłatczyn szary">
Podłatczyn szary

Podłatczyn szary ("Platycleis albopunctata grisea") – owad prostoskrzydły z rodziny pasikonikowatych (Tettigoniidae) klasyfikowany początkowo w randze gatunku "Platycleis grisea". W 1988 Heller zaproponował uznanie tego owada za podgatunek "Platycleis albopunctata", do którego jest bardzo podobny – różnice widoczne są w budowie płytek subgenitalnych u samic. Klasyfikacja Hellera została szeroko zaakceptowana.
Ten przedstawiciel pasikoników był opisywany z Polski pod nazwą "Platycleis grisea", jednak wiele z tych opisów (z zachodniej i północnej części kraju) dotyczyło prawdopodobnie "P. albopunctata". Informacje z południowej Polski o jego występowaniu (Pieniny i Wyżyna Krakowsko - Wieluńska) są wiarygodne, lecz brak nowszych danych.

</doc>
<doc id="2102219" url="https://pl.wikipedia.org/wiki?curid=2102219" title="Platycleis grisea">
Platycleis grisea



</doc>
<doc id="2102222" url="https://pl.wikipedia.org/wiki?curid=2102222" title="Qingfu Pan">
Qingfu Pan



</doc>
<doc id="2102223" url="https://pl.wikipedia.org/wiki?curid=2102223" title="Jazzowa Jesień w Bielsku-Białej">
Jazzowa Jesień w Bielsku-Białej

Jazzowa Jesień w Bielsku-Białej – festiwal jazzowy, odbywający się z końcem listopada lub z początkiem grudnia w Bielsku-Białej. 
Dyrektorem artystycznym Jazzowej Jesieni był Tomasz Stańko. 
Pierwsza edycja festiwalu miała miejsce w roku 2003.

</doc>
<doc id="2102224" url="https://pl.wikipedia.org/wiki?curid=2102224" title="Samkowy Grzbiet">
Samkowy Grzbiet

Samkowy Grzbiet – grzbiet odchodzący od Samkowego Zwornika (1317 m) w masywie Łysanek w polskich Tatrach Zachodnich. Odchodzi w północno-zachodnim kierunku, niżej zakręcając w północnym kierunku, i opada do Kotliny Zakopiańskiej powyżej osiedla Mraźnica. Grzbiet ten oddziela dolinkę Suchy Żleb (po jego wschodniej stronie) od Doliny za Bramką (po zachodniej stronie).
Samkowy Grzbiet porastają trudne do przebycia gąszcze i nie prowadzą nim szlaki turystyczne, jedynie północnym podnóżem Droga pod Reglami. Znajduje się na obszarze ochrony ścisłej Regle Zakopiańskie (Tatrzański Park Narodowy). Nazwa pochodzi od wzniesienia Samkowa Czuba, którego z kolei nazwa wywodzi się od podhalańskiego nazwiska lub przezwiska Samek.

</doc>
<doc id="2102227" url="https://pl.wikipedia.org/wiki?curid=2102227" title="Geografia Mołdawii">
Geografia Mołdawii

Mołdawia – niewielki kraj leżący w południowo-wschodniej Europie (zaliczana przez ONZ do Europy Wschodniej), bez dostępu do morza. Mołdawia cechuje się średnio wyżynnym krajobrazem, ciepłym umiarkowanym klimatem i urodzajnymi glebami. Kraj należy do najbiedniejszych państw Europy.
Powierzchnia i granice.
Powierzchnia – 33 700 km2 co odpowiada 1/10 powierzchni Polski.
Skrajne punkty: północny 48°28'N, południowy 45°20'N, zachodni 26°50'E, wschodni 29°50'E. Rozciągłość południkowa wynosi 350 km, a równoleżnikowa 150 km. Przeciętna szerokość kraju wynosi 120 km.
Mołdawia graniczy z następującymi państwami:
Kraj bez dostępu do morza, najkrótsza odległość od morza (Morze Czarne) to około 40 km.
Budowa geologiczna i rzeźba.
Mołdawia zajmuje międzyrzecze Dniestru i Prutu (Besarabia) oraz wąski pas na lewym brzegu Dniestru (Naddniestrze). Większość powierzchni kraju leży na południowo-zachodnim krańcu płyty rosyjskiej. W kierunku południowo-zachodnim płyta ta zapada pod osady morskie, których miąższość wynosi od 1000 do 1500 m n.p.m. Prekambryjskie skały krystaliczne znajdują się na powierzchni ziemi jedynie w dolinie Dniestru. Reszta powierzchni Mołdawii jest przykryta skałami osadowymi. Południowo-zachodnia część kraju jest obszarem sejsmicznym, znajduje się tam zapadlisko Przeddobrudzkie.
Powierzchnia równinna, pocięta głębokimi dolinami rzecznymi i wąwozami. Występuje kras. Średnia wysokość terenu to 147 m, a najwyższym wzniesieniem jest sięgający 430 m n.p.m. Dealul Bălănești. Ponad 75% powierzchni na wysokości poniżej 200 m. Większość powierzchni kraju zajmuje Wyżyna Besarabska, w której skład wchodzą m.in.: Wyżyna Naddniestrzańska (najwyższy punkt 349 m n.p.m.), Wyżyna Środkowomołdawska (430 m n.p.m.) i Wyżyna Tyhecka (301 m n.p.m.). Południowych granic kraju sięga Nizina Czarnomorska.
Klimat.
Mołdawia leży w strefie klimatu umiarkowanego będącego pod wpływem kontynentalnych mas powietrza (rzadziej mas polarno-morskich). Na południu klimat cechuje się suchością, ze stosunkowo łagodną zimą i długim gorącym latem, oraz ciepłą jesienią Na północy kraju jest wilgotniej.
Średnia temperatura w styczniu od –5 °C na północy do –3 °C na południu, w lipcu odpowiednio 19 °C i 22 °C (w Kiszyniowie absolutne minimum –30 °C, maksimum 39 °C).
Roczna suma opadów 400 mm na południu do 560 mm na północy. Opady głównie wiosenno-letnie (70% rocznych opadów) o charakterze ulew. Pokrywa śnieżna ustala się jedynie podczas najchłodniejszych zim. Na okres zimy przypada 30% opadów rocznych. Przeważają wiatry północno-zachodnie. Zimą występują częste odwilże. Niewielką opady związane są z napływem suchych, kontynentalnych mas powietrza, pochodzących głównie z głębi Rosji i Kazachstanu.
Wody.
Sieć rzeczna jest bardzo gęsta. Występują liczne rzeki i okresowe cieki wodne. Jedynie 10 rzek w kraju ma długość większą niż 100 km. Mołdawia w całości należy do zlewiska Morza Czarnego. Rzeki: Dniestr (długość w granicach Mołdawii 657 km) z dopływami Stary Reut, Byk i Botna oraz Prut (graniczna na długości 695 km). Niewielka liczba jezior, w kraju wszystkie jeziora położone są w dolnej części dorzecza Prutu w odległości 20-40 km od ujścia Dunaju. Największe naturalne jeziora to Manta i Beleu. Manta ma powierzchnię 1100 ha, a Beleu nieco mniejsze około 1000 ha.
Gleby.
Mołdawia ma jedne z najlepszych gleb w Europie. Urodzajne czarnoziemy zajmują aż 80% powierzchni kraju (2 mln ha), sięgają one do 250 m n.p.m. Powyżej tej wysokości występują gleby leśne zajmujące 0,5 mln ha. Doliny rzeczne wypełniają mady. Miejscami występują gleby o dużym stopniu zasolenia.
Flora.
Szata roślinna Mołdawii odbiega od typowej formacji roślinnej środkowej i zachodniej części Europy. Dominującą formacją roślinną Mołdawii są stepy i lasostepy. Obecnie jednak prawie w całości obszar dawnych stepów kwietnych jak i ostnicowych zajęły pola uprawne i łąki, które zajmują znaczną część powierzchni kraju. Mołdawia jest krajem bardzo słabo zalesionym, gdzie łączy udział lasów to jedynie 9% powierzchni kraju. Obszary nie występują w formie kompleksów jak to jest w przypadku Polski, Niemiec czy innych krajów Europy Zachodniej czy Północnej. Obszary leśne występują w ze stepami i jako lasy łęgowe rosnące nad rzekami. Obszary leśne skupiają się głównie w paśmie Kodrów na południu kraju. Występują wyłącznie lasy liściaste, gdzie dominuje buk, dąb, grab i inne gatunki jak jesion czy lipa. W lasach łęgowych rosną topole i wierzby.
Fauna.
Świat zwierząt typowy dla europejskich lasów mieszanych. W lasach żyją jelenie, dziki, a do mniejszych gatunków ssaków należą lisy, borsuki, wiewiórki i kuny. Do ptaków należą głównie kosy, sroki i słowiki. Na obszarach bezleśnych występuje zwierzyna drobna, którą reprezentują liczne gryzonie. Do ptaków stepowych należą skowronki, przepiórki i kuropatwy.
Na południu kraju znajduje się Rezerwat Kodry (ponad 5 tys. ha) utworzony 1971 roku dla ochrony kompleksu lasów liściastych, oraz ochrony gatunków zwierząt takich jak maral i jeleń.

</doc>
<doc id="2102229" url="https://pl.wikipedia.org/wiki?curid=2102229" title="Mazda 929">
Mazda 929

Mazda 929 – samochód osobowy produkowany przez japońską firmę Mazda w latach 1973–1995. Początkowo przynależał do klasy średniej, następnie średniej-wyższej. Dostępny jako 2-drzwiowe coupé oraz 4-drzwiowy sedan. W latach 1984-1987 model 929 był produkowany także w wersji kombi. Do napędu używano silników: R4, V6 oraz motorów z tłokiem obrotowym. Moc przenoszona była na oś tylną poprzez 4-biegową automatyczną lub 5-biegową manualną skrzynię biegów. Powstało pięć generacji modelu.

</doc>
<doc id="2102230" url="https://pl.wikipedia.org/wiki?curid=2102230" title="Leptophyes">
Leptophyes

Wątlik ("Leptophyes") – rodzaj owadów prostoskrzydłych z rodziny pasikonikowatych i podrodziny długoskrzydlakowych.
Są to nieduże owady o zielonym lub zielonobrunatnym ubarwieniu. Głowę ich cechują czterokrotnie dłuższe od ciała czułki i węższy od ich pierwszych członów wierzchołek ciemienia z bruzdą przez środek. Przedplecze ma bruzdę poprzeczną za środkiem długości oraz niewydłużony ku tyłowi dysk, którego tył częściowo nakrywa skrócone pokrywy. Śródpiersie i zapiersie pozbawione są trójkątnych płatów bocznych. Odnóża przedniej pary mają biodra bez kolców. Samca cechują proste lub zakrzywione przysadki odwłokowe oraz długa płytka subgenitalna. U samicy sierpowate pokładełko jest na końcu delikatnie ząbkowane.
Rodzaj eurazjatycki, na wschód sięgający Azji Środkowej i Pakistanu. W Polsce stwierdzono występowanie dwóch przedstawicieli tego rodzaju: wątlika prążkowanego i charłaja.
Takson ten wprowadzony został w 1853 roku przez F. Fiebera. Należy tu 20 opisanych gatunki:

</doc>
<doc id="2102233" url="https://pl.wikipedia.org/wiki?curid=2102233" title="Ziemny Gród (Moskwa)">
Ziemny Gród (Moskwa)

Ziemny Gród – historyczny obszar w Moskwie położony między Ziemnym Wałem i ścianami otaczającymi Biały Gród. Obecnie przez tereny Ziemnego Grodu przebiegają trasy Obwodnicy Sadowej (ros. Садовое кольцо) i Pierścienia Bulwarowego (ros. Бульварное кольцо).
Do końca XVI wieku obszar Ziemnego Grodu pozostawał poza granicami Moskwy. Zajmowały go liczne wsie, dobra klasztorne, później siedziby rzemieślników. Prawdopodobnie cały ten obszar lub jego zachodnia część nosiły nazwę „Arbat” od arabskiego „rabat” (przedmieście).
Ziemny Gród został włączony w obręb Moskwy w roku 1593 podczas wojny ze Szwecją (1590–1595) za panowania cara Fiodora I, podczas najazdu chana krymskiego Gazi Gireja II. W latach 1592–1593 usypano wał ziemny z drewnianymi ścianami i 34 basztami, a przed nim wykopano fosę.
Nowo przyłączony obszar Moskwy otrzymał nazwę Drewnianego Grodu, w skrócie „Skorodomu” co wskazywało na pospieszną zabudowę.
W okresie wielkiej smuty (1598–1613) polskie wojska spaliły fortyfikacje i zabudowania Skorodomu.
Wał odbudowano w latach (1638–1641) za panowania Aleksego I Romanowa. Wał wzmocniono ostrokołem i 57 basztami oraz 11 bramami.
W końcu XVIII wieku ściany rozebrano, a fosę zasypano i na jej miejscu posadzono brzozy. W roku 1783 na polecenie naczelnego komendanta Moskwy, hrabiego Zachara Czernyszowa, fortyfikacje ostatecznie rozebrano, urządzając na ich miejscu promenadę.
Obecnie wzdłuż ścian Białego Grodu przebiega Pierścień Bulwarowy.
Podczas pożaru Moskwy (1812) spłonęły zabudowania Ziemnego Grodu. Właścicielom gruntów polecono zasadzić drzewa. Tak powstała ulica Sadowa.
W roku 1838 zabroniono wznosić budynki z drewna. Na obszarze Ziemnego Grodu powstały budynki o 4-6 kondygnacjach.

</doc>
<doc id="2102235" url="https://pl.wikipedia.org/wiki?curid=2102235" title="Bez pożegnania (powieść Harlana Cobena)">
Bez pożegnania (powieść Harlana Cobena)

Bez pożegnania (ang. "Gone For Good") – powieść Harlana Cobena wydana w Stanach Zjednoczonych w maju 2002 roku, w której głównym bohaterem jest Will Klein.
Fabuła.
Matka Willa, trzy dni przed śmiercią, wyznała mu, że jego brat wciąż żyje. Minęło jedenaście lat od kiedy brat Willa, Ken, zamordował Julię, jego byłą dziewczynę. Pomimo że rodzina uznała go za zmarłego, Will odnajduje świeże zdjęcie swojego brata. Wkrótce potem Sheila, narzeczona Willa, znika, a ponadto okazuje się, że jest poszukiwana przez FBI za podwójne zabójstwo.

</doc>
<doc id="2102236" url="https://pl.wikipedia.org/wiki?curid=2102236" title="Abrahadabra">
Abrahadabra

Abrahadabra – ósmy album studyjny norweskiej grupy blackmetalowej Dimmu Borgir. Wydawnictwo ukazało się 24 września 2010 roku w Niemczech, 27 września w pozostałych krajach Europy oraz 12 października w Stanach Zjednoczonych. Wydanie płyty poprzedził singel do utworu "Gateways", który ukazał się 20 sierpnia 2010 roku w Europie. W USA singel ukazał się cztery dni później.
Album "Abrahadabra" zadebiutował na 42. miejscu listy Billboard 200 w Stanach Zjednoczonych sprzedając się w przeciągu tygodnia od dnia premiery w nakładzie 9600 egzemplarzy.
Nagrania.
W procesie realizacji płyty "Abrahadabra" uczestniczyło ponad 100 muzyków i wokalistów. Był to pierwszy album nagrany bez basisty i wokalisty Simena "ICS Vortexa" Hestnæsa i klawiszowca Øyvinda "Mustisa" Mustaparty, którzy opuścili szeregi formacji w 2009 roku.
Płyta została nagrana na przestrzeni jedenastu miesięcy. Gitarzysta formacji Sven "Silenoz" Atle Kopperud wyjaśnił iż okres pomiędzy poszczególnymi albumami uległ wydłużeniu z powodu zaprzestania komponowania przez grupę podczas tras koncertowych.
Partie instrumentów klawiszowych na płycie zrealizował wokalista i instrumentalista Stian "Shagrath" Thoresen. Ponadto grupa do nagrań zaangażowała norweska orkiestrę Kringkastingsorkestret oraz chór Schola Cantorum. Orkiestracje zaaranżował kompozytor Gaute Storaas. Okładkę i oprawę graficzną "Abrahadabra" zaprojektował i wykonał Joachim Luetke, który współpracował z grupą przy poprzednich albumach.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="2102237" url="https://pl.wikipedia.org/wiki?curid=2102237" title="Karpętna">
Karpętna

Karpętna (też: "Karpentna", cz. , niem. Karpentna) – część miasta Trzyńca w kraju morawsko-śląskim, w powiecie Frydek-Mistek w Czechach. Jest to także gmina katastralna o powierzchni 513,3 ha. Populacja w 2008 wynosiła 705 osób, w 2010 odnotowano 184 adresów. 
Historia.
Pierwsza pisemna wzmianka pochodzi z 1552 roku, z dokumentu księcia Wacława III Adama, który podarował wówczas Piotrowi Czelo "lasy i góry za wsią Wędrynia, za rzeką Olzą na górze, od potoku Liderzów aż po Karpętną i Koziniec".
Swą powierzchnią, 5,15 km2, należała Karpętna do mniejszych wsi Śląska Cieszyńskiego. W roku 1804 wieś liczyła  476 mieszkańców. Według austriackiego spisu ludności z 1910 roku Karpętna miała 521 mieszkańców, z czego wszyscy byli polskojęzyczni, było 10 (1,9%) katolików oraz 511 (98,1%) ewangelików. Ewangelicy należeli do zboru bystrzyckiego, katolicy do parafii wędryńskiej. Ponieważ rolnictwo i praca w lesie nie mogła wyżywić wszystkich mieszkańców coraz więcej osób pracowało w pobliskiej hucie trynieckiej. Przed rokiem 1870 Karpętna nie miała własnej szkoły, dzieci uczęszczały do szkoły ewangelickiej w Bystrzycy. Polską szkołę  otwarto tu w 1872 roku w prywatnym domku i od razu uczęszczało do niej 80 uczniów, w r. 1911 już 120 uczniów.
W 1928 otwarto  czeską  szkołę, w której liczba dzieci z roku na rok wzrastała. W latach okupacji hitlerowskiej istniała tylko niemiecka szkoła, budynek szkoły polskiej zamieniono na urząd gminy i sklep. Po II Wojnie Światowej znów rozpoczęto naukę w szkole polskiej i czeskiej. Ubytek dzieci był przyczyną zamknięcia w roku 1978 obu szkół. Dzieci przeszły do szkół w Trzyńcu, Bystrzycy i Wędryni. Do najaktywniejszych organizacji społecznych należy MK PZKO istniejące tu od 1947. W roku 1980 wieś stała się częścią Trzyńca.
Popularna ludowa piosenka w gwarze cieszyńskiej "Na Karpyntnej zdechnył kóń" odnosi się do miejscowości.

</doc>
<doc id="2102238" url="https://pl.wikipedia.org/wiki?curid=2102238" title="Karpentná">
Karpentná



</doc>
<doc id="2102239" url="https://pl.wikipedia.org/wiki?curid=2102239" title="Ulica Józefa Korola w Tarnowskich Górach">
Ulica Józefa Korola w Tarnowskich Górach

Ulica Józefa Korola w Tarnowskich Górach – jedna z głównych arterii komunikacyjnych Tarnowskich Gór łącząca to miasto z Bytomiem. Przebiega przez dzielnicę Bobrowniki Śląskie-Piekary Rudne oraz stanowi w całości część drogi krajowej nr 11 (drogi jednojezdniowej klasy GP na odcinku Tworóg – Bytom).
Przebieg.
Ulica Korola ma przebieg południkowy. Stanowi kontynuację ulicy Bytomskiej i rozpoczyna swój bieg od skrzyżowania z ulicą Obwodnicą. Biegnie w kierunku południowym, krzyżując się m.in. z ulicą Radzionkowską (drogą powiatową nr 3271S bezpośrednio łączącą Tarnowskie Góry z Radzionkowem) oraz ulicą Główną (drogą gminną nr 270 052 S prowadzącą m.in. w kierunku Zabytkowej Kopalni Srebra i Parku Kunszt). Kończy się na granicy administracyjnej gminy miejskiej Tarnowskie Góry z miastem na prawach powiatu Bytomiem. Jej kontynuacją na terenie Bytomia jest ulica Strzelców Bytomskich.
Nazwa.
Ulica Korola od 1925 do 1939 roku oraz od 1945 roku do czasu włączenia w 1973 roku gromady Bobrowniki w granice administracyjne miasta Tarnowskie Góry nosiła nazwę "ul. Tarnogórska". Przed 1925 rokiem oraz w latach II wojny światowej oficjalnie obowiązującą nazwą była niemieckojęzyczna "Tarnowitzerstraße". W latach 1973–1990 "ulica Generała Aleksandra Zawadzkiego", od 1990 nosi nazwę upamiętniającą Józefa Korola – polskiego działacza narodowego na Górnym Śląsku, pracownika administracji publicznej oraz starostę tarnogórskiego w latach 1931–1935, zabitego w 1940 roku w Wiśle-Jaworniku.
Historia.
Bezimienna droga prowadząca z Tarnowskich Gór do Bytomia pojawia się na jednej z najwcześniejszych map tych okolic – mapie księstwa opolskiego autorstwa Iohannesa Wolfganga Wielanda z 1736 roku – jednak trakt łączący oba miasta istnieć musiał już od czasu założenia Tarnowskich Gór w XVI wieku, ponieważ kontakty między Bytomiem a nowo powstałym ośrodkiem górniczym były bardzo ożywione i miały charakter polityczny, społeczny oraz gospodarczy.
W 1805 roku rozpoczęto budowę ówczesnej "Tarnowitzerstraße" będącej częścią drogi prowadzącej z Królewskiej Huty przez Bytom do Tarnowskich Gór. W latach 1830–1831 szosę przebudowano i utwardzono. Wcześniej korzystano z krętych dróg nieutwardzonych należących często do prywatnych właścicieli. Część z nich (obecnie ulice: Bolesława Śmiałego, Zwycięstwa i 23 Stycznia oraz fragment obecnej ulicy Korola) stanowiła granicę między Bobrownikami a Piekarami Rudnymi – dwiema odrębnymi wsiami, które w 1945 weszły w skład wspólnej gminy, następnie w 1954 utworzyły jedną gromadę, zaś w 1973 roku zostały wchłonięte w procesach urbanizacyjnych przez miasto Tarnowskie Góry, tworząc w 1998 roku jego dzielnicę o nazwie Bobrowniki Śląskie-Piekary Rudne.
Budynki.
Przy ulicy Korola zachowało się niewiele budynków starszych niż z początku XX wieku. Tylko osiem obiektów zostało uznanych za zabytkowe, przy czym nie są one chronione wpisem do rejestru zabytków; figurują jedynie w Gminnej Ewidencji Zabytków miasta Tarnowskie Góry:
a także krzyż przydrożny z 1913 na skrzyżowaniu ul. Korola i ul. Topolowej.
Innymi historycznymi budynkami są:
Ponadto przy ulicy Korola znajdują się:
a także wiele innych, mniejszych przedsiębiorstw prywatnych z branży m.in. usług, budownictwa i ochrony zdrowia.
Komunikacja.
Według stanu z marca 2023 roku ulicą Korola kursują autobusy organizowane przez Zarząd Transportu Metropolitalnego, obsługujące następujące linie:
Przy ulicy zlokalizowany jest przystanek autobusowy "Bobrowniki Śląskie".
Mieszkalnictwo.
Według danych Urzędu Stanu Cywilnego na dzień 31 grudnia 2022 roku przy ulicy Korola zameldowanych na pobyt stały było 270 osób.

</doc>
<doc id="2102241" url="https://pl.wikipedia.org/wiki?curid=2102241" title="Wątlik prążkowany">
Wątlik prążkowany

Wątlik prążkowany ("Leptophyes albovittata") – gatunek małego, nielatającego owada prostoskrzydłego zaliczany do długoskrzydlakowych. Występuje w Europie i Azji. Podobnym do niego gatunkiem jest występujący również w Polsce wątlik charłaj ("Leptophyes punctatissima").
W Polsce "L. albovittata" jest gatunkiem rzadko spotykanym, występującym na terenie prawie całego kraju, z wyjątkiem Pojezierza Mazurskiego, Sudetów i Tatr. Jest gatunkiem kserotermicznym związanym ze środowiskami trawiastymi. Preferuje stanowiska dobrze nasłonecznione z roślinnością zielną. Żywi się pyłkiem i kwiatami.

</doc>
<doc id="2102243" url="https://pl.wikipedia.org/wiki?curid=2102243" title="Kazimierz Gliński">
Kazimierz Gliński

Kazimierz Gliński ps. Kazimierz Poroh (ur. 13 czerwca 1850 w Wasylówce k. Kijowa, zm. 1 stycznia 1920 w Nałęczowie) – polski poeta, dramaturg i powieściopisarz.
Życiorys.
Pochodził ze zubożałej rodziny ziemiańskiej. Był synem Ludwika Glińskiego oraz ojcem Mieczysława Glińskiego. Szkołę średnią ukończył w Berdyczowie. W 1868 wstąpił na wydział historyczno-filologiczny Uniwersytetu Jagiellońskiego. W 1873 roku przeniósł się z Krakowa do Warszawy. Wielokrotnie przebywał w Nałęczowie, gdzie zmarł. Został pochowany na miejscowym cmentarzu. Pisarza upamiętnia tablica umieszczona na budynku zarządu Spółki Zakładu Leczniczego w Nałęczowie.
Twórczość.
Był autorem szeregu powieści historycznych, dramatów i zbiorów poezji. Pierwsze poezje drukował w czasopiśmie krakowskim „Kalina” oraz lwowskiej „Strzesze”.

</doc>
<doc id="2102244" url="https://pl.wikipedia.org/wiki?curid=2102244" title="Zrówieńka górska">
Zrówieńka górska

Zrówieńka górska ("Isophya kraussi") – gatunek górskiego owada prostoskrzydłego z rodziny pasikonikowatych (Tettigoniidae) opisany naukowo z południowych Niemiec. Dawniej była nazywana też zrówieńką Kraussa.
Występuje w Europie Środkowej i Wschodniej. W Polsce jest gatunkiem rzadkim, notowanym w południowej części kraju. Jest związany z terenami trawiastymi. Na Czerwonej Liście Zwierząt Ginących i Zagrożonych w Polsce klasyfikowany jest w kategorii LC (najmniejszej troski).
Gatunki z rodzaju "Isophya" są w języku polskim określane zwyczajową nazwą zrówieńka.

</doc>
<doc id="2102246" url="https://pl.wikipedia.org/wiki?curid=2102246" title="Tyra (Trzyniec)">
Tyra (Trzyniec)

Tyra (cz. "Tyra", niem. "Tyra", "Tyrra") – część miasta Trzyńca w kraju morawsko-śląskim, w powiecie Frydek-Mistek w Czechach. 
Opis.
Jest to gmina katastralna o powierzchni 1786,71 ha, położona ponad 5 km na południe od centrum miasta, w dolinie rzeki Tyrki, w Beskidzie Śląsko-Morawskim. Populacja w 2008 wynosiła 445 osób, w 2010 odnotowano 366 adresów. 
W Tyrze znajduje się kaplica cmentarna wybudowana w 1925 r. 
W granicach administracyjnych Trzyńca znajduje się od 1980. 
W Tyrze spędził dzieciństwo Adam Wawrosz - polski poeta, pisarz oraz działacz narodowy.
Historia.
Wieś po raz pierwszy została wzmiankowana w urbarzu cieszyńskim z 1577 roku. Mowa w nim jest o łące w Tyrze, której za użytkowanie księciu cieszyńskiemu miał płacić podatek wysokości 12 groszy niejaki Marcin Pustułka z Oldrzychowic. Z tego powodu że w urbarzu nie został wymieniony żaden inny tyrski osadnik domniemuje się, że wieś wówczas się dopiero co zaczęła wyodrębniać, a proces ten zakończył się na przełomie lat 30. i 40. XVII wieku.
Według austriackiego spisu ludności z 1910 roku Tyra miała 510 mieszkańców, z czego 502 było zameldowanych na stałe, 473 (94,2%) było polsko-, 27 (5,4%) niemiecko- i 2 (0,4%) czeskojęzycznymi, 39 (7,6%) katolików, 465 (91,2%) ewangelików oraz 6 wyznawców judaizmu.

</doc>
<doc id="2102248" url="https://pl.wikipedia.org/wiki?curid=2102248" title="San Cipriano">
San Cipriano

San Cipriano – stacja metra w Madrycie, na linii 9. Znajduje się w dzielnicy Vicálvaro, w Madrycie i zlokalizowana jest pomiędzy stacjami Vicálvaro i Puerta de Arganda. Została otwarta 1 grudnia 1998.

</doc>
<doc id="2102249" url="https://pl.wikipedia.org/wiki?curid=2102249" title="Dymitr z Tesalonik">
Dymitr z Tesalonik



</doc>
<doc id="2102251" url="https://pl.wikipedia.org/wiki?curid=2102251" title="Puerta de Arganda">
Puerta de Arganda

Puerta de Arganda – stacja metra w Madrycie, na linii 9. Znajduje się w dzielnicy Vicálvaro, w Madrycie i zlokalizowana jest pomiędzy stacjami San Cipriano i Rivas Urbanizaciones. Została otwarta 1 grudnia 1998.

</doc>
<doc id="2102252" url="https://pl.wikipedia.org/wiki?curid=2102252" title="Isophya modestior">
Isophya modestior

Isophya modestior – gatunek górskiego owada prostoskrzydłego z rodziny pasikonikowatych (Tettigoniidae) opisany naukowo z Serbii.
Występuje w Europie Południowej. Z Polski notowany był jego podgatunek "I. m. stysi" stwierdzony tylko na jednym stanowisku w Bieszczadach. Jest związany z terenami trawiastymi. 
Gatunki z rodzaju "Isophya" są w języku polskim określane zwyczajową nazwą zrówieńka.

</doc>
<doc id="2102253" url="https://pl.wikipedia.org/wiki?curid=2102253" title="Zakazane imperium">
Zakazane imperium

Zakazane imperium ("Boardwalk Empire") – serial telewizyjny produkcji amerykańskiej, emitowany w telewizji HBO. Akcja serialu osadzona jest w Atlantic City w okresie prohibicji. Scenariusz został napisany przez laureata nagrody Emmy Terence'a Wintera na podstawie książki Nelsona Johnsona "Boardwalk Empire: The Birth, High Times, and Corruption of Atlantic City". Główną rolę gra Steve Buscemi. Pilot serialu, wyreżyserowany przez Martina Scorsese, miał premierę 19 września 2010 roku. Wyemitowano łącznie pięć serii "Zakazanego imperium".
Opis fabuły.
Fabuła serialu koncentruje się na postaci Enocha "Nucky'ego" Thompsona, (opartej na historycznym Enochu L. Johnsonie), polityka, który kontrolował miasto Atlantic City w czasach prohibicji, w latach dwudziestych i trzydziestych ubiegłego wieku. Nucky spotyka wiele historycznych postaci tamtych czasów, wśród nich gangsterów, polityków i agentów federalnych. Ci ostatni interesują się częstym procederem przemytu alkoholu oraz innymi nielegalnymi działaniami w Atlantic City, a także samą osobą Nucky'ego, którego bogaty i wystawny tryb życia nie do końca pasuje do roli lokalnego polityka.
Nagrody.
Serial zdobył dwa Złote Globy w 2011 roku za najlepszy serial dramatyczny i najlepszego aktora w serialu dramatycznym. Otrzymał również nagrody Amerykańskiej Gildii Kostiumologów za najlepsze kostiumy w serialu historycznym i Amerykańskiej Gildii Dźwiękowców za najlepszy dźwięk w serialu telewizyjnym.

</doc>
<doc id="2102254" url="https://pl.wikipedia.org/wiki?curid=2102254" title="Boardwalk Empire">
Boardwalk Empire



</doc>
<doc id="2102255" url="https://pl.wikipedia.org/wiki?curid=2102255" title="Dynama Mińsk (piłka ręczna)">
Dynama Mińsk (piłka ręczna)

HC Dinamo Mińsk – białoruski, męski klub piłki ręcznej, z siedzibą w Mińsku.

</doc>
<doc id="2102260" url="https://pl.wikipedia.org/wiki?curid=2102260" title="Wyższa Szkoła Pilotów">
Wyższa Szkoła Pilotów

Wyższa Szkoła Pilotów (WSPil.) - uczelnia wojskowa Sił Zbrojnych PRL.
Historia uczelni.
Szkołę utworzono w 1958 w Modlinie. Jej zadaniem było prowadzenie szkolenia doskonalącego dla pilotów i personelu naziemnego w ramach kursów: kierowników lotów i nawigatorów. Poza tym prowadzono kursy przeszkolenia kadry umożliwiające zapoznanie się z nowymi typami samolotów wprowadzanych na uzbrojenie polskiego lotnictwa.
W 1959 szkołę rozformowano.

</doc>
<doc id="2102261" url="https://pl.wikipedia.org/wiki?curid=2102261" title="Sevilla-San Bernardo">
Sevilla-San Bernardo

Sevilla-San Bernardo (hiszp. "Estación de Sevilla-San Bernardo") – stacja kolejowa w Sewilli, w prowincji Sewilla, we wspólnocie autonomicznej Andaluzja, w Hiszpanii. Znajduje się tu również stacja metra. Jest obsługiwana przez Cercanías Sevilla.

</doc>
<doc id="2102263" url="https://pl.wikipedia.org/wiki?curid=2102263" title="Ilona Zrinyi">
Ilona Zrinyi



</doc>
<doc id="2102264" url="https://pl.wikipedia.org/wiki?curid=2102264" title="Zamek w Katowicach">
Zamek w Katowicach



</doc>
<doc id="2102265" url="https://pl.wikipedia.org/wiki?curid=2102265" title="Ratusz w Buczaczu">
Ratusz w Buczaczu

Ratusz w Buczaczu – ratusz w Buczaczu, jeden z najznakomitszych przykładów świeckiej architektury rokokowej w I Rzeczypospolitej.
Historia.
Ratusz został zbudowany w latach 1750–1751 z fundacji starosty kaniowskiego Mikołaja Bazylego Potockiego według projektu Bernarda Meretyna. Bogatą dekorację rzeźbiarską wykonał warsztat twórcy lwowskiej rzeźby rokokowej Johanna Georga Pinsla.
29 lipca 1865 ratusz częściowo strawił pożar. Przepadła wówczas część rzeźb. 
Krótko przed 1914 ratusz został odrestaurowany.
W 1920 budynek ratusza został przekazany miejscowym kupcom na cele handlowe.
W czasach komunistycznych budynek uległ poważnemu zniszczeniu oraz ogólnej dewastacji wnętrz. Jednocześnie budynek przebudowano nakrywając wieżę bizantyjską kopułą.
30 grudnia w 1982 w ratuszu urządzono rejonowy muzeum historyczno-krajoznawcze.
Architektura.
Zwarty blok piętrowego budynku opinają w narożach pilastry a górną kondygnację wieńczy wydatny gzyms zamknięty balustradą z rzeźbami w narożnikach. Fasada główna została podkreślona przez zgęszczony rytm pilastrów i zwieńczona wyniosłym, bogato ornamentowanym szczytem z kartuszem herbowym Potockich. Ratusz pierwotnie zdobiło dwanaście rzeźb Pinzla przedstawiających prace Herkulesa, obecnie jest ich cztery; wszystkie uszkodzone. Ściany budynku zostały podzielone pilastrami z ozdobnymi głowicami. Parter tworzy dwanaście pomieszczeń przekrytych sklepieniami krzyżowymi.
Akcentem wysokościowym ratusza jest dwukondygnacyjna wieża, wysoka na 35 m. Jej dolna kondygnacja została zwieńczona balustradą a górna, nieco węższa – ozdobiona zegarowymi okulusami i ustawionymi w narożach wazonami. Wieżę wieńczy kopuła z wiatrowskazem.
Przy całym bogactwie rozczłonkowania budowla ratusza uderza zwartością i pewnego rodzaju płaskością.
Inne.
Zdjęcie ratusza pomiewszczone jest na okładce książki Marka A. Koprowskiego „Podolskie klejnoty”

</doc>
<doc id="2102266" url="https://pl.wikipedia.org/wiki?curid=2102266" title="White Scout Car">
White Scout Car



</doc>
<doc id="2102267" url="https://pl.wikipedia.org/wiki?curid=2102267" title="Port lotniczy Chetumal">
Port lotniczy Chetumal

Port lotniczy Chetumal (IATA: CTM, ICAO: MMCM) – port lotniczy położony w Chetumal, w stanie Quintana Roo, w Meksyku.

</doc>
<doc id="2102268" url="https://pl.wikipedia.org/wiki?curid=2102268" title="Dinamo Wołgograd (piłka ręczna kobiet)">
Dinamo Wołgograd (piłka ręczna kobiet)

Dinamo Wołgograd (ros. "Динамо Волгоград"), żeński klub piłki ręcznej z Rosji. Powstały w 1972 roku z siedzibą w mieście Wołgogradzie. Klub występuje w rozgrywkach Superligi.

</doc>
<doc id="2102269" url="https://pl.wikipedia.org/wiki?curid=2102269" title="Helena Zrinska">
Helena Zrinska

Helena Zrinska, chorw. "Jelena Zrinska", węg. "Ilona Zrínyi" (ur. w Ozalju w 1643, zm. w Nikomedii, 18 lutego 1703) – szlachcianka chorwacka, ostatni potomek chorwackiego magnackiego rodu Zrińskich, jedna z najsłynniejszych kobiet w historii Węgier. Była mocno zaangażowana w działalność patriotyczną. Jej ojciec i wuj (brat matki, Fran Krsto Frankopan) zostali straceni w 1671 r. za udział w spisku magnatów chorwackich i węgierskich przeciwko Habsburgom (tzw. spisek Wesselényiego). Późniejszy drugi mąż, Emeryk Thököly walczył z Habsburgami stając w 1672 r. na czele jednego z powstań kuruców, a wychowany przez nią w duchu patriotyzmu syn, Franciszek II Rakoczy, w latach 1703–1711 stał na czele ostatniego wielkiego powstania antyhabsburskiego – tzw. powstania Rakoczego.
Życiorys.
Rodzina.
Helena Zrinska była córką chorwackiego bana Piotra Zrinskiego, wodza, polityka i pisarza, oraz poetki i tłumaczki Katarzyny Zrinskiej z domu Frankopan. Była ich najstarszym dzieckiem, miała dwie młodsze siostry Judytę Petronellę (1652-1699) i Aurorę Weronikę (1658-1735) oraz brata Iwana IV Antuna (1654-1703).
Helena od najmłodszych lat była podziwiana ze względu na swoją wielką urodę oraz inteligencję. Choć o jej wykształceniu niewiele wiadomo, faktem jest, iż dorastała w możnej rodzinie o rozległych kontaktach, na której dworach przebywali chorwaccy intelektualiści i pisarze oraz inni znamienici członkowie rodu, m.in. stryj Heleny Nikola Zrinski.
Małżeństwa.
1 marca 1666 została żoną Franciszka I Rakoczego, z którym doczekała się trójki dzieci, najsłynniejszy był Franciszek II Rakoczy. Po śmierci pierwszego męża (1676 r.) w 1682 r. wstąpiła w uświęcony związek z Emerykiem (Imre) Thökölym. Z drugim małżonkiem brała czynny udział w zorganizowanym przez niego powstaniu. Helena wsławiła się prawie trzyletnią (1685–1688) obroną zamku Palanka (Palanok) w Mukaczewie (obecnie znajdującej się na terytorium Ukrainy). Kiedy dalsza obrona twierdzy stała się niemożliwa, Helena poddała się Austriakom sama zostając ich jeńcem.
Niewola, wygnanie i śmierć.
Hrabina została uwięziona w austriackim klasztorze spędziła tam, z dwójką swoich dzieci, łącznie siedem lat. W tym czasie Thököly nadal prowadził w północno-wschodniej części kraju walkę z habsburskimi oddziałami. Dzięki sprzyjającym okolicznościom doszło do wymiany jeńców i w 1695 r. Helena wróciła do męża.
Po pokoju karłowickim, niekorzystnym dla Thökölyego i Zrinskiej, para musiała udać się na wygnanie do Turcji. Helena mieszkała przez pewien czas w Konstantynopolu, dokładniej w dzielnicy Galata. Żywota dokonała w Nikomedii (obecnie Izmit).
Dziedzictwo.
Na Węgrzech uważana jest za narodową bohaterkę, patriotkę i bojowniczkę o wolność, która idee niepodległościowe wpoiła swojemu synowi, przywódcy słynnego powstania antyhabsburskiego.
Szczątki hrabiny zostały w 1906 r. przeniesione do Koszyc i znajdują się w katedrze Św. Elżbiety w grobie, który dzieli z synem.

</doc>
<doc id="2102270" url="https://pl.wikipedia.org/wiki?curid=2102270" title="Zrówieńka wschodniokarpacka">
Zrówieńka wschodniokarpacka

Zrówieńka wschodniokarpacka ("Isophya posthumoidalis") – gatunek górskiego owada prostoskrzydłego z rodziny pasikonikowatych (Tettigoniidae) opisany naukowo w 1971 roku z zachodnich Bieszczadów przez Władysława Bazyluka. Został stwierdzony na wysokościach od 700 do 1130 m n.p.m. na śródleśnych łąkach oraz na połoninach. Występowanie tego gatunku odnotowano również we wschodnich Bieszczadach oraz na Słowacji.

</doc>
<doc id="2102271" url="https://pl.wikipedia.org/wiki?curid=2102271" title="Linia kolejowa Vicenza – Treviso">
Linia kolejowa Vicenza – Treviso

Linia kolejowa Vicenza-Treviso – państwowa włoska linia kolejowa łącząca Vicenzę i Treviso.
Linia jest dwutorowa i zelektryfikowana napięciem 3000 V prądu stałego. Zarządzanie infrastrukturą i urządzeniami kolejowymi jest w gestii RFI SpA, zależne od Ferrovie dello Stato, które opisuje ją jako linię uzupełniającą.

</doc>
<doc id="2102276" url="https://pl.wikipedia.org/wiki?curid=2102276" title="St Barth Commuter">
St Barth Commuter

St Barth Commuter – linia lotnicza z siedzibą na Saint-Barthélemy, we Francji. Została założona w 1995.

</doc>
<doc id="2102277" url="https://pl.wikipedia.org/wiki?curid=2102277" title="Franciszek I Rakoczy">
Franciszek I Rakoczy

Franciszek I Rakoczy, j. węg "I. Rákóczi Ferenc" (ur. 24 lutego 1645, w Gyulafehérvár, w Siedmiogrodzie – zm. 8 lipca 1676, na Zamku Makowica w Szaryszu); węgierski szlachcic, elekcyjny książę Siedmiogrodu. Syn Jerzego II Rakoczego, ojciec węgierskiego bohatera narodowego Franciszka II Rakoczego.

</doc>
<doc id="2102281" url="https://pl.wikipedia.org/wiki?curid=2102281" title="Suchy Żleb (Łysanki)">
Suchy Żleb (Łysanki)

Suchy Żleb – reglowa dolina wcięta w północne stoki Łysanek w polskich Tatrach Zachodnich. Jest jedną z trzech dolin Łysanek, najbardziej wschodnią. Opada spod Samkowego Zwornika (1317 m) w północnym kierunku, do Kotliny Zakopiańskiej. Ma wylot na wysokości ok. 900 m n.p.m. powyżej należącego do Zakopanego osiedla Mraźnica. Jej wschodnie obramowanie tworzy północno-wschodni grzbiet Łysanek oddzielający ją od Doliny Strążyskiej, zachodnie Samkowy Grzbiet oddzielający ją od Doliny za Bramką. Dnem doliny spływa potok Miśkowiec, który czasami wysycha – stąd nazwa dolinki.
Jest to niewielka dolinka o charakterze żlebu i jest całkowicie zalesiona. Podłoże skalne zbudowane jest w większości z odpornych na erozję wapieni i dolomitów, w części północnej występują też mniej odporne dolomity, łupki i wapienie eoceńskie. Zbocza żlebu są przeważnie strome, w lewym (zachodnim) zboczu sterczą pojedyncze skałki. W dnie występują progi skalne o wysokości do 7 m. Dolinka nie należała w przeszłości do żadnej hali i nie prowadzono tu wypasu zwierząt. Obecnie znajduje się na obszarze ochrony ścisłej Regle Zakopiańskie (Tatrzański Park Narodowy). Chronione są tu nieliczne w tatrzańskim reglu dolnym fragmenty lasu o charakterze naturalnym, należące do zespołu żyznej buczyny karpackiej. Naturalny drzewostan rosnący w dolince charakteryzuje się przewagą miąższościową jodły (47%), mniejszym udziałem buka (33%) i świerka (20%). Jego zasobność wynosi (2004) 447 m³/ha, nieco mniej niż przeciętna zasobność naturalnych buczyn w Beskidach. Niewiele jest tu martwych drzew stojących (26 m³/ha), dużo natomiast leżących na dnie lasu kłód (151 m³/ha).
Przez Suchy Żleb nie prowadzi szlak turystyczny, jedynie Droga pod Reglami przecina na wysokości ok. 915 m n.p.m. dolną część dolinki (ciągnie się ona jeszcze nieco poniżej tej drogi). Około 400 m na wschód od tego miejsca znajduje się najwyższy punkt na całej trasie Drogi pod Reglami – 940 m n.p.m. W okolicach wylotu dolinki zmarł w 1926 słynny góralski muzyk – Bartłomiej Obrochta, a miejsce jego śmierci upamiętnia kapliczka na drzewie przy Drodze pod Reglami.

</doc>
<doc id="2102282" url="https://pl.wikipedia.org/wiki?curid=2102282" title="Komitet Krzewienia Cnót i Zapobiegania Złu">
Komitet Krzewienia Cnót i Zapobiegania Złu



</doc>
<doc id="2102284" url="https://pl.wikipedia.org/wiki?curid=2102284" title="Jakiw Kripak">
Jakiw Kripak

Jakiw Wiktorowycz Kripak, ukr. Яків Вікторович Кріпак (ur. 13 czerwca 1978 w Zaporożu) – ukraiński piłkarz, grający na pozycji napastnika, trener piłkarski.
Kariera piłkarska.
Kariera klubowa.
Wychowanek SDJuSzOR Metałurh Zaporoże. Pierwszy trener – Rawil Szaripow. 13 marca 1996 rozpoczął swoją piłkarską karierę w składzie Metałurha Zaporoże debiutując w Wyższej Lidze. W latach 1998-1999 odbywał służbę wojskową w CSKA Kijów, po czym podpisał 3-letni kontrakt z Szachtarem Donieck. Po odejściu trenera Anatolija Byszowca przestał trafiać do podstawowego składu i był wypożyczony do Metałurha Donieck, Stali Ałczewsk i Polihraftechniki Oleksandria. W 2002 aby podtrzymać formę sportową grał w amatorskim ZAlK Zaporoże. Po wygaśnięciu kontraktu z Szachtarem w czerwcu 2002 został zaproszony przez trenera Jewhena Kuczerewskiego do Dnipra Dniepropetrowsk. W 2003 przez wysoką konkurencję nie grał w dniepropetrowskim klubie, dlatego na początku 2004 przeszedł do białoruskiego Lakamatyu Witebsk, gdzie został królem strzelców klubu. Ale następnego sezonu opuścił klub, próbował swoich sił w Metaliście Charków i Dynamie Brześć, ale do podpisania kontraktu sprawa nie doszła i był zmuszony ponownie grać w amatorskim ZAlK Zaporoże. Latem 2005 na jeden sezon został piłkarzem Spartaka Sumy. Potem ponownie występował w ZAlK Zaporoże, a w 2007 w Desnie Czernihów. W styczniu 2008 podpisał kontrakt z drugoligowym klubem Feniks-Illiczoweć Kalinine, ale już w marcu 2008 podał się do białoruskiego FK Smorgonie, do którego zaprosił go były trener Lakamatyu Witebsk Hieorhij Kandracjeu. Jednak po serii gier kontrolnych klub zrezygnował z usług piłkarza. Dopiero latem 2008 przeszedł do amatorskiego zespołu Słowchlib Słowiańsk. Na początku 2010 przeniósł się do innego amatorskiego zespołu Awanhard Kramatorsk. W końcu 2011 zakończył karierę piłkarską.
Kariera reprezentacyjna.
W 1997 występował w młodzieżowej reprezentacji Ukrainy.
Kariera trenerska.
Po zakończeniu kariery piłkarskiej w 2012 rozpoczął pracę szkoleniową. Najpierw pomagał trenować Awanhard Kramatorsk, a 3 grudnia 2013 roku objął stanowisko głównego trenera klubu. 9 września 2016 podał się do dymisji.

</doc>
<doc id="2102285" url="https://pl.wikipedia.org/wiki?curid=2102285" title="Sobór Trójcy Świętej w Łucku">
Sobór Trójcy Świętej w Łucku

Sobór Trójcy Świętej (ukr. Cвято-троїцький кафедральний собор) – sobór katedralny eparchii wołyńskiej autokefalicznego Kościoła Prawosławnego Ukrainy, w Łucku.
Historia.
Świątynia została wzniesiona w miejscu dawnego drewnianego kościoła Świętego Krzyża (pierwsza wzmianka o nim z 1585 r.) ufundowanego według niektórych źródeł przez Stefana Batorego. Grunty obok kościoła kupiła w 1643 r. Agnieszka Paszyńska, żona sędziego ziemskiego Wojciecha Staniszewskiego, ofiarując je zakonowi ojców bernardynów.
W 1720 r. starosta wileński Karol Radziwiłł założył w miejscu drewnianego klasztoru nowy murowany warowny klasztor na planie podkowy ofiarując 40 tysięcy złotych na klasztor i 16 tysięcy na kościół. W 1737 r. rozpoczęto budowę kościoła według projektu architekta jezuickiego Pawła Giżyckiego. Budowę ukończył kasztelan żytomierski Stanisław Pruszyński. Na początku XIX wieku w klasztorze mieściła się rezydencja rzymskokatolickiego biskupa Kacpra Kazimierza Cieciszowskiego. Klasztor prezentował się wtedy tak okazale, że w czasie swych pobytów w Łucku kwaterował tu kilkakrotnie rosyjski car Aleksander I Romanow.
Klasztor bernardynów został skasowany w 1853 r. Kościół pozostał czynny jako parafialny i był czynny jeszcze do 1867 r., kiedy to zamieniono go na cerkiew prawosławną, początkowo wojskową, następnie zaś na sobór, usuwając dawne wyposażenie katolickie. Po kasacie klasztoru mieściło się w nim więzienie, następnie siedziba magistratu i gimnazjum.
Sobór został poświęcony w obrządku prawosławnym 4 września 1880 r.
W okresie międzywojennym w klasztorze mieściła się biblioteka publiczna oraz Wołyński Urząd Wojewódzki.
Po wojnie w klasztorze urzędował komisariat milicji, śledczy wydział NKWD. W późniejszych latach mieścił się tutaj historyczny wydział Instytutu Pedagogicznego oraz Wołyńskie seminarium duchowne, zamknięte w 1964 r.
Od 1992 r. sobór pełnił funkcję cerkwi katedralnej Ukraińskiego Kościoła Prawosławnego Patriarchatu Kijowskiego. Obecnie gmach klasztorny zajmuje odnowione seminarium duchowne, żeński klasztor św. Bazylego, sklep z dewocjonaliami oraz instytucje świeckie – biblioteka, studio fotograficzne i inne.
Na mocy wyroku sądowego sobór miał zostać przekazany strukturom eparchii wołyńskiej Patriarchatu Moskiewskiego. Ta jednak nie podjęła żadnych starań w kierunku wcielenia wyroku w życie.
Od 2018 r. świątynia należy do Kościoła Prawosławnego Ukrainy.
Architektura.
Sobór jest trójnawową bazyliką z transeptem i prostokątnie zamkniętym prezbiterium z dwiema zakrystiami. Podczas przebudowy dodano czworoboczną wieżę w fasadzie i kopułę nad skrzyżowaniem naw. Rozebrano też spływy wolutowe, a przy bocznych wejściach dobudowano przedsionki. Elewacje zachowały elementy pierwotnego wystroju: pilastry, lizeny, rozbudowane gzymsy i belkowania, prostokątne i półkoliście zamknięte wnęki. Wnętrze jest nakryte sklepieniami krzyżowymi.
Najcenniejszym zabytkiem obecnego wyposażenia jest XVII-wieczny pozłacany dębowy dwurzędowy ikonostas w stylu pseudorosyjskim, przeniesiony z cerkwi Podwyższenia Krzyża Św. (Brackiej) na Starym Mieście w Łucku. Centralnym punktem ikonostasu są ażurowe królewskie wrota, na których znalazły się ikony Zwiastowania i czterech Ewangelistów. Po obydwu stronach wrót tradycyjnie rozmieszczone zostały postacie Chrystusa i Matki Bożej oraz ikony Chrystusa – Nauczyciela, Bogurodzicy Hodigitrii, św. Olgi i św. Włodzimierza, świętych Cyryla i Metodego. Wśród najbardziej cennych ikon świątyni wymienia się również ikonę Soboru Świętych Ruskich i Podwyższenia Krzyża Świętego z XIX w. Przed soborem, od strony placu, znajduje się murowana brama z 1904 r. z dwiema furtami, a obok niej niewielki cmentarz, pozostałość dawnego cmentarza bernardyńskiego.
W dzwonnicy soboru Świętej Trójcy zawieszono 9 dzwonów. Najstarszy odlany w 1820 r. Najcięższy dzwon o wadze 2,5 t odlany w Moskwie w 1890 r. Największy z nich pochodzi z 1907 r.
Dwukondygnacyjny budynek klasztoru bernardynów zwraca uwagę oryginalnym założeniem na planie półkola otaczającego prezbiterium świątyni. W centralnej części widoczne są dwa półcylindryczne ryzality. Półkoliste skrzydła są zakończone prostokątnymi pawilonami. W niektórych pomieszczeniach zachowały się sklepienia krzyżowe.

</doc>
<doc id="2102288" url="https://pl.wikipedia.org/wiki?curid=2102288" title="Warehouse 13">
Warehouse 13



</doc>
<doc id="2102289" url="https://pl.wikipedia.org/wiki?curid=2102289" title="Katarzyna Zrinska">
Katarzyna Zrinska

Anna Katarzyna Zrinska (ok. 1625–1673) – chorwacka szlachcianka, córka żołnierza i poety Wuka Frankopana, siostra Frana Krsta Frankopana, żona chorwackiego bana Petara Zrinskiego (węg. Zrínyi Péter), wodza, polityka i pisarza, matka Heleny. Po skazaniu oraz śmierci męża została osadzona w klasztorze w Grazu, gdzie zmarła.
Jej wizerunek od 1995 roku znajduje się na Orderze Chorwackiej Jutrzenki, dla odznaczonych w kategorii „zdrowie, opieka społeczna i promowanie wartości moralnych”.

</doc>
<doc id="2102290" url="https://pl.wikipedia.org/wiki?curid=2102290" title="Dirk Hafemeister">
Dirk Hafemeister

Dirk Hafemeister (ur. 17 kwietnia 1958 w Berlinie, zm. 31 sierpnia 2017) – niemiecki jeździec sportowy. Złoty medalista olimpijski z Seulu. 
Reprezentował barwy RFN. Sukcesy odnosił w skokach przez przeszkody. Igrzyska w 1988 były jedyną olimpiadą, w której uczestniczył. Zajął dziewiętnaste miejsce w konkursie indywidualnym, triumfował w drużynie. Partnerowali mu Ludger Beerbaum, Wolfgang Brinkmann i Franke Sloothaak. Startował na koniu Orchidee 76. Był drużynowym mistrzem świata w 1994.

</doc>
<doc id="2102292" url="https://pl.wikipedia.org/wiki?curid=2102292" title="Anton Biermer">
Anton Biermer

Michael Anton Biermer (ur. 18 października 1827 w Bambergu, zm. 24 czerwca 1892 w Schönebergu) – niemiecki lekarz internista. Jako jeden z pierwszych opisał niedokrwistość złośliwą, znaną też jako choroba Addisona-Biermera.
Studiował medycynę na Uniwersytecie w Würzburgu. W 1851 ukończył studia, habilitował się w 1855 roku i został Privatdozentem. W 1861 został powołany na katedrę Uniwersytetu w Bernie, w 1867 Uniwersytetu w Zurychu i w 1874 Uniwersytetu we Wrocławiu. W 1891 przeszedł na emeryturę ze względów zdrowotnych.

</doc>
<doc id="2102293" url="https://pl.wikipedia.org/wiki?curid=2102293" title="PSD">
PSD



</doc>
<doc id="2102294" url="https://pl.wikipedia.org/wiki?curid=2102294" title="Sony E">
Sony E

Sony E – bagnetowy system montażu obiektywu zaprezentowany przez Sony w maju 2010 roku. Zaprojektowany został z myślą o nowej serii małych aparatów oraz kamer z wymiennymi obiektywami (NEX).
Zastosowanie.
Mocowanie to zatosowano w:
Obiektywy z bagnetem Sony E.
Na początku w ofercie producenta znajdowały się 3 obiektywy z bagnetem E jednak ich gama sukcesywnie się powiększa. Sony otwarło podstawową specyfikację bagnetu E dla producentów obiektywów i adapterów bez opłat, co umożliwiło poszerzenie gamy obiektywów o ofertę alternatywnych producentów. Swoje wsparcie wyrazili producenci obiektywów: Carl Zeiss, Cosina, Sigma, Tamron.
Pierwsze modele obiektywów.
Firma Sony po zaprezentowaniu bagnetu szybko wydała nowe obiektywy dla systemu Sony E:
Dostępne adaptery.
Kilka miesięcy po premierze bagnetu Sony E niezależni producenci rozpoczęli sprzedaż adapterów do obiektywów innych producentów. Poprzez dostępne w sprzedaży adaptery można korzystać z obiektywów posiadających mocowania:

</doc>
<doc id="2102296" url="https://pl.wikipedia.org/wiki?curid=2102296" title="Michael Anton Biermer">
Michael Anton Biermer



</doc>
<doc id="2102297" url="https://pl.wikipedia.org/wiki?curid=2102297" title="Tamás Vásáry">
Tamás Vásáry

Tamás Vásáry (ur. 11 sierpnia 1933 w Debreczynie) – węgierski pianista i dyrygent.
Studiował u Ernő Dohnányiego w Akademii Muzycznej im. Ferenca Liszta w Budapeszcie, gdzie został następnie asystentem Zoltána Kodálya – który podarował mu fortepian Steinwaya.
Vásáry zwyciężył w Konkursie im. Ferenca Liszta w Budapeszcie w 1947. Wyemigrował w 1956 i osiadł w Szwajcarii. Dokonał licznych nagrań dla wytwórni Deutsche Grammophon. Z Ivánem Fischerem dzielił stanowisko dyrektora artystycznego orkiestry Northern Sinfonia od 1979 do 1982 roku. W latach 1989-1997 jako następca Rogera Norringtona był dyrygentem orkiestry Bournemouth Sinfonietta.
Jest honorowym członkiem Królewskiej Akademii Muzycznej w Londynie oraz tamtejszej Royal College of Music.
Dopiero w 2009 roku przyjął pierwsze zaproszenie do jury w konkursie pianistycznym; od tego momentu był jurorem Konkursu Królowej Elżbiety w Brukseli (2008), Międzynarodowego Konkursu Pianistycznego w Leeds (2009) oraz Międzynarodowego Konkursu Bachowskiego w Lipsku (2010).

</doc>
<doc id="2102298" url="https://pl.wikipedia.org/wiki?curid=2102298" title="Carina Vogt">
Carina Vogt

Carina Vogt (ur. 5 lutego 1992 w Schwäbisch Gmünd) – niemiecka skoczkini narciarska, zawodniczka klubu SC Degenfeld. Pierwsza w historii mistrzyni olimpijska w skokach narciarskich kobiet (2014), pięciokrotna medalistka mistrzostw świata (dwa złote medale w konkursach indywidualnych, dwa złote medale i jeden brązowy w konkursach drużyn mieszanych), dwukrotna medalistka mistrzostw świata juniorów (srebrny medal w konkursie drużynowym i brązowy w indywidualnym).
Przebieg kariery.
Na arenie międzynarodowej zadebiutowała w 2004 w zawodach FIS w Meinerzhagen.
Po raz pierwszy na podium Pucharu Kontynentalnego stanęła w 2008 w Baiersbronn, gdzie zajęła 3. miejsce. Pierwsze zwycięstwo odniosła na tej samej skoczni w 2010.
7 stycznia 2012 w Hinterzarten zadebiutowała podczas drugiego w historii konkursu Pucharu Świata kobiet w Hinterzarten, zajmując 35. miejsce. Dnia następnego, na tej samej skoczni, zdobyła pierwsze punkty w PŚ plasując się na 30. pozycji.
Po raz pierwszy na podium Pucharu Świata stanęła 10 lutego 2013 w Zaō.
Jest czterokrotną mistrzynią świata i pierwszą w historii mistrzynią olimpijską w skokach narciarskich kobiet.
W maju 2022 poinformowała o zakończeniu kariery sportowej.

</doc>
<doc id="2102300" url="https://pl.wikipedia.org/wiki?curid=2102300" title="Krążownik torpedowy">
Krążownik torpedowy

Krążownik torpedowy – klasa okrętów średniej wielkości, powstała pod koniec XIX wieku, przeznaczona do takich celów, jak ochrona floty przed torpedowcami, przeprowadzanie ataków torpedowych na większe jednostki w składzie zespołów floty, czy zadania zwiadowcze i rozpoznawcze. Okręty tego typu miały zazwyczaj wyporność w granicach 700-2000 ton, były uzbrojone w podwodne lub nadwodne wyrzutnie torpedowe i kilka armat średniego kalibru (do 152 mm), niektóre z nich miały także wbudowany podwodny taran. Nie były opancerzone lub miały jedynie cienki wewnętrzny pokład pancerny według schematu krążowników pancernopokładowych. Zostały wycofane w większości z użycia już na początku XX wieku w miarę rozwoju kontrtorpedowców. Ich wspólnym niedostatkiem była zbyt niska prędkość, utrudniająca przechwytywanie torpedowców oraz wykonywanie ataków torpedowych. Pojedyncze jednostki, zwłaszcza w mniejszych flotach, przetrwały do okresu po II wojnie światowej.
Stanowiły najmniejsze z krążowników. Często krążowniki torpedowe, zwłaszcza mniejsze, są utożsamiane z kanonierkami torpedowymi, przy tym rozróżnienie między oboma klasami nie jest jednoznaczne i zależy od klasyfikacji w danym państwie. W niektórych państwach krążownikami torpedowymi nazywano okręty większe od kanonierek torpedowych, jak np. w Wielkiej Brytanii, w której jednak nazwa klasy krążowników torpedowych ("torpedo cruiser") istniała tylko kilka lat w latach 80. XIX wieku, po czym przeklasyfikowano je na krążowniki III klasy. W Rosji wyróżniano tylko krążowniki torpedowe ("minnyj kriejsier"), jednakże odpowiadały one w rzeczywistości wielkością (400-750 ton) kanonierkom torpedowym i tak są określane w literaturze. W niektórych krajach okręty odpowiadające wielkością i uzbrojeniem krążownikom torpedowym określane były jako awizo, np. Niemczech, Japonii i Francji, a w Austro-Węgrzech - jako "okręty torpedowe" ("Torpedoschiff", obok kanonierek torpedowych "Torpedofahrzeug"). Nazwa klasy krążowników torpedowych, oprócz Wielkiej Brytanii, istniała m.in. we Włoszech ("incrociatore torpediniere"), Turcji ("torpido-kruvazör", obok kanonierek torpedowych "torpido gambot") i Szwecji ("Torpedkryssare"). 

</doc>
<doc id="2102301" url="https://pl.wikipedia.org/wiki?curid=2102301" title="Tamas Vasary">
Tamas Vasary



</doc>
<doc id="2102306" url="https://pl.wikipedia.org/wiki?curid=2102306" title="Bonawentura Toeplitz">
Bonawentura Toeplitz

Bonawentura Toeplitz (ur. 15 lipca 1831, zm. 22 września 1905 w Warszawie) – polski przemysłowiec żydowskiego pochodzenia. Dyrektor w firmie Lilpop, Rau i Loewenstein w Warszawie.
Życiorys.
Urodził się w żydowskiej rodzinie pochodzącej z Czech, dawniej osiadłej w Lesznie, która na przełomie XVIII i XIX wieku przeniosła się do Warszawy. Był jednym z dziewięciorga dzieci Teodora Toeplitz (1793–1838) i Franciszki z domu Oesterreicher (1800–1844), bratem Henryka (1822–1891).
W 1856 ożenił się z Reginą Konitz (1841–1922), z którą miał jedenaścioro dzieci: Józefa Teodora (ur. 1859), Annę Franciszkę (żonę Wilhelma Wellischa; ur. 1861), Marię (ur. 1862), Zygmunta (1864–1934), Józefa Leopolda (dyrektora naczelnego Banca Commerciale Italiana w Mediolanie; ur. 1866), Ludwika (dyrektora Banca Commerciale Italiana w Wenecji; ur. 1868), Henryka (ur. 1872), Różę (ur. 1873), Teodora (1875–1937), Edwarda (1878–1906) i Franciszka (1882–1928).
Jest pochowany na cmentarzu żydowskim przy ulicy Okopowej w Warszawie (kwatera 40, rząd 11).

</doc>
<doc id="2102307" url="https://pl.wikipedia.org/wiki?curid=2102307" title="Isophya pyrenaea">
Isophya pyrenaea

Isophya pyrenaea – gatunek górskiego owada prostoskrzydłego z rodziny pasikonikowatych (Tettigoniidae) opisany naukowo z Pirenejów. Jest podobny (a przez to często mylony) i blisko spokrewniony z kilkoma innymi gatunkami zaliczanymi do grupy gatunków "Isophya pyrenaea" (ang. "Isophya pyrenaea" species group, m.in. "I. altaica", "I. obtusa" i "I. camptoxypha"). 
Był wielokrotnie wykazywany z Polski, gdzie określono go zwyczajową nazwą zrówieńka górska, zaliczono do fauny Polski – prawdopodobnie błędnie. Informacje o jego występowaniu w kraju najprawdopodobniej dotyczyły innych gatunków. Obecnie nazwa zrówieńka górska przypisana jest do innego gatunku z tej grupy, występującej w Polsce "I. kraussi". Badania pieśni godowych oraz aparatów strydulacyjnych wykazały, że populacje z południowej Francji i hiszpańskiej części Pirenejów wyraźnie różnią się od pozostałych, dlatego nazwa "Isophya pyrenaea" powinna być stosowana tylko dla populacji z tamtego regionu.

</doc>
<doc id="2102308" url="https://pl.wikipedia.org/wiki?curid=2102308" title="Seya">
Seya

Seya – piąty album malijskiej wokalistki Oumou Sangaré, wydany w 2009 roku.

</doc>
<doc id="2102309" url="https://pl.wikipedia.org/wiki?curid=2102309" title="Osówki">
Osówki

Osówki (czes. Osůvky) – część miasta Trzyńca w kraju morawsko-śląskim, w powiecie Frydek-Mistek w Czechach. Jest to także gmina katastralna o nazwie Český Puncov (pl. Czeski Puńców) i powierzchni 246,45 ha położona w północno-zachodniej części miasta, tuż przy granicy z Polską. W 2001 r. liczyła 425 mieszkańców, a w 2010 odnotowano 123 adresy.
Pierwotnie Osówki były częścią wsi Puńców. W 1920 r., po podziale Śląska Cieszyńskiego część znajdująca się w wododziale Olzy przypadła Czechosłowacji i weszła w skład gminy Sibica. W 1921 liczyła 122 mieszkańców i 13 domów. Po włączeniu Sibicy (północnej części gminy) do Czeskiego Cieszyna 1 kwietnia 1941, południową część gminy z Osówkami włączono do gminy Końska. 17 maja 1946, jako część gminy Końska, znalazła się w granicach administracyjnych Trzyńca. W 1950 w nowym podziale administracyjnym miasta stała się jedną z 6 dzielnic o nazwie: "Trzyniec IV – Czeski Puńców".

</doc>
<doc id="2102310" url="https://pl.wikipedia.org/wiki?curid=2102310" title="Osůvky">
Osůvky



</doc>
<doc id="2102311" url="https://pl.wikipedia.org/wiki?curid=2102311" title="Katastrofa polskiego autokaru pod Berlinem">
Katastrofa polskiego autokaru pod Berlinem

Wypadek polskiego autokaru pod Berlinem – wypadek autokaru w Niemczech, do którego doszło 26 września 2010.
Wypadek wydarzył się na autostradzie A10 – obwodnicy autostradowej Berlina (tzw. "Berliner Ring") – w kierunku Königs Wusterhausen, na skrzyżowaniu Schönefelder Kreuz (węzeł A10 z A113 w kierunku północy i A13 w kierunku południa), 24 km na południe od centrum Berlina.
W wyniku wypadku zginęło 14 pasażerów autokaru (dwie osoby zmarły w szpitalu), a 28 zostało rannych, w tym 17 ciężko. Ponadto ciężko ranna została prowadząca samochód osobowy, oraz lekko ranny jeden z dwóch jego pasażerów. Niemieckie media podały informację, że rannych zostało 38 osób. Ostatnią ofiarą jest Joanna Nachman. 14. osoba zmarła 6 października w szpitalu w Brandenburgu.
Okoliczności wypadku.
Autokar należący do firmy Pol-Bus ze Suchania, przewoził uczestników wycieczki zorganizowanej przez Nadleśnictwo Złocieniec, wracających z Hiszpanii do Polski. Po kolizji z samochodem osobowym, autokar uderzył w filar wiaduktu.
Według relacji drugiego kierowcy autobusu, kolizja była wynikiem nadmiernej prędkości samochodu osobowego typu W124 marki Mercedes-Benz, prowadzonego przez kobietę, która, wjeżdżając na autostradę z pasa doprowadzającego, straciła przyczepność i zajechała drogę autobusowi. Kierowca autokaru, chcąc uniknąć kolizji, zjechał na lewą stronę autostrady, stracił panowanie nad pojazdem i uderzył w środkowy filar wiaduktu.
Autostrada A10 w kierunku wschodnim była zamknięta do późnych godzin wieczornych. W usuwaniu skutków wypadku brało udział ok. 300 funkcjonariuszy służb ratunkowych.
Reakcja władz.
Na miejsce wypadku udali się m.in. premier Donald Tusk i minister zdrowia Ewa Kopacz.
W dniu wypadku wstępne czynności wyjaśniające wszczęła Prokuratura Rejonowa w Stargardzie Szczecińskim, następnego dnia śledztwo przejęła Prokuratura Okręgowa ze Szczecina. W sprawie nieumyślnego zabójstwa śledztwo przeciwko 37-letniej kobiecie prowadzącej samochód osobowy wszczęła również niemiecka prokuratura.
Z powodu tragedii, wojewoda zachodniopomorski ogłosił dzień 28 września 2010 dniem żałoby na obszarze województwa zachodniopomorskiego. Dzień wcześniej także władze Brandenburgii – kraju związkowego, na którego terenie doszło do wypadku – zarządziły opuszczenie flag do połowy masztów.
Sprawczyni wypadku, Beatrice D., z zawodu policjantka, została przez sąd w Poczdamie skazana na karę roku pozbawienia wolności z warunkowym zawieszeniem jej wykonania (o karę warunkowo zawieszoną wnosił prokurator).

</doc>
<doc id="2102312" url="https://pl.wikipedia.org/wiki?curid=2102312" title="Český Puncov">
Český Puncov



</doc>
<doc id="2102313" url="https://pl.wikipedia.org/wiki?curid=2102313" title="Czeski Puńców">
Czeski Puńców



</doc>
<doc id="2102320" url="https://pl.wikipedia.org/wiki?curid=2102320" title="Zrówieńka Krauss">
Zrówieńka Krauss



</doc>
<doc id="2102321" url="https://pl.wikipedia.org/wiki?curid=2102321" title="Salvador Alvarado">
Salvador Alvarado

Salvador Alvarado – gmina w północnej części meksykańskiego stanu Sinaloa, położona kilkadziesiąt kilometrów od wybrzeża Pacyfiku nad Zatoką Kalifornijską, oddzielona od niego tylko przez gminę Angostura. Jest jedna z 18 gmin w tym stanie. Leży około 200 km na północny zachód od stolicy stanu Culiacán Rosales. Siedziba władz gminy znajduje się w Guamúchil leżącym u stóp sztucznego zbiornika wodnego Eustaquio Buelna na przedgórzu Sierra Madre Occidental. Gmina w 2005 roku liczyła 76 537 mieszkańców. 
Gminę utworzono przez wydzielenie z gminy Mocorito w 1963 roku decyzją gubernatora stanu Sinaloa. Ludność gminy jest zatrudniona rolnictwie, hodowli, rybołówstwie, przemyśle i usługach. 
Najczęściej uprawia się: pomidory, pszenicę, sorgo, kukurydzę, orzeszki ziemne, sezam, krokosz i soję i fasolę.

</doc>
<doc id="2102324" url="https://pl.wikipedia.org/wiki?curid=2102324" title="Juliane Seyfarth">
Juliane Seyfarth

Juliane Seyfarth (ur. 19 lutego 1990 w Eisenach) – niemiecka skoczkini narciarska, mistrzyni świata juniorek z 2006. Jedenastokrotna zwyciężczyni konkursów Pucharu Kontynentalnego kobiet. Jej rekord życiowy w odległości skoku wynosi 141 m i został ustanowiony w Czajkowskim, a najdalszym skokiem w karierze było 142 m ustanowione w Klingenthal.
3 grudnia 2011 zadebiutowała w pierwszych historycznych zawodach Pucharze Świata kobiet, zajmując 15. miejsce, jednocześnie zdobywając pierwsze punkty w PŚ.

</doc>
<doc id="2102327" url="https://pl.wikipedia.org/wiki?curid=2102327" title="Juliane Seyfahrt">
Juliane Seyfahrt



</doc>
<doc id="2102328" url="https://pl.wikipedia.org/wiki?curid=2102328" title="Samkowy Zwornik">
Samkowy Zwornik

Samkowy Zwornik (1317 m) – wierzchołek w północno-wschodnim grzbiecie Łysanek w polskich Tatrach Zachodnich. Na niektórych mapach jest błędnie oznaczony jako turnia Kiernia, w istocie Kiernia znajduje się gdzie indziej (na wschodnim zboczu poniżej Jatek). Samkowy Zwornik to kopulaste wzniesienie porośnięte kosodrzewiną i lasem, tylko od wschodniej strony podcięte jest niewielką ścianką. Z jego szczytu, jak pisze Władysław Cywiński: "Widok na otoczenie Doliny Strążyskiej – rewelacyjny". Nazwa "Samkowy Zwornik" pochodzi od podhalańskiego nazwiska lub przezwiska Samek. Jest zwornikiem; grzbiet Łysanek rozdziela się w nim na dwa grzbiety:
Powyżej Samkowego Zwornika w północno-wschodnim grzbiecie Łysanek znajdują się turnie zwane Jatkami, poniżej, w stokach opadających do Doliny Strążyskiej, turnia Kiernia.
Samkowy Zwornik znajduje się na obszarze ochrony ścisłej Regle Zakopańskie Tatrzańskiego Parku Narodowego i nie prowadzi na niego żaden szlak turystyczny.

</doc>
<doc id="2102329" url="https://pl.wikipedia.org/wiki?curid=2102329" title="Bitwa pod Suczawą">
Bitwa pod Suczawą



</doc>
<doc id="2102330" url="https://pl.wikipedia.org/wiki?curid=2102330" title="Turnia Kiernia">
Turnia Kiernia



</doc>
<doc id="2102331" url="https://pl.wikipedia.org/wiki?curid=2102331" title="Ziemiński">
Ziemiński



</doc>
<doc id="2102332" url="https://pl.wikipedia.org/wiki?curid=2102332" title="Thank Me Later">
Thank Me Later

Thank Me Later – debiutancki studyjny album kanadyjskiego rapera Drake’a, wydany 15 czerwca 2010 nakładem wytwórni Young Money Entertainment oraz Cash Money Records. W większości wyprodukowany przez Noaha Shebiba i Boi-1da, swój wkład ma również Timbaland jak i Kanye West, a także inni producenci muzyczni. "Thank Me Later" zawiera subiektywne teksty dotyczące tematyki sławy, samokontroli i miłości. 
Album zadebiutował na szczycie amerykańskiej listy przebojów Billboard 200, sprzedając się w 447 000 egzemplarzach w pierwszym tygodniu.

</doc>
<doc id="2102333" url="https://pl.wikipedia.org/wiki?curid=2102333" title="Katja Požun">
Katja Požun

Katja Požun (ur. 7 kwietnia 1993) – słoweńska skoczkini narciarska, reprezentantka klubu SK Zagorje, złota medalistka mistrzostw Słowenii z 2012. Dwukrotna brązowa medalistka mistrzostw świata juniorek w konkursach indywidualnych w 2008 i 2013 oraz złota i brązowa medalista drużynowych konkursów wśród juniorek. Uczestniczka zimowych igrzysk olimpijskich w Soczi.
28 stycznia 2018 ogłosiła decyzję o zakończeniu kariery sportowej, po raz ostatni występując w zawodach w ramach konkursów Pucharu Świata w Ljubnie.
Przebieg kariery.
Pierwszy skok w karierze oddała w 1999. Na międzynarodowej arenie zadebiutowała 8 sierpnia 2004 w Bischofshofen, gdzie zajęła 35. miejsce w zawodach organizowanych przez Międzynarodową Federację Narciarską. W Pucharze Kontynentalnym po raz pierwszy wystąpiła 16 lutego 2005 w Breitenbergu, gdzie została sklasyfikowana na 20. miejscu, tym samym zdobywając pierwsze punkty PK w karierze.
Trzykrotnie zajmowała miejsca w czołowej dziesiątce konkursów Pucharu Kontynentalnego. Miało to miejsce 9 sierpnia 2005 w Klingenthal (10. pozycja), 23 stycznia 2008 w Dobbiaco (10. miejsce) i 16 lutego 2008 w Breitenbergu (9. miejsce).
28 lutego 2008 na skoczni HS 94 w Zakopanem zdobyła brązowy medal mistrzostw świata juniorów w skokach narciarskich, przegrywając tylko z Jacqueline Seifriedsberger oraz Eleną Runggaldier.
2011/2012.
3 grudnia 2011 w pierwszym w historii konkursie Pucharu Świata kobiet w Lillehammer zajęła 7. miejsce, po skokach na 88,5 m i 87 m. Większość konkursów pierwszego sezonu Pucharu Świata zakończyła w pierwszej dziesiątce. Najwyższe miejsce zajęła 4 lutego 2012 w Hinzenbach, gdzie stanęła na podium. Przegrała wtedy jedynie z Sarah Hendrickson oraz zwyciężczynią – Danielą Iraschko. W klasyfikacji generalnej na koniec sezonu uplasowała się na siódmym miejscu, będąc jednocześnie najlepszą Słowenką. Sezon zakończyła również z brązowym medalem mistrzostw świata juniorek za trzecie miejsce w konkursie drużynowy.
2012/2013.
W sezonie 2012/2013 w czternastu starach znajdowała się w czołowej dziesiątce zawodów Pucharu Świata. Raz została zdyskwalifikowana, a raz zajęła miejsce w drugiej dziesiątce. Ani razu nie stanęła na podium Pucharu Świata. Najwyższe miejsce zajęła w Ljubnie, gdzie była czwarta, tracąc do trzeciej Hendrickson dwa punkty. Podczas mistrzostw świata juniorów, które odbyły się w Libercu zdobyła dwa medale: 24 stycznia 2013 zdobyła brązowy medal w zawodach indywidualnych, zaś dwa dni później wraz z koleżankami zdobyła drużynowo złoty medal, wyprzedzając drugie Francuzki aż o 222 punkty. Wystąpiła również w mistrzostwach świata seniorek, gdzie w konkursie indywidualnym zajęła osiemnaste miejsce.
2013/2014.
Latem 2013 wystartowała w siedmiu z ośmiu możliwych konkursach Letniego Grand Prix. Trzykrotnie znalazła się na podium tych zawodów. Trzecie miejsce zajęła w Hinterzarten oraz w Niżnym Tagile. W Ałmaty zajęła 2. miejsce, przegrywając jedynie z Sarą Takanashi.
Sezon 2013/2014 rozpoczęła od zawodów w Lillehammer, gdzie zajęła 26. miejsce. Tydzień później wystartowała na Uniwersjadzie. W konkursie indywidualnym zwyciężyła, wyprzedzając drugą Michaelę Doleželovą o 10,5 punktu. Wystartowała również w konkursie mieszanym, gdzie wraz z Mitją Mežnarem zajęła trzecie miejsce tracąc do zwycięskiej drużyny rosyjskiej 7,5 punktu. Tydzień później wróciła do zawodów Pucharu Świata. W ostatnich zawodach przed zakończeniem roku, w Hinterzarten, zajęła 26. i 10. miejsce. Kolejne zawody w których startowała odbyły się w Czajkowskim. W zawodach które odbyły się przy blisko 20 stopniowym mrozie zajęła dwunaste oraz dziewiąte miejsce. Tydzień później wystartowała w Sapporo, gdzie zajęła 26. i 38. miejsce. Ze względu na chęć lepszego przygotowania się do domowych zawodów w Ljubnie, które później zostały przeniesione do Planicy, zrezygnowała ze startu w Zaō. W zawodach na skoczni Srednija Velikanka Požun zajęła 9. i 11. miejsce. W ostatnich zawodach przed igrzyskami olimpijskimi, w Hinzenbach, dwukrotnie znalazła się w drugiej dziesiątce plasując się na 19. i 14. miejscu.
11 lutego 2014 wystąpiła w pierwszym w historii igrzysk olimpijskim konkursie kobiet w skokach narciarskich. Po pierwszej serii zajmowała 17. miejsce za skok na odległość 96,5 metra, jednak w drugiej serii skoczyła trzy metry dalej, co dało jej awans w końcowej kwalifikacji na 11. pozycję.
Po powrocie z igrzysk olimpijskich wystartowała w konkursach Pucharu Świata w Raszowie, gdzie zajęła 10. i 22. miejsce. Tydzień później w zawodach rozgrywanych na skoczni Holmenkollbakken w Oslo zajęła drugie miejsce, przegrywając jedynie z Sarą Takanashi. W przedostatnim konkursie PŚ w sezonie, w Falun, zajęła 7. miejsce, a w ostatnim – w Planicy – uplasowała się na 11. pozycji, kończąc tym samym sezon Pucharu Świata 2013/2014 na 12. miejscu w klasyfikacji generalnej.

</doc>
<doc id="2102334" url="https://pl.wikipedia.org/wiki?curid=2102334" title="Katja Pozun">
Katja Pozun



</doc>
<doc id="2102336" url="https://pl.wikipedia.org/wiki?curid=2102336" title="Inne Światy – Ayahuasca">
Inne Światy – Ayahuasca

Inne Światy – Ayahuasca (fr. "D'autres mondes"; ang. "Other Worlds") – francuski film dokumentalny z 2004 roku, opowiadający o podróży Jana Kounena po Ameryce Południowej. Celem wędrówki jest odnalezienie sekretów szamanów i zgłębienie działania psychodeliku o nazwie ayahuasca.

</doc>
<doc id="2102337" url="https://pl.wikipedia.org/wiki?curid=2102337" title="Boeing Commercial Airplanes">
Boeing Commercial Airplanes



</doc>
<doc id="2102338" url="https://pl.wikipedia.org/wiki?curid=2102338" title="Boeing Integrated Defense Systems">
Boeing Integrated Defense Systems



</doc>
<doc id="2102339" url="https://pl.wikipedia.org/wiki?curid=2102339" title="George Leonard Staunton">
George Leonard Staunton

George Leonard Staunton (ur. 10 kwietnia 1737 w Galway, zm. 14 stycznia 1801 w Londynie) – angielski lekarz, dyplomata i podróżnik.
Życiorys.
W 1758 roku ukończył studia w Montpellier we Francji, następnie w latach 1762-1779 przebywał w Indiach Zachodnich. W latach 1781-1784 pracował jako sekretarz George'a Macartneya w ambasadzie w Madrasie. W 1785 roku otrzymał tytuł baroneta Cargins w hrabstwie Galway.
W latach 1792-1794 był członkiem poselstwa Macartneya do Chin, jako jego sekretarz. Po powrocie do Anglii napisał oficjalny raport pt. "Account of an Embassy from the King of Great Britain to the Emperor of China" (1797).
Jego synem był orientalista George Thomas Staunton (1781-1859).

</doc>
<doc id="2102341" url="https://pl.wikipedia.org/wiki?curid=2102341" title="Wolfgang Brinkmann">
Wolfgang Brinkmann

Wolfgang Brinkmann (ur. 23 maja 1950 w Bielefeld) – niemiecki jeździec sportowy. Złoty medalista olimpijski z Seulu. 
Reprezentował barwy RFN. Sukcesy odnosił w skokach przez przeszkody. Igrzyska w 1988 były jedynymi w jego karierze, triumfował w drużynie. Partnerowali mu Ludger Beerbaum, Dirk Hafemeister i Franke Sloothaak. Startował na koniu Pedro.

</doc>
<doc id="2102344" url="https://pl.wikipedia.org/wiki?curid=2102344" title="Leanid Dziejka">
Leanid Dziejka

Leanid Adamawicz Dziejka (, , "Leonid Iwanowicz Diejko"; ur. 2 lutego 1950, zm. 15 lutego 2021) – białoruski polityk, w latach 1990–1995 deputowany do Rady Najwyższej Białoruskiej SRR/Rady Najwyższej Republiki Białorusi XII kadencji; członek Opozycji BNF – frakcji parlamentarnej partii Białoruski Front Ludowy ("Biełaruski Narodny Front"), o charakterze antykomunistycznym i niepodległościowym.
Życiorys.
Urodził się 2 lutego 1950 roku. Ukończył Miński Instytut Radiotechniczny. Należał do KPZR. Pod wpływem idei białoruskiego ruchu narodowego przełomu lat 80. i 90. XX wieku opuścił tę partię i wstąpił do Białoruskiego Frontu Ludowego.
W 1990 roku został deputowanym ludowym do Rady Najwyższej Białoruskiej SRR z Kleckiego Okręgu Wyborczego Nr 190. Wchodził w niej w skład czterech komisji parlamentarnych: Komisji ds. Edukacji, Kultury i Zachowania Historycznego Dziedzictwa, Komisji ds. Pracy, Cen, Zatrudnienia i Ochrony Socjalnej Ludności, Czasowej Komisji ds. Oceny Działalności Członków PKSW i Popierających Ich Tworów Społeczno-Politycznych, Organów Władzy i Administracji Państwowej, Urzędników i Obywateli (1991 r.), a także Komisji Konstytucyjnej. Brał udział w opracowaniu i przyjęciu Deklaracji o Państwowej Suwerenności Białorusi, przygotowaniu projektów ustaw na nadzwyczajnej sesji Rady Najwyższej 24–25 sierpnia 1991 roku, w czasie której ogłoszono niepodległość Białorusi. Współautor szeregu projektów ustaw.
Uczestniczył w głodówce deputowanych Opozycji BNF 11–12 kwietnia 1995 roku w Sali Owalnej parlamentu, ogłoszonej na znak protestu przeciwko zainicjowanemu przez prezydenta Łukaszenkę referendum na temat wprowadzenia języka rosyjskiego jako drugiego języka państwowego, zmiany symboli państwowych Białorusi (biało-czerwono-białej flagi i herbu Pogoni) na symbole nawiązujące do radzieckich, integracji ekonomicznej z Federacją Rosyjską i prawie prezydenta do rozwiązywania parlamentu. W nocy z 11 na 12 kwietnia został razem z innymi protestującymi wywleczony siłą z sali parlamentu przez zamaskowanych funkcjonariuszy wojska i służb specjalnych, pobity, wywieziony samochodem, a następnie wyrzucony na ulicy w centrum Mińska.
W 2010 roku Zianon Pazniak opisał w swoich wspomnieniach Leanida Dziejkę z początku lat 90. następująco:

</doc>
<doc id="2102345" url="https://pl.wikipedia.org/wiki?curid=2102345" title="Krasna (rejon rożniatowski)">
Krasna (rejon rożniatowski)

Krasna (ukr. Красне, "Krasne") – wieś na Ukrainie w rejonie rożniatowskim obwodu iwanofrankiwskiego.

</doc>
<doc id="2102346" url="https://pl.wikipedia.org/wiki?curid=2102346" title="Leonid Diejko">
Leonid Diejko



</doc>
<doc id="2102347" url="https://pl.wikipedia.org/wiki?curid=2102347" title="Wojciech Niedziela">
Wojciech Niedziela

Wojciech Niedziela (ur. 18 stycznia 1961 w Rybniku) – polski pianista jazzowy, kompozytor. Prowadzi klasę fortepianu jazzowego w Akademii Muzycznej im. Karola Szymanowskiego w Katowicach.
Życiorys.
Absolwent Akademii Muzycznej im. Karola Szymanowskiego w Katowicach w klasie fortepianu prof. Andrzeja Zubka. Od roku 1991 pedagog Instytutu Jazzu (wcześniej: Wydziału Jazzu i Muzyki Rozrywkowej). Od 2008 doktor habilitowany. W roku 2014 z rąk prezydenta Bronisława Komorowskiego odebrał tytuł Profesora.
Wśród jego absolwentów można wymienić takich pianistów jak: Michał Tokaj, Piotr Wyleżoł, Piotr Wrombel, Marcin Wasilewski, Przemysław Raminiak, Paweł Tomaszewski, Piotr Matusik, Nikola Kołodziejczyk.
Wojciech Niedziela jest także Dyrektorem Artystycznym Międzynarodowych Warsztatów Jazzowych w Chodzieży.
Nagrał około 35 płyt z takimi wykonawcami jak: Jan Ptaszyn Wróblewski, Piotr Wojtasik, Eryk Kulm, Michał Kulenty, Lora Szafran, a także 4 płyty autorskie. Jedna z nich – "To Kiss the Ivories" – była dwukrotnie nominowana do nagrody Fryderyk w roku 2000.
W 2018 został odznaczony Srebrnym Medalem „Zasłużony Kulturze Gloria Artis”.

</doc>
<doc id="2102348" url="https://pl.wikipedia.org/wiki?curid=2102348" title="Zofia Batorówna">
Zofia Batorówna

Zofia Batorówna (ur. 1629 w Somlyó - zm. 14 czerwca 1680 w Munkaczu) – córka Andrzeja Batorego oraz Anny Zakrzewskiej, siostrzenicy księcia Gabriela Batorego. Żona Jerzego II Rakoczego, księcia Siedmiogrodu, matka Franciszka I Rakoczego. Aż do swojej śmierci starała się o uniemożliwienie małżeństwa wdowy po synu, Heleny Zrińskiej z Emerykiem Tekielim.

</doc>
<doc id="2102354" url="https://pl.wikipedia.org/wiki?curid=2102354" title="Leopolita">
Leopolita



</doc>
<doc id="2102357" url="https://pl.wikipedia.org/wiki?curid=2102357" title="Batorowie">
Batorowie



</doc>
<doc id="2102358" url="https://pl.wikipedia.org/wiki?curid=2102358" title="Johann Wiesel">
Johann Wiesel

Johann Wiesel (ur. 1583 w Burrweiler w Palatynacie, zm. 1662 w Augsburgu) – niemiecki rzemieślnik wytwarzający przyrządy optyczne, właściciel jednego z największych w ówczesnym świecie warsztatów optycznych i pierwszego zakładu w Niemczech, produkującego przemysłowo lunety.
W 1621 r. przybył do Augsburga i dzięki ożenkowi z córką miejscowego złotnika Arnolda uzyskał obywatelstwo tego Wolnego Miasta Rzeszy. W księgach miejskich został określony wówczas jako "Schreiber" (niem. "pisarz").
Nie wiadomo dokładnie, gdzie i kiedy zdobył Wiesel umiejętności szlifowania szkieł i wyrabiania przyrządów optycznych. W 1625 r. działał już jednak jako wytwórca okularów i monokli. Produkował również lunety według pomysłu holenderskiego wynalazcy Hansa Lipperheya (1570-1619) z 1608 r. Soczewki do nich oprawiał często w tanie i łatwe w produkcji tubusy z tektury. W 1654 r. jako pierwszy wprowadził soczewkę polową zwiększającą pole widzenia, stosowaną dotychczas w lunetach, do mikroskopu. Swoje wyroby, sygnowane napisem "Johann Wiesel Augustanus Opticus" sprzedawał do Gdańska, Londynu, Paryża, Rzymu, Sztokholmu i Wiednia. Był dostawcą przyrządów optycznych dla niemieckiego dworu cesarskiego, książąt Bawarii i króla Szwecji Gustawa II Adolfa.
W domu na terenie dawnych ogrodów Welserów, w którym mieszkał Wiesel w Augsburgu (tzw. "Wiesel-Haus" przy Äußeren Pfaffengäßchen nr 23) w 2009 r. rozpoczęto prace adaptacyjne celem przekształcenia go w muzeum, przedstawiające dzieje wielkich kupieckich rodów Fuggerów i Welserów (przewidywane otwarcie: 2011 r.).

</doc>
<doc id="2102359" url="https://pl.wikipedia.org/wiki?curid=2102359" title="Podostre złożone zwyrodnienie rdzenia kręgowego">
Podostre złożone zwyrodnienie rdzenia kręgowego



</doc>
<doc id="2102360" url="https://pl.wikipedia.org/wiki?curid=2102360" title="George Staunton">
George Staunton



</doc>
<doc id="2102361" url="https://pl.wikipedia.org/wiki?curid=2102361" title="Winx na koncercie">
Winx na koncercie

Winx na koncercie to drugi studyjny album nagrany na potrzeby włoskiego filmu animowanego o czarodziejkach Winx Club. Został wydany na płycie DVD dnia 2 stycznia 2009 we Włoszech przez wytwórnię Sony BMG Music Entertainment. Jego polska premiera to 16 maja 2011 roku. Utwory i teledyski miały już swoją premierę na telewizyjnym kanale dla dzieci „Zig Zap”. Wszystkie piosenki w wersji polskiej zaśpiewała Aleksandra Szwed.

</doc>
<doc id="2102362" url="https://pl.wikipedia.org/wiki?curid=2102362" title="Matylda Dytrykówna">
Matylda Dytrykówna

Matylda (zm. po 995) – córka Dytryka (Teodoryka), margrabiego Marchii Północnej z rodu Haldensleben, siostra polskiej księżnej Ody.
Życiorys.
Zgodnie z przekazem Thietmara z Merseburga Matylda była mniszką. Prawdopodobnie w 993 została żoną księcia Stodoran Przybysława. Wkrótce po ślubie Matylda została uwięziona przez dowódcę grodu brenneńskiego Boleluta. Będąc w niewoli, Matylda urodziła syna, którego zmuszona była wychowywać w trudnych warunkach. 28 grudnia 994 mąż Matyldy został zamordowany przez dwóch braci bliźniaków, Ugiona i Uffikona. Po śmierci męża i uwolnieniu, Matylda otrzymała opactwo w Magdeburgu. Dalsze losy margrabianki nie są znane.

</doc>
<doc id="2102363" url="https://pl.wikipedia.org/wiki?curid=2102363" title="Shichifukujin">
Shichifukujin



</doc>
<doc id="2102364" url="https://pl.wikipedia.org/wiki?curid=2102364" title="Ilona Zrínyi">
Ilona Zrínyi



</doc>
<doc id="2102366" url="https://pl.wikipedia.org/wiki?curid=2102366" title="Trzy Kominy">
Trzy Kominy



</doc>
<doc id="2102368" url="https://pl.wikipedia.org/wiki?curid=2102368" title="Wybory do rad gmin w Czechach w 2010 roku">
Wybory do rad gmin w Czechach w 2010 roku

Wybory samorządowe w Czechach w 2010 roku odbyły się w piątek i sobotę 15 i 16 października 2010. W ich wyniku wyłoniony został skład czeskich rad miejskich, gminnych i dzielnicowych. Głosowanie zostało rozpisane 18 czerwca 2010 przez prezydenta Václava Klausa. O mandaty ubiegali się przedstawiciele czeskich partii politycznych oraz kandydaci niezależni. W wyborach wystartowali również reprezentanci polskiej mniejszości narodowej na Zaolziu, zarówno z ramienia "Wspólnoty", jak i list ugrupowań czeskich. 
Wyniki.
Rządząca Obywatelska Partia Demokratyczna poniosła klęskę w Pradze i innych dużych miastach. W stolicy straciła ponad 30% wyborców w relacji do wyborów 2006 roku. Praskie wybory wygrała TOP 09, uzyskując 30,26% i 26 mandatów, do rady miejskiej dostali się również ODS – 23,1% (20 mandatów), socjaldemokracja – 17,85% (14 mandatów) i komuniści – 6,82% (3 mandaty). Sprawy Publiczne oraz koalicja Partii Zielonych i SNK Europejskich Demokratów przekroczyły 5% poparcia, jednak nie uzyskały mandatów. W Brnie wygrała socjaldemokracja, uzyskując 30,41% głosów i 19 mandatów, przed ODS (21,96% i 14 mandatów), TOP 09 (14,15% i 9 mandatów), chrześcijańską demokracją (9,18% i 6 mandatów), komunistami (7,40%), Partią Zielonych (5,66% i 3 mandaty). Socjaldemokracja zapowiedziała, że będzie dążyć do utworzenia koalicji z ODS. W Ostrawie triumfowała ČSSD (32,12%), która będzie reprezentowana w radzie miejskiej przez 21 radnych, na kolejnych miejscach znaleźli się ODS (18,48% i 12 mandatów), ruch polityczny "Ostravak" (15,97% i 10 mandátów), KSČM (12,74% i 8 mandatów) oraz TOP 09 (6,52% i 4 mandaty). W Pilźnie zremisowały ze sobą ODS i socjaldemokracja (odpowiednio: 24,85% głosów i 23,81%), uzyskując w radzie po 14 mandatów. Do rady weszło jeszcze TOP 09 z poparciem 12,31% i 7 mandatami, komuniści (9,70% i 5 mandatów), a także Občané.cz (9,06% i 5 mandatów) i "Pravá volba pro Plzeň" (5,04% głosów i 2 mandaty). W Czeskich Budziejowicach miejsca w radzie rozdzielili wyborcy między ruch "Občané pro Budějovice" (15 mandatów), ČSSD (10 mandatów), ODS (8 mandatów), KSČM i TOP 09 (po 6 mandatów). W Pardubicach triumfowała lewica (22,19% głosów i 11 mandatów), przed "Sdružení pro Pardubice" (SPP; 20.09% i 9 mandatów), ODS (15.60% i 7 mandatów) i ugrupowaniem "Pardubáci (Česká str. regionů)" (10,36% i 5 mandatów). Do rady weszli jeszcze komuniści (9,90% i 4 mandaty) oraz koalicja TOP 09 i niezależnych (7,36% i 3 mandaty). W Ołomuńcu wygrała socjaldemokracja z poparciem 28,7% wyborców i 17 mandatami w radzie, ODS uzyskła 24% głosów i 14 mandatów, TOP 09 – 14,8% głosów i 6 mandatów, komuniści 10,1% i 5 mandatów, zaś KDU-ČSL 7,5% i 3 miejsca. 
Wybory przeprowadzono również na terenach zamieszkanych przez mniejszość polską. W Karwinie socjaldemokracja zdobyła 50,31% głosów i 24 mandatów. W radzie będą reprezentowani również komuniści – 10, ODS – 5 i ruch "Naše Karvinsko" – 2. W Czeskim Cieszynie pierwsze miejsce zajęli socjaldemokraci (21,93% i 7 mandatów), następne zaś "SOS pro Český Těšín" – 19,14% i chadecja – 18,65% (oba ugrupowania po 6 mandatów), ODS – 14,45% i 5 mandatów, komuniści – 7,44% i 2 mandaty, niezależni – 5,66% i 1 mandat. W Trzyńcu "Coexistentia" uzyskała 11% głosów (4 mandatów), w Jabłonkowie 6% (1 mandat), a w Wędryni 31,5% (6 mandatów). W Cierlicku ruch będzie reprezentować jednak polska radna (drugi mandat zdobył Wawrzyniec Fójcik z listy niezależnych). W Suchej Górnej startująca z różnych list mniejszość polska otrzymała 7 z 15 mandatów. W Stonawie do rady wejdzie trzech przedstawicieli Polaków, w Orłowej zaś Bogusław Chwajol z listy SNK – Europejskich Demokratów. 
Frekwencja wyniosła 47,3%, w Pradze zaś 44,43% (w 2006: 42,2%).

</doc>
<doc id="2102369" url="https://pl.wikipedia.org/wiki?curid=2102369" title="Mikołaj (Velimirović)">
Mikołaj (Velimirović)

Mikołaj, imię świeckie Nikola Velimirović, kanonizowany jako Mikołaj Serbski (ur. 23 grudnia 1880/4 stycznia 1881 w Leliciu, zm. 18 marca 1956 w South Canaan) – serbski biskup prawosławny, święty Serbskiego Kościoła Prawosławnego.
Życiorys.
Młodość.
Urodził się w rodzinie Dragomira i Katariny Velimiroviciów jako pierwsze z dziewięciorga dzieci, na wsi w zachodniej części Serbii. W dzieciństwie razem z matką wielokrotnie pielgrzymował do Monasteru Ćelije; w swoich późniejszych wspomnieniach podkreślał jej wpływ na uformowanie się jego głęboko religijnego światopoglądu. W dzieciństwie przyszły święty wielokrotnie chorował; słaby stan zdrowia uniemożliwił mu podjęcie nauki w akademii wojskowej. Wstąpił zatem do seminarium św. Sawy w Belgradzie, które ukończył w 1905. Naukę kontynuował na uniwersytetach w Bernie i w Oksfordzie, uzyskując dwa dyplomy doktorskie. Po powrocie do Serbii zapadł na dyzenterię. Złożył wówczas przysięgę, że w razie wyzdrowienia poświęci resztę życia służbie Bogu. Po odzyskaniu zdrowia złożył wieczyste śluby zakonne w monasterze Rakovica, gdzie został również wyświęcony na kapłana. Rok 1910 spędził w Rosji, przygotowując się do podjęcia pracy wykładowcy seminarium w Belgradzie. Nauczał tam filozofii, logiki, historii oraz języków obcych (znał ich siedem). Przed 1914 został podniesiony do godności archimandryty. W czasie pracy jako wykładowca opracował pierwszy zbiór swoich kazań.
Okres międzywojenny.
W momencie wybuchu I wojny światowej archimandryta Mikołaj został skierowany na misję dyplomatyczną najpierw do Wielkiej Brytanii, a następnie do USA. W 1919, po powrocie do Królestwa SHS, został wyświęcony na biskupa Žičy. W tym samym roku założył Prawosławną Narodową Wspólnotę Chrześcijańską. W 1920 na własne życzenie objął katedrę ochrydzką. W 1921 odbył podróż po Stanach Zjednoczonych, gdzie wygłosił ponad 100 otwartych wykładów, gromadząc środki na działalność charytatywną swojej diecezji i organizując struktury Serbskiego Kościoła Prawosławnego w USA. Podobną trzymiesięczną podróż odbył w 1927. W 1931 został ordynariuszem nowo utworzonej eparchii ochrydzko-bitolskiej, łączącej dwie odrębne dotąd administratury. Na katedrę Žičy wrócił w 1936.
II wojna światowa i emigracja.
W 1941 został aresztowany za krytykę nazizmu i osadzony w monasterze Ljubostir Vojlovici, zaś we wrześniu 1944 deportowany razem z patriarchą Gabrielem V do obozu koncentracyjnego w Dachau, gdzie przebywał do wyzwolenia obozu w maju 1945. Wobec objęcia władzy w wyzwolonej Jugosławii przez komunistów, zdecydował się nie wracać do kraju, lecz emigrował w 1946 do USA. Przez trzy lata był wykładowcą w seminarium duchownym św. Sawy w Libertyville, po czym w 1951 przeniósł się do monasteru św. Tichona w South Canaan, gdzie przebywał do swojej śmierci, wykładając w miejscowym seminarium. Do końca życia pozostawał aktywnym kaznodzieją i wykładowcą; oprócz zajęć prowadzonych w seminarium serbskim gościnnie prowadził wykłady również w seminarium Rosyjskiego Kościoła Prawosławnego poza granicami Rosji przy monasterze Trójcy Świętej w Jordanville oraz w seminarium św. Włodzimierza w Crestwood należącym do tzw. Rosyjskiej Metropolii.
W latach 50. XX wieku opracował "Oficjum ku czci św. męczenników serbskich, którzy zginęli od czasów króla Łazarza do dziś", w którym w formie dwunastozgłoskowej pieśni epickiej przedstawiał naród serbski jako społeczność poddawaną w ciągu wieków szczególnym prześladowaniom.
Jego uroczystości pogrzebowe odbyły się w serbskim soborze św. Sawy w Nowym Jorku, zaś jako miejsce pochówku wybrano monaster św. Sawy w Libertyville. 27 kwietnia 1991, zgodnie z życzeniem zmarłego, pragnącego zostać pochowanym w Serbii, szczątki duchownego zostały ekshumowane i pochowane w monasterze Ćelije, obok grobu jednego z uczniów duchowych biskupa, archimandryty Justyna (Popovicia).
Poglądy.
Świętosawie.
Jako biskup i publicysta cerkiewny, w okresie międzywojennym Mikołaj (Velimirović) należał do najważniejszych przedstawicieli koncepcji świętosawia, którego ideologię w znacznej mierze współtworzył. W 1935 w artykule zatytułowanym "Nacionalizam svetog Save" (serb. "Nacjonalizm świętego Sawy") sformułował tezę, iż nacjonalizm serbski jest najstarszym ruchem tego typu na świecie i został zapoczątkowany przez św. Sawę. Twierdził również, że naród serbski posiada własną „duszę”, której nieodłączną częścią składową jest prawosławie zestawione w specyficzny sposób z nacjonalizmem (pojmowany jako umiłowanie ojczyzny, bez elementu szowinizmu).
Mikołaj (Velimirović) był zwolennikiem poglądu o nadzwyczajnej misji narodu serbskiego i szczególnym przymierzu z Bogiem, jakie ten miał zawrzeć poprzez działalność św. Sawy i zabitego po bitwie na Kosowym Polu Łazarza Hrebeljanovicia. Rozpowszechnił mesjanistyczną interpretację mitu narodowego związanego z tą bitwą, według której Łazarz miał przed bitwą widzenie anioła, który nakazał mu dokonanie wyboru między królestwem ziemskim i niebieskim. Łazarz wybrał niebieskie, co sprawiło, że Serbowie ponieśli w walce klęskę, a sam książę zginął, umożliwiając jednak nadanie historii swojego narodu szczególnego znaczenia. W swoich kazaniach głoszonych co roku w dzień św. Wita (rocznicę bitwy) duchowny określał ją jako "święte pole i życiodajny grób", "podniosłą epopeję mistyki i chwały prawosławnego Bałkanu".
Przypisując narodowi serbskiemu szczególne znaczenie w historii świata, Mikołaj (Velimirović) nie uznawał go za doskonalszy od innych nacji, podkreślając, że boży plan zbawienia obejmuje wszystkich ludzi. Przekonywał jednak, że Serbowie są z woli bożej najbardziej duchowym i najbardziej ludzkim narodem na świecie, w szczególny sposób uszlachetnionym i wręcz predestynowanym do zbawienia. Podkreślał przy tym, że nacjonalizm bez podłoża religijnego nie ma sensu i szybko staje się siłą destrukcyjną. Twierdził, że nacjonalizm serbski ma charakter ogólnochrześcijański i w praktyce pokrywa się z realizacją zasad moralnych tej religii.
W innych tekstach Mikołaj (Velimirović) twierdził, że Kościół chrześcijański pierwszych wieków stał w opozycji do wszelkich ruchów etnicznych, zachowując w ten sposób swoją mistyczną tożsamość. Dopuszczał jedynie „patriotyzm społeczny”, którego egzemplifikacją miał być dla niego św. Paweł.
Krytyka cywilizacji zachodnioeuropejskiej.
Mikołaj (Velimirović) kontrastował ze sobą kulturę serbską i zachodnioeuropejską, konsekwentnie krytykując tę ostatnią. Jego zdaniem odejście społeczeństw zachodnich od chrześcijaństwa oznaczało śmierć tamtejszej kultury, zwycięstwo ateizmu i wiary w „człowiekoboga”. Jako odpowiedzialnych za ten proces teolog wymieniał przede wszystkim Darwina, Marksa i Nietzschego, jednak w drugiej kolejności potępiał również niemieckich romantyków, francuskich encyklopedystów, twórców i uczonych okresu realizmu, wreszcie kolejnych papieży i Żydów. Jako przeciwwagę dla zachodu Mikołaj (Velimirović) wskazywał, oprócz własnego narodu, także prawosławnych Rosjan.
W 1935 Mikołaj (Velimirović) pozytywnie wypowiedział się nt. Adolfa Hitlera, chwaląc jego stosunek do religii i twierdząc, że Hitler zrozumiał naukę św. Sawy o nacjonalizmie. Duchowny twierdził później, że miał zamiar podkreślać myśl św. Sawy, nie zaś gloryfikować niemieckiego dyktatora. W wielu późniejszych wypowiedziach krytycznie odnosił się do nazizmu, chociaż współpracował z nacjonalistycznymi organizacjami serbskimi, w tym kolaboracyjnymi.
Inne koncepcje teologiczne i polityczne.
Mikołaj (Velimirović) w swoich tekstach wielokrotnie powracał do problemów grzechu, pokuty i przebaczenia. Kwestie te postrzegał w kategoriach wielkiego łańcucha przyczynowo-skutkowego, rozpoczętego przez upadek człowieka. Twierdził również, że wina jednostki nieuchronnie piętnuje całą społeczność, do której ona przynależy. Szczególnym przypadkiem takiej sytuacji jest grzech władcy, który zdaniem biskupa wywoływał „grzeszność” całego narodu. Naprawienie poczynionego w ten sposób zła miało polegać na powrocie do stanu sprzed popełnienia grzechu – do tego czasu dana społeczność była skazana na cierpienie. W ujęciu hierarchy cierpienie powinno być traktowane również jako dar boski, zsyłany w celu praktycznej realizacji prawd wiary i utwierdzania wiernych w ich przekonaniach.
Był zwolennikiem dialogu ekumenicznego i wspólnego poszukiwania dróg do przywrócenia jedności Kościoła. Sam utrzymywał kontakty z intelektualistami katolickimi i protestanckimi, jak również z duchownymi Rosyjskiego Kościoła Prawosławnego poza granicami Rosji. Jego starania na rzecz zjednoczenia chrześcijan sprawiły, że był porównywany z Władimirem Sołowjowem.
Monarchista, w czasie II wojny światowej popierał działalność czetników Dragoljuba Mihailovicia, poparł również Milana Nedicia. Z tych powodów po II wojnie światowej był w Jugosławii oskarżany o faszyzm. Wiele jego wypowiedzi nosiło również znamiona antysemityzmu. Mikołaj (Velimirović) twierdził m.in., iż jedynie Żydzi są winni śmierci Jezusa Chrystusa, zrywając tym samym szczególne przymierze z Bogiem.
Jest autorem dzieł prozy poetyckiej, esejów, modlitw oraz przekładów tekstów teologicznych. W swojej twórczości starał się dokonać przewartościowania pojęcia „teologia”, którą pojmował jako dyscyplinę łączącą filozofię przyrody, antropologię i metodę badania sytuacji człowieka w świecie. Zwłaszcza we wczesnych pismach traktował rozważania teologiczne jako specyficzną formę sztuki oraz filozofii kultury. Pragnął, by teologia zerwała ostatecznie ze scholastyką i stała się dynamicznym systemem rozważań nad całością ludzkiej aktywności, także w wymiarach kulturalnym i psychologicznym. W związku z tym, mimo faktu, iż nie stworzył ostatecznie jednolitego systemu filozoficznego, część jego apologetów uważa go za twórcę „kopernikańskiego przewrotu w teologii”.
Obecność koncepcji Mikołaja (Velimirovicia) w polityce.
Na myśl religijno-polityczną biskupa powoływali się działacze nacjonalistycznej organizacji ZBOR na czele z jej przywódcą Dimitrije Ljoticiem.
W czasie odradzania się serbskiego ruchu nacjonalistycznego w połowie lat 80. XX wieku i w dekadzie kolejnej jego przedstawiciele bardzo często nawiązywali do historiozoficznych koncepcji Mikołaja (Velimirovicia), zaś on sam, razem ze swoim uczniem Justynem (Popoviciem), został ogłoszony „filarem serbskiej duchowości”. W Jugosławii, a następnie Serbii wydane zostały zbiory ich tekstów, zaś prasa cerkiewna na masową skalę przedrukowywała ich artykuły i kazania. Kontynuatorami nauki biskupa ogłosili się m.in. hierarchowie Serbskiego Kościoła Prawosławnego Amfilochiusz (Radović), Artemiusz (Radosavljević), Ireneusz (Bulović) i Atanazy (Jevtić). Zdaniem Doroty Gil dzieła hierarchy były jednak traktowane w sposób wybiórczy – uwypuklano te teksty jego autorstwa, w których występował z krytyką cywilizacji zachodnioeuropejskiej i przypisywał Serbom szczególną misję.
Kanonizacja i upamiętnienie.
Proces kanonizacyjny Mikołaja (Velimirovicia) rozpoczął się w Serbskim Kościele Prawosławnym w połowie lat 80. XX wieku. Duchownego ogłoszono świętym w 2003. Od tego momentu jest w literaturze prawosławnej określany również jako Mikołaj Serbski. Kult św. Mikołaja (Velimirovicia) istnieje również w Polskim Autokefalicznym Kościele Prawosławnym oraz w Kościele Prawosławnym w Ameryce.
Autorem żywota świętego jest biskup Artemiusz (Radosavljević), który porównał go do św. Jana Złotoustego. Inne określenie postaci duchownego występujące we współczesnej serbskiej literaturze hagiograficznej to "Wszechserb" (oryg. "Svesrbin"), "Pierwszy Wszechserbski Patriarcha po św. Sawie", "trzynasty Apostoł", "piąty Ewangelista", "pisarz Serbskiej Ewangelii", "Męczennik ponad Męczennikami", "Apostoł ponad Apostołami". Metropolita Amfilochiusz (Radović) twierdził, że pisma Mikołaja (Velimirovicia) dały odpowiedź na błędne koncepcje chrześcijaństwa zachodniego, doprowadziły natomiast do zbliżenia między duchowością chrześcijańską i hinduistyczną.
Krytyka.
Równolegle z kultem Mikołaja (Velimirovicia) w Serbii pojawiła się krytyka jego koncepcji teologicznych oraz historiozoficznych. Przeciwnicy świętosawia zarzucają duchownemu tworzenie koncepcji pseudoteologicznych na użytek ludowy, występowanie w roli „trybuna narodowego” i posługiwanie się w tym celu uproszczonymi elementami doktryny prawosławnej. Radovan Bigović zarzucił mu „nieświadome rozbijanie nauki chrześcijańskiej o Trójcy Świętej” i monizm. Vladeta Jerotić określił pisma biskupa jako niewnoszące do teologii prawosławnej niczego nowego, zaś jego samego jako „niespełnionego artystę”; autor ten wyżej ocenił prace Justyna (Popovicia).

</doc>
<doc id="2102371" url="https://pl.wikipedia.org/wiki?curid=2102371" title="Ken Jenkins">
Ken Jenkins

Kenneth „Ken” Jenkins (ur. 28 sierpnia 1940 w Dayton) – amerykański aktor filmowy, telewizyjny i teatralny. Najbardziej znany z roli doktora Roberta „Boba” Kelso, gburowatego dyrektora szpitala w serialu komediowym "Hoży doktorzy" ("Scrubs", 2001-2010). 
Życiorys.
Urodził się i wychował w Dayton w stanie Ohio. W 1958 ukończył Wilbur Wright High School, gdzie zaczął grać w różnych produkcjach teatralnych. Studiował aktorstwo w Antioch College w Yellow Springs, niedaleko swojego rodzinnego miasta. Podczas studiów, w 1962 pojawił się także na Broadwayu w sztuce "The Moon Besieged" i jako Herold w "Królu Learze". 
W 1969 był współzałożycielem Actor’s Theatre of Louisville i przez trzy lata pełnił funkcję zastępcy dyrektora artystycznego. Ta instytucja wyprodukowała jednych z najlepszych amerykańskich dramaturgów, takich jak Beth Henley i Marsha Norman.
W trakcie swojej kariery Ken Jenkins był zaangażowany w wiele sztuk w różnych rolach, w tym w roli aktora, reżysera i dramaturga. Brał udział w około 10 sztukach rocznie. 
Od czasu swojego debiutu na szklanym ekranie w 1974 w "Great Performances", wystąpił w wielu serialach telewizyjnych, w tym "" (1989) jako Paul Stubbs, "Cwaniak" ("Wiseguy", 1988-1990) jako Paul Beckstead, "Babilon 5" (1997) jako kapitan Trevor Hall, "Zdarzyło się jutro" (1998) jako Winston Thorpe, "Beverly Hills, 90210" (1999-2000) jako pastor Neal czy "Z Archiwum X" (2000) jako Karras, zastępca szefa. Najbardziej znany jest z roli w przebojowym serialu komediowym Hoży doktorzy ("Scrubs", 2001-2010), w którym grał szefa medycyny Najświętszego Serca, dr Roberta „Boba” Kelso.
W 1958 ożenił się z Joan Patchen, jednak w późniejszych latach się rozwiedli, mieli razem trzech synów: Matthew, Daniela i Joshuę. 1 stycznia 1970 poślubił Katharine Houghton, siostrzenicę aktorki Katharine Hepburn.

</doc>
<doc id="2102374" url="https://pl.wikipedia.org/wiki?curid=2102374" title="Summa theologiae">
Summa theologiae

Summa theologiae ("Suma teologii", często też "Suma teologiczna") – jedno z głównych dzieł filozoficzno-teologicznych świętego Tomasza z Akwinu, a zarazem jedno z głównych dzieł średniowiecznej filozofii i teologii.
Treść.
Powstawała w latach 1268-1273. Z zamierzenia była pomyślana jako kompendium całej teologii dla początkujących teologów. Jest ona jednak bardziej encyklopedią teologiczną niż typowym podręcznikiem. Składa się z czterech części: 

</doc>
<doc id="2102375" url="https://pl.wikipedia.org/wiki?curid=2102375" title="Erich Klausener">
Erich Klausener

Erich Klausener (ur. 25 stycznia 1885 w Düsseldorfie, zm. 30 czerwca 1934 w Berlinie) – niemiecki polityk katolicki, prawnik i urzędnik państwowy.
Asesor (niem. "Regierungsassessor") w pruskim Ministerstwie Handlu (1913–1914), Landrat w Adenau (1917–1919) i Recklinghausen (1919–19124), dyrektor ministerialny (niem. "Ministerialdirektor") w pruskim Ministerstwie Opieki Społecznej (1924–1926), szef wydziału policji w pruskim Ministerstwie Spraw Wewnętrznych (1926–1933). Po dojściu nazistów do władzy, przeniesiony przez Hermanna Göringa do Ministerstwa Transportu Rzeszy.
Jako szef Akcji Katolickiej w Berlinie był przeciwny antyklerykalnej polityce Adolfa Hitlera. W przemówieniu wygłoszonym podczas 32. zjazdu katolików 24 czerwca 1934 roku zaatakował politykę rządu względem opozycji. Zastrzelony w swoim biurze podczas nocy długich noży.
Życiorys.
Pochodzenie.
Przodkowie Klausenerów przywędrowali do Nadrenii ok. 1740 z Tyrolu, osiedlając się w Akwizgranie. Ojciec Klausenera, Peter Klausener (1844–1904), po odbyciu studiów prawniczych przez pięć lat pracował jako asesor sądowy w Malmedy, po czym na własne życzenie przeszedł do służby w administracji publicznej w Düsseldorfie. Następnie pełnił funkcję Landrata w okręgu Düsseldorf i Moers. Stworzył krajowy zakład ubezpieczeń społecznych (niem. "Landesversicherungsanstalt"), którym kierował przez wiele lat.
Matka Ericha – Elisabeth z domu Biesenbach (1864–1944) pochodziła z wielkomieszczańskiej rodziny z Düsseldorfu. Jej ojciec, Gustav Biesenbach (1831–1893) był prawnikiem i posłem katolickiej Niemieckiej Partii Centrum do Pruskiej Izby Reprezentantów (niem. "Preußisches Abgeordnetenhaus"). Jej brat Gustav Biesenbach (1862–1934) był burmistrzem Unkel oraz posłem do Reichstagu, a także do pruskiego Landtagu z ramienia Niemieckiej Partii Centrum.
Peter Klausener i Elisabeth Biesenbach wzięli ślub w 1884. W dwa lata po narodzinach Ericha (1885), parze urodził się drugi syn Bruno (1887). Klausenerowie byli uważani za głęboko wierzącą, katolicką rodzinę.
Edukacja.
Klausener uczęszczał do gimnazjum przy Klosterstrasse w Düsseldorfie (obecnie Humboldt-Gymnasium), gdzie katolicy byli w mniejszości. Po zdaniu egzaminu maturalnego w 1903, idąc w ślady ojca, podjął studia prawnicze w Bonn. Następnie studiował w Berlinie i Kilonii, w 1906 złożył egzamin referendarski, a w 1910 egzamin na asesora. Po egzaminie referendarskim zgłosił się na ochotnika do wojska i odbył jednoroczną służbę wojskową – zakończoną w 1907 w stopniu sierżanta. W 1908 awansował na wicewachmistrza, a w 1910 został oficerem rezerwy.
W 1911 obronił w Würzburgu pracę doktorską pt. „Das Koalitionsrecht der Arbeiter nach Reichsrecht und preußischem Recht” i rozpoczął karierę w administracji państwowej.
Kariera urzędnicza.
Bezpośrednio po zakończeniu studiów podjął pracę w starostwie powiatowym (niem. "Landratsamt") w Neustadt. W 1913 rozpoczął pracę jako asesor (niem. "Regierungsassessor") w pruskim Ministerstwie Handlu w Berlinie.
W pierwszym dniu I wojny światowej poślubił Hedwig Kny, po czym jako oficer rezerwy został niezwłocznie wcielony do wojska. Służył na terenie Belgii, Francji, a także na froncie wschodnim. Po zwolnieniu z armii w 1917, mianowany na stanowisko Landrata w rolniczym okręgu Adenau w Eiflu, a od 1919 w przemysłowym Recklinghausen, które było wówczas największym okręgiem pod względem liczby mieszkańców (1919: 344 000) nie tylko w Westfalii, ale i całych Prusach. Urzędowanie Klausenera przypadło na pierwsze, turbulentne lata Republiki Weimarskiej – w reakcji na pucz Kappa-Lüttwitza w marcu 1920 Klausener wezwał do strajku generalnego w proteście przeciwko puczystom; podczas powstania Ruhry (niem. "Ruhraufstand"), które wybuchło w następstwie puczu, wykluczał jakikolwiek kompromis z lewicowymi ekstremistami, popierając działania Reichswery i użycia siły do rozbrojenia rewolucjonistów. Podczas okupacji Ruhry przez wojska francuskie i belgijskie (1923–1925) popierał strategię biernego oporu (niem. "passives Wiederstand"), został aresztowany na dwa miesiące, a następnie wydalony z kraju za wstawienie się za maltretowanymi urzędnikami. Jako Landrat Klausener zabiegał o stworzenie krajowego systemu opieki, przede wszystkim zdrowotnej, dla chorych i potrzebujących – jego zaangażowanie społeczne przyniosło mu przydomek „czerwonego Landrata” (niem. "roter Landrat"). Ponadto Klausener angażował się w rozbudowę infrastruktury drogowej i przyczynił się do założenia w 1920 banku regionalnego Kreisbank Recklinghausen AG (który udzielał kredytów przedsiębiorcom w trakcie wielkiego kryzysu). Urzędując w Recklinghausen, Klausener utrzymywał bliskie kontakty z największymi osobistościami niemieckiego katolicyzmu opatem klasztoru Maria Laach Ildefonsem Herwegenem, prałatem Franzem Xaverem Münchem i filozofem Erichem Przywarą.
W 1924 pruski minister opieki społecznej Heinrich Hirtsiefer mianował go dyrektorem ministerialnym (niem. "Ministerialdirektor"), powierzając mu stanowisko kierownika wydziału pomocy młodzieży i bezrobotnym w pruskim Ministerstwie Opieki Społecznej w Berlinie. W 1926 przeszedł do pruskiego Ministerstwa Spraw Wewnętrznych, gdzie piastował urząd kierownika wydziału policji. W tym charakterze zaangażował się w reformę sił policji w Prusach, która weszła w życie w 1931. Energicznie zajmował się wykroczeniami narodowych socjalistów. W lipcu 1932, w obliczu tzw. Zamachu Pruskiego (niem. "Preußenschlag"), czyli odsunięcia przez kanclerza Rzeszy Franza von Papena od władzy w Prusach socjaldemokratycznego (SPD) rządu Otto Brauna i wprowadzenia zarządu komisarycznego rządu Rzeszy w największym (2/3 terytorium państwa) kraju związkowym Rzeszy, Klausener był przygotowany do użycia sił policyjnych w czynnej obronie rządu pruskiego. Ówczesny minister spraw wewnętrznych Prus Carl Severing obawiał się jednak konfrontacji pruskich sił policyjnych z Reichswehrą i oddał władzę bez próby oporu. Decyzja Papena i bierność SPD wobec przejęcia wbrew konstytucji władzy w Prusach przez rząd Rzeszy w lipcu 1932 oznaczały utratę kontroli nad administracją, a co w ówczesnej sytuacji politycznej najważniejsze – pruską policją, przez SPD – największe ugrupowanie republikańskie i antyhitlerowskie i w konsekwencji pośrednie utorowanie drogi do władzy NSDAP – największemu ugrupowaniu antyparlamentarnemu i antyrepublikańskiemu.
Po dojściu nazistów do władzy w 1933, został przeniesiony do Ministerstwa Transportu Rzeszy, gdzie objął funkcję kierownika wydziału transportu wodnego.
Działalność katolicka.
Od 1928 Klausener kierował berlińską Akcją Katolicką i organizował zgromadzenia katolickie przeciw ruchom antyklerykalnym i agitacji antyreligijnej. Krytykował politykę pruskiej Partii Centrum, m.in. wobec tzw. Zamachu Pruskiego (niem. "Preußenschlag") 20 lipca 1932, po którym w Prusach wprowadzono rządy komisaryczne. Bronił praw kościoła katolickiego w obliczu antykościelnej polityki nazistów.
Organizując zjazdy i uroczystości katolickie, Klausener stał się niewygodny dla reżimu nazistowskiego. 25 czerwca 1933 podczas 31. Zjazdu Katolików (55 tys. uczestników) wygłosił mowę, w której opowiedział się za chrześcijańskimi związkami pracowniczymi, uznanymi przez Roberta Leya, szefa Niemieckiego Frontu Pracy (niem. "Deutsche Arbeitsfront", DAF), za wywrotowe. Wystąpienie Klausenera zostało natychmiast ostro skrytykowane przez Alfreda Rosenberga. Kolejne uroczystości Zjazdu Katolików w Hoppengarten 24 czerwca 1934 (60 tys. uczestników) naziści uznali za otwartą prowokację. Podczas zjazdu Klausener wygłosił zaimprowizowaną mowę, w której krytykował politykę rządu względem opozycji.
Na fali wydarzeń nocy długich noży, Klausener – jako "niebezpieczny przywódca katolicki" – został zastrzelony w swoim gabinecie przez komando SS z rozkazu Göringa i Heydricha. Motywem zabójstwa Klausenera mogła być również chęć rozliczenie nazistów z byłym bezpośrednim zwierzchnikiem pruskiej policji. Upozorowane na samobójstwo zabójstwo wywołało rozgoryczenie w kręgach kościelnych (publiczne reakcje księdza Alberta Coppenratha i biskupa Münsteru Klemensa Augusta von Galena) i katolickich (interwencje u Hitlera i Göringa przez Hedwig Klausener i biskupa Berlina Nikolausa Baresa; wniesienie skargi przez rodzinę o odszkodowanie przeciwko III Rzeszy, zakończone aresztowaniem prawników Wernera Pündera i Ericha Wedella), a przez co przyczyniło się do zaostrzenia polityki antykościelnej.
Klausener był, obok zamordowanego również 30 czerwca 1934 przewodniczącego ruchu Deutsche Jugendkraft (DJK) Adalberta Probsta, pierwszym męczennikiem katolickim za rządów narodowych socjalistów. Naziści nie zezwolili na wzniesienie nagrobka; po zakończeniu II wojny światowej w 1963 prochy Klausenera złożono w krypcie berlińskiego kościoła Maria Regina Martyrum.

</doc>
<doc id="2102376" url="https://pl.wikipedia.org/wiki?curid=2102376" title="Wybory do Senatu Republiki Czeskiej w 2010 roku">
Wybory do Senatu Republiki Czeskiej w 2010 roku

Wybory do Senatu Republiki Czeskiej w 2010 roku odbyły się 15 i 16 października oraz 22 i 23 października (II tura). Czeski Senat składa się z 81 senatorów wybieranych na 6-letnią kadencję, co 2 lata odnawiana jest 1/3 jego składu. 
Organizacja wyborów.
Wybory zostały rozpisane 18 czerwca 2010 przez prezydenta Václava Klausa na piątek i sobotę 15 i 16 października 2010. W wyborach wystartowali przedstawiciele czeskich partii politycznych oraz kandydaci niezależni, polska mniejszość narodowa nie zgłosiła swoich kandydatów, ani też nie udzieliła rekomendacji żadnemu z pretendentów w I turze. W wyborach zostało wyłonionych 27 senatorów w 27 jednomandatowych okręgach wyborczych bezwzględną większością głosów w I lub II turze. 
Do II tury przeszli kandydaci wystawieni przez Czeską Partię Socjaldemokratyczną (22), ODS (19), TOP 09 (5; z czego w dwóch okręgach rywalizowali z ODS), KDU-ČSL (3), severočeši.cz (2), a także Sprawy Publiczne (1) i kandydaci niezależni (2; z czego jedna związana z ODS). Do drugiej tury nie przeszli kandydaci Komunistycznej Partii Czech i Moraw, która straciła dwa miejsca w Senacie. Ostatecznie wybrano 27 senatorów: 12 z ČSSD, 8 z ODS, po 2 z ugrupowań severočeši.cz, TOP 09 i KDU-ČSL, a także jednego senatora niezależnego. Frekwencja w II turze wyniosła 24,6%. Ogółem ČSSD będzie mieć w Senacie 41 z 81 senatorów, uzyskując pierwszy raz w historii większość w izbie wyższej, ODS – 25, KDU-ČSL – 5, TOP 09 i STAN – 5, niezrzeszeni – 5. 

</doc>
<doc id="2102378" url="https://pl.wikipedia.org/wiki?curid=2102378" title="George Thomas Staunton">
George Thomas Staunton

George Thomas Staunton (ur. 26 maja 1781, zm. 10 sierpnia 1859) – angielski polityk, pisarz i orientalista.
Był synem George'a Leonarda Stauntona. Jako chłopiec towarzyszył ojcu w latach 1792-1794 w poselstwie do Chin, w trakcie którego nauczył się języka chińskiego. W 1798 roku powrócił do Chin, gdzie pracował jako urzędnik Brytyjskiej Kompanii Wschodnioindyjskiej w Kantonie. Przetłumaczył na język angielski kodeks karny cesarstwa chińskiego, wydany w Londynie w 1810 roku. Po śmierci ojca w 1801 roku odziedziczył tytuł baroneta Cargins w hrabstwie Galway.
W 1817 roku powrócił do Anglii. Jako deputowany z ramienia partii Wigów zasiadał w latach 1818-1826, 1830-1835 i 1838-1852 w Izbie Gmin. Opublikował kilka prac poświęconych Chinom, m.in. "Narrative of Chinese Embassy to the Khan of Torgouth Tartars 1712-15" (1821) i "Miscellaneous Notices Relating to China" (1822).

</doc>
<doc id="2102379" url="https://pl.wikipedia.org/wiki?curid=2102379" title="Lawon Dziejka">
Lawon Dziejka



</doc>
<doc id="2102380" url="https://pl.wikipedia.org/wiki?curid=2102380" title="Tivoizacja">
Tivoizacja



</doc>
<doc id="2102381" url="https://pl.wikipedia.org/wiki?curid=2102381" title="Yasuke Kawaguchi">
Yasuke Kawaguchi



</doc>
<doc id="2102382" url="https://pl.wikipedia.org/wiki?curid=2102382" title="Marge Bouvier">
Marge Bouvier



</doc>
<doc id="2102383" url="https://pl.wikipedia.org/wiki?curid=2102383" title="Andrzej Batory (1597–1634)">
Andrzej Batory (1597–1634)

Andrzej Batory z gałęzi Somlyó (ur. w Polsce, 1597, zm. w maju 1634) – ojciec Zofii Rakoczy, ostatni męski potomek głównej linii rodziny Batorych.
Urodzony w Polsce, syn Stefana Batorego, namiestnika Krasnego oraz Zofii z Kostków Batorowej, córki Krzysztofa i Katarzyny Konopackiej.
Jego żona, Anna Zakrzewska (ur. w Polsce w 1600) była córką Jana Zakrzewskiego oraz Doroty z Podlodowskich, po jego śmierci wraz z córką, Zofią odesłana była prawdopodobnie do Szilágysomlyó w Siedmiogrodzie, aby zrekompensować rodzinie Batorych brak potomstwa. Tam zmarła 28 marca 1658.

</doc>
<doc id="2102386" url="https://pl.wikipedia.org/wiki?curid=2102386" title="Adaptive Communication Environment">
Adaptive Communication Environment

Adaptive Communication Environment (ACE) – framework o otwartym kodzie źródłowym, wykorzystywany w celu uproszczenia rozmaitych zagadnień związanych z programowaniem sieciowym. ACE wprowadza zestaw zorientowanych obiektowo klas C++, zaprojektowanych tak, by zapobiegając typowym błędom wspomagać programistów w zmaganiach ze złożonością i wyzwaniami charakterystycznymi dla programowania sieciowego.
Historia.
ACE był początkowo rozwijany przez Douglasa C. Schmidta w ramach pracy dyplomowej na University of California, Irvine. Prace następnie były kontynuowane na Washington University in St. Louis, gdzie został zatrudniony. To właśnie tam, w grupie DOC (Distributed Object Computer) ACE zostało opublikowane jako Open Source. Większość prac nad ACE jest kontynuowana w ramach Institute for Software Integrated Systems (ISIS) na Uniwersytecie Vanderbilt.
Możliwości.
ACE pozwala na ustandaryzowane zastosowanie w wielu systemach operacyjnych/platformach sprzętowych specyficznych możliwości. Wprowadza szereg typów danych i metod udostępniających potężne, ale skomplikowane w użytkowaniu możliwości nowoczesnych systemów operacyjnych. Między innymi: komunikację między-procesową (inter-process communication), zarządzanie wątkami (thread management), efektywne zarządzanie pamięcią (efficient memory management), etc.
ACE zostało zaprojektowane tak by było przenośne, udostępniając standardowy framework. Ten sam kod będzie działał na większości systemów typu Unix, Microsoft Windows, VxWorks, QNX, OpenVMS itp, z ewentualnymi minimalnymi zmianami. W związku z wielo-platformowym wsparciem ACE było szeroko wykorzystywane w oprogramowaniu komunikacyjnym. Spośród udanych projektów, wykorzystujących ACE należy wymienić: satelity Motorola Iridium, australijski latający system wczesnego ostrzegania i kontroli (AEW&amp;C) Boeing Wedgetail i inne.
Wzorce projektowe.
Jedną z unikalnych cech ACE jest szerokie stosowanie wzorców projektowych (design patterns) w adresowaniu i złożonościach oprogramowania. Framework ACE udostępnia poniższe wzorce projektowe:
Wzorce obsługi zdarzeń:
Wzorce synchronizacyjne:
Wzorce współbieżności:
Wzorce konfiguracji i dostępu do usług:

</doc>
<doc id="2102387" url="https://pl.wikipedia.org/wiki?curid=2102387" title="Disney Channel Azja">
Disney Channel Azja

Disney Channel był stacją telewizji satelitarnej i kablowej o profilu rodzinnym, działającą w wielu krajach Azji Południowo-Wschodniej. Siedziba znajduje się w Singapurze. Zaprzestał działalności 1 października 2021 r. Na rzecz Disney+ w regionie.
Programy.
Każdego miesiąca, Disney Channel emituje jeden lub więcej nowych odcinków bądź nowych serii seriali, nowe filmy, nowe DCOMy lub nowe DCOSy.
Nadchodzące premiery.
17 października 2010 roku o godzinie 20:30 (UTC+7) odbędzie się premiera drugiej serii serialu "Słoneczna Sonny", a 23 października o godz. 16:30 (UTC+7) drugiej serii serialu "Jonas w Los Angeles".
Program TV.
Disney Channel Azja zrobił wielkie zmiany w swojej ramówce, które ruszyły w lipcu 2007. Wiele starych starych seriali zostało usuniętych, a na ich miejsce wstawiono inne programy.
Filmy są emitowane codziennie w godzinach 13:00, 18:30 (UTC+7), a w weekendy dodatkowo o 21:00 (UTC+7). Okazjonalnie są one emitowane o różnych porach.
Kilka Disney Channel Original Series jest emitowanych o późnych porach, zaczynając od 22:00 (UTC+7). Są to m.in. seriale takie jak Fineasz i Ferb, czy Słoneczna Sonny, podczas gdy Czarodzieje z Waverly Place, Hannah Montana czy Jonas są emitowane popołudniami.
Popołudnia.
Oto kilka programów emitowanych na Disney Channel Azja emitowanych popołudniami od 13:00 do 18:00. Wszystkie godziny są podawane w lokalnej strefie czasowej, tj. UTC +7.
Wieczory.
Oto kilka programów emitowanych na Disney Channel Azja emitowanych wieczorami od 18:00 do 21:00. Wszystkie godziny są podawane w lokalnej strefie czasowej, tj. UTC +7.
Pełny program można zobaczyć tutaj.
Cenzura.
Dużo seriali zostało poddane cenzurze ze względu na materiały nieakceptowane w azjatyckich państwach. Są to m.in. walki czy pocałunki zostały skrócone lub całkowicie wyeliminowane. Dialogi natomiast pozostały nieruszone. Wiele filmów zostało poddane cenzurze, jednak rzadko się zdarzało, że seriale też.
Playhouse Disney.
W Azji jest dostępny kanał dla przedzkolaków Playhouse Disney Channel Azja. Nadaje on w Brunei, Malezji, Wietnamie, Hongkongu, Kambodży, Tajlandii, Indonezji, Singapurze, Korei Południowej oraz na Filipinach.

</doc>
<doc id="2102389" url="https://pl.wikipedia.org/wiki?curid=2102389" title="Disney Channel (Francja)">
Disney Channel (Francja)

Disney Channel Francja – francuskojęzyczna satelitarno-kablowa stacja telewizyjna o profilu familijnym, francuski oddział międzynarodowego Disney Channel.
2 listopada 2002 roku Disney rozszerzył francuskie kanały z jednego do czterech kanałów: Toon Disney, Playhouse Disney oraz Disney Channel +1. Filmowy kanał Disney Cinemagic wystartował 4 września 2007, zastępując kanał Toon Disney. 20 sierpnia 2011 został uruchomiony w systemie HDTV.
Disney Channel Francja jest również dostępny w innych krajach francuskojęzycznych zarówno w Europie (np. Belgia, Luksemburg i Szwajcaria), jak i w Afryce.

</doc>
<doc id="2102390" url="https://pl.wikipedia.org/wiki?curid=2102390" title="Łąki (Karwina)">
Łąki (Karwina)

Łąki (czes. Louky, niem. Lonkau) – część miasta Karwina w kraju morawsko-śląskim, w powiecie Karwina w Czechach. Jest to także gmina katastralna o nazwie (pl. Łąki nad Olzą) i powierzchni 988,92 ha położona w południowej części miasta na lewym brzegu Olzy, stanowiącej w tym miejscu granicę z Polską. W 2001 r. liczyła 453 mieszkańców, a w 2010 odnotowano 138 adresów. Do 1975 samodzielna wieś.
Nazwa.
Nazwa miejscowości jest topograficzna wywodząca się od prasłowiańskiego słowa oznaczającego: łęk, łąka, czyli 'wygięcie, krzywizna, zakręt, zakole rzeki, teren położony w zakolu rzeki nad brzegiem rzeki (porośnięty trawą, niekiedy też zalesiony. W przeszłości miejscowość nazywano również "Łęki" i "Łąka", gwarowo "łynki" // "łónki", "łynk" // "łónk", przymiotnik "łyncki".
Historia.
Po raz pierwszy wzmiankowane w 1450 roku jako "Lanky". Politycznie wieś znajdowała się wówczas w granicach Księstwa Cieszyńskiego, będącego lennem Królestwa Czech, a od 1526 roku w wyniku objęcia tronu czeskiego przez Habsburgów wraz z regionem aż do 1918 roku w monarchii Habsburgów (potocznie Austrii).
Nie wiadomo kiedy w miejscowości wybudowano pierwszy kościół, lecz już w 1654 pojawia się zapis o drewnianej świątyni. Ponieważ rzeka Olza regularnie ją zalewała, w 1818 wzniesiono nową pod wezwaniem św. Barbary.
Tradycyjnie wieś zawdzięczała swój dobrobyt korzystnemu umiejscowieniu pomiędzy dwoma ważnymi miastami: Cieszynem i Frysztatem. Jej mieszkańcy zajmowali się głównie hodowlą ryb w okolicznych stawach.
Według austriackiego spisu ludności z 1910 roku Łąki miały 1792 mieszkańców, z czego 1786 było zameldowanych na stałe, 1749 (97,9%) było polsko-, 20 (1,1%) niemiecko- i 17 (1%) czeskojęzycznymi, 1687 (94,1%) katolików, 68 (3,8%) ewangelików, 10 wyznawców judaizmu oraz 27 osób innej religii lub wyznania.
Po podziale Śląska Cieszyńskiego miejscowość stała się częścią Czechosłowacji, zaś w 1938 została wraz z Zaolziem zaanektowana przez Polskę, a w II wojnie światowej przez nazistowskie Niemcy. Po wojnie przywrócona Czechosłowacji. W granicach administracyjnych Karwiny znalazła się najpóźniej ze wszystkich innych dzielnic, w 1975.
Łąki to klasyczny przypadek miejscowości ucierpiałej wskutek szkód górniczych. Centrum wioski pierwotnie znajdowało się na północ od współczesnej osady. W okresie ustroju komunistycznego intensywne wydobycie węgla nieodwracalnie zniszczyło starą zabudowę. Wody powierzchniowe zostały zanieczyszczone, grunty orne zdegradowane, cały obszar podkopany, pojawiły się nowe stawy, poziom wód wzrósł, nagromadziły się kopalniane odpady. Wszystko to zniszczyło ducha starej wsi. Prawie wszystkie domy zapadły się w ziemi, a wieś została zdemolowana. Dziś pozostał jedynie kościół św. Barbary, jednak sam budynek jest niestabilny i tylko kwestią czasu jest kiedy ulegnie całkowitemu zniszczeniu.
Obecna wieś leży na południe od pierwotnej lokalizacji w miejscu osady Zátiší (Zacisze) i jest znacznie mniejsza. Tutaj wybudowano nowy, mniejszy kościół katolicki św.Barbary z dachem w kształcie łzy a także przywrócono obsługę pasażerów na starym przystanku kolejowym w miejsce zlikwidowanego.

</doc>
<doc id="2102391" url="https://pl.wikipedia.org/wiki?curid=2102391" title="Václav Girsa">
Václav Girsa

Václav Girsa (ur. 28 listopada 1875 w Szepetówce, zm. 23 czerwca 1954 w Pradze) – czeski lekarz i dyplomata, wiceminister spraw zagranicznych, poseł Czechosłowacji w Polsce, na Łotwie, w Estonii, Finlandii i Jugosławii.
Życiorys.
Urodził się w rodzinie czeskich kolonistów na Wołyniu. Z zawodu był lekarzem, wykształcenie medyczne uzyskał w Pradze. Od 1911 pracował jako dyrektor oddziału chirurgicznego szpitala w Kijowie. W czasie I wojny światowej działał na rzecz społeczności czeskiej w Rosji, nawiązał jednocześnie kontakt z Czechosłowacką Radą Narodową w Paryżu. W 1918 wraz z Legionem Czechosłowackim znalazł się na Syberii. W latach 1919–1920 był przedstawicielem dyplomatycznym Czechosłowacji na Dalekim Wschodzie. Od 1921 do 1927 pełnił funkcję wiceministra spraw zagranicznych niepodległego państwa czechosłowackiego, odpowiadał za politykę wschodnią, w tym za akcję pomocy dla Rosji. Przyczynił się do powołania w Pradze Instytutu Słowiańskiego. W 1927 został mianowany posłem Czechosłowacji w Polsce, którym pozostał do 1935. Przez ten okres był również przedstawicielem Czechosłowacji w Finlandii rezydującym w Warszawie (do 1934), a także na Łotwie i w Estonii. Zachował krytyczny stosunek do polskich władz i polityki zagranicznej Józefa Becka. W latach 1935–1938 pełnił misję posła nadzwyczajnego i ministra pełnomocnego w Jugosławii.
Podczas II wojny światowej działał w ruchu oporu. Po wprowadzeniu nowego ustroju w Czechosłowacji w 1948 nie angażował się w działalność publiczną.
Jego starszy brat Jozef (ur. 1874) był posłem Czechosłowacji w Związku Sowieckim.

</doc>
<doc id="2102392" url="https://pl.wikipedia.org/wiki?curid=2102392" title="Łąki nad Olzą">
Łąki nad Olzą



</doc>
<doc id="2102393" url="https://pl.wikipedia.org/wiki?curid=2102393" title="Louky">
Louky



</doc>
<doc id="2102394" url="https://pl.wikipedia.org/wiki?curid=2102394" title="Louky nad Olší">
Louky nad Olší



</doc>
<doc id="2102396" url="https://pl.wikipedia.org/wiki?curid=2102396" title="Lucjusz Celiusz Antypater">
Lucjusz Celiusz Antypater

Lucjusz Celiusz Antypater, łac. "Lucius Coelius Antipater" (ur. ok. 180 p.n.e., zm. po 121 p.n.e.) – rzymski retor i historyk.
Był autorem pracy poświęconej drugiej wojnie punickiej, pierwszej monografii w łacińskiej historiografii. Jego dzieło było cenione w starożytności, pochwalnie wypowiadał się o nim Marek Tuliusz Cyceron. Nie zachowało się jednak w całości, lecz tylko jako kilkadziesiąt fragmentów. Praca Celiusza Antypatera uznawana jest za znaczącą, ponieważ była dla Tytusa Liwiusza głównym źródłem wiedzy o drugiej wojnie Rzymu z Kartaginą.
Życiorys.
Niewiele wiadomo o życiu Lucjusza Celiusza Antypatera i jego pochodzeniu, a praktycznie nic nie wiadomo o pełnionych przez niego funkcjach. Działał w drugiej połowie II wieku, przypuszczalnie urodził się około roku 180 lub w 174. Brak także informacji o jego rodzinie, być może była pochodzenia greckiego, prawdopodobnie nie należała do elity Rzymu.
Wiadomo, że otrzymał staranne wykształcenie (co wynika z jego twórczości) w zakresie retoryki i prawa, uzyskał również przygotowanie filozoficzne i historyczne. Zajmował się nauczaniem wymowy, jego uczniem był słynny później polityk i mówca Lucjusz Licyniusz Krassus. Przyjaźnił się także z Lucjuszem Eliuszem Stylonem, wybitnym filologiem (którego uczniami byli Cyceron i Warron), część badaczy wiąże osobę Celiusza Antypatera z kręgami stronnictwa optymatów.
Nie jest jasne, kiedy napisał swoje dzieło historyczne poświęcone drugiej wojnie punickiej. Być może nastąpiło to u schyłku jego życia, prawdopodobnie w ostatnich dwóch dekadach II wieku, na co wskazuje zadedykowanie tej pracy Stylonowi i wzmianka o zgonie Gajusza Grakchusa (121). Możliwe, że Celiusz Antypater przystąpił do pracy już po tym wydarzeniu lub też dzieło zostało wtedy opublikowane. Data jego śmierci również pozostaje nieznana, na pewno zmarł po roku 121.
Dzieło.
Stan zachowania.
Dzieło Celiusza Antypatera nie zachowało się w całości. Przetrwało z niego jedynie ponad sześćdziesiąt lub siedemdziesiąt fragmentów, na których podstawie można odtworzyć zarys całości. Zostały wydane drukiem w "Historicorum Romanorum reliquiae" Hermanna Petera i "L’annalistique romaine" Martine Chassignet.
Tematyka, tytuł i kształt.
Celiusz Antypater przedstawił wyłącznie przebieg drugiej wojny punickiej. Odszedł od ujęcia annalistycznego (rocznikarskiego) i stworzył pierwszą monografię historyczną w rzymskim dziejopisarstwie. Trudno powiedzieć co skłoniło go do przyjęcia takiej formy – być może zainspirował się Tukidydesem lub jakimś dziełem historiografii hellenistycznej, ewentualnie eposem Newiusza. Możliwe, że jego celem było przedstawienie swoistej repliki na pracę Silenosa z Kaleakte, greckiego historyka, który towarzyszył Hannibalowi i przedstawił kartagiński punkt widzenia na wojnę. Zawężenie tematu umożliwiło mu szczegółowe przedstawienie wydarzeń i wnikliwe zapoznanie się ze źródłami.
Nie ma pewności co do tytułu dzieła Celiusza Antypatera, antyczne przekazy podają trzy różne wersje. Według Cycerona brzmiał "Bellum punicum", zdaniem Noniusza Marcellusa – "Annales", wedle innych antycznych autorów – "Historiae". Najczęściej przyjmuje się wersję Cycerona, z dodaniem liczebnika „secundum”, by doprecyzować, która z trzech wojen była tematem tej zaginionej pracy.
Mimo że całość dzieła przepadła, można następująco przedstawić jego układ. Całość liczyła siedem ksiąg. We wstępie Celiusz Antypater zawarł dedykację dzieła oraz swoje poglądy na temat metodologii historii i stylu narracji, jaki przyjął. Następnie przedstawił przebieg całej drugiej wojny punickiej, jak się wydaje, nie uwzględniając wydarzeń ją poprzedzających, ani tych, które nastąpiły bezpośrednio po jej zakończeniu. W pierwszej księdze zaprezentował początkowy okres konfliktu, z wielkimi sukcesami Hannibala do bitwy pod Kannami (216) włącznie, traktując go jednak skrótowo. W drugiej uwzględnił wydarzenia po tym starciu i dalszy ciąg wypadków do roku 210, natomiast w księgach od trzeciej do piątej opisał przebieg wojny w latach 210–205. Księgę szóstą poświęcił wyprawie Scypiona do Afryki, kończąc ją zapewne bitwą pod Zamą (202), zaś w siódmej zawarł wydarzenia roku 201 i zawarcie pokoju.
Źródła.
Celiusz Antypater opierał się głównie na przekazach rzymskich – dziełach Gajusza Fanniusza i Katona (od tego ostatniego zaczerpnął opowieść o propozycji natychmiastowego marszu na Rzym, którą Maharbal złożył Hannibalowi po bitwie kanneńskiej), pamiętnikach Scypiona Starszego oraz oryginalnych dokumentach. Poza tym znał i wykorzystał, co szczególnie istotne, wspomnianą wcześniej pracę Silenosa, być może była to nawet główna podstawa jego własnego opracowania. Prawdopodobnie sięgał także do dzieła Polibiusza, choć z zachowanych fragmentach widać rozbieżności między ich przekazami – trudno orzec w jakim stopniu wykorzystywał pracę Greka. Poza źródłami pisanymi czerpał wiadomości także z tradycji ustnej.
Styl.
Spośród rzymskich historyków Celiusz Antypater jako pierwszy zwrócił dużą wagę na stronę formalną dzieła historycznego, ozdobny styl i płynność narracji. Jako retor był zwolennikiem stylu azjańskiego, w monografii posługiwał się silnie zrytmizowanym językiem, co wpływało na udziwnienie szyku wyrazów, a zdania rozbijał na krótkie człony. Dla ożywienia narracji posługiwał się czasem teraźniejszym (praesens historicum), od Enniusza zapożyczał różne poetyckie wyrażenia. Jego celem nie było jedynie przekazanie informacji historycznych; chciał ująć je w sposób retoryczny, tak dobierając i przedstawiając materiał, by zainteresować odbiorcę, co zgodne było z postulatami części historiografii hellenistycznej. Dlatego też zawarł w dziele liczne anegdoty i dygresje, opowieści o potworach i podania o początkach miast oraz inne wiadomości geograficzne. Zgodnie z tradycją antycznego dziejopisarstwa wprowadzał nieautentyczne mowy, które wygłaszały przedstawiane postacie historyczne, a ponadto urozmaicał swój tekst opisami snów, scenami patetycznymi i budzącymi grozę (np. zmyślona burza podczas przeprawy armii rzymskiej do Afryki), nie unikał retorycznej przesady, posługiwał się też moralnymi pouczeniami (klęskę nad Trazymenem miał spowodować brak pobożności Flamminiusa, który zlekceważył boskie znaki). W podobnym celu wprowadzał opisy interwencji bogów, choć nie można wykluczyć, że sam wierzył w taką formę ich wpływu na życie ludzi.
Znaczenie.
Dzieło to ze względu na walory narracji i zawartą w nim refleksję historiograficzną cieszyło się dużą poczytnością w antyku. Korzystał z niego Cyceron, uważając Celiusza Antypatera za najlepszego stylistę spośród dotychczasowych rzymskich dziejopisów, który przekazywał historię na sposób literacki, bliski literaturze pięknej, a nie poprzez suche wyliczanie faktów. "Bellum secundum punicum" była wzorem dla Salustiusza, który również wybrał w swojej twórczości formę monografii. Dzieło to było znane również ze streszczenia, opracowanego przez Marka Juniusza Brutusa.
Duże znaczenie pracy Celiusza Antypatera opiera się na tym, iż najprawdopodobniej było to główne źródło informacji na temat drugiej wojny punickiej dla Tytusa Liwiusza, którego dzieło, w części opisującej ten konflikt, zachowało się do czasów współczesnych. Korzystali z niego także, bezpośrednio lub za pośrednictwem innych autorów, Plutarch, Waleriusz Maksymus, Frontyn i Kasjusz Dion. Dzieło to cieszyło się sporym zainteresowaniem w II wieku n.e., w środowisku ówczesnych filologów, gramatyków, komentatorów i antykwarystów, którzy często o nim wspominali, tak jak Aulus Gelliusz, Sekstus Pompejusz Festus, Pliniusz Starszy, Fronton. Cesarz Hadrian miał ponoć cenić wyżej Celiusza Antypatera niż Salustiusza ze względu na swoje zamiłowanie do dawnej literatury rzymskiej. Zainteresowanie nim wykazywali także późniejsi badacze łaciny, jak Prysjcan z Cezarei, Serwiusz, Charyzjusz czy Noniusz Marcellus.
Wiarygodność.
Oceniając wiarygodność pracy Lucjusza Celiusza Antypatera na podstawie zachowanych fragmentów i opinii antycznych uczonych, zwraca się uwagę na to, że przede wszystkim był retorem, któremu zdarzało się upiększać opisywane wydarzenia kosztem prawdy historycznej. Czynił to jednak w sposób umiarkowany, gdy chciał urozmaicić czytelnikowi lekturę lub nie był w stanie ustalić prawdziwego biegu zdarzeń. Poza tym starał się uprawiać krytykę źródeł, podchodził do nich ostrożnie, dokonywał wyborów między sprzecznymi wersjami, stąd też bywa oceniany jako „sumienny historyk”.
Sięgając po rozmaite przekazy, w tym i prokartagińskie, zebrał bogaty materiał, który znany jest z zachowanych fragmentów czy też dzieła Liwiusza. Przykładami cennych informacji, zawartych w dziele Celiusza Antypatera są chociażby – zaczerpnięte z pracy Silenosa – wzmianki o śnie Hannibala, podczas którego bogowie nakazali mu podjęcie wyprawy do Italii czy informacja o uratowaniu konsula Scypiona nad Ticinusem nie przez jego słynnego syna (jak to przekazuje Polibiusz), lecz liguryjskiego niewolnika. Oprócz nich można wymienić interesujące relacje na temat przeprawy armii kartagińskiej przez Rodan, trasy jej przemarszu przez Alpy (jako jedyny z antycznych dziejopisów podał, iż armia kartagińska przeszła przez nie Grzbietem Kremony, co może znaczyć, iż poznał pierwotny plan marszu), jak i opis zajęcia Tarentu przez Hannibala w 212 roku.
Jak się wydaje, starał się pisać monografię w sposób bezstronny, aczkolwiek reprezentował tradycję rzymską. Możliwe, że wrogo odnosił się do rodu Barkidów, przypisuje mu się wprowadzenie do antycznego dziejopisarstwa pogłoski o homoseksualnym związku Hamilkara Barkasa z zięciem, Hazdrubalem. Najprawdopodobniej kompozycja jego dzieła – ograniczenie do pierwszej księgi okresu największych sukcesów kartagińskich w wojnie – może wskazywać główny cel historyka: pokazanie odrodzenia sił Rzymian i odniesienia przez nich ostatecznego zwycięstwa. W przedstawianiu sytuacji wewnętrznej Rzymu pochwały wygłaszał pod adresem członków rodu Fabiuszów, z którymi być może był jakoś związany.

</doc>
<doc id="2102397" url="https://pl.wikipedia.org/wiki?curid=2102397" title="Artemiusz (Radosavljević)">
Artemiusz (Radosavljević)

Artemiusz, imię świeckie: Marko Radosavljević (ur. 15 stycznia 1935 w Leliciu k. Valjeva, zm. 21 listopada 2020 w Valjevie) – serbski biskup prawosławny, w latach 1995–2010 biskup raszko-prizreński, w 2010 pozbawiony urzędu, zaś w 2015 usunięty z Cerkwi.
Życiorys.
Nauka i działalność w monasterze Crna Reka.
Po ukończeniu gimnazjum w Valjevie wstąpił do seminarium duchownego w Belgradzie. W czasie nauki został uczniem duchowym archimandryty Justyna (Popovicia), którego wielokrotnie odwiedzał w monasterze Ćelije. Archimandryta Justyn przyjął od niego wieczyste śluby zakonne w tymże klasztorze, 20 listopada 1960.
Z błogosławieństwem archimandryty Justyna, mnich Artemiusz kontynuował studia teologiczne na Uniwersytecie Belgradzkim. W czasie nauki przyjmował kolejno święcenia diakońskie i kapłańskie. Po ukończeniu studiów w 1964 przez cztery kolejne lata był wykładowcą seminarium duchownego przy monasterze Krka. Następnie wyjechał do Aten, gdzie obronił pracę doktorską poświęconą nauce św. Maksyma Wyznawcy o zbawieniu. Po powrocie został wykładowcą seminarium duchownego w Prizrenie, jednak już po roku, z błogosławieństwa archimandryty Justyna oraz biskupa raszko-prizreńskiego Pawła objął funkcję przełożonego monasteru Crna Reka, którym pozostawał przez 13 lat. Doprowadził do odrodzenia życia klasztornego w tymże monasterze, opuszczonym od kilkuset lat.
Biskup.
W maju 1991 objął godność biskupa raszko-prizreńskiego (obejmując eparchię położoną na terenie Kosowa i Metochii), w której podjął aktywną działalność wydawniczą, tłumaczeniową oraz popularyzatorską. Doprowadził do odnowienia wspólnoty mniszej w monasterze Świętych Archaniołów w Prizrenie, zburzonym w 1455 i od tego czasu pozostającym w ruinie.
W miarę zaostrzania się konfliktu serbsko-albańskiego w Kosowie wielokrotnie wyjeżdżał za granicę, występując publicznie z odczytami na temat sytuacji w swojej eparchii, nagłaśniał również przypadki ataków Armii Wyzwolenia Kosowa na serbską ludność cywilną. W tej sprawie spotykał się m.in. z Billem Clintonem. W czasie trwania konferencji w Rambouillet, chociaż nie był członkiem delegacji serbskiej, udał się na miejsce obrad. Niedopuszczony do rozmów, zorganizował na miejscu konferencję prasową, w czasie której poruszał ten sam temat.
Obok biskupów Amfilochiusza (Radovicia) i Atanazego (Jevticia), również uczniów duchowych archimandryty Justyna (Popovicia) zaliczany był do najbardziej konserwatywnego, nacjonalistycznego skrzydła Serbskiego Kościoła Prawosławnego. Biskup Artemiusz w zdecydowany sposób wypowiadał się przeciwko zaangażowaniu swojego Kościoła w ruch ekumeniczny, który określał jako herezję.
Jest autorem żywota św. Mikołaja (Velimirovicia) zatytułowanego "Novi Zlatoust" (serb. "Nowy Złotousty").
W lutym 2010 Święty Synod Serbskiego Kościoła Prawosławnego zawiesił go w czynnościach biskupich z powodu stawianych mu zarzutów defraudacji majątku Cerkwi oraz funduszy państwowych. W maju tego roku duchowny został ostatecznie pozbawiony katedry i skierowany do monasteru Šišatovac jako biskup w stanie spoczynku. Jego odsunięcie z katedry stało się przyczyną protestów części duchowieństwa i świeckich eparchii.
1 grudnia 2010 eparchia raszko-prizreńska opublikowała na swojej oficjalnej stronie dokumenty, w których ujawniono, iż Artemiusz – wbrew statutowi Kościoła – sprzedał należącą do Serbskiej Cerkwi nieruchomość w Đakovicy, udzielając pełnomocnictwa na przeprowadzenie transakcji, w tym posługiwanie się pieczęcią eparchii, Albańczykowi Dede Ndrece Komani. Biskupowi zarzucono przejęcie sumy uzyskanej drogą tej transakcji (150 tys. euro) oraz niezgodne z oficjalnym stanowiskiem Kościoła dopuszczenie pełnomocnika do rozmów z władzami Kosowa (co jest traktowane jako uznanie jego niepodległości, wbrew stanowisku Serbii).
Pozbawienie godności.
19 listopada 2010 biskup Artemiusz opuścił klasztor Šišatovac i udał się na terytorium północnego Kosowa razem z grupą zwolenników (w której był m.in. przełożony monasteru Šišatovac hieromnich Warsonofiusz), mnichów i świeckich. Wbrew zakazowi sprawowania nabożeństw i mimo odmowy przełożonego klasztoru, odprawił Świętą Liturgię w monasterze Duboki Potok, na terenie eparchii raszko-prizreńskiej. Następnie hierarcha udał się do monasteru Devine Vode, w którym pozostawił grupę popierających siebie mniszek i wydał kilka listów, które podpisał jako „biskup raszko-prizreński”. Zwolennicy Artemiusza usiłowali bez powodzenia przejąć również monaster Crna Reka. Ostatecznie wystąpienie biskupa nie zyskało poparcia wiernych z Kosowa, a on sam został zmuszony do opuszczenia monasteru Duboki Potok. W związku z tymi wydarzeniami Święty Sobór Biskupów Serbskiego Kościoła Prawosławnego ogłosił, iż duchowny „wstąpił na drogę otwartego rozłamu”; Artemiusz został pozbawiony wszystkich posiadanych godności kościelnych, zachowując jedynie śluby mnisze. Mimo powyższej decyzji oraz utrzymania w mocy zakazu odprawiania nabożeństw, duchowny w końcu listopada odprawił Świętą Liturgię we wsi Leljak, przedstawiając się jako inna osoba. W nabożeństwie wzięło udział ok. tysiąca wiernych, którym były biskup oznajmił, iż zamierza budować „prawdziwie świętosawską Cerkiew”.
6 marca 2011 Artemiusz i jego zwolennicy otworzyli w Belgradzie domową cerkiew św. Justyna (Popovicia). Były hierarcha nadal posługuje się tytułem biskupa raszko-prizreńskiego. 18 czerwca 2011 razem ze zbuntowanymi mnichami i mniszkami, z którymi w listopadzie 2010 usiłował przejąć klasztor Crna Reka, zorganizował obchody monasterskiej "slavy" w parku etnograficznym k. Čačaku.
Przeciwko byłemu biskupowi rozpoczęto śledztwo w sprawie możliwego narażenia przez niego Serbskiego Kościoła Prawosławnego na stratę materialną w wysokości półtora miliona dinarów.
W 2015 były biskup został odłączony od Serbskiego Kościoła Prawosławnego.

</doc>
<doc id="2102399" url="https://pl.wikipedia.org/wiki?curid=2102399" title="Tramwaje w Timișoarze">
Tramwaje w Timișoarze

Tramwaje w Timișoarze – system komunikacji tramwajowej działający w Timișoarze.
Jest to drugi pod względem wielkości system transportu tramwajowego w Rumunii (po Bukareszcie). Całkowita długość sieci wynosi 33,1 km, obsługiwanych jest 76 przystanków. Obecnie w Timișoarze kursuje 9 linii tramwajowych oznaczonych numerami 1, 2 oraz 4-10, które łączą siedem z dziesięciu dzielnic miasta. Całkowita długość linii to 68,5 km. Dzielnice Freidorf, Ghiroda Nouă oraz Plopi nie mają połączenia z torowiskami tramwajowymi.
Sieć tramwajowa jest normalnotorowa; jej początki sięgają roku 1869, kiedy otwarto pierwszą linię tramwaju konnego. W 1899 r. rozpoczął się proces elektryfikacji i rozbudowy systemu. Jest to najstarszy system tramwajowy Rumunii oraz drugi, jaki powstał z napędem elektrycznym w tym kraju.
Operatorem systemu jest komunalne przedsiębiorstwo Regia Autonomă de Transport Timișoara, w skrócie R.A.T.T. Tramwaje są podstawowym systemem transportu w mieście, ponadto od 1942 r. uzupełniają je trolejbusy oraz różne linie autobusowe. Rocznie wszystkie trzy środki transportu miejskiego przewożą 90 milionów pasażerów, przy czym 52 miliony przewożą tramwaje. W 2012 r. bilet jednorazowy bez możliwości przesiadki kosztował 2 leje.
Cechą charakterystyczną sieci tramwajowej było m.in. funkcjonowanie transportu towarowego w postaci wagonów kolejowych przewożących towary po torach tramwajowych (od 1899 do 1904 r. oraz od 1916 do 1993 r.) oraz eksploatowanie jednostronnych wagonów dwukierunkowych (od 1966 do 1980 r.).
Od 1914 r. warsztaty tramwajowe w Timișoarze wytwarzały wagony tramwajowe na własny użytek. Na przykład pomysł stworzenia wagonu tramwajowego typu Timiș2 narodził się właśnie w Timișoarze. Produkcja seryjna tego wagonu miała jednak miejsce w fabryce "Electrometal Timișoara".
Historia.
Tramwaje konne 1869–1899.
Założone w 1867 r. prywatne przedsiębiorstwo Temesvári Közúti Vaspálya (pol. "Temeszwarska Kolej Uliczna"), uruchomiło system tramwajowy w Timișoarze 8 lipca 1869 r. – był to jeden z pierwszych systemów tramwajów konnych na świecie. Początkowo tramwaj konny kursował między Piața Sfântul Gheorghe w śródmieściu a dzielnicą Fabric. 25 sierpnia tego samego roku otwarto drugą linię, która połączyła śródmieście z dzielnicą Josefin, położoną na lewym brzegu rzeki Begi. 29 września 1871 r. linię wydłużono do dzisiejszego dworca Timișoara Nord.
Elektryfikacja sieci (1899).
Do końca XIX wieku w ówczesnym mieście Temeszwar wzrosło zapotrzebowanie na przewóz pasażerów; linie tramwaju konnego nie były w stanie zaspokoić rosnącego popytu. Od czasu uruchomienia w mieście tramwaju konnego ludność zwiększyła się niemal dwukrotnie. W 1869 r. w Temeszwarze było 32 725 mieszkańców, natomiast w 1900 r. już 59 229. System tramwaju konnego uznano w końcu XIX wieku za przestarzały środek transportu. W Budapeszcie, głównym mieście austro-węgierskiego regionu Zalitawia, od 1887 r. kursowały tramwaje elektryczne, w Wiedniu, głównym mieście Przedlitawii, od 1897 r. Także wiele miast prowincjonalnych leżących w węgierskiej części monarchii było zelektryfikowanych przed Temeszwarem: Pozsony (od 1895 r.) sowie Miszkolc, Szabadka i Szombathely (wszystkie od 1897 r.). W austriackiej części monarchii prąd miało, poza stolicą, dziesięć miast.
Rozbudowa sieci stawała się sprawą coraz bardziej pilną. Zwłaszcza mieszkańcy osiedla Mayerhöfe (dziś Elisabetin) – które obsługiwane było tramwajem konnym jedynie w części zachodniej – domagali się połączenia tramwajowego z resztą miasta. Powyższe osiedle przyłączono w 1890 r. do Temeszwaru. Konieczne było także usprawnienie połączenia z peryferyjnie położonym dworcem w dzielnicy Fabric; od 1876 r. była to druga czynna w Temeszwarze stacja kolejowa. Dzisiejszy dworzec Timișoara Est położony był na niezabudowanym wówczas terenie, leżącym na północ od centrum dzielnicy Fabric – od położonego centralnie placu Traian oddalony był o ponad kilometr. W 1895 r. do dworca dotarła linia omnibusu konnego.
Plany rozbudowy popierał szczególnie ówczesny urząd miejski, któremu przewodził burmistrz Karl Telbisz. W końcu roku 1895 miasto rozpoczęło rozmowy z ówczesnym prywatnym przedsiębiorstwem "Temesvári Közúti Vaspálya Részvénytársaság (TeKöVa)", które już 15 października 1895 r. przedstawiło swoją koncepcję. W lipcu 1898 r. przedsiębiorstwo Temesvári Villamos Városi Vasút Részvénytársaság (TVVV) rozpoczęło budowę nowego systemu linii. Elektryfikację sieci powierzono firmie Union-Elektricitäts-Gesellschaft (UEG). 30 czerwca 1899 r. odbył się pierwszy próbny przejazd tramwaju elektrycznego, natomiast 27 lipca 1899 r. uruchomione zostały regularne przewozy tramwajami elektrycznymi. W ten sposób linie tramwaju konnego w Temeszwarze zakończyły swoje kursowanie. Definitywnie zamknięto także linie omnibusowe. Początkowo długość torowisk wynosiła 6,1 km, lecz wkrótce po uruchomieniu wydłużono ją do 10,3 km. Zamiast promieniście przebiegających linii tramwaju konnego oraz uzupełniającej linii omnibusowej (żadna linia nie posiadała oznaczenia) rozpoczęło kursowanie pięć linii tramwaju elektrycznego, w tym dwie średnicowe i trzy przebiegające promieniście:
Tabor.
Wagony specjalne.
Oprócz zwykłych wagonów pasażerskich, w mieście eksploatowano lub eksploatuje się rakże różne typy wagonów technicznych: prototypy lub historyczne tramwaje znajdują się częściowo w zasobach klubu "Tramclub Banat". Niżej wymienione wagony nie były w regularnym ruchu liniowym w Timișoarze.

</doc>
<doc id="2102401" url="https://pl.wikipedia.org/wiki?curid=2102401" title="Paul Joseph McGinness">
Paul Joseph McGinness

Paul Joseph McGinness (ur. 4 lutego 1896 we Framlingham East, zm. 26 lutego 1952 w Perth) – as lotnictwa australijskiego Royal Australian Air Force z siedmioma potwierdzonymi zwycięstwami w I wojnie światowej. Współzałożyciel australijskich linii lotniczych Qantas.
Paul Joseph McGinness urodził się w stanie Wiktoria w Australii. Do armii australijskiej zaciągnął się 17 września 1914 roku. Po służbie w 8th Australian Light Horse Regiment, w 1917 roku został przyjęty do Royal Australian Air Force.
Na początku 1918 roku dołączył do jednostki No. 1 Squadron RAAF. Latał na samolocie Royal Aircraft Factory B.E.2 i walczył na Bliskim Wschodzie jako pilot. Pierwsze zwycięstwo powietrzne odniósł 2 maja 1918 roku. Ostatnie siódme zwycięstwo odniósł z obserwatorem Wilmotem Hudsonem Fyshem (razem odnieśli cztery zwycięstwa powietrzne, w tym podwójne 31 sierpnia 1918).
Po zakończeniu wojny w marcu 1919 roku powrócił do Australii. Po zakończeniu służby wojskowej razem ze swoim obserwatorem Wilmotem Fyshem zakupili samolot Avro 504 i założyli linie lotnicze Qantas. W 1922 roku Paul McGinness odszedł z Quantas i został farmerem w Australii Zachodniej. W czasie II wojny światowej służył w Royal Australian Air Force jako instruktor. Po zakończeniu wojny powrócił do rolnictwa i założył plantację tytoniu. Zmarł w szpitalu Hollywood Hospital w Perth 25 stycznia 1952 roku.

</doc>
<doc id="2102402" url="https://pl.wikipedia.org/wiki?curid=2102402" title="Age of Steam">
Age of Steam

Age of Steam – strategiczna gra planszowa autorstwa Martina Wallace, przenosząca graczy w pierwsze lata istnienia kolei.
Celem gry jest rozbudowa linii kolejowych i przesyłanie towarów między miastami, aby w efekcie na koniec gry uzyskać najlepsze saldo. Losowość w grze jest znikoma, wszystko zależy od decyzji graczy. Liczne dodatkowe mapy, umożliwiają np. rozgrywkę dwuosobową (St. Lucia), a nawet jednoosobową (Barbados).
"Age of Steam" wygrała w 2003 International Gamers Award i obecnie (wrzesień 2021) zajmuje 125 miejsce w rankingu portalu BoardGameGeek.

</doc>
<doc id="2102403" url="https://pl.wikipedia.org/wiki?curid=2102403" title="Apocalypse Productions">
Apocalypse Productions



</doc>
<doc id="2102406" url="https://pl.wikipedia.org/wiki?curid=2102406" title="Metrobus (Caracas)">
Metrobus (Caracas)

Metrobusy w Caracas (hiszp. "Metrobús") - system BRT działający w Caracas w Wenezueli. System ten posiada ponad 34 linie.

</doc>
<doc id="2102407" url="https://pl.wikipedia.org/wiki?curid=2102407" title="Lista aktorów serialu Moda na sukces">
Lista aktorów serialu Moda na sukces

Poniżej zamieszczono tabelę z aktorami obecnie niewystępującymi, zmarłymi aktorami i oryginalną obsadą serialu "Moda na sukces".

</doc>
<doc id="2102410" url="https://pl.wikipedia.org/wiki?curid=2102410" title="Wagn Akeson">
Wagn Akeson

Wagn Akeson (dun. "Vagn Åkesson") – wiking żyjący u schyłku X wieku, wymieniony w runicznym poemacie "Jomsvikinga saga". 
Zgodnie z tym przekazem, w wieku lat 12 Wagn, znakomicie zapowiadający się wojownik, poprosił o przyjęcie do sekretnego bractwa Jomswikingów. Według źródła, jakim jest "Jomsvíkinga saga", Wagn był synem Akego i wnukiem Palnatokiego. Dziadek Palnatoki, zbudowany postawą wnuka, zezwolił mu na pojedynek z Sigvaldim, którego Wagn pokonał. Chłopiec został przyjęty do bractwa mimo obowiązującej zasady, że nikt w wieku poniżej 18 roku życia nie może być członkiem tej rozbójniczej formacji.
Palnatoki zaadoptował Wagna, określanego mianem najbardziej nieustraszonego wśród Jomswikingów. Odwaga Wagna stanowi w sadze zdecydowane przeciwieństwo do pragmatyzmu – by nie powiedzieć tchórzostwa – Sigvaldiego. Jednak po śmierci Palnatokiego przywódcą bractwa został właśnie Sigvaldi. 
W trakcie bitwy w zatoce Hjörungavágr miał on nakazać odwrót, co Wagn ze wzgardą odrzucił. Cisnął nawet w stronę Sigvaldiego oszczepem, lecz nie trafił. Wagn po przegranej bitwie dostał się do niewoli, ale nie został zgładzony – jak inni jeńcy – bowiem swą odwagą zaimponował norweskim wodzom. W przeciwieństwie do niego Sigvaldi stał się przedmiotem ich drwin.
O dalszym życiu Wagna Akesona nie ma w norweskich, duńskich czy szwedzkich sagach żadnych informacji.

</doc>
<doc id="2102412" url="https://pl.wikipedia.org/wiki?curid=2102412" title="Sin dejar rastros">
Sin dejar rastros

Sin dejar rastros () – argentyński film animowany z 1918 roku, autorstwa Quirino Cristianiego. Był to drugi na świecie pełnometrażowy film animowany (pierwszym był "El Apóstol" tego samego autora). 
"Sin dejar rastros" był filmem politycznym. Jego tematem były stosunki argentyńsko-niemieckie w czasie I wojny światowej – Niemcy usiłowały bezskutecznie skłonić Argentynę do wzięcia udziału w wojnie po stronie niemieckiej, jednak Argentyna chciała zachować neutralność; aby zmienić jej stanowisko Niemcy stosowali różnorakie działania dyplomatyczne oraz nieudaną prowokację – zatopienie argentyńskiego statku, o które Argentyna miała obwinić przeciwników Niemiec. "Sin dejar rastros" był wymierzony właśnie w tę prowokację. Film został skonfiskowany przez argentyńskie władze z powodów dyplomatycznych; żadna z jego kopii nie zachowała się do czasów współczesnych.

</doc>
<doc id="2102413" url="https://pl.wikipedia.org/wiki?curid=2102413" title="Ołeksandr Tomach">
Ołeksandr Tomach

Ołeksandr Ołeksandrowycz Tomach, ukr. Олександр Олександрович Томах, ros. Александр Александрович Томах, "Aleksandr Aleksandrowicz Tomach" (ur. 17 października 1948 w Mińsku, Białoruska SRR) – ukraiński piłkarz, grający na pozycji obrońcy, a wcześniej pomocnika, trener piłkarski.
Kariera piłkarska.
Kariera klubowa.
Wychowanek Szkoły Piłkarskiej w Czerniowcach. Pierwszy trener – Mychajło Pises. W 1967 rozpoczął karierę piłkarską w Bukowynie Czerniowce. W sierpniu następnego roku przeszedł do Metałurha Zaporoże. W latach 1976-78 bronił barw Dnipra Dniepropetrowsk, po czym powrócił do Metałurha Zaporoże. W zaporoskim klubie zakończył karierę zawodową.
Kariera trenerska.
Po zakończeniu kariery zawodniczej rozpoczął pracę trenerską. Jeszcze ucząc się w Wyższej Szkole Trenerskiej w Moskwie w 1981 objął stanowisko głównego trenera Metałurha Zaporoże. Z zaporoskim klubem pracował przez 8 lat, a w czerwcu 1988 przyjął propozycję prowadzenia Nywy Winnica. Przez problemy zdrowotne ojca w sierpniu 1990 był zmuszony wrócić do Zaporoża. Najpierw trenował prywatny klub Wiktor Zaporoże, który utrzymywał Wiktor Oharenko. We wrześniu 1994 został zaproszony na stanowisko głównego trenera Metałurha Zaporoże, który walczył o utrzymanie w Wyższej Lidze. Właśnie jemu udało się doprowadzić klub do okresu najlepszych wyników w historii. Ale po czterech lat przez problemy sercowe był zmuszony zmienić zawód na krzesło wiceprezesa klubu. W marcu 2003 wrócił do pracy trenerskiej w klubie Systema-Boreks Borodzianka, który prowadził do końca 2003. Następnie trenował Polissia Żytomierz, a od lipca 2004 Desnę Czernihów, z którym pracował do 7 maja 2007. Potem obejmował stanowisko dyrektora sportowego w sztabie szkoleniowym Arsenału Kijów. Latem 2009 przyjął propozycję prowadzenia Zachodnioukraińskiej Akademii Piłki Nożnej, pomagając trenować reprezentujący Akademię zespół Skała Morszyn. W sierpniu 2012 powrócił na stanowisko dyrektora sportowego Arsenału Kijów, w którym pracował do końca roku. W kwietniu 2012 objął stanowisko dyrektora sportowego Metałurha Zaporoże. 7 listopada 2014 po dymisji Ołeha Tarana po raz kolejny stał na czele Metałurha. 24 lutego 2015 został zmieniony na Anatolija Czancewa. Potem do czerwca 2015 pracował na stanowisku dyrektora sportowego.

</doc>
<doc id="2102417" url="https://pl.wikipedia.org/wiki?curid=2102417" title="Chunsoft">
Chunsoft

 – japoński producent gier wideo, specjalizujący się w grach RPG. 
Firma została założona przez Kōichiego Nakamurę, projektanta gier wideo z Enix w 1985 roku. 

</doc>
<doc id="2102420" url="https://pl.wikipedia.org/wiki?curid=2102420" title="Plestiodon reynoldsi">
Plestiodon reynoldsi

Plestiodon reynoldsi – gatunek jaszczurki z rodziny scynkowatych (Scincidae). Występuje endemicznie w okolicach grzbietu górskiego Lake Wales w środkowej Florydzie. Pod względem morfologii, biologii i zachowania przypomina inne podziemne jaszczurki.
Morfologia i biologia.
Od czubka pyska do kloaki "Plestiodon reynoldsi" mierzy przeciętnie około 57 mm. Jest funkcjonalnie beznogi, jednak w fałdach po bokach ciała znajdują się znacząco zredukowane kończyny. Zasiedla niewielkie obszary porośnięte karłowatą roślinnością, obecnie przeważnie otoczone sadami pomarańczowymi i domami mieszkalnymi. Prowadzi podziemny tryb życia, dlatego osobniki tego gatunku są rzadko widywane. Poruszają się tuż pod powierzchnią ziemi, pozostawiając charakterystyczny sinusoidalny ślad na piasku. Przeważnie scynki znajdują się na głębokości około 8 cm, często można je spotkać kopiące w piasku w pobliżu świeżych śladów. Występują w suchej, luźnej glebie, co umożliwia im poruszanie się pod ziemią. Poruszają się w charakterystyczny sposób, nazywany „pływaniem w piasku”. Żywią się głównie larwami chrząszczy, termitami i pająkami, co sugeruje, że pokarm pobierają pod ziemią, choć osobniki hodowane w niewoli jedzą również na powierzchni.
Siedliska i liczebność.
"P. reynoldsi" najliczniejszy jest w zalesionych siedliskach, przypominających jego naturalne habitaty, jednak występuje również na obszarach poddanych wpływowi działalności ludzkiej, takiej jak rolnictwo, jednak w sadach pomarańczowych jest znacznie rzadszy. Nie występuje na terenach miejskich, dlatego postępująca urbanizacja jest głównym zagrożeniem dla tego gatunku. W latach 1974–2004 wielkość obszaru, na którym mogły żyć scynki, zmniejszyła się o 17,8%, a dalszy spadek prognozowany jest co najmniej do roku 2060. Kontakt ludzi i jaszczurek w rejonie grzbietu Lake Wales trwa od mniej niż 30 pokoleń "P. reynoldsi", dlatego u scynków nie zaszła jak dotąd zmiana genetyczna związana z wpływem działalności ludzi. W Czerwonej księdze gatunków zagrożonych gatunek ten jest klasyfikowany jako narażony na wyginięcie (VU).
Pożary, występujące nieregularnie na terenach porośniętych przez roślinność karłowatą ("Florida scrub") i utrzymujące te ekosystemy, mają wpływ na różnorodność genetyczną i różnicowanie genetyczne w populacjach scynków żyjących na tych terenach. W populacjach z terenów, na których długo nie występowały pożary, bogactwo alleli i oczekiwana heterozygotyczność są wyższe niż na obszarach popożarowych, jednak nieregularne pożary mogą być korzystne dla scynków. Lokalne populacje zaczynają odradzać się po skutkach pożarów po około 10 latach. Zbyt częste pożary mogą redukować różnorodność genetyczną jaszczurek, ponieważ odrodzenie się populacji trwa przez zbyt wiele pokoleń.
Zachowanie i biologia rozrodu.
"Plestiodon reynoldsi" jest aktywny przez cały rok – w przeciwieństwie do większości innych tropikalnych jaszczurek, jego największa aktywność nie przypada na porę największych deszczy, lecz na miesiące od lutego do maja i od sierpnia do listopada. W cyklu dziennym temperatura ciała scynka waha się od 28–29 do 31–32 °C – schemat taki występuje u nich przez cały rok. Latem "P. reynoldsi" jest aktywny w godzinach porannych i wieczornych, a zimą – w dzień, co wiąże się z ilością światła. W lecie temperatura ciała scynka jest najwyższa w trakcie aktywności wieczornej, a najniższa – podczas aktywności porannej. "P. reynoldsi" ma jeden okres rozrodczy w trakcie roku – rozpoczyna się on pomiędzy lutym a marcem i trwa do maja. Samice wyprowadzają najwyżej jeden lęg rocznie, niektóre rozmnażają się co dwa lata lub jeszcze rzadziej. Przeciętna liczba jaj w lęgu waha się od dwóch do trzech. Młode jaszczurki wykluwają się w lipcu. Dojrzałość płciową osiągają po 19–23 miesiącach, jednak badania szkieletochronologiczne dowodzą, że tempo wzrostu u tych scynków może być bardzo zmienne, głównie ze względu na niestałą ilość wody i pożywienia w ich środowisku. Początkowo maksymalną długość życia "P. reynoldsi" szacowano na trzy lata, jednak późniejsze badani dowiodły, że niektóre osobniki mogą żyć co najmniej 8–10 lat.
Klasyfikacja.
"Plestiodon reynoldsi" został opisany w 1910 roku przez Leonharda Hessa Stejnegera, który umieścił go w monotypowym rodzaju "Neoseps". Molekularne analizy filogenetyczne wskazywały jednak, że gatunek ten jest zagnieżdżony wewnątrz rodzaju "Eumeces", który tym samym nie jest monofiletyczny. Grupa gatunków obejmująca "P. reynoldsi" była nazywana sekcją "Pariocela" – Schmitz i in. (2004) zasugerowali podniesienie nazwy "Pariocela" do rangi odrębnego rodzaju, jednak Brandley i współpracownicy (2005) kladowi obejmującemu wszystkie wschodnioazjatyckie i północnoamerykańskie gatunki z rodzaju "Eumeces" oraz "Neoseps reynoldsi" przywrócili nazwę rodzajową "Plestiodon", co w tym samym roku zrobił również Smith. Zarówno analiza przeprowadzona przez Schmitza i współpracowników, jak i wykonana przez Brandleya i in., sugerują, że "P. reynoldsi" jest najbliżej spokrewniony z również występującym na Florydzie scynkiem florydzkim ("P. egregius").
Ostatni wspólny przodek wszystkich haplotypów "P. reynoldsi" istniał prawdopodobnie około 3 mln lat temu, co odpowiada okresowi, w którym Floryda zaczęła stawać się coraz bardziej sucha i zdominowana przez karłowatą roślinność.

</doc>
<doc id="2102421" url="https://pl.wikipedia.org/wiki?curid=2102421" title="Neoseps reynoldsi">
Neoseps reynoldsi



</doc>
<doc id="2102422" url="https://pl.wikipedia.org/wiki?curid=2102422" title="Eumeces reynoldsi">
Eumeces reynoldsi



</doc>
<doc id="2102423" url="https://pl.wikipedia.org/wiki?curid=2102423" title="Neoseps">
Neoseps



</doc>
<doc id="2102427" url="https://pl.wikipedia.org/wiki?curid=2102427" title="Saint-Jean">
Saint-Jean



</doc>
<doc id="2102430" url="https://pl.wikipedia.org/wiki?curid=2102430" title="Edgar Jung">
Edgar Jung



</doc>
<doc id="2102432" url="https://pl.wikipedia.org/wiki?curid=2102432" title="Pomnik Czynu Powstańczego">
Pomnik Czynu Powstańczego



</doc>
<doc id="2102434" url="https://pl.wikipedia.org/wiki?curid=2102434" title="TRZZ">
TRZZ



</doc>
<doc id="2102435" url="https://pl.wikipedia.org/wiki?curid=2102435" title="Piłka siatkowa na Igrzyskach Śródziemnomorskich 2009">
Piłka siatkowa na Igrzyskach Śródziemnomorskich 2009

Piłka siatkowa na Igrzyskach Śródziemnomorskich 2009, odbywała się w dniach 28 czerwca - 4 lipca 2009 w 3 miejscowościach nieopodal Pescary: Chieti oraz Montesilvano (turniej mężczyzn) i we Vasto (turniej kobiet). 

</doc>
<doc id="2102437" url="https://pl.wikipedia.org/wiki?curid=2102437" title="Wojska Obrony Wewnętrznej">
Wojska Obrony Wewnętrznej

Wojska Obrony Wewnętrznej (WOWew) – jeden z rodzajów wojsk Sił zbrojnych PRL.
Formowanie i zmiany organizacyjne.
W 1965 na bazie przekazanych z MSW do MON jednostek Korpusu Bezpieczeństwa Wewnętrznego, utworzono nowy rodzaj wojsk – Wojska Obrony Wewnętrznej. Po reorganizacji weszły w skład wojsk Obrony Terytorialnej Kraju.
WOWewn nosiły mundur koloru khaki wojsk lądowych i granatowy otok czapki. Związane z regionalnym ubiorem Podhalan kapelusze z piórami oraz peleryny otrzymała 5 Podhalańska Brygada Wojsk Obrony Wewnętrznej.
W 1965 rozformowujący się Korpus Bezpieczeństwa Wewnętrznego przekazał MON trzy brygady, osiem pułków zmotoryzowanych, pułk czołgów, pułk pontonowo-mostowy, dwa bataliony inżynieryjne, pułk łączności i batalion łączności. Na bazie tych jednostek utworzono cztery grupy jednostek Wojsk Obrony Wewnętrznej: zabezpieczenia Komitetu Obrony Kraju i Wojewódzkich Komitetów Obrony (jednostki ochrony i łączności), obrony lądowej terytorium kraju (do zwalczania desantów i grup dywersyjnych przeciwnika), zabezpieczenia przegrupowania wojsk (jednostki pontonowo-mostowe i regulacji ruchu). WOWewn miały też w razie zagrożenia udzielać pomocy organom MSW w zakresie utrzymania porządku i bezpieczeństwa publicznego. W grudniu 1976 rozwiązano Dowództwo WOWew, a podległe mu jednostki podporządkowano dowódcom Okręgów Wojskowych.
Wojska Obrony Wewnętrznej istniały do 1989, kiedy to w ramach redukcji Wojska Polskiego zostały rozwiązane. Część jednostek przeformowano w pułki ochrony, kilka podporządkowano dowódcy Nadwiślańskich Jednostek Wojskowych .
Jednostki WOWew.
Jednostki zabezpieczenia Komitetu Obrony Kraju i wojewódzkich komitetów obrony
Jednostki obrony lądowej
Jednostki zabezpieczenia przegrupowania wojsk
Jednostki obrony przed bronią masowego rażenia
Dowódcy WOWewn
Pierwszym pełniącym obowiązki czasowo po rozwiązaniu KBW był gen. bryg. Bronisław Kuriata.

</doc>
<doc id="2102442" url="https://pl.wikipedia.org/wiki?curid=2102442" title="Themistocles Gluck">
Themistocles Gluck



</doc>
<doc id="2102445" url="https://pl.wikipedia.org/wiki?curid=2102445" title="Atanazy (Jevtić)">
Atanazy (Jevtić)

Atanazy, nazwisko świeckie Jevtić (ur. 8 stycznia 1938 w Brdaricy, zm. 4 marca 2021 w Trebinje) – serbski biskup prawosławny.
Życiorys.
Po ukończeniu gimnazjum w Šabacu wstąpił do seminarium duchownego św. Sawy w Belgradzie, którego dyplom uzyskał w czerwcu 1958. 3 grudnia 1960, po odbyciu obowiązkowej służby wojskowej, złożył wieczyste śluby zakonne przed archimandrytą Justynem (Popoviciem, którego był uczniem duchowym). Kontynuował również podjęte w 1958 studia teologiczne, które ukończył w 1963. Wcześniej, w 1961, przyjął święcenia diakońskie, zaś 28 sierpnia tego samego roku – kapłańskie.
Za zgodą Świętego Synodu Serbskiego Kościoła Prawosławnego w lutym 1964 udał się na studia doktoranckie, które rozpoczął w Akademii Teologicznej Patriarchatu Konstantynopolitańskiego na wyspie Chalki, zaś ukończył na uniwersytecie w Atenach. Tytuł doktora teologii uzyskał w 1967 na podstawie dysertacji poświęconej eklezjologicznej nauce św. Pawła w świetle prac św. Jana Złotoustego. Hieromnich Atanazy pozostawał w Atenach jeszcze przez rok, studiując patrystykę i służąc w cerkwi przy rosyjskiej ambasadzie w stolicy Grecji.
Jesienią 1968 przybył do Paryża, gdzie uczył się języka francuskiego i wykładał w Instytucie św. Sergiusza podstawy teologii oraz historię Kościoła w Bizancjum. Prowadził również wykłady z patrologii w Instytucie Katolickim w Paryżu oraz z literatury bizantyjskiej na Sorbonie. Pracował w różnych parafiach prawosławnych w stolicy Francji. Od 1973 wykładał na Uniwersytecie Belgradzkim historię Cerkwi, od 1983 jako profesor nadzwyczajny, zaś od 1987 – jako profesor zwyczajny. W latach 1980/81 oraz 1990/91 był dziekanem wydziału teologicznego. Opublikował ponad 100 prac, wielokrotnie występował również z odczytami publicznymi lub uczestniczył w otwartych debatach w Belgradzie.
7 lipca 1991 przyjął chirotonię biskupią i objął katedrę banacką. W maju 1992 został przeniesiony do eparchii zahumsko-hercegowińskiej z siedzibą w Mostarze. Z powodu wybuchu wojny w Bośni musiał opuścić swoją dotychczasową rezydencję i przenieść się do monasteru Tvrdoš w Trebinje, gdzie przebywał do dnia śmierci. W 1994 założył Akademię Duchowną im. Bazylego Ostrogskiego w Srbinje, której pierwszym rektorem został osobiście.
Wielokrotnie w krytyczny sposób oceniał politykę Stanów Zjednoczonych i państw Europy zachodniej wobec Jugosławii, a następnie Serbii. Negatywnie ocenił układ z Dayton i należał do grupy duchownych, która zażądała od patriarchy serbskiego Pawła ustąpienia za publiczne wyrażenie poparcia wobec tejże umowy. Obok biskupów Amfilochiusza (Radovicia) i Artemiusza (Radosavljevicia), również uczniów duchowych archimandryty Justyna (Popovicia) zaliczany był do najbardziej konserwatywnego, nacjonalistycznego skrzydła Serbskiego Kościoła Prawosławnego, utożsamiającego się z teologią św. Mikołaja (Velimirovicia). W swoich tekstach wielokrotnie nawiązywał do ideologii świętosawia i mitów związanych z bitwą na Kosowym Polu. Przez wiele lat popierał politykę Slobodana Miloševicia, z czego ostatecznie wycofał się.
W 1999 na własną prośbę odszedł w stan spoczynku, kontynuując przy tym pracę naukową. Był członkiem Związku Pisarzy Serbii i Czarnogóry. Współautor przekładu Pisma Świętego na współczesny język serbski.

</doc>
<doc id="2102446" url="https://pl.wikipedia.org/wiki?curid=2102446" title="Biełorusskaja (stacja metra na linii Zamoskworieckaja)">
Biełorusskaja (stacja metra na linii Zamoskworieckaja)

Biełorusskaja ( – "Białoruska") – stacja linii Zamoskworieckiej metra moskiewskiego, otwarta 11 września 1938 roku, wraz z otwarciem linii Zasmoskworieckiej.
Stacja jest połączona ze stacją o tej samej nazwie na linii Kolcewej.

</doc>
<doc id="2102448" url="https://pl.wikipedia.org/wiki?curid=2102448" title="Sony α390">
Sony α390

Sony α390 (oznaczenie fabryczne DSLR-A390) – lustrzanka cyfrowa ("ang. DSLR, Digital Single Lens Reflex Camera") z serii α3xx (następca modelu α380), przeznaczona dla początkujących użytkowników, wyprodukowana przez firmę Sony i dostępna na rynku od lipca 2010 roku. Wyposażona jest w matrycę CCD o efektywnej rozdzielczości 14.2 megapiksela (APS-C), ekran LCD o przekątnej 2.7 cala i rozdzielczości 230 tys. punktów oraz system stabilizacji obrazu SteadyShot. Aparat współpracuje z obiektywami Sony oraz Konica Minolta. Od modelu α290 różni się przede wszystkim możliwością podglądu na żywo ("Live View").

</doc>
<doc id="2102450" url="https://pl.wikipedia.org/wiki?curid=2102450" title="Lucius Coelius Antipater">
Lucius Coelius Antipater



</doc>
<doc id="2102451" url="https://pl.wikipedia.org/wiki?curid=2102451" title="Kościół Wniebowzięcia Najświętszej Marii Panny w Buczaczu">
Kościół Wniebowzięcia Najświętszej Marii Panny w Buczaczu

Kościół Wniebowzięcia Najświętszej Marii Panny w Buczaczu, obecnie też kościół pw. Matki Bożej Szkaplerznej w Buczaczu – zabytkowy rzymskokatolicki kościół znajdujący się przy ul. Mularskiej 2 w Buczaczu, w rejonie buczackim obwodu tarnopolskiego.
Historia.
W 1373 lub 1379 właściciel Buczacza, Michał Awdaniec z Buczacza, założył parafię rzymskokatolicką. Wtedy też powstał pierwszy kamienny kościół, wielokrotnie przebudowywany.
21 marca 1761 właściciel Buczacza Mikołaj Bazyli Potocki ufundował nowy kościół parafialny w mieście. Obecnie istniejący kościół został zbudowany w latach 1761–1763 z fundacji Mikołaja Bazylego Potockiego, wojewodzica bełskiego i właściciela miasta (przynajmniej od roku 1733) oraz w drugiej połowie XVIII w.
Architekt nie jest znany. Zbigniew Hornung przypuszczał, że właściwym twórcą projektu mógł być Bernard Meretyn; albo Marcin Urbanik użył kopię projektu kościoła w Hodowicy, który jest prototypem buczackiego. Jan Ostrowski uważał, że autorem projektu kościoła był kontynuator Meretyna, zapewne Marcin Urbanik.
14 sierpnia 1763 r. arcybiskup lwowski Wacław Hieronim Sierakowski konsekrował kościół oraz pięć ołtarzy. 23 marca 1890 podczas nabożeństwa w kościele posąg anioła upadł na głowę kobiecie (pani Mierzwińskiej, żonie lustratora oraz kasjera magistratu buczackiego), która potem zmarła w wyniku otrzymanych uszkodzeń.
W czerwcu 1930 r. w kościele odsłonięto pamiątkową tablicę poświęconą pamięci uczniów poległych w czasie I wojny światowej i w wojnie 1920.
W 1945 po wypędzeniu ludności polskiej władze sowieckie zamknęły kościół i umieściły w nim magazyn artykułów żelaznych. W krypcie urządzono kotłownię, kości członków rodziny Potockich spoczywające w krypcie zostały sprofanowane i wyrzucone z kościoła.
W 1991 władze wolnej Ukrainy zwróciły zniszczony kościół katolikom. 24 sierpnia 1991 biskup diecezjalny Marcjan Trofimiak ponownie poświęcił kościół.
W latach 90. XX w. przeprowadzono remont świątyni. Jednym z głównych orędowników i inicjatorem remontu był polski proboszcz parafii w Buczaczu, ks. infułat Ludwik Rutyna.
Proboszcz – ks. Dariusz Piechnik. Jeden z proboszczów – ks. Stanisław Gromnicki – w 1908 był zastępcą przewodniczącego buczackiego oddziału Rady szkolnej okręgowej, został kawalerem orderu Franciszka Józefa oraz prałatem papieskim.
Architektura, wystrój.
Kościół zbudowany z cegieł na planie krzyża. Z zewnątrz jest otynkowany. W narożach obniżonej kruchty znajdują się kręte schody prowadzące na emporę. Fasada główna jest flankowana podwójnymi pilastrami z głowicami kompozytowymi, zwieńczona półokrągłym tympanonem, w którym umieszczono kopię obrazu Madonna Sykstyńska Rafaela Santi, znajdującego się w Galerii Obrazów Starych Mistrzów w Dreźnie. Według legendy kopia jest dziełem Edwarda Śmigłego-Rydza. Pośrodku znajduje się portal wejściowy. Na portalu widnieje napis: „Chcąc Potockich Pilawa mieć trzy krzyże całe / Dom Krzyżowy na Boską wybudował chwałę”.
Do najcenniejszych elementów wyposażenia należy ołtarz główny, sięgający pod sklepienie prezbiterium. W kościele znajduje się pięć ołtarzy, m.in. cztery bocznych, jeden z których tematycznie związany z życiem Matki Boskiej.
Adam Bochnak przypisał projekt ołtarza głównego Piotrowi Polejowskiemu na podstawie jego podobieństwa do ołtarza w kościele Franciszkanów w Przemyślu.
Jan K. Ostrowski przypuszczał, iż wystrój rzeźbiarski kościoła jest dziełem warsztatu Pinsla, w skład którego wchodziło przynajmniej trzech snycerzy. Główną postacią był anonimowy współpracownik Pinsla (nieco żartobliwie określony badaczem jako „Przyjaciel Pinsla”, lub „Amico di Pinsel”), który najprawdopodobniej wykonał także figury dużych aniołów z ołtarza głównego w kościele w Hodowicy. Drugą osobą – to snycerz, który wykonał figury w ołtarzach bocznych (także w cerkwi Pokrowy w Buczaczu). Trzecim snycerzem warsztatu Pinsla był najprawdopodobniej Antoni Sztyl.
Andrzej Betlej uważa, iż Maciejowi Polejowskimu błędnie w starszej literaturze przypisywali struktury ołtarzy bocznych w kościele parafialnym w Buczaczu.
Jakub Sito przypisuje Sebastianowi Fesingeru rzeźby z ołtarza św. Tadeusza przy lewem łuku tęczowym oraz datuje go na lata 1745–1750. Warto zwrócić uwagę, że twarz figury Anioła Stróża z tego ołtarza jest opracowana bardzo podobnie do fizjonomii posążków z epitafium Jabłonowskiej w kościele Jezuitów we Lwowie. Jan K. Ostrowski uważał, że figury w tym ołtarzu tworzą grupę znacznie słabsze oraz archaiczne pod względem stylistycznym od pozostałych rzeźb w kościele.

</doc>
<doc id="2102453" url="https://pl.wikipedia.org/wiki?curid=2102453" title="Yamato Nadeshiko Shichi Henge">
Yamato Nadeshiko Shichi Henge



</doc>
<doc id="2102455" url="https://pl.wikipedia.org/wiki?curid=2102455" title="Dinamo (stacja metra w Moskwie)">
Dinamo (stacja metra w Moskwie)

Dinamo () – stacja linii Zamoskworieckiej metra moskiewskiego, otwarta 11 września 1938 roku, wraz z otwarciem linii Zasmoskworieckiej.

</doc>
<doc id="2102457" url="https://pl.wikipedia.org/wiki?curid=2102457" title="Zoltán Nagy">
Zoltán Nagy

Zoltán Nagy (ur. 25 października 1985 w Debreczynie) – węgierski piłkarz, występujący na pozycji obrońcy.

</doc>
<doc id="2102464" url="https://pl.wikipedia.org/wiki?curid=2102464" title="Świętosawie">
Świętosawie

Świętosawie (serb. Светосавље, "Svetosavlje") – serbska ideologia religijno-narodowa, sformułowana pod wymienioną nazwą w dwudziestoleciu międzywojennym i rozwijana przez prawosławnych duchownych i teologów Mikołaja (Velimirovicia) i Justyna (Popovicia) oraz ich uczniów. Nazwa ideologii odwołuje się do pierwszego zwierzchnika autokefalicznego Serbskiego Kościoła Prawosławnego – świętego Sawy.
Fundamentem świętosawia jest wiara w szczególny związek narodu serbskiego z religią prawosławną oraz powierzenie temu narodowi wyjątkowej misji przez samego Boga. Ideologia ta głosi także budowę w Serbii państwa wyznaniowego z wiodącą rolą religii prawosławnej, przy czym preferowany jest jego ustrój monarchiczny, nawiązujący do średniowiecznego państwa Nemaniczów. Ważnym składnikiem świętosawia jest kult świętego Sawy oraz kanonizowanych przez Serbski Kościół Prawosławny władców z dynastii Nemaniczów.
Okoliczności powstania i rozwój.
Propozycja terminu "świętosawie" jako synonimu „serbskiego prawosławia” pojawiła się po raz pierwszy w kręgu teologów i innych intelektualistów działających w Serbskim Klubie Kulturalnym w Belgradzie w latach 30. XX wieku, redagujących pismo religijno-filozoficzne pod tym samym tytułem. Pierwszą próbę bliższego zdefiniowania tego terminu podjął w 1932 Dimitrije Najdanović, w pracy pod tym samym tytułem, zdaniem którego świętosawie oznaczało „integralną narodową wspólnotę w Chrystusie”. Najdanović rozwijał następnie koncepcję ideologiczną, w której prawosławie miało łączyć się z wiarą w mesjańskie znaczenie narodu serbskiego w historii świata.
Idee Najdanovicia poszerzył i spopularyzował biskup Mikołaj (Velimirović), głoszący wybraństwo narodu serbskiego i zawarcie przezeń szczególnego przymierza z Bogiem poprzez postacie św. Sawy oraz Łazarza I Hrebeljanovicia. Biskup interpretował bitwę na Kosowym Polu i jej następstwa jako wynik decyzji Łazarza, by zginąć i zdobyć królestwo niebieskie, nie zaś zwyciężyć i utrwalać swoją władzę na ziemi. W tym momencie jego zdaniem naród serbski otrzymał szczególną misję, ale również został skazany na szczególne, oczyszczające cierpienie.
Na ideologię świętosawia powoływała się w swoich deklaracjach politycznych organizacja nacjonalistyczna ZBOR oraz jej przywódca Dimitrije Ljotić. W 1952 Dimitrije Najdenović twierdził jednak, że jej działalność nie miała nic wspólnego z tworzoną przez niego ideologią, zaś świętosawie jest w praktyce równoznaczne z prawosławiem.
Współcześni teologowie prawosławni definiują świętosawie jako „chrześcijaństwo w narodowym wydaniu” (określenie biskupa Atanazego (Jevticia)). Archimandryta Justyn (Popović) tłumaczył natomiast, iż świętosawie to postawa życiowa stanowiąca połączenie miłości, pracy, czynienia dobra oraz walki o ideały chrześcijańskie.
Zdaniem Doroty Gil działalność duchownych i świeckich powołujących się na koncepcje świętosawskie (według definicji Justyna (Popovicia)) w rzeczywistości odbiega od deklarowanych założeń teoretycznych.
Współczesną serbską organizacją polityczną bezpośrednią podającą świętosawie jako podstawę swojej doktryny jest Serbska Partia Świętosawska protojereja Žarko Gavrilovicia. Ten ostatni definiował świętosawie następująco:
Krytyka.
Świętosawie jest określane w literaturze jako ideologia fundamentalistyczna.
Cechy.
Kult św. Sawy.
Jednym z elementów myśli świętosawskiej jest kult osoby św. Sawy, wykraczający poza ramy kultu świętych funkcjonującego w prawosławiu. Według zwolenników koncepcji świętosawskich działalność pierwszego zwierzchnika Serbskiego Kościoła Prawosławnego zapoczątkowała istnienie odrębnego narodu serbskiego oraz nadała mu widoczny do dnia dzisiejszego charakter. W hagiograficznych opracowaniach poświęconych tej postaci, jak również tekstach politycznych na ten temat, św. Sawa określany był jako „zbiorowe imię narodu”, „ojciec serbskiego narodu”, „agapista”, „apostoł”, „największy architekt bogoczłowieczej kultury prawosławnej”. Biskup Mikołaj (Velimirović), jeden z głównych ideologów świętosawia, uważał św. Sawę za twórcę serbskiej myśli narodowej i człowieka, który najpełniej łączył specyficzne cechy duchowości chrześcijańskiego Wschodu i Zachodu.
Prawosławie jako religia narodowa.
W ujęciu świętosawia religią narodową Serbów jest prawosławie, zaś zwierzchnik Serbskiego Kościoła Prawosławnego to nie tylko duchowy autorytet społeczeństwa, ale i jeden z przywódców świeckich. Udział duchownych prawosławnych w polityce jest tym samym w pełni dozwolony, czy wręcz zalecany.
Monarchizm i „teodemokracja”.
Świętosawie zawiera w sobie pochwałę monarchii serbskiej w kształcie powstałym w okresie rządów dynastii Nemaniczów, gloryfikację władców z tejże dynastii, ukazywanie ich jako przywódców świeckich i duchowych wszystkich Serbów. Niektórzy autorzy utożsamiający się z tradycją świętosawską nawoływali wprost do powrotu do Serbii średniowiecznej.
Jako inny dopuszczalny ustrój państwowy ideologowie świętosawia podawali specyficznie rozumianą demokrację – zachowanie demokratycznych form ustrojowych przy równoczesnym oparciu całości kultury i życia społecznego na etyce chrześcijańskiej („chrystokracja”, „teodemokracja”).
Misja narodu serbskiego.
Ideologowie świętosawia przypisywali Serbom szczególne miejsce w historii ludzkości, określając ich jako nowy naród wybrany, „naród-bogonośca” (nosiciel Boga). Serbowie są w tej ideologii narodem wybranym, w którego losy w szczególny sposób ingeruje sam Bóg. Ich szczególnym zadaniem jest również obrona wiary – stąd wszystkie wojny, w których walczą Serbowie, traktowane są równolegle jako walka w obronie narodu i w obronie prawosławia.
Wizja Serbów jako narodu wybranego w etyce świętosawskiej łączy się z przekonaniem o ich szczególnej gotowości do ponoszenia kolejnych ofiar.

</doc>
<doc id="2102465" url="https://pl.wikipedia.org/wiki?curid=2102465" title="Służąca przewodnicząca">
Służąca przewodnicząca

 – shōjo-manga autorstwa Hiro Fujiwary, swojego czasu wydawana w magazynie "LaLa". Składa się z 18 tomów, z czego ostatni został wydany 24 sierpnia 2013 roku.
Na jej podstawie stworzono anime, którego pierwszy odcinek został wyemitowany w Japonii 1 kwietnia 2010.
W Polsce manga została wydana pod tytułem "Służąca przewodnicząca" przez wydawnictwo JPF. Anime nadawane jest od 1 września 2016 roku na kanale 2x2, również pod tytułem "Służąca przewodnicząca".
Fabuła.
Liceum Seiki, jedna ze szkół, która jest wymarzonym miejscem dla chłopców, a okropnym dla dziewcząt, niedawno została zmieniona w szkołę koedukacyjną. Jednak populacja dziewczyn jest wciąż mała. W dodatku żyją one w ciągłym strachu przed „nie na najwyższym poziomie” żartami chłopaków. Misaki Ayuzawa, przewodnicząca samorządu szkolnego, postanawia wziąć sprawy w swoje ręce i zagwarantować płci żeńskiej bezpieczeństwo w tym nieprzyjemnym środowisku.
Trenując, studiując, a nawet stając się pierwszą przewodniczącą-dziewczyną, Misaki uzyskała niezbyt dobrą reputację wśród męskiej części liceum (jako straszliwy dyktator nienawidzący chłopaków) i wspaniałą wśród przedstawicielek płci żeńskiej i nauczycieli (jako „światełko w tunelu” i „nadzieja na lepsze jutro”). Jednak, po szkole, Misaki pracuje jako kelnerka w Maid Latte, co utrzymuje w sekrecie. Na nieszczęście, pewnego razu, pewien bardzo popularny chłopak, Usui Takumi, zauważa dziewczynę w przebraniu pokojówki.
Anime.
Każdy odcinek jest rozpoczynany piosenką „My Secret” śpiewaną przez Saayę Mizuno. Piosenki końcowe w wykonaniu zespołu heidi to „Yokan” (odcinki 1-15) i „Loop” (odcinki 16-26).

</doc>
<doc id="2102467" url="https://pl.wikipedia.org/wiki?curid=2102467" title="Bahtijors Hasans">
Bahtijors Hasans

Bahtijors Hasans – łotewski dyplomata, od 2013 ambasador Łotwy przy OBWE i ONZ w Wiedniu.
Życiorys.
Z pochodzenia jest Uzbekiem. Uzyskał wykształcenie prawnicze oraz filologiczne na Uniwersytecie Łotewskim. Kształcił się również w Nowym Delhi, Jerozolimie i Tokio. Po uzyskaniu naturalizacji rozpoczął w 1993 pracę w Ministerstwie Spraw Zagranicznych Republiki Łotewskiej. Był m.in. wiceministrem spraw zagranicznych, a także przedstawicielem kraju w Szwecji (w randze I sekretarza ds. handlu i gospodarki i Chargé d’affaires) oraz Finlandii.
3 września 2010 złożył listy uwierzytelniające prezydentowi Słowenii, rozpoczynając misję jako ambasador nadzwyczajny i pełnomocny w tym kraju. 15 listopada 2013 roku Łotwa zamknęła ambasadę w Słowenii, po zamknięciu słoweńskiej ambasady na Łotwie w ubiegłym roku.
Mówi w językach francuskim, szwedzkim, tureckim i perskim.

</doc>
<doc id="2102468" url="https://pl.wikipedia.org/wiki?curid=2102468" title="Antoni Barłowski">
Antoni Barłowski

Antoni Barłowski (ur. 1968) – polski aktor filmowy i teatralny. 
Życiorys.
Ukończył studia na PWST we Wrocławiu. Jest aktorem w teatrze Stara Prochownia w Warszawie

</doc>
<doc id="2102470" url="https://pl.wikipedia.org/wiki?curid=2102470" title="Stanisław Barański (polityk)">
Stanisław Barański (polityk)

Stanisław Barański (ur. 1925 w Żyrardowie, zm. 28 listopada 2015 tamże) – polski działacz partyjny i państwowy, przewodniczący Miejskiej Rady Narodowej w Żyrardowie (1973–1975), wojewoda skierniewicki (1975–1980).
Życiorys.
W latach 1946–1952 pracował w Zakładach Lniarskich w Żyrardowie, następnie był kierownikiem działu planowania Zakładów Przemysłu Bawełnianego (1952–1954) oraz dyrektorem naczelnym ZPB i Zakładu Tkanin Technicznych. Ukończył studia wyższe. W 1972 objął funkcję I sekretarza Komitetu Miejskiego PZPR w Żyrardowie, a w następnym roku został przewodniczącym Miejskiej Rady Narodowej tego miasta. Od 1975 do 1980 sprawował funkcję pierwszego w historii wojewody skierniewickiego.
Mieszkał w Żyrardowie. Odznaczony był m.in. Krzyżem Kawalerskim Orderu Odrodzenia Polski i Złotym Krzyżem Zasługi.

</doc>
<doc id="2102471" url="https://pl.wikipedia.org/wiki?curid=2102471" title="Dystans (ujednoznacznienie)">
Dystans (ujednoznacznienie)



</doc>
<doc id="2102473" url="https://pl.wikipedia.org/wiki?curid=2102473" title="Piotr Grochmalski">
Piotr Grochmalski

Piotr Grochmalski (ur. 22 czerwca 1957 w Zielonej Górze) – polski dziennikarz, korespondent wojenny, politolog, wykładowca.
Życiorys.
Ukończył studia dziennikarskie w Instytucie Nauk Politycznych Uniwersytetu im. Adama Mickiewicza w Poznaniu. W 1998 uzyskał na Wydziale Nauk Społecznych UAM stopień doktora na podstawie rozprawy "Transformacja systemowa w Czeczenii a kryzys ustrojowy Federacji Rosyjskiej". Na podstawie pracy "Kazachstan. Studium politologiczne" uzyskał stopień doktora habilitowanego.
Jako dziennikarz pracował w dwutygodniku „Nadodrze” i tygodniku „Wprost”. W pierwszej połowie lat 90. pełnił funkcję redaktora naczelnego tygodnika „Poznaniak”. Współpracował również z „Rzeczpospolitą”, „Głosem Wielkopolski” i Radiem Merkury. Był korespondentem wojennym w Afganistanie, Armenii i Czeczenii. Zasiadał we władzach Wielkopolskiego Oddziału Stowarzyszenia Dziennikarzy Polskich.
W kolejnych latach zaangażował się w działalność naukową. Był adiunktem w Instytucie Politologii Uniwersytetu Mikołaja Kopernika w Toruniu oraz w Wyższej Szkole Dziennikarskiej im. Melchiora Wańkowicza w Warszawie. 
Obecnie pracuje w Katedrze Europeistyki na Wydziale Nauk o Polityce i Bezpieczeństwie Uniwersytetu Mikołaja Kopernika w Toruniu i w Instytucie Studiów Strategicznych na Wydziale Bezpieczeństwa Narodowego Akademii Sztuki Wojennej w Warszawie.
Zajmuje się teorią polityki i komunikacji społecznej oraz geopolityką. Jest autorem opracowań poświęconych Rosji, krajom Kaukazu i Azji Centralnej.

</doc>
<doc id="2102474" url="https://pl.wikipedia.org/wiki?curid=2102474" title="Péter Kabát">
Péter Kabát

Péter Kabát (ur. 25 września 1977 w Budepeszcie) – węgierski piłkarz, występujący na pozycji napastnika.

</doc>
<doc id="2102475" url="https://pl.wikipedia.org/wiki?curid=2102475" title="Ewa Zadrożna">
Ewa Zadrożna



</doc>
<doc id="2102477" url="https://pl.wikipedia.org/wiki?curid=2102477" title="Ondřejovice (przystanek kolejowy)">
Ondřejovice (przystanek kolejowy)

Ondřejovice – przystanek kolejowy w Ondřejovicach, w kraju ołomunieckim, w Czechach. Znajduje się na wysokości 375 m n.p.m. i leży na linii kolejowej nr 297. W obrębie przystanku znajduje się również ładownia.

</doc>
<doc id="2102478" url="https://pl.wikipedia.org/wiki?curid=2102478" title="Thedo Remmelink">
Thedo Remmelink

Thedo Remmelink (ur. 22 kwietnia 1963) – holenderski snowboardzista. Jego najlepszym wynikiem na mistrzostwach świata jest 12. miejsce w slalomie równoległym na mistrzostwach świata w Lienzu. Zajął także 10. miejsce w gigancie na igrzyskach w Nagano. Najlepsze wyniki w Pucharze Świata osiągnął w sezonie 1995/1996, kiedy to zajął trzecie miejsce w klasyfikacji generalnej. W sezonie 1994/1995 był drugi w klasyfikacji slalomu i trzeci w klasyfikacji giganta.
W 1998 r. zakończył karierę.

</doc>
<doc id="2102483" url="https://pl.wikipedia.org/wiki?curid=2102483" title="Filip Budweil">
Filip Budweil

Filip Budweil (ur. 20 sierpnia 1976 w Krakowie) – polski aktor filmowy i teatralny. Absolwent Wydziału Lalkarskiego Państwowej Wyższej Szkoły Teatralnej im. Ludwika Solskiego w Krakowie – Filia we Wrocławiu.
Filmografia.
Źródło: Filmpolski.pl.

</doc>
<doc id="2102486" url="https://pl.wikipedia.org/wiki?curid=2102486" title="Gaustatoppen">
Gaustatoppen

Gaustatoppen – szczyt w Norwegii (w regionie Telemark) położony na Półwyspie Skandynawskim, w Górach Skandynawskich. Leży on kilka kilometrów na południe od Rjukan i na zachód od Oslo (ok. 100 km w linii prostej, 180 km drogą). Szczyt osiąga wysokość 1891 metrów.

</doc>
<doc id="2102494" url="https://pl.wikipedia.org/wiki?curid=2102494" title="Turniej o Złoty Kask 2010">
Turniej o Złoty Kask 2010

Turniej o Złoty Kask 2010 (ZK) w sporcie żużlowym – coroczny turniej żużlowy organizowany przez Polski Związek Motorowy.
Turniej o Złoty Kask w sezonie 2010 został rozegrany 16 września 2010 roku w Częstochowie. W turnieju zwyciężył Janusz Kołodziej przed Adrianem Miedzińskim i Piotrem Protasiewiczem. Był to pierwszy od 2007 roku turniej o Złoty Kask, w którym wystartowało co najmniej szesnastu zawodników.
Finał.
Bieg po biegu:

</doc>
<doc id="2102497" url="https://pl.wikipedia.org/wiki?curid=2102497" title="Stefan Wurzacher">
Stefan Wurzacher

Stefan Wurzacher – austriacki snowboardzista. Nie startował na mistrzostwach świata ani na igrzyskach olimpijskich. Najlepsze wyniki w Pucharze Świata osiągnął w sezonie 1995/1996, kiedy to zajął drugie miejsce w klasyfikacji generalnej i w klasyfikacji slalomu.
W 1998 r. zakończył karierę.

</doc>
<doc id="2102500" url="https://pl.wikipedia.org/wiki?curid=2102500" title="Andrea Hewitt">
Andrea Hewitt

Andrea Hewitt (ur. 4 kwietnia 1982 w Christchurch) – nowozelandzka triathlonistka.
Brązowa medalistka Igrzysk Wspólnoty Narodów w triathlonie w 2006. Podczas IO w Pekinie (2008) zajęła ósme miejsce. Trzecia zawodniczka Mistrzostw Świata ITU w 2009. Zwyciężczyni cyklu Mistrzostw Świata w 2011. Zajęła szóste miejsce na letnich Igrzyskach Olimpijskich 2012.

</doc>
<doc id="2102501" url="https://pl.wikipedia.org/wiki?curid=2102501" title="MATADOR">
MATADOR

MATADOR (skrót od ang. "Man-portable Anti-Tank, Anti-DOoR") – współczesny jednorazowy granatnik przeciwpancerny, opracowany przy udziale Singapurskich Sił Zbrojnych oraz izraelskiego przedsiębiorstwa Rafael Advanced Defense Systems i produkowany przez niemieckie przedsiębiorstwo Dynamit Nobel Defence. MATADOR jest znacznie ulepszoną wersją pochodzącego z lat 70. XX wieku granatnika Armbrust.
Broń, wykorzystująca amunicję kumulacyjną (HEAT) oraz odkształcalną (HESH), przeznaczona jest zarówno do niszczenia lekkich pojazdów opancerzonych (głównie transporterów opancerzonych i czołgów lekkich), burzenia murów budynków oraz fortyfikacji.

</doc>
<doc id="2102508" url="https://pl.wikipedia.org/wiki?curid=2102508" title="Wenus z Pardo">
Wenus z Pardo

Wenus z Pardo, też "Jupiter i Antiope" () – płótno pędzla włoskiego malarza Tycjana z 1538 roku.
W 1574 roku obraz zgodnie ze spisem dzieł sporządzonym przez Tycjana nosił nazwę "Naga z pejzażem i satyrem". W późniejszych latach przyjęto nazwę Antiope z powodu wielokrotnego powtarzania motywu z Amazonką przez Tycjana. Podobieństwo leżącej kobiety do postaci z płótna "Śpiącej Wenus" Giorgione z galerii drezdeńskiej dawało prawo do przyjęcia jeszcze innego tytułu.
Tycjan w mistrzowski sposób wkomponował postacie w pejzaż. Scena rozgrywa się w leśnej gęstwinie z której rozpościera się widok na równinę i w dalszej perspektywie góry. Malarz przedstawił kilka scen jakie w idylicznym nastroju mogą rozgrywać się wśród natury: polowanie, odpoczynek, miłosne amory i kąpiele.

</doc>
<doc id="2102514" url="https://pl.wikipedia.org/wiki?curid=2102514" title="Pēteris Salkazanovs">
Pēteris Salkazanovs

Pēteris Salkazanovs (ur. 30 sierpnia 1956 w miejscowości Pededze w gminie Alūksne) – łotewski polityk, parlamentarzysta (1999–2002), minister rolnictwa w rządzie Vilisa Krištopansa (1999). 
Życiorys.
Jest synem Osetyjczyka i Łotyszki – ojciec był dyrektorem zakładu mleczarskiego w miejscowości Tirza, matka zaś sprzedawczynią. Kształcił się w szkole podstawowej w Tirzie, następnie w szkole średniej w Lejasciems. Po uzyskaniu egzaminu dojrzałości służył w armii radzieckiej. W 1983 ukończył studia w Łotewskiej Akademii Rolniczej w Jełgawie. Był II sekretarzem Komsomołu na uczelni. Po odejściu z uczelni pracował w Ministerstwie Rolnictwa Łotewskiej SRR, w kołchozie "Draudzība" (pol. "Przyjaźń") w rejonie jełgawskim, zaś od 1987 był przewodniczącym Komitetu Wykonawczego Rady Deputowanych Ludowych gminy Sidrabene w rejonie jełgawskim. 
W 1988 zaangażował się w działalność w Łotewskim Froncie Ludowym, był także jednym z założycieli Łotewskiego Związku Samorządowego, przewodniczył jego Komisji Oświaty i Kultury. W styczniu 1999 uzyskał mandat posła na Sejm Republiki Łotewskiej VII kadencji z ramienia Łotewskiej Socjaldemokratycznej Partii Robotniczej, po tym jak jeden z członków LSDSP zrezygnował ze sprawowania obowiązków poselskich. Od lutego do lipca 1999 pełnił funkcję ministra rolnictwa w rządzie Vilisa Krištopansa tworzonym przez Łotewską Drogę, Nową Partię, TB/LNNK i LSDSP. Po dymisji rządu i opuszczeniu rządzącej koalicji przez socjaldemokratów powrócił do wykonywania pracy posła. W styczniu 2002 opuścił LSDSP, zakładając frakcję Związku Socjaldemokratycznego, w kwietniu 2002 stanął na jej czele. W marcu 2002 została utworzona partia Związek Socjaldemokratyczny (SDS). W wyborach z 2002 bez powodzenia ubiegał się o mandat poselski z ramienia SDS. W 2005 przystąpił do partii Nowi Demokraci (JD), z ramienia której ubiegał się o wybór do Sejmu. 
Żonaty z Ingą, mają dzieci: Jurisa, Artūrsa i Annę.

</doc>
<doc id="2102515" url="https://pl.wikipedia.org/wiki?curid=2102515" title="Sprengel (herb szlachecki)">
Sprengel (herb szlachecki)

Sprengel – polski herb szlachecki z nobilitacji.
Opis herbu.
Opis herbu z wykorzystaniem zasad blazonowania, zaproponowanych przez Alfreda Znamierowskiego:
Na tarczy dzielonej w pas, w polu górnym, błękitnym, sarna naturalna wyskakująca zza środkowego najmniejszego pagórka, opierająca nogi na jednym z dwóch wyższych pagórków;
W polu dolnym, srebrnym, trzy róże czerwone.
Klejnot: sarna wyskakująca, jak w godle.
Labry srebrne, podbite błękitem.
Najwcześniejsze wzmianki.
Nadany Janowi Sprengel von Röbern, burmistrzowi i burgrabiemu elblągskiemu 27 listopada 1576. Sarna (kozioł) pochodzi z herbu Berżewicz Marcina Berżewicza, który adoptował Sprengela.
Herbowni.
Ponieważ herb Sprengel był herbem własnym, prawo do posługiwania się nim przysługuje tylko jednemu rodowi herbownemu:
Sprengel.

</doc>
<doc id="2102516" url="https://pl.wikipedia.org/wiki?curid=2102516" title="The Slaughter Rule">
The Slaughter Rule

The Slaughter Rule – amerykański film w reżyserii Alexa Smitha i Andrew J. Smitha z 2002 roku.
Fabuła.
Dzieło kina niezależnego osadzone w realiach amerykańskiego małego miasteczka w Montanie opowiadające o przyjaźni młodego sportowca Roya i trenera futbolu amerykańskiego Gedeona.

</doc>
<doc id="2102517" url="https://pl.wikipedia.org/wiki?curid=2102517" title="Behdad Salimi">
Behdad Salimi

Behdad Salimi Kordasijabi (per. بهداد•سلیمی کردآسیابی; ur. 8 grudnia 1989 w Gha’emszahr) – irański sztangista, mistrz olimpijski i dwukrotny mistrz świata.
Jego największym sukcesem jest złoty medal na Letnich Igrzyskach Olimpijskich 2012 w Londynie, zdobył też złote medale mistrzostw świata w Antalyi w 2010 roku i mistrzostw świata w Paryżu rok później w kategorii powyżej 105 kilogramów.
Udział w konkursie podnoszenia ciężarów na Letnich Igrzyskach Olimpijskich w 2016 roku w Rio de Janeiro miał dramatyczny przebieg. Największy przeciwnik Irańczyka – gruziński sztangista Lasza Talachadze – zakończył rwanie wynikiem 215 kg, na chwilę ustanawiając przy tym rekord świata dotychczas należący do Behdada Salimiego i wynoszący 214 kg. Irańczyk ok. 2 minuty później pobił ten rekord wyrywając 216 kg, jednakże gruziński zawodnik osiągnął na tych igrzyskach zdecydowanie najlepszy wynik w podrzucie (258 kg), tym samym ustanawiając nowy rekord świata w dwuboju (473 kg) i zdobywając złoty medal olimpijski w najwyższej kategorii wagowej. Na jego zwycięstwo miało wpływ to, iż wszystkie próby w podrzucie Behdada Salimiego zostały zakwestionowane przez sędziów i jury. W związku ze spaleniem wszystkich podejść Behdad Salimi był nieklasyfikowany w konkursie, co stanowiło wielką sensację. Zarówno Behdad Salimi, jak i irańska ekipa przez kilkanaście minut mocno kwestionowali decyzję oceniających, ale nie zmieniło to rezultatu.

</doc>
<doc id="2102521" url="https://pl.wikipedia.org/wiki?curid=2102521" title="Ostatnia Partia">
Ostatnia Partia

Ostatnia Partia (łot. "Pēdējā partija", PP) – łotewskie ugrupowanie polityczne powstałe w 2010.
Historia.
Idea powołania do życia nowej partii zrodziła się w gronie osób zniechęconych dotychczasowym życiem publicznym na Łotwie, którzy postanowili je zademonstrować w formie happeningu powołując do życia nowe ugrupowanie. Partia powstała 6 lipca 2010 w ryskim klubie muzycznym "Nabaklab". Zebranie założycielskie, w którym uczestniczyło ponad 200 osób, prowadził Roberts Gobziņš, który w 1993 startował w wyborach do Sejmu z ramienia Szczęścia Łotwy (łot. "Latvijas laime"), zaś na przewodniczącego Ostatniej Partii wybrany został Gints Knoks. W skład władz ugrupowania weszły Natālija Baškirova i Zanda Slava. Na zebraniu założycielskim uchwalono statut i program. W klubie zjawili się liderzy Stowarzyszenia na rzecz Innej Polityki Aigars Štokenbergs, Artis Pabriks i Gatis Kokins, którzy przynieśli ze sobą czerwone goździki i białe mieczyki. Pojawił się również Pēteris Viņķelis ze Związku Obywatelskiego, który jednak zadeklarował, że przybył wyłączenie celem konsumpcji piwa.
Program.
Partia jest ostatnim ugrupowaniem (57) zarejestrowanym przez Urząd Rejestracji Przedsiębiorstw Republiki Łotewskiej. Podkreśla, że ważniejsze niż uzyskanie poselskich mandatów jest dla niej sprowokowanie publicznej debaty na temat przyszłości kraju. Opowiada się za wzmocnieniem dialogu między władzą a społeczeństwem, wprowadzeniem elementów demokracji bezpośredniej, w tym referendów, elektronicznego głosowania, likwidacją reklamy przedwyborczej, wprowadzeniem kar za nieuczestniczenie w głosowaniach oraz możliwością głosowania w zastępstwie za niepełnoletnich. Zapowiada odbieranie mandatu posłom, którzy prowadzą samochód w stanie nietrzeźwości oraz pod wpływem narkotyków.
Partia występuje na rzecz równouprawnienia Rosjan i Łotyszy, kobiet i mężczyzn, młodzieży i emerytów, heteroseksualistów i homoseksualistów, wierzących i niewierzących, mieszkańców Rygi oraz prowincji. Opowiada się za prowadzeniem polityki prorodzinnej przez państwo, w tym korzystnym dla rodzin systemem podatkowym. System podatkowy ma również sprzyjać solidarności społecznej. Jest zwolenniczką społecznej dyskusji na temat eutanazji oraz zastępczym macierzyństwie.
Opowiada się za "prawem do szczęścia" i "prawem do zdrowia". Zapowiada podwyższenie indeksu szczęścia na Łotwie z 36,7 do 60. Na tenże indeks w rozumieniu partyjnym składa się: zadowolenie z życia, długość życia oraz czynniki ekologiczne. Za priorytet w konstruowaniu budżetu uznaje bezpłatną i dobrą oświatę, działania na rzecz rozwoju nauki i przemysłu, zdrowie dzieci oraz zapewnienie godziwej starości emerytom.
Partia posługuje się na swych stronach językiem łotewskim i rosyjskim, niektóre artykuły publikowane są również w dialekcie łatgalskim. Jako jedyne ugrupowanie używa na swych stronach elementów języka liwskiego. Mottem ugrupowania pozostaje fraza "Nie wiem. Nie jestem zdecydowany", która odwołuje się do powszechnej w łotewskim społeczeństwie apatii, niezdecydowania i zobojętnienia wobec spraw publicznych. W gronie niezdecydowanych partia upatruje szans na powiększenie elektoratu.
Udział w wyborach 2010.
W wyborach z 2 października 2010 partia wystawiła 38 kandydatów. Zapowiedziała, że jeśli przekroczy 2%-owy próg uprawniający do uzyskania dotacji państwowych, przekaże pieniądze na rzecz Fundacji Szpitala Dziecięcego. Poparcie dla ugrupowania wahało się w granicach 1-2%. Według socjologa i dyrektora firmy SKDS Arnisa Kaktiņša partia miała duże szanse na przekroczenia progu wyborczego, w związku z powszechnym brakiem zaufania do klasy politycznej. Ostatecznie w wyborach do Sejmu X kadencji w 2010 uzyskała 0,88% głosów i nie przekroczyła bariery uprawniającej do udziału w podziale mandatów.
Kandydatem na premiera pozostawał Niedźwiedź Szczęścia (łot. "Laimes Lācis", ur. 1923) będący bohaterem sztuki Andrejsa Upītsa, znany z kreskówek z okresu radzieckiego. Była to kpina z praktyki wystawiania kandydatów na premiera przez ugrupowania, które nie mają najmniejszych szans na uzyskanie szerszego poparcia w wyborach.

</doc>
<doc id="2102523" url="https://pl.wikipedia.org/wiki?curid=2102523" title="Péter Máté">
Péter Máté

Péter Máté (ur. 2 grudnia 1984 w Püspökladány) – węgierski piłkarz, występujący na pozycji obrońcy.

</doc>
<doc id="2102524" url="https://pl.wikipedia.org/wiki?curid=2102524" title="Związek na rzecz Innej Polityki">
Związek na rzecz Innej Polityki



</doc>
<doc id="2102526" url="https://pl.wikipedia.org/wiki?curid=2102526" title="Uroš Zorman">
Uroš Zorman

Uroš Zorman (ur. 9 stycznia 1980 w Kranju) – słoweński piłkarz ręczny, reprezentant kraju, środkowy rozgrywający.
Obecnie drugi trener kadry narodowej Słowenii w piłce ręcznej i drużyny seniorskiej w PGE VIVE Kielce. Wicemistrz Europy z 2004 roku ze Słowenii.
Kariera.
Klubowa.
Uprawiał sport już od podstawówki. W tym czasie trenował między innymi judo, koszykówkę oraz baseball, w którym zdobył nawet mistrzostwo Słowenii. W czwartej klasie namówiono go do gry w piłką ręczną. Treningi zaczął w Slovanie Ljubljana gdzie początkowo występował na pozycji bramkarza. W wieku 16 lat uzyskał stypendium od klubu, którego barwy reprezentował jeszcze przez jeden sezon. Następnie podpisał dwuletni kontrakt z RD Prule 67. W 2003 roku zdobył z tym klubem mistrzostwo oraz puchar Słowenii. Po tym sukcesie skorzystał z propozycji przejścia do hiszpańskiego CB Ademar León prowadzonego wówczas przez Manolo Cadenasa. Występował tam przez pół sezonu, po czym w 2004 roku wrócił do Słowenii i do 2006 roku występował w RK Celje Pivovarna Laško, z którym, w tym okresie, sięgnął po zwycięstwo w Lidze Mistrzów, trzykrotnie po Mistrzostwo Słowenii i dwukrotnie po Puchar Słowenii.
Następnym etapem w jego karierze był hiszpański BM Ciudad Real, którego graczem był przez 3 sezony. W tym czasie w rozgrywkach krajowych sięgnął po trzy Mistrzostwa Hiszpanii, Puchar Króla, Superpuchar Hiszpanii oraz dwa Puchary Ligi ASOBAL. Na arenie europejskiej dwukrotnie triumfował w Lidze Mistrzów oraz Champions Trophy.
W 2009 roku powrócił na dwuletni kontrakt do dawnego klubu: Celje Pivovarna Laško, z którym ponownie zdobył Mistrzostwo Słowenii i Puchar Słowenii. Pół roku przed końcem umowy, w styczniu 2011 roku podpisał z PGE VIVE Kielce trzyletni kontrakt z możliwością przedłużenia. Zawodnikiem kieleckiego klubu miał stać się 1 lipca 2011 roku. Jednak z powodu słabych wyników Celje Pivovarna Laško włodarze tego klubu postanowili obniżyć pensje zawodnikom. Uroš Zorman, którego kontrakt nie umożliwiał zmiany wynagrodzenia, nie zgodził się na nowe warunki i umowa ze słoweńskim klubem została rozwiązana za porozumieniem stron. 2 lutego podpisał półroczny kontrakt z kieleckim klubem, umożliwiający PGE VIVE Kielce anulowanie obowiązującej od 1 lipca umowy jeśli zawodnik nie spełni oczekiwań włodarzy klubu.
W polskiej ekstraklasie zadebiutował 6 lutego 2011 roku w meczu przeciwko MMTS Kwidzyn wygranym przez kielecki zespół 38:23. Zorman zdobył w tym meczu 3 bramki.
W dniu 4 czerwca 2018 Zorman ogłosił zakończenie kariery zawodniczej po 7 latach gry w PGE VIVE Kielce i podjęcie pracy w roli asystenta Tałanta Dujszebajewa w swoim ostatnim klubie.
Reprezentacyjna.
Uroš Zorman jest drugim trenerem kadry narodowej Słowenii. Na swoim koncie ma występy na Mistrzostwach Europy 2004, ME 2006, ME 2008, ME 2010 oraz Letnich Igrzyskach Olimpijskich 2004. Swój największy sukces z Reprezentacją osiągnął zdobywając srebrny medal na Mistrzostwach Europy w 2004 roku.

</doc>
<doc id="2102529" url="https://pl.wikipedia.org/wiki?curid=2102529" title="Samuel Schapira">
Samuel Schapira



</doc>
<doc id="2102530" url="https://pl.wikipedia.org/wiki?curid=2102530" title="Ligeja">
Ligeja



</doc>
<doc id="2102531" url="https://pl.wikipedia.org/wiki?curid=2102531" title="Grosser Preis des Kantons Aargau">
Grosser Preis des Kantons Aargau

Grosser Preis des Kantons Aargau – jednoetapowy wyścig kolarski rozgrywany w Gippingen, w Szwajcarii, w kantonie Argowia w ostatnich latach w czerwcu. Od 2005 roku należy do cyklu UCI Europe Tour i ma kat. 1.1 (w latach 2005–2010 miał najwyższą po UCI ProTour kategorię – 1.HC).
Wyścig odbył się po raz pierwszy w roku 1964 i organizowany jest corocznie. Rekordzistą pod względem ilości zwycięstw jest Norweg Alexander Kristoff – trzy triumfy.
Zwycięzcy.
Opracowano na podstawie:

</doc>
<doc id="2102533" url="https://pl.wikipedia.org/wiki?curid=2102533" title="Niemrawiec indyjski">
Niemrawiec indyjski

Niemrawiec indyjski (łac. "Bungarus caeruleus") – gatunek węża z rodziny zdradnicowatych.
Występuje na terenach trawiastych obszaru Sri Lanki, Indii i Pakistanu. Dorasta średnio do ok. 100-120 cm długości. Grzbiet koloru ciemnego - od brązowego od niebiesko-czarnego z poprzecznymi białymi pasami, brzuch jasny. Prowadzi nocny tryb życia. Nie jest agresywny jednak potrafi ukąsić w obronie własnej. Jad niemrawca jest bardzo toksyczny, bez otrzymania pomocy medycznej ukąszony umiera w ciągu 2 godzin.

</doc>
<doc id="2102534" url="https://pl.wikipedia.org/wiki?curid=2102534" title="GP Kanton Aargau">
GP Kanton Aargau



</doc>
<doc id="2102536" url="https://pl.wikipedia.org/wiki?curid=2102536" title="Grand Prix du canton d'Argovie">
Grand Prix du canton d'Argovie



</doc>
<doc id="2102537" url="https://pl.wikipedia.org/wiki?curid=2102537" title="GP Kanton Aargau Gippingen">
GP Kanton Aargau Gippingen



</doc>
<doc id="2102538" url="https://pl.wikipedia.org/wiki?curid=2102538" title="Otrzuty">
Otrzuty



</doc>
<doc id="2102539" url="https://pl.wikipedia.org/wiki?curid=2102539" title="Bungarus caeruleus">
Bungarus caeruleus



</doc>
<doc id="2102540" url="https://pl.wikipedia.org/wiki?curid=2102540" title="Helen Jenkins">
Helen Jenkins

Helen Rebecca Jenkins (ur. 8 marca 1984 w Elgin) – brytyjscy triathlonistka. Mistrzyni Świata w triathlonie z 2008.
Karierę zawodową rozpoczęła w 2002. Podczas Igrzysk Olimpijskich w Pekinie (2008) zajęła 21. miejsce. W sezonie olimpijskim została mistrzynią świata w Mistrzostwach Serii ITU. Czwarta zawodniczka Mistrzostw Świata w 2010, rok później w klasyfikacji generalnej zajęła drugą pozycję. Zajęła piąte miejsce na letnich Igrzyskach Olimpijskich 2012.

</doc>
<doc id="2102543" url="https://pl.wikipedia.org/wiki?curid=2102543" title="Peter Pechhacker">
Peter Pechhacker

Peter Pechhacker (ur. 2 maja 1970) – austriacki snowboardzista. Jego najlepszym wynikiem na mistrzostwach świata jest 6. miejsce w gigancie na mistrzostwach świata w San Candido. Nie startował na igrzyskach olimpijskich. Najlepsze wyniki w Pucharze Świata osiągnął w sezonie 1996/1997, kiedy to zajął 2. miejsce w klasyfikacji generalnej, a w klasyfikacji giganta był pierwszy.
W 1999 r. zakończył karierę.

</doc>
<doc id="2102544" url="https://pl.wikipedia.org/wiki?curid=2102544" title="Daniela Ryf">
Daniela Ryf

Daniela Ryf (ur. 29 maja 1987 w Solurze) – szwajcarska triathlonistka.
Uczestniczka Igrzysk Olimpijskich w Pekinie (2008), podczas których zajęła 17. miejsce. Jej największym sukcesem jest zwycięstwo w zawodach zaliczanych do serii Mistrzostw Świata ITU w Seulu w 2010. W klasyfikacji generalnej mistrzostw zajęła ostatecznie 12. miejsce

</doc>
<doc id="2102548" url="https://pl.wikipedia.org/wiki?curid=2102548" title="Piechotek leśny">
Piechotek leśny

Piechotek leśny ("Nemobius sylvestris") – gatunek ciepłolubnego owada prostoskrzydłego z rodziny świerszczowatych (Gryllidae) związany z lasami liściastymi. Występuje w zachodniej, południowej i częściowo środkowej Europie oraz północno-zachodniej Afryce, na Azorach i Wyspach Kanaryjskich. W Polsce jest gatunkiem bardzo rzadkim, znanym z jednego stanowiska w Łęknicy nad Nysą Łużycką. Inne z wcześniejszych doniesień o jego występowaniu w kraju uważane są za wątpliwe.
W Polskiej Czerwonej Księdze Zwierząt zaliczony został do kategorii EN (gatunki bardzo wysokiego ryzyka, silnie zagrożone).

</doc>
<doc id="2102549" url="https://pl.wikipedia.org/wiki?curid=2102549" title="Nemobius sylvestris">
Nemobius sylvestris



</doc>
<doc id="2102550" url="https://pl.wikipedia.org/wiki?curid=2102550" title="Mark Smith (inżynier wyścigowy)">
Mark Smith (inżynier wyścigowy)

Mark Smith (ur. 9 marca 1961 w Pelsall, Staffordshire) – brytyjski inżynier, dyrektor techniczny w zespołach Formuły 1 Force India, Caterham oraz Sauber.
Życiorys.
Mark Smith był jednym z pierwszych pracowników w irlandzkim zespole Jordan Grand Prix w Formule 1. Pracował we francuskim zespole Renault i austriackim Red Bull Racing. W listopadzie 2007 roku dołączył do indyjskiego zespołu Force India jako dyrektor do spraw projektowych. W 2010 roku zastąpił Jamesa Keya na stanowisku dyrektora technicznego, który odszedł do szwajcarskiego zespołu Sauber. Brytyjczyk na stanowisku dyrektora technicznego w Force India został zastąpiony przez Andrew Greena. Następnie był dyrektorem technicznym w zespole Caterham i Sauber. W 2016 roku przed Grand Prix Australii zrezygnował ze stanowiska decydując się na powrót do Wielkiej Brytanii z powodów rodzinnych.

</doc>
<doc id="2102551" url="https://pl.wikipedia.org/wiki?curid=2102551" title="9 Dywizja Lotnictwa Myśliwskiego">
9 Dywizja Lotnictwa Myśliwskiego

9 Dywizja Lotnictwa Myśliwskiego (9 DLM) – związek taktyczny lotnictwa myśliwskiego Wojska Polskiego.
Formowanie i zmiany organizacyjne.
Na podstawie dyrektywy Ministra Obrony Narodowej Nr 00020/Org. z 21 lutego 1951 szef Sztabu Generalnego WP wydał rozkaz Nr 0096/Org. z 11 grudnia 1951 w którym nakazywał Dowódcy Wojsk Lotniczych sformować 9 Dywizję Lotnictwa Myśliwskiego.
Miejscem formowania dowództwa dywizji oraz podległych jednostek był Malbork.
W terminie do 1 grudnia 1952 w Malborku został sformowany Pluton Fotograficzny 9 DLM.
W 1953, w związku z trudnościami organizacyjnymi, 29 plm został przebazowany do Ornety, a 26 plm przeniesiony do Zegrza Pomorskiego i od 1 kwietnia 1953 podporządkowany dowódcy 11 Dywizji Lotnictwa Myśliwskiego w Świdwinie. We wrześniu 1953 przy Dowództwie 9 DLM został sformowany Węzeł Radiotechniczny 9 DLM, a do końca tego roku Stacja Tlenowa 9 DLM.
W marcu 1956, na podstawie zarządzenia Szefa Sztabu Generalnego WP Nr 0304/Org. z 28 grudnia 1955, utworzono na bazie Węzła Radiotechnicznego 9 DLM 13 kompanię radiotechniczną.
Zgodnie z rozkaz nr 025/MON z 30.09.1967 w sprawie przekazania jednostkom wojskowym historycznych nazw i numerów oraz ustanowienia dorocznych świąt jednostek Dz. Roz. Tjn. MON Nr 10, poz. 53 9 Dywizja Lotnictwa Myśliwskiego przyjęła tradycje 4 Pomorskiej Mieszanej Dywizji Lotniczej i został przemianowana na 4 Dywizję Lotnictwa Myśliwskiego.
Struktura organizacyjna dywizji.
Struktura organizacyjna dywizji w 1952 roku:
Struktura organizacyjna dywizji w 1953 roku:
Samoloty.
Początkowo podstawowym samolotem dywizji był MiG-15 (Lim 1), jego zmodernizowana wersja MiG-15bis (Lim-2) oraz szkolno-treningowy UTMiG-15.
W ramach unowocześniania lotnictwa, na uzbrojenie dywizji wszedł nowy, około dźwiękowy samolot myśliwski MiG-17 (Lim-5) oraz jego udoskonalona wersja MiG-17pf.
W 1964 41 plm otrzymał samoloty naddźwiękowe MiG-21F. W latach następnych wprowadzono w 9 DLM ich kolejne modyfikacje.

</doc>
<doc id="2102552" url="https://pl.wikipedia.org/wiki?curid=2102552" title="Tomisław Donczew">
Tomisław Donczew

Tomisław Pejkow Donczew, bułg. Томислав Пейков Дончев (ur. 6 sierpnia 1973 w Gabrowie) – bułgarski polityk i przedsiębiorca, działacz partii GERB, burmistrz Gabrowa (2007–2010), minister bez teki w pierwszym rządzie Bojka Borisowa (2010–2013) oraz wicepremier w jego drugim i trzecim rządzie (2014–2017, 2017–2021), parlamentarzysta krajowy, poseł do Parlamentu Europejskiego VIII kadencji.
Życiorys.
Jest absolwentem wydziału filozofii Uniwersytetu Wielkotyrnowskiego im. Świętych Cyryla i Metodego, Po zakończeniu studiów przez dwa lata pracował jako nauczyciel w szkole średniej, a następnie był redaktorem w stacji radiowej w Gabrowie.
W swojej rodzinnej miejscowości rozpoczął także działalność biznesową w lokalnym inkubatorze przedsiębiorczości, gdzie zajmował stanowisko dyrektora generalnego (2000–2004). Później był analitykiem w sofijskim think tanku zajmującym się społeczeństwem obywatelskim, a także ukończył dodatkowe kursy na Uniwersytecie Oksfordzkim oraz studia menedżerskie na macierzystej uczelni.
W 2007 zaangażował się w działalność polityczną, kiedy to z listy nowo powołanej partii Obywatele na rzecz Europejskiego Rozwoju Bułgarii (GERB), poszukującej aktywnych osób bez doświadczenia politycznego. Wystartował wówczas z powodzeniem w wyborach na burmistrza Gabrowa. Zajmował to stanowisko przez trzy lata. W marcu 2010 wszedł do rządu Bojka Borisowa na utworzone w tym czasie stanowisko ministra ds. funduszy Unii Europejskiej, odpowiedzialnego za rozdysponowanie i wykorzystanie tych środków. Urząd ten sprawował do marca 2013. W tym samym roku uzyskał mandat posła do Zgromadzenia Narodowego 42. kadencji.
W 2014 stanął na czele listy partii GERB w wyborach europejskich, uzyskując mandat eurodeputowanego VIII kadencji. 7 listopada tego samego roku objął urząd wicepremiera ds. funduszy europejskich i polityki gospodarczej w drugim rządzie Bojka Borisowa. Sprawował go do stycznia 2017. W marcu tego samego roku został wybrany w skład bułgarskiego parlamentu 44. kadencji. W maju 2017 otrzymał ponownie nominację na wicepremiera w trzecim gabinecie lidera partii GERB, funkcję tę pełnił do maja 2021.
W kwietniu 2021, lipcu 2021, listopadzie 2021 i październiku 2022 utrzymywał mandat deputowanego na kolejne kadencje.

</doc>
<doc id="2102553" url="https://pl.wikipedia.org/wiki?curid=2102553" title="Nicola Spirig">
Nicola Spirig

Nicola Spirig (ur. 7 lutego 1982 w Bülach) – szwajcarska triathlonistka, mistrzyni olimpijska z Londynu, wicemistrzyni świata z 2010 roku. Z powodzeniem występuje także w zawodach lekkoatletycznych.
Thriathlon.
W 1999 zdobyła mistrzostwo Europy juniorów, następnie w 2001 mistrzostwo świata juniorów. Uczestniczyła w Igrzyskach Olimpijskich w Atenach (2004) i Pekinie (2008). Jest dwukrotną mistrzynią Europy z 2009 i 2010 roku oraz wicemistrzynią świata z 2010 roku. W 2012 roku podczas Igrzysk Olimpijskich w Londynie zdobyła złoty medal pokonując o centymetry na mecie Szwedkę Lisę Norden.
Lekkoatletyka.
Dwukrotna wicemistrzyni Europy juniorek w biegach przełajowych (1999 &amp; 2000). Złota medalistka mistrzostw Szwajcarii na różnych dystansach.

</doc>
<doc id="2102556" url="https://pl.wikipedia.org/wiki?curid=2102556" title="Slovinský potok">
Slovinský potok

Slovinský potok – potok w Górach Wołowskich, w grupie górskiej Hnilecké vrchy, na Słowacji. Płynie na terenie Spisza, na terytorium powiatu Spiska Nowa Wieś. Stanowi prawostronny dopływ Hornadu.

</doc>
<doc id="2102557" url="https://pl.wikipedia.org/wiki?curid=2102557" title="Alexander Koller">
Alexander Koller

Alexander Koller (ur. 18 grudnia 1975 w Salzburgu) – austriacki snowboardzista. Jego najlepszym wynikiem na mistrzostwach świata jest 8. miejsce w snowboardcrossie na mistrzostwach w Kreischbergu. Nie startował na igrzyskach olimpijskich. Najlepsze wyniki w Pucharze Świata osiągnął w sezonie 1997/1998, kiedy to triumfował w klasyfikacji generalnej oraz w klasyfikacji snowboardcrossu.
W 2003 r. zakończył karierę.

</doc>
<doc id="2102558" url="https://pl.wikipedia.org/wiki?curid=2102558" title="Lisa Nordén">
Lisa Nordén

Lisa Nordén (ur. 24 listopada 1984 w Kristianstad) – szwedzka triathlonistka, wicemistrzyni olimpijska z Londynu, brązowa medalistka mistrzostw świata z 2010.
Starty w profesjonalnych zawodach rozpoczęła w 2007. Tego roku została mistrzynią świata juniorów. Jest brązową medalistką mistrzostw Europy z 2009 roku. Rok później zajęła trzecie miejsce w mistrzostwach świata. W 2012 roku podczas Igrzysk Olimpijskich w Londynie zdobyła srebrny medal przegrywając o centymetry ze Szwajcarką Nicolą Spirig.

</doc>
<doc id="2102560" url="https://pl.wikipedia.org/wiki?curid=2102560" title="Kościół Wniebowzięcia Najświętszej Marii Panny w Winnikach">
Kościół Wniebowzięcia Najświętszej Marii Panny w Winnikach

Kościół Wniebowzięcia Najświętszej Marii Panny w Winnikach – rzymskokatolicki parafialny kościół w Winnikach przy ul. Lwowskiej 1 (ukr. Львівській, 1).
Historia.
W 1738 Marianna Tarłowa ufundowała kościół w Winnikach. Fundacja miała stanowić miejsce przechowywania cudownego obrazu Matki Boskiej Częstochowskiej zwanej tu Winnicką.
W 1750 (lub ) wieś Winniki kupił biskup pomocniczy lwowski Samuel Głowiński i w 1756 uposażył nią kolegium pijarów we Lwowie. W 1766 w Winnikach została erygowana przez arcybiskupa lwowskiego Wacława Hieronima Sierakowskiego parafia rzymskokatolicka, którą prowadzili pijarzy. W tym samym roku ukończono budowę kościoła według projektu lwowskiego architekta Bernarda Meretyna (Piotr Krasny uważa, że można przypuszczać, iż kościół należy do wczecnych dzieł Bernarda Meretyna).
W 1784 w wyniku reform józefińskich przeprowadzonych przez cesarza Austrii Józefa II władze austriackie zlikwidowały kolegium pijarów. Ich posiadłość w Winnikach włączono do dóbr skarbowych, a parafię przejęło duchowieństwo diecezjalne. W posiadłości popijarskiej powstała manufaktura tytoniu, przekształcona w XIX w. w fabrykę, działającą do dziś. Pracownicy manufaktury sfinansowali dużą część wyposażenia kościoła, w którym prace wykończeniowe przeciągnęły się do końca XVIII w.
Po zakończeniu II wojny światowej ostatnimi administratorami parafii byli ks. Albin Mydlarz do 13 listopada 1945 oraz ks. Włodzimierz Pelc do 8 maja 1946. Po 1946 kościół został zmieniony w magazyn. W 1992 władze niepodległej Ukrainy zwróciły kościół wiernym; w tym samym roku wznowiono też działalność parafii.
Architektura.
Kościół Wniebowzięcia Najświętszej Marii Panny to budowla halowa, trzyprzęsłowa, bez wyodrębnionego w bryle prezbiterium. Do korpusu głównego przylegają z jednej strony dwie zakrystie, a z drugiej wydłużona kruchta. Nad dwuspadowym dachem wznosi się smukła sygnaturka. Fasada jest dekorowana pilastrami i profilowanymi gzymsami, zwieńczona jest krzywoliniowym szczytem. Wewnątrz kruchty znajduje się portal główny dekorowany herbami rodowymi fundatorki: Pilawą i Drużyną. Wnętrze nakryte jest sklepieniem baldachimowym wspartym na łękach sklepiennych. Sklepienia i ściany pokrywają malowidła z końca XVIII w., przemalowane w 1912, po drugiej wojnie światowej uszkodzone, częściowo odrestaurowane po 1992.
Pierwotne wyposażenie kościoła nie zachowało się. Oryginalny obraz Matki Boskiej Winnickiej znajduje się w miejscowej cerkwi, a w ołtarzu głównym kościoła jest jego kopia.
Obok kościoła stoi parawanowa dzwonnica.

</doc>
<doc id="2102563" url="https://pl.wikipedia.org/wiki?curid=2102563" title="Darków">
Darków

Darków (czes. , niem. Darkau), właściwie Darków-Zdrój (cz. Lázně Darkov, niem. Bad Darkau) – część miasta Karwiny w kraju morawsko-śląskim, w powiecie Karwina w Czechach. Jest to także gmina katastralna o nazwie Darkov i powierzchni 549,92 ha. W 2001 r. liczył 406 mieszkańców, a w 2010 odnotowano 129 adresów.
Historia.
Po raz pierwszy wzmiankowane w 1447 jako "Darkow". Znajdowała się w granicach księstwa cieszyńskiego będącego od 1327 lennem czeskim, a od 1526 w Monarchii Habsburgów. Od 1571 stanowiło część frysztackiego państwa stanowego.
Darków stał się znany dzięki założonemu w 1866 zakładowi lecznictwa uzdrowiskowego, które miało na celu wspomagać leczenie chorób układu mięśniowo-szkieletowego, stanów pourazowych itp. Posiada cenione w Europie Środkowej zasoby wód jodowo-bromowych.
Według austriackiego spisu ludności z 1910 roku Darków miał 2305 mieszkańców, z czego 2261 było zameldowanych na stałe. Osób polskojęzycznych było 2181 co stanowiło 96,5%, niemieckojęzycznych 73 (3,2%), czeskojęzycznch 7 (0,3%). 2042 osób (88,6%) katolików, 223 (9,7%) ewangelików, 39 (1,7%) wyznawców judaizmu oraz 1 osoba innej religii lub wyznania.
Po I wojnie światowej wybuchł konflikt polsko-czechosłowacki m.in. o Śląsk Cieszyński. Według porozumienia zawartego 5 listopada 1918 między Radą Narodową Księstwa Cieszyńskiego a Zemským Národním Výborem pro Slezsko Darków miał się znaleźć po polskiej stronie granicy. Nie godząc się z jego postanowieniami strona czechosłowacka dokonała napaści na Śląsk Cieszyński w 1919 roku. Po zawarciu rozejmu spór graniczny miał zostać rozwiązany poprzez plebiscyt. Strona czechosłowacka obawiała się jego wyniku, gdyż według austriackich spisów ludność polskojęzyczna stanowiła tu miażdżącą większość. Wykorzystując sytuację związania Polski w walce z bolszewikami rząd czechosłowacki przeforsował postulaty, aby plebiscyt nie odbył się. Po podziale Śląska Cieszyńskiego miejscowość stała się częścią Czechosłowacji. W 1938 sporne tereny wraz z Darkowem zostały przyłączone do Polski. Po okresie okupacji niemieckiej, Darków został włączony w granice czechosłowackie.
Na Olzie, nieopodal zakładu uzdrowiskowego znajduje się zabytkowy most wzniesiony w latach 1924-1925, a w 1991 wpisany do krajowego rejestru zabytków technicznych. W latach dwutysięcznych odrestaurowany.
Podobnie jak wiele okolicznych miejscowości Darków znacząco ucierpiał na skutek szkód górniczych. Z tego powodu wielu jego mieszkańców przeprowadziło się do innych wiosek i miast, przez co populacja wyraźnie się zmniejszyła.

</doc>
<doc id="2102564" url="https://pl.wikipedia.org/wiki?curid=2102564" title="Megabates">
Megabates

Megabates był wodzem perskim żyjącym na przełomie VI i V wieku przed naszą erą. Został wymieniony w "Dziejach" Herodota jako dowódca nieudanej wyprawy przeciw Naksos w roku 499 p.n.e., dokąd wyruszył za przyzwoleniem króla Dariusza na czele floty fenickiej złożonej z 200 okrętów. W wyprawie brał również spragniony władzy tyran Miletu Arystagoras, który był autorem pomysłu, a także wygnani z Naksos arystokraci, którym marzył się powrót do utraconych włości. Zdobycie miasta przez zaskoczenie nie udało się, 4-miesięczne oblężenie również, bowiem Naksyjczycy zdołali w porę zebrać zapasy i ufortyfikować miasto.
Przypuszcza się, że nie kto inny, a właśnie Megabates uprzedził mieszkańców Naksos o zbliżaniu się floty. Chciał w ten sposób skompromitować na dworze perskim Arystagorasa, z którym pokłócił się o coś na samym początku wyprawy.

</doc>
<doc id="2102565" url="https://pl.wikipedia.org/wiki?curid=2102565" title="Darkov">
Darkov



</doc>
<doc id="2102566" url="https://pl.wikipedia.org/wiki?curid=2102566" title="Lázně Darkov">
Lázně Darkov



</doc>
<doc id="2102568" url="https://pl.wikipedia.org/wiki?curid=2102568" title="Felix Stadler">
Felix Stadler

Felix Stadler (ur. 27 maja 1972 w Lunz am See) – austriacki snowboardzista. Jego najlepszym wynikiem na mistrzostwach świata jest 5. miejsce w gigancie na mistrzostwach w Madonna di Campiglio. Nie startował na igrzyskach olimpijskich. Najlepsze wyniki w Pucharze Świata osiągnął w sezonie 1999/2000, kiedy to był trzeci w klasyfikacji generalnej oraz w klasyfikacjach PAR i giganta równoległego.
W 2005 r. zakończył karierę.

</doc>
<doc id="2102569" url="https://pl.wikipedia.org/wiki?curid=2102569" title="Marcell Fodor">
Marcell Fodor

Marcell Fodor (ur. 27 października 1987 w Székesfehérvár) – węgierski piłkarz, występujący na pozycji obrońcy.

</doc>
<doc id="2102570" url="https://pl.wikipedia.org/wiki?curid=2102570" title="Aldo Costa">
Aldo Costa

Aldo Costa (ur. 6 czerwca 1961 roku w Parmie) – główny inżynier w zespole Mercedes GP w Formule 1.
Życiorys.
Aldo Costa urodził się w Parmie we Włoszech. Po ukończeniu szkoły, kontynuował studia i ukończył je na Uniwersytecie Bolońskim na oddziale inżynierii mechanicznej.
Costa zaczął swoją karierę w Formule 1 jako główny projektant dla włoskiego zespołu, Minardi w 1988 roku, w 1989 roku po Giacomo Caliri został dyrektorem technicznym. W 1995 roku ponownie dołączył do włoskiego zespołu, był to zespół Scuderia Ferrari. W 1998 roku został asystentem zespołu Chief Designer, Rory Byrne. Kiedy Rory Byrne powiedział, że chce przejść na emeryturę w 2004 roku, Costa został mianowany jego następcą.
Przed rozpoczęciem sezonu 2006, Aldo Costa został awansowany na szefa i projektanta w Ferrari. 24 maja 2011 roku został zwolniony z zajmowanego stanowiska dyrektora technicznego. 20 lipca 2011 roku postanowił całkowicie odejść z zespołu Scuderia Ferrari. Do końca 2011 roku nie może podjąć pracy w żadnym zespole startującym w Formule 1. Od 1 grudnia 2011 roku rozpoczął pracę w zespole Mercedes GP jako główny inżynier.

</doc>
<doc id="2102571" url="https://pl.wikipedia.org/wiki?curid=2102571" title="Lista programów Disney Channel">
Lista programów Disney Channel



</doc>
<doc id="2102575" url="https://pl.wikipedia.org/wiki?curid=2102575" title="Toray Pan Pacific Open 2010">
Toray Pan Pacific Open 2010

Tenisowy turniej WTA Pan Pacific Open 2010 odbył się w dniach 26 września – 2 października w japońskim Tokio na kortach twardych. Pula nagród wyniosła 2 000 000 dolarów amerykańskich.

</doc>
<doc id="2102576" url="https://pl.wikipedia.org/wiki?curid=2102576" title="Grigor Dimitrow">
Grigor Dimitrow

Grigor Dimitrow, (ur. 16 maja 1991 w Chaskowie) – bułgarski tenisista, występujący na światowych kortach od 2008 roku, klasyfikowany w rankingu ATP na 3. miejscu w grze pojedynczej (2017) i na 66. miejscu w grze podwójnej (2013); półfinalista wielkoszlemowych US Open 2014, Australian Open 2017 i US Open 2019 w grze pojedynczej; zwycięzca ATP Finals 2017; reprezentant Bułgarii w Pucharze Davisa, Pucharze Hopmana i na letnich igrzyskach olimpijskich (Londyn 2012, Rio de Janeiro 2016); zdobywca Pucharu Lavera 2018 wraz z Drużyną Europejską. Tenisista praworęczny z jednoręcznym backhandem.
Jest najbardziej utytułowanym tenisistą w historii Bułgarii – pierwszym, który był sklasyfikowany w czołowej dziesiątce rankingu ATP; pierwszym, który zwyciężył turniej rangi ATP w grze pojedynczej (w Sztokholmie w 2013), a także pierwszym, który awansował do trzeciej rundy (i dalej) w turnieju wielkoszlemowym.
Do 2019 roku wygrał osiem turniejów ATP Tour w grze pojedynczej, w tym ATP Finals 2017 i zawody rangi ATP World Tour Masters 1000 w Cincinnati.
W 2014 i 2017 nagrodzony tytułem Bułgarskiego Sportowca Roku.
Jego trenerami są Dante Bottini (od 2020) i Christian Groh (od 2019).
Mieszka w Monte Carlo w Monako.
Kariera tenisowa.
Grigor Dimitrow rozpoczął treningi tenisowe w wieku pięciu lat. Wychował się w rodzinie sportowej – jego ojciec Dimityr Dimitrow był siatkarzem i trenerem tenisa, a matka nauczycielką wychowania fizycznego i siatkarką. Początkowo trenerem Dimitrowa był ojciec. W 2007 roku Dimitrow dołączył do akademii tenisowej "Sanchez-Casal", gdzie doskonalił swoje umiejętności pod okiem Emilio Sancheza i Pato Álvareza. Kolejne cztery sezony spędził, trenując w akademii Patricka Mouratoglou w Paryżu.
W 2004 roku Dimitrow rozpoczął występy w juniorskich turniejach Międzynarodowej Federacji Tenisowej. Pierwsze zwycięstwo w grze pojedynczej odniósł w rodzinnym Chaskowie w kwietniu 2006. W sierpniu 2007 awansował do finału wielkoszlemowego US Open w grze podwójnej chłopców w duecie z Vaskiem Pospisil. Latem 2008 zdobył dwa mistrzostwa wielkoszlemowe w grze pojedynczej: Wimbledon, po zwycięstwie nad Henrim Kontinenem i US Open po finale z Devinem Brittonem. 8 września 2008 został sklasyfikowany na pierwszym miejscu w rankingu juniorów ITF.
Status profesjonalnego tenisisty otrzymał w 2008.
Gra pojedyncza.
W maju 2007 zadebiutował w profesjonalnych turniejach kategorii futures. W swoim pierwszym meczu w Bułgarii przegrał z Catalinem-Ionut Gard 6:2, 3:6, 1:6. Pierwszy wygrany mecz w zawodach tej rangi odnotował w listopadzie w Hiszpanii, pokonując 7:6(4), 6:3 Davida Marrero.
W maju 2008 wygrał pierwszy zawodowy tytuł w futuresie w Hiszpanii, po finale z Pablo Santosem, zakończonym wynikiem 6:3, 6:4.
W czerwcu 2008 po raz pierwszy wystąpił w turnieju rangi ATP Tour. W pierwszej rundzie w ’s-Hertogenbosch przegrał 1:6, 3:6 z Igorem Andriejewem. Do końca roku triumfował w dwóch kolejnych imprezach futures i zakończył sezon wśród pięciuset najlepszych tenisistów świata.
2009–2010.
10 lutego 2009 wygrał swój pierwszy mecz w cyklu rozgrywek ATP Tour. Grając z dziką kartą, pokonał w pierwszej rundzie turnieju w Rotterdamie Tomáša Berdycha 4:6, 6:3, 6:4. W drugim spotkaniu uległ Rafaelowi Nadalowi 7:5, 3:6, 2:6. Tydzień później w Marsylii przegrał mecz otwarcia z Gilles’em Simonem.
W marcu zadebiutował w turnieju o Puchar Davisa i zdobył dwa punkty dla reprezentacji Bułgarii. W czerwcu po raz pierwszy wystąpił w turnieju głównym gry pojedynczej mężczyzn wielkoszlemowego Wimbledonu, gdzie poddał mecz pierwszej rundy z Igorem Kunicynem z powodu kontuzji kolana.
W lipcu i sierpniu 2010 wygrał turnieje futures w Trewirze po finale z Davidem Goffin, w Dortmundzie po decydującym meczu z Janem-Lennardem Struff i w Irun.
28 sierpnia zdobył swój pierwszy tytuł w turnieju challengerowym, triumfując w Genewie. W finale ograł Pablo Andújara 6:2, 4:6, 6:4 i awansował na najlepsze w karierze, 184. miejsce w rankingu ATP.
W tym samym roku zagrał jeszcze w finale challengera w Orleanie.
2011.
W styczniu 2011 z sukcesem przeszedł eliminacje i zadebiutował w drabince głównej wielkoszlemowego Australian Open. Swoje pierwsze zwycięstwo w zawodach tej rangi odniósł nad Andriejem Gołubiewem, ogrywając go wynikiem 6:1, 6:4, 6:2. W drugiej rundzie przegrał ze Stanislasem Wawrinką. Występ w Melbourne pozwolił bułgarskiemu zawodnikowi po raz pierwszy w karierze awansować do grona stu najlepszych tenisistów rankingu ATP. Był w tym zestawieniu trzecim najmłodszym tenisistą, po Bernardzie Tomicu i Ryanie Harrisonie.
W marcu zwyciężył challenger ATP w Cherbourgu, pokonując w finale Nicolasa Mahut 6:2, 7:6(4).
W kwietniu awansował do swojego pierwszego ćwierćfinału turnieju ATP. Dokonał tego w Monachium, eliminując z rywalizacji Andreasa Becka i Markosa Pagdatisa; w walce o półfinał uległ Florianowi Mayerowi.
W czerwcu osiągnął drugi karierowy ćwierćfinał, tym razem na trawiastych kortach w Eastbourne. Pokonał Daniela Evansa i Kevina Andersona, a w jednej czwartej finału musiał uznać wyższość Janko Tipsarevicia.
Do kolejnego ćwierćfinału przedostał się we wrześniu w Bangkoku; po zwycięstwach nad Ivanem Dodigiem i Simone Bolellim przegrał z Andym Murrayem. W jednej czwartej finału w Sztokholmie w październiku został pokonany przez Milosa Raonica.
Dimitrow zakończył sezon na 76. miejscu w rankingu singlowym ATP i został pierwszym Bułgarem w dziejach, który dotarł do ćwierćfinału rozgrywek ATP.
2012.
Seria słabszych występów w pierwszych miesiącach 2012 roku doprowadziła do wypadnięcia Bułgara z pierwszej setki klasyfikacji ATP. Powrócił do niej w kwietniu po awansie do czwartej rundy turnieju w Miami, gdzie przegrał z Janko Tipsareviciem. Był to również jego najlepszy dotychczasowy wynik w zawodach rangi Masters.
W czerwcu awansował do swojego pierwszego w karierze półfinału turniejowego. Dokonał tego na trawiastych kortach londyńskiego Queen’s Club, pokonany w walce o finał przez Davida Nalbandiana 4:6, 4:6. Był to pierwszy w historii udział jakiegokolwiek tenisisty z Bułgarii w półfinale zmagań rangi ATP i pozwolił Dimitrowowi przesunąć się na 69. miejsce w rankingu ATP.
W lipcu odnotował drugi zawodowy półfinał w czasie zmagań w Båstad. Przegrał ten pojedynek z Davidem Ferrerem 3:6, 5:7. W Szwecji po raz pierwszy zwrócił uwagę mediom, że jest zmęczony używaniem wobec niego określenia "Baby Fed", ponieważ jego dotychczasowych osiągnięć nie można porównywać z dokonaniami Federera.
Tydzień później po raz trzeci znalazł się jednej drugiej finału, tym razem w Gstaad. Został wyeliminowany przez Thomasa Bellucci.
Zadebiutował w letnich igrzyskach olimpijskich w Londynie, gdzie w pierwszym meczu triumfował nad Łukaszem Kubotem, a w drugim uległ Gilles’owi Simonowi.
W październiku odnotował ćwierćfinał w Bazylei, w którym po dwóch tie-breakach pokonał go Paul-Henri Mathieu.
W 2012 Dimitrow został pierwszym Bułgarem sklasyfikowanym w gronie pięćdziesięciu najlepszych tenisistów świata, a także pierwszym, który doszedł do półfinału turnieju ATP (dokonał tego trzykrotnie). Wygrał 24 profesjonalne mecze – najwięcej w dotychczasowej karierze.
2013.
W styczniu 2013 w Brisbane przedostał się do swojego pierwszego w karierze finału ATP, gdzie przegrał z broniącym tytułu Andym Murrayem 6:7(0), 4:6. Awansował na 39., najwyższe w karierze, miejsce w rankingu. Został pierwszym Bułgarem w historii, który wystąpił w finale turnieju ATP Tour.
W lutym zagrał w półfinale w Rotterdamie, pokonany przez del Potro 4:6, 4:6.
W kwietniu awansował w Monte Carlo do swojego pierwszego ćwierćfinału zawodów rangi Masters. W tym spotkaniu wygrał seta z faworytem i wielokrotnym mistrzem tej imprezy, Rafaelem Nadalem. Mecz zakończył się wynikiem 6:2, 2:6, 6:4 na korzyść Hiszpana.
W drugiej rundzie imprezy Masters w Madrycie sensacyjnie pokonał lidera rankingu Novaka Đokovicia 7:6(6), 6:7(8), 6:3. Było to największe zwycięstwo Dimitrowa w dotychczasowej karierze.
1 października poinformował o zakończeniu współpracy ze szkoleniowcem ze szwedzkiej akademii tenisowej Magnusa Normana, a 7 października podał nazwisko swojego nowego trenera, którym został Roger Rasheed.
20 października 2013 w Sztokholmie zdobył swój pierwszy tytuł w turnieju rangi ATP. W finale zwyciężył trzeciego tenisistę świata, Davida Ferrera, 2:6, 6:3, 6:4. Został pierwszym zawodnikiem w historii Bułgarii z turniejowym mistrzostwem.
Na zakończenie sezonu wystąpił w ćwierćfinale w Bazylei i trzeciej rundzie imprezy Masters w Paryżu. Po raz pierwszy w karierze zarobił na kortach ponad milion dolarów w czasie jednego roku.
2014.
W styczniu osiągnął po raz pierwszy w karierze ćwierćfinał turnieju wielkoszlemowego. Dokonał tego w Australian Open, eliminując po drodze między innymi jedenastego na świecie Milosa Raonica 6:3, 3:6, 6:4, 7:6(10). Piąty mecz w Melbourne przegrał z Rafaelem Nadalem 6:3, 6:7(3), 6:7(7), 2:6. Przesunął się na 19. miejsce w rankingu ATP.
2 marca 2014 wygrał swój drugi profesjonalny tytuł, tym razem w Acapulco. W jednej drugiej finału ograł siódmego zawodnika globu, Andy’ego Murraya, a w finale triumfował nad Kevinem Andersonem.
W kwietniu został mistrzem zawodów w Bukareszcie. W drodze do trzeciego zwycięstwa w karierze nie stracił ani jednego seta, a w finale pokonał Lukasa Rosola 7:6(2), 6:1.
W maju po raz pierwszy przedostał się do półfinału turnieju rangi Masters. Dokonał tego na ziemnych kortach w Rzymie, a w trzeciej rundzie wyeliminował Tomasa Berdycha (7 ATP). W ostatnim spotkaniu musiał uznać wyższość Nadala, który triumfował wynikiem 6:2, 6:2.
15 czerwca został mistrzem imprezy w Queen’s Club i był to jego pierwszy tytuł zdobyty na kortach trawiastych. W meczu o puchar ograł Feliciano Lopeza 6:7(8), 7:6(1), 7:6(6). W półfinale zwyciężył trzeciego tenisistę globu, Stana Wawrinkę 6:2, 6:4.
W ćwierćfinale Wimbledonu sensacyjnie wyeliminował broniącego tytułu Andy’ego Murraya 6:1, 7:6(4), 6:2 i po raz pierwszy w karierze dostał się do półfinału imprezy wielkoszlemowej. W szóstym pojedynku został pokonany przez Novaka Đokovicia 4:6, 6:3, 7:6(2), 7:6(7). W lipcu awansował do czołowej dziesiątki rankingu ATP, na miejsce ósme.
Wystąpił w półfinale ATP Masters w Toronto, pokonany w dwóch setach przez Tsongę. W sierpniu odnotował swój najlepszy występ w US Open, dochodząc tam do czwartej rundy. Awansował do finału w Sztokholmie i ćwierćfinału w Bazylei. Rok zakończył na 11. miejscu w światowych rankingach, zarabiając ponad 2,79 miliona dolarów. Wygrał 86 procent swoich gemów serwisowych (8. miejsce spośród wszystkich zawodników).
23 grudnia po raz pierwszy został uznany Bułgarskim Sportowcem Roku.
2015.
W Australii zdołał osiągnąć półfinał w Brisbane (przegrany z Federerem) i czwartą rundę Australian Open, w której w czterech setach pokonał go Andy Murray.
W kwietniu awansował do jednej czwartej finału w Monte Carlo, gdzie musiał uznać wyższość Gaela Monfilsa, który triumfował wynikiem 6:1, 6:3. W trzeciej rundzie Dimitrow pokonał Wawrinkę, dziewiątego zawodnika światowego rankingu, 6:1, 6:2. Następnie zagrał w półfinale w Stambule; w trzeciej rundzie w Madrycie ponownie zwyciężył Wawrinkę, ale następny mecz wyraźnie przegrał z Rafaelem Nadalem.
Nie obronił punktów za półfinał Wimbledonu, odpadając tym razem na etapie trzeciej rundy po potyczce z Richardem Gasquet. Spadł z 11. na 16. miejsce w rankingu. Po turnieju zakończył współpracę ze swoim dotychczasowym trenerem, Rogerem Rasheedem.
15 sierpnia 2015 wznowił współpracę ze szwedzką akademią tenisową Good to Great, a jego szkoleniowcem był Johan Örtegren. 25 września ogłosił, że jego nowym trenerem został Franco Davin.
Latem awansował do trzeciej rundy turniejów w Waszyngtonie i Cincinnati. W drugim z tych występów został wyeliminowany przez Andy’ego Murraya w meczu, w którym miał do dyspozycji piłkę meczową.
Odpadł w drugim meczu US Open 2015 po pięciosetowej porażce z Michaiłem Kukuszkinem. Do końca sezonu dotarł jeszcze do ćwierćfinałów w Kuala Lampur i Sztokholmie.
Zakończył rok na 28. miejscu w klasyfikacji ATP.
2016.
W styczniu awansował do jednej czwartej finału w Brisbane, gdzie został pokonany 6:4, 6:7(4), 6:4 przez Rogera Federera. W kolejnym tygodniu w Sydney doszedł do swojego pierwszego finału od października 2014 roku. W decydującym spotkaniu przegrał z Viktorem Troickim 6:2, 1:6, 6:7(7) i nie wykorzystał jednej piłki meczowej. W trzeciej rundzie Australian Open zdołał wygrać jednego seta w konfrontacji z Federerem. Dzięki temu zwycięstwu Szwajcar odnotował swój trzysetny wygrany pojedynek w turniejach wielkoszlemowych jako pierwszy człowiek w historii.
W lutym wystąpił w półfinale w Delray Beach, ale na tym etapie przegrał z Rajeevem Ram. W trzeciej rundzie imprezy w Miami triumfował nad wiceliderem światowego rankingu, Andym Murrayem 6:7(1), 6:4, 6:3, odnotowując jedną z najważniejszych wygranych w swojej karierze.
W maju przegrał finał turnieju w Stambule z Diego Schwartzmanem, pomimo prowadzenia 7:6(5), 6:2. Zachowanie Bułgara, który agresywnie rozbił w czasie meczu trzy rakiety, wywołało kontrowersje.
Aż do turnieju wimbledońskiego nie wygrał ani jednego profesjonalnego spotkania. W Londynie odpadł w trzeciej rundzie. 5 lipca 2016 ogłosił zakończenie współpracy ze swoim trenerem, Franco Davinem.
W Toronto przedostał się do ćwierćfinału, a w meczu o półfinał przegrał z Keim Nishikorim 3:6, 6:3, 2:6.
W Cincinnati po raz czwarty w karierze awansował do jednej drugiej finału imprezy rangi Masters. W trzeciej rundzie wyeliminował Stana Wawrinkę 6:4, 6:4, a w walce o finał uległ Marinowi Čiliciowi 6:4, 3:6, 5:7.
Wyrównał swój najlepszy wynik w US Open, grając do czwartej rundy. Jego pogromcą okazał się Andy Murray wynikiem 1:6, 2:6, 2:6.
Przegrał w półfinale w Chengdu z Albertem Ramosem Vinolasem, a następnie doszedł do półfinału w Pekinie, ogrywając w ćwierćfinale Rafaela Nadala 6:2, 6:4. Walkę o mistrzostwo przegrał z Murrayem.
W 2016 zagrał jeszcze w jednej drugiej finału w Sztokholmie i w trzeciej rundzie w Paryżu. Sezon zakończył na 17. miejscy w rankingu światowym.
2017.
Rok 2017 był najlepszym w dotychczasowej karierze bułgarskiego tenisisty.
W styczniu, po dwóch i pół roku, wygrał kolejny, piąty w karierze turniej ATP. Triumfował w Brisbane po finale z Nishikorim, tracąc wcześniej seta jedynie w konfrontacji ćwierćfinałowej z Dominicem Thiemem. Zwycięstwo pozwoliło mu awansować na piętnaste miejsce w klasyfikacji światowej.
Osiągnął swój drugi w karierze wielkoszlemowy półfinał, dochodząc do tego etapu w Melbourne. W walce o finał przegrał z Rafaelem Nadalem wynikiem 3;6, 7:5, 6:7(5), 7:6(4), 4:6. Światowe media określiły spotkanie jako "thriller" i epicki mecz, doceniając wysoką jakość rozgrywki.
Kolejny zawodowy tytuł Dimitrow wywalczył w stolicy swojego kraju, Sofii, w lutym. W pierwszej rundzie pokonał Jerzego Janowicza 4:6, 6:3, 7:5 i był to jego jedyny stracony set w drodze do mistrzostwa. W finale ograł Davida Goffin 7:5, 6:4.
Po serii słabszych występów na kortach ziemnych doszedł do trzeciej rundy French Open, wyeliminowany przez Pabla Carreño-Bustę 5:7, 3:6, 4:6.
W czerwcu sensacyjnie przegrał mecz otwarcia w Stuttgarcie ze 155. w rankingu ATP Janowiczem 6:7(4), 3:6.
Osiągnął półfinał zmagań w Queen’s Club (wyeliminowany przez Feliciano Lopeza) i czwartą rundę Wimbledonu (odpadł z Rogerem Federerem).
W sierpniu zdobył największy tytuł w ówczesnej zawodowej karierze, triumfując w imprezie rangi Masters w Cincinnati. Dimitrow zwyciężył bez straty seta, a w finale pokonał Nicka Kyrgiosa 6:3, 7:5. Był to pierwszy w historii finał zawodów Masters z udziałem dwóch zawodników urodzonych w latach 90. XX wieku i siódmy zawodowy tytuł dla bułgarskiego zawodnika (pierwszy w historii bułgarskiego tenisa). Sklasyfikowano go na 9. miejscu w rankingu ATP; to najwyższa do tamtej pory pozycja zajmowana przez jakiegokolwiek Bułgara w dziejach.
Sensacyjnie odpadł w drugiej rundzie US Open po konfrontacji z Andriejem Rublowem.
W październiku awansował do półfinału w Pekinie, gdzie przegrał z Nadalem. W sezonie halowym odnotował również ćwierćfinał w Szanghaju (ponownie pokonany przez Nadala) i finał w Sztokholmie (walkę o mistrzostwo przegrał z Juanem Martinem del Potro).
24 października jako pierwszy bułgarski tenisista w dziejach zakwalifikował się do kończących sezon mistrzostw ATP w Londynie. Został rozstawiony z numerem szóstym i trafił do "Grupy Pete’a Samprasa" razem z Nadalem (który potem wycofał się i został zastąpiony Careno Bustą), Thiemem i Goffinem. Dimitrow wygrał wszystkie spotkanie w swojej grupie bez straty seta i awansował do półfinału. Tam pokonał Jacka Sock 4:6, 6:0, 6:3. W finałowej rozgrywce triumfował nad Davidem Goffin 7:5, 4:6, 6:3 i zdobył największy tytuł w swojej karierze, jako pierwszy Bułgar i pierwszy debiutant od 1998. Awansował na najwyższe w karierze, 3. miejsce w rankingu ATP. Mistrzostwo zadedykował swojej partnerce, Nicole Scherzinger.
W całym sezonie wygrał cztery turnieje w grze pojedynczej i zarobił ponad 5,5 miliona dolarów, co uplasowało go na trzecim miejscu w rankingu najlepiej zarabiających zawodników w sezonie 2017. Jego półfinałowy mecz w Australian Open z Rafaelem Nadalem został uznany trzecim najlepszym wielkoszlemowym spotkaniem całego sezonu przez ATP. Ta sama organizacja sklasyfikowała jego pojedynek trzeciej rundy w Madrycie z Dominicem Thiemem jako drugi najlepszy mecz roku w turniejach rangi ATP World Tour.
W grudniu przyznano mu tytuł Bułgarskiego Sportowca Roku, po raz drugi.
2018.
W styczniu awansował do półfinału w Brisbane, w którym został pokonany przez Nicka Kyrgiosa. Występował z pierwszym numerem rozstawienia i nie obronił tytułu sprzed roku.
W Melbourne po raz czwarty w karierze osiągnął wielkoszlemowy ćwierćfinał. W czwartej rundzie odniósł rewanżowe zwycięstwo nad Kyrgiosem, ale w kolejnym pojedynku lepszy od niego okazał się Kyle Edmund. Ta porażka spowodowała, że Dimitrow spadł na piąte miejsce w rankingu ATP.
W lutym został wicemistrzem turnieju w Rotterdamie, gdzie w decydującym pojedynku przegrał z Rogerem Federerem 2:6, 2:6.
W kwietniu doszedł do półfinału zawodów Masters w Monte Carlo. Przegrał z późniejszym mistrzem i faworytem zmagań, Rafaelem Nadalem 4:6, 1:6.
Wystąpił w ćwierćfinałach w Barcelonie i Toronto. W pierwszych rundach Wimbledonu i US Open został pokonany przez Stana Wawrinkę.
We wrześniu wystąpił w Pucharze Lavera w składzie Drużyny Europejskiej. W jedynym rozegranym przez siebie pojedynku ograł Francesa Tiafoe i przyczynił się do zwycięstwa swojej drużyny.
31 października do jego sztabu szkoleniowego dołączył Andre Agassi.
Sezon zakończył na 19. miejscu w rankingu ATP.
2019.
23 grudnia 2018 ogłosił, że w czasie turniejów w Australii będzie współpracował z Andre Agassim.
W styczniu zagrał w ćwierćfinale w Brisbane, gdzie zatrzymany został przez Keiego Nishikori.
Awansował do czwartej rundy Australian Open po zwycięstwach nad Cuevasem, Tipsareviciem i Fabbiano. Wyeliminował go Frances Tiafoe wynikiem 5:7, 6:7(6), 7:6(1), 5:7.
Wystąpił w trzeciej rundzie turniejów w Miami, Monte Carlo i Barcelonie.
8 maja poinformował o zakończeniu współpracy ze swoim dotychczasowym trenerem, Dani Vallverdu. 13 maja ogłosił, że nawiązał współpracę z byłym czeskim tenisistą, Radkiem Štěpánkiem.
W trzecim meczu French Open został wyeliminowany przez Stana Wawrinkę po trwającym dwa dni pojedynku, zakończonym wynikiem 6:7(5), 6:7(4), 6:7(8).
2 lipca sensacyjnie przegrał w pierwszej rundzie Wimbledonu z Corentinem Moutet 6:2, 6:3, 6:7(4), 3:6, 1:6.
Po turnieju londyńskim wypadł z czołowej 50. rankingu ATP po 349 tygodniach (od listopada 2012). Dotąd tylko siedmioro tenisistów było klasyfikowanych w tym gronie przez przynajmniej 350 tygodni (Federer, Nadal, Djoković, Cilić, Isner, Raonic i Nishikori).
25 lipca w pierwszej rundzie zawodów w Atlancie przegrał 4:6, 5:7 z 405. w rankingu ATP Kevinem Kingiem.
We wrześniu awansował do swojego trzeciego półfinału wielkoszlemowego. W nowojorskim US Open pokonał po raz pierwszy w karierze, na etapie ćwierćfinału, Rogera Federera w pięciu setach. W walce o finał przegrał z Daniiłem Miedwiediewem, późniejszym wicemistrzem. Dimitrow został najniżej klasyfikowanym półfinalistą tego turnieju od 1991 i pierwszym Bułgarem, który awansował do najlepszej czwórki US Open. Przesunął się na 25. miejsce w rankingu ATP i 9 września stał się ósmym tenisistą, który w zestawieniu światowym przynajmniej przez 350 tygodni notowany był w czołowej pięćdziesiątce.
W drugiej rundzie w Chengdu został wyeliminowany przez Aleksandra Bublika wynikiem 5:7, 7:6(9), 7:6(3). Odpadł po meczach otwarcia w Pekinie i Sztokholmie; natomiast w Wiedniu po dwóch tie-breakach w spotkaniu o ćwierćfinał przegrał z Matteo Berrettinim.
W swoim ostatnim występie w 2019 awansował do jednej drugiej finału ATP Masters w Paryżu. Bułgar pokonał Ugo Humberta, Davida Goffin, Dominica Thiema i Cristiana Garin, ulegając dopiero liderowi rankingu, Djokoviciowi. Dimitrow znalazł się w trzeciej rundzie w tym turnieju po raz siódmy w ciągu siedmiu lat.
W listopadzie 2019 zakończył współpracę z Radkiem Štěpánkiem, a jego nowym trenerem został Christian Groh.
20 grudnia zajął trzecie miejsce w plebiscycie na Bułgarskiego Sportowca Roku.
2020.
W drugiej rundzie Australian Open został pokonany przez Tommy’ego Paula 4:6, 6:7(6), 6:3, 7:6(3), 6:7(3). W piątym secie Dimitrow prowadził 5:4 i 30-0 przy swoim podaniu, ale nie wykorzystał okazji, by zakończyć spotkanie swoim zwycięstwem.
W lutym w pierwszej rundzie w Rotterdamie zwyciężył z Denisem Shapovalovem, a następnie pokonał go Félix Auger-Aliassime. Następnie osiągnął półfinał w Acapulco, eliminując z rywalizacji Wawrinkę, a przegrywając z Nadalem.
W marcu turnieje tenisowe w ramach ATP Tour zostały odwołane z powodu pandemii COVID-19, a ranking zawodników uległ zamrożeniu do czasu wznowienia rywalizacji.
Gra podwójna.
Grigor Dimitrow okazyjnie występuje w turniejach gry podwójnej. Jego najlepszym osiągnięciem w tych rozgrywkach pozostaje finał zawodów w Eastbourne w 2011 roku, do którego awansował w parze z Andreasem Seppim. Pojedynek o tytuł przegrali z izraelskimi tenisistami, Jonatanem Erlichem i Andym Ramem 3:6, 3:6. W deblowym rankingu ATP klasyfikowany był najwyżej na 66. miejscu w sierpniu 2013 roku.
Zadebiutował w drabince głównej turnieju gry podwójnej ATP w lutym 2011 w Marsylii w parze z Dmitrijem Tursunowem. Odpadli w pierwszej rundzie.
Swój pierwszy mecz deblowy wygrał w kwietniu tego samego roku w pierwszej rundzie zmagań w Monachium. Razem z Philippem Petzschnerem pokonali Łukasza Kubota i Robina Haase 6:4, 6:1.
Po sukcesie w Eastbourne zadebiutował w wimbledońskich rozgrywkach gry podwójnej w parze z Tursunowem. Bułgar i Rosjanin dotarli do drugiej rundy, pokonani w pięciu setach przez Colina Fleminga i Rossa Hutchinsa.
W styczniu 2013 z Keim Nishikorim osiągnął półfinał turnieju w Brisbane, który poddali walkowerem. Dimitrow ostatecznie został wicemistrzem rywalizacji singlistów, podczas gdy Japończyk odpadł na etapie jednej drugiej finału.
Ustanowił swój najlepszy wynik wielkoszlemowy w grze podwójnej podczas Australian Open 2013, dochodząc do trzeciej rundy. Jego partnerem był Markos Pagdatis, a w drugiej rundzie pokonali wysoko rozstawionych Maksa Mirnego i Horię Tecău.
W marcu 2013 awansował do półfinału turnieju rangi Masters w Miami w duecie z Frederikiem Nielsenem. Zostali pokonani przez Mariusza Fyrstenberga i Marcina Matkowskiego 4:6, 2:6.
W lipcu razem z Michaelem Llodrą osiągnął półfinał zawodów w Waszyngtonie.
W maju 2014 w parze z Lukášem Rosolem awansował do kolejnego półfinału imprezy Masters, tym razem w Rzymie. Przegrali walkę o finał w dwóch setach z Robinem Haase i Feliciano Lopezem.
W styczniu 2015 z Thanasim Kokkinakisem doszedł do półfinału w Brisbane, gdzie ograli ich Kei Nishikori i Ołeksandr Dołhopołow. Powtórzył ten wynik w 2016 w duecie z Nishikorim.
W listopadzie awansował do ćwierćfinału turnieju Masters w Paryżu w parze z Aisamem-ul-Haq Qureshi. W drugiej rundzie wyeliminowali trzeciego i czwartego zawodnika światowego rankingu, Jamiego Murraya i Bruno Soaresa.
W 2018 został półfinalistą w Brisbane razem z Ryanem Harrisonem – oddali walkowerem mecz z Henrim Kontinenem i Johnem Peers. W duecie z Davidem Goffin zagrał w ćwierćfinale zawodów Masters w Monte Carlo (oddali walkowerem mecz z Olivierem Marachem i Mate Paviciem).
Gra mieszana.
We French Open 2011 wystąpił w rywalizacji w grze mieszanej. Jego partnerką była francuska tenisistka Aravane Rezaï. W pierwszej rundzie przegrali z Ivetą Benesovą i Leanderem Paes 3:6, 1:6.
Puchar Davisa.
Grigor Dimitrow zadebiutował w rozgrywkach o Puchar Davisa w 2008 roku. Bułgaria znajdowała się wówczas w III strefie Europejsko-Afrykańskiej. Dimitrow wygrał sześć meczów, przyczyniając się do zwycięstw swojej drużyny nad Czarnogórą, Wybrzeżem Kości Słoniowej, Madagaskarem, Turcją i Zimbabwe.
W 2009 wystąpił w rozgrywkach II strefy Europejsko-Afrykańskiej w konfrontacji z Węgrami. Zwyciężył dwa spotkania singlowe; poniósł natomiast porażkę w meczu gry podwójnej. Ostatecznie Bułgaria triumfowała 3-2.
Po zwycięstwie nad Monako w 2010 Bułgaria przedostała się do ćwierćfinałów II Grupy Światowej, gdzie została pokonana 0-5 przez reprezentację Słowenii. Dimitrow przegrał singlowy pojedynek z Blażem Kavciciem, a także mecz deblowy.
Po powrocie do rywalizacji w 2012 Dimitrow wygrał trzy spotkania w barażach strefy III, przyczyniając się do triumfu swojego państwa nad Albanią, Gruzją i Macedonią.
W 2013 brał udział w przegranym starciu z Finlandią – odnotował dwa zwycięstwa singlowe i porażkę w deblu.
W ćwierćfinale grupy II w 2014 zdobył 2 z 4 punktów dla swojej reprezentacji w meczu przeciwko Grecji.
Po raz ostatni wystąpił w tym turnieju w 2015 w ćwierćfinale II grupy, w którym Bułgaria zwyciężyła 5-0 Luksemburg.
W styczniu 2019 został zaproszony do bułgarskiej drużyny w ramach konfrontacji z Południową Afryką we wrześniu. Udział w turnieju jest konieczny, aby mieć możliwość występu w letnich igrzyskach olimpijskich w Tokio w 2020 roku.
Do 2019 roku Dimitrow wygrał 20 z 24 meczów rozegranych w ramach Pucharu Davisa.
Puchar Hopmana.
W 2012 w parze z Cwetaną Pironkową został zaproszony do udziału w turnieju o Puchar Hopmana. W pierwszej konfrontacji przegrali z reprezentantami Czech i późniejszymi mistrzami 1-2. Dimitrow został pokonany przez Tomáša Berdycha 4:6, 7:6(9), 3:6; Bułgarzy odnieśli natomiast zwycięstwo w mikście wynikiem 2:6, 6:3, 11-9.
W rozgrywce z Danią Grigor Dimitrow pokonał Friderika Nielsena 7:6(5), 6:2, ale Pironkowa przegrała z Caroline Wozniacki. W meczu mikstów Pironkowa i Dimitrow triumfowali 3:6, 6:4, 10-1.
W starciu ze Stanami Zjednoczonymi Pironkowa uległa Bethanie Mattek-Sands, a Grigor Dimitrow ograł Mardy’ego Fisha 6:2, 6:1. Ze względu na wieczorny samolot bułgarskiego tenisisty do Sydney mecz gry mieszanej skrócono do jednego seta do ośmiu gemów i wynikiem do pięciu wygrali go Bułgarzy.
Ostatecznie Pironkowa i Dimitrow zajęli drugie miejsce w swojej grupie. Zostali wyprzedzeni przez Czechów, którzy zwyciężyli wszystkie swoje konfrontacje.
Puchar Lavera.
W 2018 został zaproszony do udziału w drugiej edycji turnieju o Puchar Lavera. Wszedł do składu Drużyny Europejskiej, razem z Rogererem Federerem, Novakiem Đokoviciem, Alexandrem Zverevem, Kylem Edmund i Davidem Goffin. W meczu otwarcia w Chicago pokonał Francesa Tiafoe 6:1, 6:4, a jego drużyna wygrała zmagania wynikiem 13-8.
Puchar ATP.
6 stycznia 2019 potwierdził swój udział w drużynowym turnieju ATP Cup, którego pierwsza edycja odbędzie się w styczniu 2020. Reprezentacja Bułgarii uzyskała kwalifikację 14 listopada i zajęła miejsce w grupie C. 13 grudnia Dimitrow został ogłoszony kapitanem drużyny, a w jej składzie znaleźli się poza nim Dimitar Kuzmanow, Aleksandar Lazarow, Aleksander Donski i Adrian Andriejew.
3 stycznia 2020 zawodnicy Bułgarii zwyciężyli 2-1 Wielką Brytanię. Dimitrow triumfował w konfrontacji singlowej nad Danem Evansem, ale kolejny punkt padł łupem Brytyjczyków po zwycięstwie Camerona Norrie nad Kuzmanowem. W grze podwójnej Bułgarzy obronili dwie piłki meczowej i o godzinie 2:46 przypieczętowali swoją pierwszą wygraną w grupie C.
5 stycznia tenisiści pod wodzą Dimitrowa okazali się lepsi w pojedynku z Mołdawią 2-1, tracąc punkt w meczu deblistów i objęli prowadzenie w swojej grupie.
7 stycznia Dimitrow przegrał mecz singlowy z Davidem Goffin 6:4, 2:6, 2:6. Bułgarzy zostali pokonani przez Belgów po meczu gry podwójnej, a taki układ spowodował, że zajęli trzecie miejsce w klasyfikacji grupy, natomiast do finału awansowali Brytyjczycy. W tej grupie trzy drużyny miały po dwie wygrane konfrontacje; o wejściu do finału decydował bilans meczów.
Igrzyska olimpijskie.
W 2012 w Londynie zadebiutował na letnich igrzyskach olimpijskich jako reprezentant Bułgarii. 26 lipca rozlosowano drabinkę i w pierwszej rundzie trafił na Łukasza Kubota. Dimitrow pokonał polskiego tenisistę 6:3, 7:6(4) w meczu rozgrywanym na kortach Wimbledonu. W drugiej rundzie przegrał z Gilles’em Simonem 3:6, 3:6.
Po raz drugi wystąpił w igrzyskach w 2016 w Rio de Janeiro. Przegrał mecz otwarcia z Marinem Čiliciem 1:6, 4:6.
Zrezygnował z udziału w igrzyskach 2020 w Tokio, rozgrywanych w 2021, z powodu pandemii COVID-19.
World TeamTennis.
27 maja 2019 potwierdził swój debiut w kolejnym sezonie rozgrywkowym World TeamTennis jako zawodnik drużyny Philadelphia Freedoms.
Mecze pokazowe.
11 marca 2015 w pokazowym meczu w Miami zwyciężył Rogera Federera 6:2, 1:6, 7:5.
22 września 2016 w Glasgow rozegrał charytatywny pokazowy mecz deblowy, w czasie którego wystąpił ubrany w kilt. Jego partnerem był Tim Henman, a przeciwnikami Andy Murray i Jamie Murray.
5 maja 2017 zwyciężył w charytatywnym turnieju Tie Break Tens w Madrycie.
W styczniu 2020 wziął udział w pokazowej imprezie Kooyong Classic w Melbourne; zagrał tam między innymi z Nickiem Kyrgiosem.
W czerwcu 2020 został jednym z uczestników Adria Tour, zorganizowanego przez Novaka Djokovicia w Belgradzie i Zadarze. 21 czerwca wycofał się z dalszych rozgrywek i poinformował, że otrzymał pozytywny wynik testu, wskazujący na to, że został zakażony wirusem SARS-CoV-2. W związku z tym finał zmagań odwołano, a wszystkie osoby, które miały kontakt z Dimitrowem, poddano testom.
Największe rywalizacje.
W dotychczasowej karierze Bułgar trzynaście razy stawał na korcie naprzeciwko Rafaela Nadala, po raz pierwszy w 2009 w Rotterdamie. Na swoim koncie ma jedno zwycięstwo nad Hiszpanem, odniesione w 2016 w ćwierćfinale w Pekinie wynikiem 6:2, 6:4.
W latach 2011–2016 rozegrał jedenaście meczów z Andym Murrayem, kończąc zwycięsko trzy z nich: w półfinale w Acapulco w 2014, w ćwierćfinale Wimbledonu w 2014 i w trzeciej rundzie w Miami w 2016.
Grigor Dimitrow jedenastokrotnie spotykał się w turniejowych meczach ze Stanem Wawrinką. Według stanu na sierpień 2019 roku, Bułgar zdołał wygrać cztery z tych pojedynków. Szwajcar wygrywał wszystkie mecze w imprezach wielkoszlemowych, w tym trzykrotnie w ciągu jednego roku w Wimbledonie 2018, US Open 2018 i French Open 2019.
Dziewięć razy grał również w zawodowych turniejach z Novakiem Đokoviciem i wygrał jeden pojedynek – w 2013 w drugiej rundzie w Madrycie, kiedy Serb był liderem światowego rankingu.
Z belgijskim zawodnikiem Davidem Goffin los skojarzył go osiem razy i siedem z meczów padło łupem Dimitrowa. Jedyny triumf Goffina miał miejsce w 2017 w ćwierćfinale w Rotterdamie.
Pomiędzy 2013 a 2019 rokiem osiem razy los konfrontował go z Rogerem Federerem i Bułgar wygrał jeden z tych meczów – ćwierćfinał US Open 2019. Rywalizacja tych tenisistów budzi wiele emocji wśród fanów tenisa z uwagi na ich podobne style gry i fakt nazywania Dimitrowa przed media "Baby Fed".
Kontrowersje.
1 grudnia 2010 został ukarany grzywną w wysokości 2000 dolarów za zaatakowanie sędziego Daniela Infagera po półfinałowej porażce z Ricardasem Berankisem w półfinale challengera w Helsinkach. ATP nałożyło na niego kolejną karę finansową (o wartości 10 tysięcy dolarów) i zawiesiło go w występach turniejowych na trzy tygodnie.
W styczniu 2012 podczas turnieju o Puchar Hopmana doszło do konfliktu pomiędzy Dimitrowem a Mardym Fishem. Podczas podziękowania za mecz gry pojedynczej Amerykanin skierował w stronę przeciwnika nieuprzejme słowa, ponieważ mecz gry mieszanej pomiędzy drużynami został skrócony do jednego seta ze względu na wieczorny samolot do Sydney, którym miał lecieć Bułgar. Tenisiści zostali rozdzieleni przez sędziego zawodów.
W maju 2016 przegrał finałowy mecz w Stambule z Diego Schwartzmanem, pomimo prowadzenia 7:6, 5:2. Dimitrow agresywnie rozbił trzy rakiety tenisowe. Bułgarski tenisista przeprosił za swoje zachowanie i wytłumaczył porażkę skurczami mięśni, których doznał pod koniec drugiego seta. Seta trzeciego przegrał z Argentyńczykiem do zera.
W październiku 2016 skomentował decyzję Międzynarodowej Federacji Tenisowej o dyskwalifikacji jego byłej partnerki, Mariji Szarapowej za stosowanie niedozwolonych środków dopingujących.
W grudniu 2018 skrytykował organizatorów turnieju Sofia Open, którego zwycięzcą został w 2017. Bułgar ocenił zawody jako „prywatne” i zarzucił organizatorom, że nie promują tenisa w kraju ani pomagają młodym zawodnikom. Zapowiedział, że nie będzie występował w tej imprezie, również ze względu na jego termin i konflikt z datami rozgrywania innych zawodów.
2 lipca 2019 nie stawił się na konferencji prasowej po przegraniu swojego meczu w pierwszej rundzie Wimbledonu, co jest zagrożone karą grzywny.
4 stycznia 2020 Alexander Zverev nadmienił w rozmowie z dziennikarzami, że w czasie Pucharu Lavera 2018 "Grigor prawie miał bójkę z Nickiem Kyrgiosem". Żaden z zawodników nie skomentował tego stwierdzenia.
Styl gry.
Grigor Dimitrow jest tenisistą praworęcznym z jednoręcznym backhandem. Forehand oceniany jest jako jego najsilniejsze uderzenie.
W czasie turnieju w Queen’s Club w 2013 odnotowano jego najszybszy serwis, a zmierzona prędkość wynosiła 233,4 km/h. Klasyfikuje go to na 24. miejscu rekordów szybkości podania odkąd wprowadzono takie pomiary.
Na początku kariery zyskał przydomek "Baby Fed" w celu podkreślenia podobieństwa stylu jego gry do gry Rogera Federera. Bułgarski tenisista w rozmowach z mediami wielokrotnie podkreślał, że nie życzy sobie używania wobec siebie tego określenia; w podobnym tonie wypowiedział się w 2013 Federer.
Aktywności pozatenisowe.
1 października 2014 podpisał trzyletni kontrakt z producentem zegarków Rolex. W listopadzie 2015 wziął udział w reklamie tej firmy razem z serbską tenisistką Aną Ivanović.
Grigor Dimitrow używa rakiet tenisowych firmy Wilson oraz odzieży i butów Nike.
20 marca 2017 Roger Federer opublikował nagranie wideo, na którym wykonuje piosenkę "Hard To Say I’m Sorry" razem z Dimitrowem, Tommym Haasem z gościnnym udziałem Novaka Đokovicia. Szwajcarski tenisista żartobliwie nazwał ich zespół "The one handed backhand boys".
30 listopada 2019 ukończył charytatywny bieg na dystansie 10 kilometrów we francuskim Annecy z okazji Światowego Dnia AIDS.
W kwietniu 2020 przekazał respiratory szpitalowi w swoim rodzinnym mieście, Chaskowie.
Życie prywatne.
Grigor Dimitrow urodził się w Chaskowie w południowej Bułgarii.
Jego rodzicami są Dimitar Dimitrow, zawodowy trener tenisa, i jego żona, Maria Dimitrowa, była siatkarka. Jest jedynakiem.
W wieku trzech lat otrzymał od matki swoją pierwszą rakietę tenisową, a regularne treningi rozpoczął dwa lata później.
W 2012 związał się z rosyjską tenisistką Mariją Szarapową. 24 lipca 2015 Dimitrow poinformował o rozstaniu pary.
W listopadzie 2015 prasa poinformowała o jego związku z amerykańską piosenkarką Nicole Scherzinger. Bułgar zadedykował swojej partnerce zwycięstwo w turnieju ATP Finals w Londynie w listopadzie 2017 roku. Wiosną 2019 w mediach pojawiła się informacja o zakończeniu tej relacji.
7 lipca 2018 zadeklarował w wywiadzie, że nigdy nie spożywał alkoholu. Jego ulubionym uderzeniem tenisowym jest backhand po linii, a sportowym wzorem Tiger Woods. Jako ulubiony turniej podaje Wimbledon, a nawierzchnie – twardą i trawiastą.
21 czerwca 2020 ogłoszono, że u Dimitrowa wykryto zakażenie wirusem SARS-CoV-2.
Od 2020 związany jest z Lolitą Osmanową, córką rosyjskiego oligarchy Eldara Osmanowa.
Mieszka w Monte Carlo.
Statystyki zawodnika.
Osiągnięcia w turniejach Wielkiego Szlema i ATP Tour Masters 1000 (gra pojedyncza).
Legenda

</doc>
<doc id="2102577" url="https://pl.wikipedia.org/wiki?curid=2102577" title="Online Transaction Processing">
Online Transaction Processing

Online Transaction Processing (OLTP) – kategoria aplikacji klient-serwer dotyczących baz danych w ramach bieżącego przetwarzania transakcji obejmujących takie zastosowania jak systemy rezerwacji, obsługa punktów sprzedaży, systemy śledzące itp. W systemach tych klient współpracuje z serwerem transakcji, zamiast z serwerem bazy danych. 

</doc>
<doc id="2102579" url="https://pl.wikipedia.org/wiki?curid=2102579" title="Świerszcz południowy">
Świerszcz południowy

Świerszcz południowy ("Eumodicogryllus burdigalensis") – palearktyczny gatunek owada prostoskrzydłego z rodziny świerszczowatych (Gryllidae) opisywany pod wieloma nazwami synonimicznymi. W Polsce jest gatunkiem bardzo rzadkim, stwierdzonym jeden raz – była to samica znaleziona w Krzyżanowicach. Dalszych wystąpień w Polsce dotychczas nie stwierdzono, ale obecność tego gatunku na Słowacji i Ukrainie sugeruje, że pojawienie się "E. burdigalensis" w Polsce jest możliwe. Na Czerwonej Liście Zwierząt Ginących i Zagrożonych w Polsce gatunek został umieszczony w kategorii EX (wymarły na terenie Polski).

</doc>
<doc id="2102580" url="https://pl.wikipedia.org/wiki?curid=2102580" title="OLTP">
OLTP



</doc>
<doc id="2102582" url="https://pl.wikipedia.org/wiki?curid=2102582" title="Ligeja (syrena)">
Ligeja (syrena)

Ligeja (także Ligia, gr. Ligeía, łac. Ligea) – w mitologii greckiej syrena.
Uchodziła za córkę boga rzecznego Acheloosa i muzy Terpsychory (lub Melpomene).

</doc>
<doc id="2102583" url="https://pl.wikipedia.org/wiki?curid=2102583" title="Staw Don Juan">
Staw Don Juan

Staw Don Juan () – jezioro słone położone w Dolinie Wrighta, jednej z Suchych Dolin McMurdo na Antarktydzie. Jest to jedno z najsilniej zasolonych jezior na Ziemi, które oprócz rzadkich sytuacji, nie zamarza nawet podczas antarktycznej zimy. Obliczenia teoretyczne wskazują, że mieszanina może zachować stan ciekły nawet w temperaturze −51 °C.
Historia i nazwa.
Jeziorko to zostało odkryte podczas wyprawy w 1961 roku. Nazwa jeziora pochodzi od imion ppor. Donalda Roe’a i Johna Hickeya, którzy pilotowali śmigłowiec podczas pierwszych badań.
Zasolenie.
Dane dotyczące jego zasolenia są rozbieżne, od 338 do 402‰ (wagowo). Wiąże się to zapewne z fluktuacjami zasolenia, wynikającymi ze zmian objętości i głębokości jeziorka z upływem czasu.
Mineralogia i chemia jeziora.
W jeziorze odkryty został nowy minerał, sześciowodny chlorek wapnia (CaCl2·6H2O). Został on nazwany antarktycytem.
Pomimo wstępnych doniesień o znalezieniu w jeziorze życia w postaci mikroskopijnych grzybów, bakterii, niebiesko-zielonych alg i drożdży, późniejsze badania nie potwierdziły ich występowania. Mimo tego, w powietrzu nad jeziorem stwierdzono obecność podtlenku azotu, uznawanego za wskaźnik aktywności życiowej mikroorganizmów. Naukowcy stwierdzili, że powstał on w procesie nieorganicznym, w wyniku reakcji solanki ze skałą bazaltową.

</doc>
<doc id="2102584" url="https://pl.wikipedia.org/wiki?curid=2102584" title="Heinrich Buz">
Heinrich Buz

Heinrich Buz (od 1907 r.: Heinrich Ritter von Buz; ur. 17 września 1833 w Eichstätt w Bawarii, zm. 8 stycznia 1918 w Augsburgu) – niemiecki inżynier, konstruktor i przemysłowiec związany z Augsburgiem, jeden z twórców potęgi przemysłu maszynowego w tym mieście.
Był synem Carla Augusta Buza (1803 – 1870). Studiował w „Königliche Polytechnische Schule” w Augsburgu i w „Polytechnikum” w Karlsruhe, a następnie jako młody inżynier praktykował w Alzacji, Paryżu i Londynie. W 1857 r. wrócił do Augsburga, gdzie jego ojciec zatrudnił go w nowo powstałej „Maschinenfabrik Augsburg AG“.
Od 1864 r. H. Buz samodzielnie kierował spółką. Pod jego kierownictwem zdobyła sobie ta firma wybitne miejsce w całym niemieckim przemyśle maszynowym. Kontynuując tradycję zakładu, w 1873 r. wyprodukował pierwszą w Niemczech rotacyjną maszynę papierniczą do drukowania gazet, ale także pierwszy w Niemczech agregat chłodniczy pracujący według metody Carla von Linde. W 1879 r. kierowana przez niego fabryka zbudowała jako pierwsza w Niemczech leżącą maszynę parową, a w 1888 r. również jako pierwsza w Niemczech zbudowała maszynę parową z trzystopniowym rozprężaniem, stosowaną później powszechnie do napędu jednostek pływających.
W 1893 r. Buz zawarł historyczną umowę z Rudolfem Dieslem, dotyczącą wykorzystania prac tego ostatniego w zakresie silników spalinowych („Theorie und Konstruktion eines rationellen Wärmemotors“). Tylko niezachwianej wierze Buza w realność teorii Diesla należało zawdzięczać, że po kilku latach kosztownych badań i eksperymentów w 1897 r. fabrykę mógł wreszcie opuścić pierwszy udany egzemplarz silnika wysokoprężnego (stacjonarnego). W następnych latach kierowany przez H. Buza zakład podejmował produkcję coraz to doskonalszych silników, zastosowanych m.in. do napędu niemieckich okrętów podwodnych (U-Bootów) w czasie I wojny światowej.
W 1898 r. Buz połączył fabrykę w Augsburgu z działającą w Norymberdze „Maschinenfabrik-Aktiengesellschaft Nürnberg“ tworząc firmę, która od 1909 r. działała pod nazwą „Maschinenfabrik Augsburg-Nürnberg Aktiengesellschaft“ (MAN – dzisiejsza MAN SE). Kierował jej augsburskim oddziałem do 1913 r. W czasie rządów Buza w augsburskiej firmie zatrudnienie w niej wzrosło od 450 osób w 1884 r. do 4000 w 1913 r.
W 1889 r. z inicjatywy H. Buza została założona działająca do dzisiaj spółka Augsburska Kolej Lokalna (niem. Augsburger Localbahn GmbH). Angażował się również w budowę i utrzymanie parków miejskich w Augsburgu.

</doc>
<doc id="2102586" url="https://pl.wikipedia.org/wiki?curid=2102586" title="Aleksander Wertheim">
Aleksander Wertheim

Aleksander Wertheim (ur. 1787 w Świdnicy, zm. 27 maja 1849 w Warszawie) – polski bankier żydowskiego pochodzenia. 
Życiorys.
Urodził się w żydowskiej rodzinie pochodzącej przypuszczalnie ze środkowych Niemiec, osiadłej w Świdnicy, która na przełomie XVIII i XIX wieku przeniosła się do Warszawy. Był synem Jakuba (1744–po 1809), który był nauczycielem szkoły ludowej w Świdnicy. 
Był dwukrotnie żonaty. Po raz pierwszy z Filipiną Flamm (1800–1826), z którą miał sześcioro dzieci: Karolinę (1815–1900), Jakuba (ur. 1816, zm. będąc dzieckiem), Emilię (1818–1907), Juliusza Jakuba (założyciela domu bankowego "Juliusz Wertheim" w Warszawie; 1819–1901), Ludwika (urzędnika kolei Warszawsko-Wiedeńskiej; 1823–1893) i Felicję Filipinę (1826–1899). Po raz drugi żonaty z Dorotą Flamm (1809–1887), z którą miał sześcioro dzieci: Gustawa (agenta przysięgłego Giełdy Warszawskiej; 1828–1876), Stanisława (1833–1878), Wiktora (kupca, sędziego handlowego, ojca Aleksandra (ur. 1872) chirurga, pułkownika WP, 1837–1926), Alfonsa (ur. 1838, zm. będąc dzieckiem) i Józefa (ur. 1840, zm. będąc dzieckiem).
Aleksander Wertheim był bankierem i obywatelem miasta Warszawy. Pełnił funkcję kolektora loterii.
Jest pochowany na cmentarzu żydowskim przy ulicy Okopowej w Warszawie (kwatera 1, rząd 7).

</doc>
<doc id="2102587" url="https://pl.wikipedia.org/wiki?curid=2102587" title="4 Dywizja Lotnictwa Myśliwskiego">
4 Dywizja Lotnictwa Myśliwskiego

4 Pomorska Dywizja Lotnictwa Myśliwskiego im. gen. bryg. pil. Józefa Smagi – związek taktyczny lotnictwa Wojska Polskiego.
Zgodnie z rozkaz nr 025/MON z 30.09.1967 w sprawie przekazania jednostkom wojskowym historycznych nazw i numerów oraz ustanowienia dorocznych świąt jednostek Dz. Roz. Tjn. MON Nr 10, poz. 53 9 Dywizja Lotnictwa Myśliwskiego przyjęła tradycje 4 Pomorskiej Mieszanej Dywizji Lotniczej i został przemianowana na 4 Dywizję Lotnictwa Myśliwskiego.
Dywizja bazowała na trzech lotniskach: Malbork, Debrzno i Goleniów. Posiadała również lotniska zapasowe Okonek, Wdzydze, Śniatowo, Sąpólno i czasowo podporządkowane 9 plm lotnisko Płoty oraz drogowe odcinki lotniskowe Kliniska i Słupia. Sztab dywizji i jednostki zabezpieczenia stacjonowały w Malborku, a 30 Poligon Lotniczy znajdował się w Myszewie. 

</doc>
<doc id="2102588" url="https://pl.wikipedia.org/wiki?curid=2102588" title="Lukas Grüner">
Lukas Grüner

Lukas Grüner (ur. 18 października 1981) – austriacki snowboardzista. Jego najlepszym wynikiem olimpijskim jest 6. miejsce w snowboardcrossie na igrzyskach w Vancouver. Na mistrzostwach świata jego najlepszym wynikiem jest 4. miejsce w slalomie równoległym na mistrzostwach w Madonna di Campiglio. Najlepsze wyniki w Pucharze Świata osiągnął w sezonie 2002/2003, kiedy to był trzeci w klasyfikacji generalnej.

</doc>
<doc id="2102591" url="https://pl.wikipedia.org/wiki?curid=2102591" title="Yannick Mbengono">
Yannick Mbengono

Yannick Mbengono Andoa (ur. 11 czerwca 1987 w Bertuorze) – kameruński piłkarz, występujący na pozycji pomocnika.

</doc>
<doc id="2102595" url="https://pl.wikipedia.org/wiki?curid=2102595" title="Baza wiedzy">
Baza wiedzy

Baza wiedzy (ang. "knowledge base") – zbiór powiązanych logicznie reguł, definicji pojęć lub opisów faktów dotyczących określonej dziedziny wiedzy, stanowiących część składową komputerowego systemu eksperckiego.
Przechowywana w pamięci komputera wraz z regułami logicznymi (sformułowanymi przez fachowców z danej dziedziny) umożliwia efektywne wykorzystywanie bazy danych na wzór systemu ekspertowego.

</doc>
<doc id="2102596" url="https://pl.wikipedia.org/wiki?curid=2102596" title="Reguła Eötvösa">
Reguła Eötvösa

Reguła Eötvösa – w chemii fizycznej reguła odnosząca się do zależności temperaturowej napięcia powierzchniowego cieczy. Opublikowana po raz pierwszy w roku 1886 przez Loránda Eötvösa. Reguła ta mówi, że napięcie powierzchniowe maleje w przybliżeniu liniowo ze wzrostem temperatury, osiągając zero w temperaturze krytycznej, a zależność temperaturowa molowej energii powierzchniowej jest w przybliżeniu ta sama dla wszystkich cieczy. Regułę tę wyraża następujący wzór (nazywany wzorem Eötvösa):
gdzie:
Stała Eötvösa wynosi ok. formula_9
Reguła Eötvösa, początkowo empiryczna, spotkała się z zainteresowaniem ze względu na swój fundamentalny charakter i doczekała szeregu uściśleń i interpretacji (m.in. wyprowadzenia z mechaniki statystycznej).

</doc>
<doc id="2102597" url="https://pl.wikipedia.org/wiki?curid=2102597" title="Żyła jądrowa">
Żyła jądrowa

Żyła jądrowa (łac. "vena testicularis") – rozpoczyna się na tylnym brzegu jądra licznymi drobnymi gałęziami, z których po przejściu przez kanał pachwinowy wychodzi kilka żył tworzących ostatecznie jedno naczynie.
Razem z żyłami najądrza wytwarza splot wiciowaty ("plexus pampiniformis").
Po stronie prawej żyła jądrowa wpada do żyły głównej dolnej, a po stronie lewej – do żyły nerkowej lewej.

</doc>
<doc id="2102598" url="https://pl.wikipedia.org/wiki?curid=2102598" title="Żyła nadnerczowa">
Żyła nadnerczowa

Żyła nadnerczowa (łac. "vena suprarenalis") – zbiera krew z nadnerczy. Powstaje w miąższu nadnerczy i uchodzi po prawej stronie do żyły głównej dolnej, a po lewej stronie do żyły nerkowej lewej. 
Przebieg.
Przebieg prawej żyły nadnerczowej.
Żyły włosowate zatokowe rdzenia nadnerczy przechodzą w żyły rdzenia w początkowym przebiegu nie posiadające mięśni, natomiast w dalszym przebiegu wyposażone w silne wałeczki mięśniowe. Żyły te tworzące nieregularną sieć w miąższu nadnercza łączą się w nim w jedną żyłę centralną "(vena centralis)", która wychodząc z nadnercza przechodzi z żyłę nadnerczową. Żyła nadnerczowa prawa biegnie poziomo i po krótkim przebiegu uchodzi pod ostrym kątem do żyły głównej dolnej. 
Przebieg lewej żyły nadnerczowej.
Żyły włosowate zatokowe rdzenia nadnerczy przechodzą w żyły rdzenia w początkowym przebiegu nie posiadające mięśni, natomiast w dalszym przebiegu wyposażone w silne wałeczki mięśniowe. Żyły te tworzące nieregularną sieć w miąższu nadnercza łączą się w nim w jedną żyłę centralną "(vena centralis)", która wychodząc z nadnercza przechodzi z żyłę nadnerczową. Żyła nadnerczowa lewa biegnie po powierzchni przedniej nadnercza, krzyżuje od przodu tętnicę nerkową lewą i uchodzi pod kątem prostym do żyły nerkowej lewej. 
Różnice w przebiegu prawej i lewej żyły nadnerczowej.
Lewa żyła nadnerczowa przebiega bardziej do przodu niż prawa żyła nadnerczowa. Prawa żyła nadnerczowa nie może być uwidoczniona, bez uruchomienia gruczołu, w związku z tym podczas zabiegu operacyjnego istnieje ryzyko zerwania tej żyły, natomiast lewa żyła nadnerczowa ma 2-3 cm długości i jest dobrze widoczna. 
Dopływy.
Żyła nadnerczowa nie ma dopływów.
Zastawki.
Żyła nadnerczowa nie posiada zastawek.

</doc>
<doc id="2102600" url="https://pl.wikipedia.org/wiki?curid=2102600" title="Żyła odpiszczelowa">
Żyła odpiszczelowa

Żyła odpiszczelowa (łac. "vena saphena magna") – główny pień żylny powierzchowny kończyny dolnej.
Przebieg.
Rozpoczyna się do przodu od kostki przyśrodkowej w przedłużeniu żyły brzeżnej przyśrodkowej stopy i przyjmuje tu gałęzie powierzchowne ze skórnej sieci żylnej grzbietowej oraz podeszwowej, jak również głębokie z żył podeszwowych przyśrodkowych. Zbiera ona większą część krwi żylnej podeszwy.
Przez rozwór odpiszczelowy wnika do żyły udowej.
Dopływy.
Dopływy żyły odpiszczelowej są bardzo liczne, ponieważ zbiera ona krew ze wszystkich żył powierzchownych uda oraz ze znacznej części żył powierzchownych goleni i stopy.
Są to naczynia następujące:

</doc>
<doc id="2102601" url="https://pl.wikipedia.org/wiki?curid=2102601" title="Żyła udowa">
Żyła udowa

Żyła udowa (łac. "vena femoralis") - wielki pień żylny, będący przedłużeniem żyły podkolanowej. Towarzyszy tętnicy udowej. 
Przebieg.
Początek żyły udowej leży w rozworze ścięgnistym mięśni przywodzicieli uda, gdzie układa się ku tyłowi i bocznie od towarzyszącej tętnicy, stopniowo przesuwa się przyśrodkowo i w swym odcinku końcowym przylega już zdecydowanie do przyśrodkowego obwodu tętnicy.
Koniec na poziomie więzadła pachwinowego w rozstępie naczyń. Tutaj zmienia nazwę na żyła biodrowa zewnętrzna.
Średnica.
Średnica żyły jest nieco większa niż tętnicy udowej i w pobliżu swego końca mierzy 9–10 mm.
Odmiany.
Żyła udowa może być podwójna i zdwojenie to może obejmować dolne 2/3 uda. W tych przypadkach obie żyły udowe leżą po dwóch stronach tętnicy i łączą się krótkimi zespoleniami.
Zespolenia.
Żyła zespala się głównie z:
Zespolenia te mają duże znaczenie w obrzękach kończyny dolnej, ponieważ stanowią ważne drogi poboczne.

</doc>
<doc id="2102604" url="https://pl.wikipedia.org/wiki?curid=2102604" title="Newari">
Newari



</doc>
<doc id="2102605" url="https://pl.wikipedia.org/wiki?curid=2102605" title="Clarice Strozzi">
Clarice Strozzi

Clarice Strozzi – portret włoskiego malarza Tycjana z 1542 roku.
Obraz przedstawia dziewczynkę ze starej florenckiej rodziny Strozzich. Dziewczyna wydaje się nieco przestraszona przez co łapie kurczowo bolońskiego pieska. Według Bergerhoffa jest to przykład jednego z najpiękniejszych portretów dziecięcych na świecie do czego przyczyniła się kolorystyka a głównie połączenie barw karminowej czerwieni, błękitu i złotej żółci. Płótno było wzorem dla podobnych obrazów Antoona van Dycka

</doc>
<doc id="2102606" url="https://pl.wikipedia.org/wiki?curid=2102606" title="Jakarta (zespół muzyczny)">
Jakarta (zespół muzyczny)

Jakarta – jugosłowiański zespół rockowo-nowofalowy.
Historia.
Zespół powstał w 1981 roku w Belgradzie. Pierwotny skład grupy tworzyli: Igor Popović (wokal), Jane Parđovski (gitara), Rade Bulatović (gitara basowa), Miloš Petrović (keyboard) i Ivan Fece (perkusja). Zespół wydał swój pierwszy krążek "Maske za dvoje" w 1984 roku. Drugi album "Bomba u grudima" pojawił się w 1986 roku przy współpracy z nowym perkusistą Miroslavem Karloviciem. Krążek został źle oceniony przez krytykę, co przyczyniło się do rozpadu grupy.

</doc>
<doc id="2102611" url="https://pl.wikipedia.org/wiki?curid=2102611" title="Mistrzostwa Świata w Piłce Siatkowej Kobiet 2010/Grupa A">
Mistrzostwa Świata w Piłce Siatkowej Kobiet 2010/Grupa A

Do rywalizacji w turnieju mistrzowskim w piłce siatkowej kobiet podczas Mistrzostw Świata siatkarek 2010 przystąpiły 24 reprezentacje. W pierwszej fazie podzielone zostały na cztery grup. W grupie A znalazły się następujące drużyny:
Mecze w grupie A rozegrane zostaną pomiędzy 29 października a 3 listopada.
Peru - Algieria.
Piątek, 29 października 2010
5:30 - Yoyogi National Gymnasium, Tokio - Widzów: 1 200Czas trwania meczu: 74 minut
Serbia - Kostaryka.
Piątek, 29 października 2010
8:00 - Yoyogi National Gymnasium, Tokio - Widzów: 2 450Czas trwania meczu: 72 minuty
Polska - Japonia.
Piątek, 29 października 2010
18:45 - Yoyogi National Gymnasium, Tokio - Widzów: 9 000Czas trwania meczu: 142 minuty
Serbia - Polska.
Piątek, 30 października 2010
15:00 - Yoyogi National Gymnasium, Tokio - Widzów: 4 700Czas trwania meczu: 118 minut
Polska - Kostaryka.
Niedziela, 31 października 2010
8:00 - Yoyogi National Gymnasium, Tokio - Widzów: 2 450Czas trwania meczu: 72 minuty
Polska - Peru.
Wtorek 2 listopada 2010
7:30 - Yoyogi National Gymnasium, Tokio - Widzów:Czas trwania meczu: 1.02 minuty
Algieria - Polska.
Środa, 3 listopada 2010
7:00 - Yoyogi National Gymnasium, Tokio - Widzów:Czas trwania meczu: 1.02 minut
Japonia - Serbia.
Środa, 3 listopada 2010
10:00 - Yoyogi National Gymnasium, Tokio - Widzów:Czas trwania meczu: 1.53 minut

</doc>
<doc id="2102612" url="https://pl.wikipedia.org/wiki?curid=2102612" title="Błogosławiony Makary">
Błogosławiony Makary



</doc>
<doc id="2102613" url="https://pl.wikipedia.org/wiki?curid=2102613" title="Błogosławiony Gordian">
Błogosławiony Gordian



</doc>
<doc id="2102614" url="https://pl.wikipedia.org/wiki?curid=2102614" title="Błogosławiony Daniel">
Błogosławiony Daniel

Zobacz też: Święty Daniel

</doc>
<doc id="2102616" url="https://pl.wikipedia.org/wiki?curid=2102616" title="Błogosławiony Abraham">
Błogosławiony Abraham



</doc>
<doc id="2102617" url="https://pl.wikipedia.org/wiki?curid=2102617" title="Błogosławiony Jan">
Błogosławiony Jan

Błogosławiony Jan Chrzciciel:
Błogosławiony Jan Nepomucen:
Zobacz też: Święty Jan

</doc>
<doc id="2102618" url="https://pl.wikipedia.org/wiki?curid=2102618" title="Brzostownica japońska">
Brzostownica japońska

Brzostownica japońska ("Zelkova serrata") – gatunek roślin z rodziny wiązowatych. Pochodzi z Dalekiego Wschodu (Japonia, Korea, wschodnie Chiny). Gatunek podobny: brzostownica kaukaska ("Zelkova carpinifolia").
Zastosowanie.
Sadzone jako drzewo ozdobne, przy ulicach i w parkach. Wykorzystywane także jako bonsai. W Japonii drewno stosowane do budowy świątyń.

</doc>
<doc id="2102619" url="https://pl.wikipedia.org/wiki?curid=2102619" title="Błogosławiony Filip">
Błogosławiony Filip

Zobacz też: Święty Filip

</doc>
<doc id="2102620" url="https://pl.wikipedia.org/wiki?curid=2102620" title="István Klimek">
István Klimek

István "Ştefan" Klimek (ur. 15 kwietnia 1913, zm. 12 listopada 1988) – rumuński piłkarz, reprezentant kraju.
Kariera klubowa.
Swoją przygodę z futbolem rozpoczął w wieku 15 lat w zespole CA Timișoara. W 1931 został zawodnikiem drużyny ILSA Timișoara. W drużynie tej występował przez 5 lat i pomógł jej wygrać rozgrywki Liga II w sezonie 1935/36. W wyniku fuzji z sierpnia 1936 z innym zespołem z Timișoary, Chinezulem, drużyna zakończyła działalność. Piłkarze ILSY zostali zawodnikami 6-krotnego mistrza Rumunii Chinezulu, w tym także Klimek. Przez 3 lata gry dla Chinezulu zagrał w 29 spotkaniach, w których strzelił 21 bramek. Sezon 1940/41 spędził w drugoligowym Rapidzie Timișoara, po czym, ze względu na przerwanie ligi z powodu II wojny światowej, zakończył karierę piłkarską.
Kariera reprezentacyjna.
Klimek jako piłkarz ILSA Timișoara został powołany przez trenerów Josefa Uridila i Constantina Rădulescu na Mistrzostwa Świata 1934 we Włoszech. Jego reprezentacja poległa w pierwszej rundzie z Czechosłowacją 1:2. Klimek nie zagrał w tym spotkaniu. Jedyny mecz w barwach reprezentacji Rumunii zagrał 1 września 1935 przeciwko Szwecji, przegrany przez Rumunów aż 1:7.
Sukcesy.
ILSA Timișoara

</doc>
<doc id="2102622" url="https://pl.wikipedia.org/wiki?curid=2102622" title="Luca Baldisserri">
Luca Baldisserri

Luca Baldisserri (ur. 11 grudnia 1962 w Bolonii we Włoszech) – włoski inżynier we włoskim zespole Ferrari w Formule 1.
Życiorys.
Luca Baldisserri został wybrany w Ferrari na tymczasowe zastępstwo Rossa Brawna na stanowisku głównego inżyniera, ponieważ ten pod koniec 2006 roku wziął urlop, w nadziei, że Ross Brawn powróci z urlopu w 2007 roku otrzymał tę posadę. Jednak Ross Brawn nie wrócił, przeniósł się do japońskiego zespołu Honda. Luca Baldisserri został na stanowisku głównego inżyniera.
Pracował jako strateg Ferrari w 2008 i 2009 roku, zarząd Ferrari postanowił zmienić jego rolę w fabryce Ferrari.

</doc>
<doc id="2102623" url="https://pl.wikipedia.org/wiki?curid=2102623" title="Dieter Krassnig">
Dieter Krassnig

Dieter Krassnig (ur. 3 sierpnia 1973 w Klagenfurt am Wörthersee) – austriacki snowboardzista. Jego najlepszym wynikiem olimpijskim jest 4. miejsce w gigancie na igrzyskach w Nagano. Na mistrzostwach świata jego najlepszym wynikiem jest 6. miejsce w gigancie równoległym na mistrzostwach w Madonna di Campiglio. Najlepsze wyniki w Pucharze Świata osiągnął w sezonie 2003/2004, kiedy to był drugi w klasyfikacji generalnej.
W 2008 r. zakończył karierę.

</doc>
<doc id="2102628" url="https://pl.wikipedia.org/wiki?curid=2102628" title="Nep.">
Nep.



</doc>
<doc id="2102630" url="https://pl.wikipedia.org/wiki?curid=2102630" title="New.">
New.



</doc>
<doc id="2102631" url="https://pl.wikipedia.org/wiki?curid=2102631" title="Niemrawiec pospolity">
Niemrawiec pospolity

Niemrawiec pospolity (łac. "Bungarus fasciatus") – gatunek węża z rodziny zdradnicowatych.
Zamieszkuje obszar od północno-zachodnich Indii i Nepalu po Indochiny, Malezję i Indonezję. Gatunek ten trzyma się zwykle blisko wody, toteż zamieszkuje wilgotne lasy równikowe, a także pola ryżowe. Można go także spotkać w pobliżu siedzib ludzkich. Ciało węża jest koloru ciemnego z 25-35 żółtymi poprzecznymi pasami. Prowadzi nocny tryb życia. Poluje głównie na inne węże, jaszczurki, żaby i drobne ssaki. Jest gatunkiem jadowitym, neurotoksyny zawarte w jadzie powodują upośledzenie czynności układu oddechowego. Bez pomocy medycznej ukąszony może umrzeć w ciągu 6-24 godzin.

</doc>
<doc id="2102634" url="https://pl.wikipedia.org/wiki?curid=2102634" title="UnrealScript">
UnrealScript

UnrealScript - język skryptowy powstały dla silnika gry Unreal Engine. Rozszerzenia plików używanych przez ten język to ".uc", ".uci", ".upkg". Został podobnie zaprojektowany jak Java, może służyć jako język wysokiego poziomu do projektowania gier komputerowych. 
Cechy języka.
UnrealScript ma bardzo podobną składnię jak języki Java i C++. 
Poniższy przykładowy program ma za zadanie wyświetlić na ekranie napis "Hello world":
class HelloWorld extends Mutator;
event PostBeginPlay()
 log( "Hello, world" );

</doc>
<doc id="2102635" url="https://pl.wikipedia.org/wiki?curid=2102635" title="Raj (Karwina)">
Raj (Karwina)

Raj (, ) – część miasta Karwina w kraju morawsko-śląskim, w powiecie Karwina w Czechach. Jest to także gmina katastralna o powierzchni 762,82 ha. W 2001 r. liczył 17142 mieszkańców, a w 2010 odnotowano 1304 adresy.
W Raju zlokalizowany jest szpital miejski i stadion piłkarski MFK Karviná.
Historia.
Miejscowość po raz pierwszy wzmiankowana w dokumencie Liber fundationis episcopatus Vratislaviensis, który datuje się na ok. 1305 rok, jako miejscowość o nazwie "Ray" na gruntach którego założony został Frysztat ("Frienstad in Ray"). Była to więc wieś o wiele starsza. Wieś politycznie znajdowała się wówczas w granicach utworzonego w 1290 piastowskiego (polskiego) księstwa cieszyńskiego, będącego od 1327 lennem Królestwa Czech, a od 1526 roku w wyniku objęcia tronu czeskiego przez Habsburgów wraz z regionem aż do 1918 roku w monarchii Habsburgów (potocznie Austrii).
W 1448 roku właścicielem wsi został Piotr z Karwiny, a w 1572 wraz z miastem Frysztat zostało sprzedane przez księcia Wacława III Adama Wacławowi Cyganowi ze Słupska tworząc frysztackie państwo stanowe. W 1617 po pożarze Frysztatu Cyganowie przenieśli się właśnie do Raju.
Według austriackiego spisu ludności z 1910 roku Raj miał 1053 mieszkańców, z czego 1031 było zameldowanych na stałe, 1003 (97,3%) było polsko-, 23 (2,2%) niemiecko- i 5 (0,5%) czeskojęzycznymi, 1039 (98,7%) katolików oraz 14 (1,3%) ewangelików.
W przeszłości znajdował się tutaj również renesansowy zamek, wybudowany w latach 1563-1570 wraz z otaczającym go parkiem. W latach 1750. przekonstruowany w stylu barokowym, w którym pozostał aż do zniszczenia. W 1899 zakupiony przez wpływową rodzinę Larisch-Mönnich, która była w jego posiadaniu aż do 1945. Po II wojnie światowej skonfiskowany i przeobrażony przez nowe władze w sypialnie dla górników. W 1955 umiejscowiono tu szpital, który już w 1968 z powodu uszkodzeń budynku musiał go opuścić. Zaniedbany przez komunistyczne władze zamek ostatecznie zburzono w 1980.
Byłe przejścia graniczne.
Przed przystąpieniem Czech do strefy Schengen 21 grudnia 2007 roku, funkcjonowały tu przejścia graniczne do Polski Karviná Ráj I - Kaczyce Dolne oraz Karwina Raj II - Kaczyce Górne.

</doc>
<doc id="2102638" url="https://pl.wikipedia.org/wiki?curid=2102638" title="Ráj">
Ráj



</doc>
<doc id="2102640" url="https://pl.wikipedia.org/wiki?curid=2102640" title="Sekrety nieśmiertelnego Nicholasa Flamela">
Sekrety nieśmiertelnego Nicholasa Flamela

Sekrety nieśmiertelnego Nicholasa Flamela (ang. "The Secrets of the Immortal Nicholas Flamel") – seria książek fantasy irlandzkiego pisarza Michaela Scotta.
Fabuła.
Głównymi bohaterami serii są bliźnięta – Sophie i Josh Newmanowie, które podczas wakacyjnej pracy w San Francisco (Sophie pracuje w kawiarence, a Josh w księgarni) napotykają doktora Johna Dee. Mężczyzna za pośrednictwem magicznych zdolności atakuje właściciela księgarni – Nicka Fleminga i próbuje odebrać mu Księgę Maga Abrahama (Kodeks). Udaje mu się to, jednak Josh niepostrzeżenie wyrywa z niej dwie ostatnie stronice. Dee porywa również żonę Nicka – Perry – i zamyka ją w jednej z cel na wyspie Alcatraz.
Po potyczce Nick Fleming wyjawia bliźniętom, że naprawdę nazywa się Nicholas Flamel i jest nieśmiertelnym alchemikiem, a jego żona Perrenelle Flamel jest w poważnym niebezpieczeństwie. Mężczyzna opowiada także rodzeństwu o Przepowiedni z Księgi Maga Abrahama, która zwiastuje przybycie bliźniąt, które uratują świat. Aby przekonać się czy Sophie i Josh są wymienionymi w Przepowiedni bliźniętami, alchemik postanawia przebudzić ich moc. Z każdą chwilą bohaterowie mają coraz mniej czasu – w Kodeksie znajdował się przepis na eliksir długowieczności. Jeśli Nicholas i Perrenel nie zażyją go w ciągu miesiąca, zginą.
Tymczasem Dee zauważa brak ostatnich i zarazem najważniejszych stronic Kodeksu. Znajduje się na nich Ostatnia Summa potrzebna do przywołania jego dawnych mistrzów – Mrocznych Przedwiecznych...
Tak oto rozpoczyna się wyścig: Dee chce jak najszybciej zdobyć ostatnie stronice Księgi Maga Abrahama, a Nicholas wspierany przez Scathach próbuje przebudzić moce bliźniąt i nauczyć je posługiwania się żywiołami.
Znaczenie tytułów.
Każdy tytuł książki z serii nadaje jej unikatowy charakter, czyli każda część skupia się w większym stopniu na jakimś bohaterze.
Film.
Prawa autorskie do książki zostały sprzedane New Line Cinema i Mark Burnett Productions na aukcji w 2006 roku. Film jest obecnie w preprodukcji. Według The Hollywood Reporter, scenariuszem zajmie się Eric Bress. Jest on znany ze scenariuszy serialu telewizyjnego Kyle XY. Premiera została zapowiedziana na rok 2012.
19 listopada 2009 Variety Magazine ogłosił, że Lorenzo di Bonaventura kupił prawa do sfilmowania całej serii. Michael Scott i Barry Krost będą producentami wykonawczymi. Scenarzysta nie został jeszcze ogłoszony.

</doc>
<doc id="2102642" url="https://pl.wikipedia.org/wiki?curid=2102642" title="Uładzimir Zabłocki">
Uładzimir Zabłocki

Uładzimir Mikałajewicz Zabłocki (, , "Władimir Nikołajewicz Zabłocki"; ur. 17 grudnia 1939, zm. 6 sierpnia 2020 w Mińsku) – białoruski polityk; w latach 1990–1996 deputowany do Rady Najwyższej Białoruskiej SRR / Rady Najwyższej Republiki Białorusi XII kadencji; członek Opozycji BNF – frakcji parlamentarnej organizacji Białoruski Front Ludowy (), o charakterze antykomunistycznym i niepodległościowym; kandydat nauk technicznych (odpowiednik polskiego stopnia doktora).
Życiorys.
Urodził się 17 grudnia 1939 roku. Ukończył Moskiewski Instytut Energetyczny, uzyskując stopień kandydata nauk technicznych (odpowiednik polskiego stopnia doktora). Pracował jako naczelnik oddziału NII Maszyn Elektroniczno-Liczących. Należał do KPZR. Pod wpływem idei białoruskiego odrodzenia narodowego przełomu lat 80. i 90. opuścił tę partię i wstąpił do Białoruskiego Frontu Ludowego.
Działalność parlamentarna.
16 maja 1990 roku został deputowanym ludowym do Rady Najwyższej Białoruskiej SRR XII kadencji (od 19 września 1991 roku – Rady Najwyższej Republiki Białorusi) z Niekrasowskiego Okręgu Wyborczego Nr 35 w mieście Mińsku. Na początku czerwca 1990 roku został wiceprzewodniczącym Grupy Deputackiej BNF (od 16 lipca pod nazwą "Opozycja BNF"). Pełnił funkcję przewodniczącego Czasowej Komisji Rady Najwyższej ds. Badania Faktów Wykorzystania Psychiatrii w Celach Politycznych i Represyjnych, wiceprzewodniczącego Komisji Rady Najwyższej ds. Rozwoju Przemysłu, Energetyki, Transportu, Łączności i Informatyki. Od 20 lipca 1990 roku wchodził w skład Komisji Konstytucyjnej. Był również członkiem tzw. "Gabinetu Cieni" Opozycji BNF. Pełnił w nim funkcję premiera.
Brał udział w opracowaniu i przyjęciu Deklaracji o Państwowej Suwerenności Białorusi oraz przygotowaniu projektów ustaw na nadzwyczajnej sesji Rady Najwyższej 24–25 sierpnia 1991 roku, w czasie której ogłoszono niepodległość Białorusi.
Współautor "Koncepcji przejścia Białoruskiej SRR na gospodarkę rynkową" (jesień 1990 r.), "Koncepcji reformy ekonomicznej w Republice Białorusi" (wiosna 1992 r.), "Głównych kierunków reform dla wyjścia z kryzysu – przedwyborczej platformy ekonomicznej BFL "Odrodzenie"" (wiosna 1995 r.) i szeregu projektów ustaw. Uczestnik głodówki deputowanych Opozycji BNF 11–12 kwietnia 1995 roku w Sali Owalnej parlamentu, ogłoszonej na znak protestu przeciwko zainicjowanemu przez prezydenta Łukaszenkę referendum na temat wprowadzenia języka rosyjskiego jako drugiego języka państwowego, zmiany symboli państwowych Białorusi (biało-czerwono-białej flagi i herbu Pogoni) na symbole nawiązujące do sowieckich, integracji ekonomicznej z Federacją Rosyjską i prawie prezydenta do rozwiązywania parlamentu. W nocy z 11 na 12 kwietnia został razem z innymi protestującymi wywleczony siłą z sali parlamentu przez zamaskowanych funkcjonariuszy wojska i służb specjalnych, pobity, wepchnięty do samochodu, wywieziony, a następnie wyrzucony na ulicy w centrum Mińska. W dniach 13–14 kwietnia 1995 roku uczestniczył w procesie przed Sądem Konstytucyjnym, w którym Opozycja BNF oskarżyła prezydenta Łukaszenkę o monopolizację środków masowej informacji.
W 2010 roku Zianon Pazniak opisał w swoich wspomnieniach Uładzimira Zabłockiego z początku lat 90. następująco:

</doc>
<doc id="2102644" url="https://pl.wikipedia.org/wiki?curid=2102644" title="Enterprise Content Management">
Enterprise Content Management

Enterprise Content Management (ECM) – klasa zintegrowanych systemów zarządzania zasobami informacyjnymi w przedsiębiorstwie lub instytucji. Stanowi wynik integracji funkcjonalnej i technologicznej takich rozwiązań jak: systemy integracji aplikacji i wymiany danych (w tym systemy ERP), systemy zarządzania procesami oraz obiegiem dokumentów (ang. "workflow"), systemy zarządzania danymi elektronicznymi i treścią stron internetowych.
Termin ten obejmuje strategie, metody i narzędzia wykorzystywane w całym cyklu życia danej informacji.
Definicja.
The Association for Information and Image Management (AIIM), globalne stowarzyszenie zajmujące się Enterprise Content Management, zdefiniowało ten termin w 2000 roku. AIIM udoskonalało skrót ECM kilka razy, aby odzwierciedlić poszerzający się zakres i znaczenie zarządzania informacją:
2005 r. – "Enterprise Content Management" są to technologie wykorzystywane do przechwytywania, zarządzania, przechowywania, utrzymywania i dostarczania treści i dokumentów związanych z procesami organizacyjnymi.
2006 r. – "Enterprise Content Management" są to technologie wykorzystywane do przechwytywania, zarządzania, przechowywania, utrzymywania i dostarczania treści i dokumentów związanych z procesami organizacyjnymi.
Narzędzia i strategie ECM umożliwiają zarządzanie nieustrukturyzowanymi informacjami organizacji, wszędzie tam, gdzie istnieją takie informacje.
2008 r. – "Enterprise Content Management" są to strategie, metody i narzędzia wykorzystywane do przechwytywania, zarządzania, przechowywania, utrzymywania i dostarczania treści i dokumentów związanych z procesami organizacyjnymi. Narzędzia i strategie ECM umożliwiają zarządzanie nieustrukturyzowanymi informacjami organizacji, wszędzie tam, gdzie istnieją takie informacje.
2010 r. – "Enterprise Content Management" są to strategie, metody i narzędzia wykorzystywane do przechwytywania, zarządzania, przechowywania, utrzymywania oraz dostarczania treści i dokumentów związanych z procesami organizacyjnymi. ECM obejmuje zarządzanie informacjami w całym zakresie przedsiębiorstwa, niezależnie od tego, czy informacje są w formie dokumentu papierowego, pliku elektronicznego, ciągu danych czy nawet e-maila.
Najnowsza definicja obejmuje obszary, które tradycyjnie były objęte przez systemy zarządzania danymi i zarządzania dokumentami. Obejmuje ona także konwersję danych między różnymi cyfrowymi i tradycyjnymi formami.
Enterprise Content Management to termin ogólny obejmujący zarządzanie dokumentami, zarządzanie treścią www, wyszukiwanie, współpracę, zarządzanie danymi wrażliwymi pod kątem prawnym, zarządzanie zasobami cyfrowymi (DAM), zarządzanie przepływem pracy ("workflow"), przechwytywanie i skanowanie. ECM jest ukierunkowany przede wszystkim na zarządzanie cyklem życia informacji od powstania lub pierwszej publikacji, przez przetwarzanie czy archiwizację aż do ewentualnego usunięcia.
Aplikacje ECM są dostarczane na trzy sposoby: oprogramowanie na miejscu zainstalowane lokalnie w ramach własnej infrastruktury organizacji, oprogramowanie jako usługa (SaaS) (dostęp internetowy do informacji, które są przechowywane u producenta oprogramowania) lub rozwiązanie hybrydowe, czyli połączenie instalacji lokalnej i komponentów SaaS.
ECM ma na celu ułatwienie zarządzania informacjami korporacyjnymi poprzez uproszczenie przechowywania, zwiększenie bezpieczeństwa, kontrolę wersji, ścieżki procesu i retencję. Korzyści dla organizacji obejmują poprawę wydajności, lepszą kontrolę i zmniejszenie kosztów. Przykładem mogą być księgowość i faktury: przejście na system faktur elektronicznych (skany dokumentów papierowych z możliwością ekstrakcji i kategoryzacji treści, faktury w formie załączników do e-maili, EDI) i zarządzanie nimi poprzez system ECM pozwala na znaczne zmniejszenie wykorzystania papieru, a co za tym idzie kosztów archiwizacji, ogólnej obsługi i transportu pomiędzy poszczególnymi działami czy oddziałami przedsiębiorstwa. Ponadto wyszukiwanie danej faktury w archiwum papierowym może trwać od kilku do kilkudziesięciu minut. Z zainstalowanym systemem ECM wystarczy, że użytkownik wpisze w narzędziu wyszukiwania podstawowe dane, jak np. numer faktury, kontrahenta, czy datę sprzedaży, by w ciągu zaledwie kilku sekund mieć dostęp do szukanej faktury.
Historia.
ECM, jako system zarządzania treścią, łączy przechwytywanie, wyszukiwanie oraz wymianę dokumentów z elektroniczną archiwizacją, zarządzaniem dokumentami i przepływem pracy. Pojęcie to obejmuje przede wszystkim szczególne wyzwania związane z wykorzystaniem i zachowaniem wewnętrznych, często nieustrukturyzowanych informacji danego przedsiębiorstwa, we wszystkich jej formach. Dlatego też większość rozwiązań ECM skupia się na systemach business-to-employee (B2E).
W miarę ewoluowania rozwiązań typu ECM pojawiły się nowe elementy tych systemów. Na przykład kiedy dokument jest wersjonowany ("check in/check out"), każde jego użycie generuje nowe metadane dotyczące treści – w pewnym stopniu automatycznie. Informacje o tym, jak i kiedy zawartość została wykorzystana, pozwala na stworzenie w systemie nowych opcji filtrowania, ścieżek wyszukiwania, przydzielania, firmowych taksonomii, sieci semantycznych i decyzji odnośnie do reguł retencji (zarządzania cyklem życia dokumentu). Coraz częściej w procesach decyzyjnych wykorzystuje się e-maile i komunikatory – ECM może zapewnić dostęp do danych związanych z tego rodzaju komunikacją i wykorzystywać je w podejmowaniu decyzji biznesowych.
Systemy ECM mogą być wykorzystywane jako rozwiązania intranetowe na rzecz pracowników (B2E), ale mogą także obejmować portale korporacyjne dla business-to-business (B2B), business-to-government (B2G), government-to-business (G2B) lub innych relacji biznesowych. Kategoria ta obejmuje większość wcześniejszego oprogramowania do pracy grupowej w zakresie zarządzania i obiegu dokumentów, które jeszcze w pełni nie zamieniły architektury na ECM, ale działały na interfejsie WWW. Elektroniczne zarządzanie danymi jest formą ECM dotyczącą zawartości przechowywanej za pomocą technologii elektronicznej.
Technologie, które składają się na ECM to potomkowie elektronicznego systemu zarządzania dokumentami (EDMS) z końca lat 80. i początku lat 90. Oryginalne produkty EDMS były produktami jednostkowymi, zapewniającymi funkcjonalność w jednym z czterech obszarów: zarządzania obrazami dokumentów ("imaging"), przepływu pracy ("workflow"), zarządzania dokumentami lub ERM – Enterprise Relationship Management (patrz: komponenty poniżej).
Typowy wczesny klient EDMS instalował system workflow i zarządzania obrazami dokumentów na małą skalę, nawet dla tylko jednego działu, w celu poprawy procesów pochłaniających papier i migrowania w kierunku mitycznego elektronicznego biura. Pierwsze autonomiczne technologie EDMS zostały zaprojektowane, aby zaoszczędzić czas lub poprawić dostęp do informacji poprzez ograniczenie obsługi i przechowywania papieru, a tym samym zmniejszyć utratę dokumentów i zapewnić szybszy dostęp do informacji. EDMS mógł zapewnić elektroniczny dostęp do informacji istniejących wcześniej jedynie na papierze czy mikrofilmach. Poprzez poprawę kontroli nad dokumentami i procesami ich obsługi, EDMS usprawniło czasochłonne praktyki biznesowe. Ścieżka audytu generowana przez EDMS wzmocniła bezpieczeństwo dokumentów i zapewniła metryki w celu usprawnienia pomiaru i identyfikacji wydajności.
Przez późne lata 90. branża EDMS nadal systematycznie rosła. Te technologie znajdowały uznanie organizacji, które potrzebowały ukierunkowanych, taktycznych rozwiązań dotyczących konkretnych problemów związanych z procesami w przedsiębiorstwach.
W miarę upływu czasu, podczas gdy coraz więcej organizacji osiągało okresy produktywności, używając tych technologii, stało się jasne, że różne kategorie produktów EDMS uzupełniały się nawzajem. Organizacje coraz częściej chciały wykorzystywać kilka produktów EDMS jednocześnie. Rozważmy, na przykład, dział obsługi klienta – gdzie można połączyć zarządzanie obrazami, skanowanie, zarządzanie dokumentami i przepływ pracy, aby umożliwić pracownikom lepsze rozwiązywanie problemów klienta. Podobnie księgowość może uzyskać dostęp do faktur dostawcy z systemu ERM, do zamówień z systemu zarządzania obrazami (w tym skanami) i do umów z systemu zarządzania dokumentami w ramach zatwierdzania przepływu pracy. Przedsiębiorstwa zaistniały w Internecie, więc chciały przedstawić informacje za pośrednictwem Internetu, co wymagało zarządzania zawartością internetową. Organizacje, które zautomatyzowały poszczególne wydziały, uświadomiły sobie, jak wielkie korzyści może przynieść szersze wdrożenie systemu. Ogromna liczba dokumentów przepływa przez wiele działów i wpływa na wiele procesów w przedsiębiorstwie, czyli korzyści, jakie zostały osiągnięte na poziomie poszczególnych komórek organizacyjnych, mogły zostać osiągnięte w większej skali na poziomie całej organizacji.
Ruch w kierunku zintegrowanych rozwiązań EDMS odzwierciedlał wspólny trend w branży oprogramowania: postępującą ewolucję rozwiązań punktowych w stronę bardziej kompleksowych rozwiązań. Na przykład do początku lat 90., oprogramowanie służące do przetwarzania tekstów, arkuszy kalkulacyjnych i prezentacji stanowiło oddzielne produkty. Następnie rynek przesunął się w stronę integracji, widząc korzyści, jakie płynęły z połączenia takich funkcjonalności.
Początkowo liderzy oferowali wiele autonomicznych technologii EDMS jako kilka systemów w jednym, w opakowaniu „suite”, z nikłą lub żadną funkcjonalną integracją. Przez całe lata 90. integracja rozwijała się i począwszy od 2001 roku, branża zaczęła używać pojęcia "Enterprise Content Management" odnoszącego się do tych zintegrowanych rozwiązań.
Obecnie organizacje mają możliwość wdrożenia jednego, elastycznego systemu ECM do zarządzania informacjami we wszystkich funkcjonalnych działach, w tym obsłudze klienta, księgowości, kadrach itp.
Zastosowania rozwiązań ECM.
Istnieje wiele powodów, dla których organizacje skłaniają się do zastosowania rozwiązań typu ECM, takich jak konieczność zwiększenia wydajności, poprawa kontroli informacji i zmniejszenie ogólnych kosztów zarządzania informacjami dla przedsiębiorstwa. Aplikacje ECM usprawniają dostęp do danych za pośrednictwem słów kluczowych i wyszukiwania pełnotekstowego, umożliwiając pracownikom dostęp do potrzebnych im informacji bezpośrednio z ich komputerów w ciągu kilku sekund, zamiast przeszukiwania wielu aplikacji lub przekopywaniu się przez akta papierowe.
Te systemy zarządzania zwiększają kontrolę danych wrażliwych pod kątem prawnym ("record control"), pomagając w ten sposób organizacjom spełniać prawne i branżowe przepisy. Zabezpieczenia na poziomie użytkownika, pełnionej funkcji, a nawet specyficzne dla danego typu dokumentu, chronią najbardziej wrażliwe dane. W rzeczywistości nawet informacje zawarte w konkretnym dokumencie można ukryć za pomocą funkcji redakcji tak, by reszta dokumentu mogła być współdzielona bez utraty indywidualnej tożsamości lub kluczowych danych. Każde działanie podjęte w ramach systemu jest śledzone i zapisywane do celów kontrolnych.
Systemy ECM zmniejszają konieczność przechowywania i obsługi dokumentów w formie papierowej oraz potrzeby wysyłkowe, a także prowadzą do zwiększenia wydajności pracowników oraz lepszych, bardziej świadomych decyzji w przedsiębiorstwie, co ma przełożenie na zmniejszenie ogólnych kosztów związanych z zarządzaniem informacjami. Usługi ECM SaaS przekładają drogie nakłady kapitałowe związane z serwerami i sprzętem sieciowym na mniejsze miesięczne koszty operacyjne, jak również prowadzą do zmniejszenia zasobów informatycznych wymaganych do zarządzania danymi wrażliwymi przedsiębiorstw.
Podsumowując, systemy klasy ECM usprawniają obsługę dokumentów i procesów biznesowych z nimi związanych, zapewniając tym samym redukcję kosztów, zwiększenie poziomu kontroli nad kluczowymi danymi oraz przyspieszenie pracy. Obecnie dostępne są kalkulatory (np. kalkulator dla obsługi faktur kosztowych), które w prosty sposób pozwalają na wyliczenie obu korzyści w konkretnych wartościach (kwota, liczba minut).
Komponenty systemu.
ECM składa się z poszczególnych części, które mogą być również wykorzystywane jako autonomiczne systemy bez konieczności angażowania rozbudowanego na całe przedsiębiorstwo systemu.
AIIM zdefiniowało pięć podstawowych komponentów ECM:
Przechwytywanie.
"Przechwytywanie "polega na przekształceniu informacji z dokumentów papierowych w formę elektroniczną, zazwyczaj poprzez skanowanie. "Przechwytywanie" jest także wykorzystywane do organizowania plików elektronicznych i informacji w spójną strukturę dokumentów możliwą do zarządzania. Technologie przechwytywania obejmują również tworzenie metadanych (wartości indeksów), które opisują cechy dokumentu, ułatwiając jego lokalizację przy użyciu funkcji wyszukiwania. Na przykład karta medyczna jako wartości indeksu może zawierać identyfikator pacjenta, nazwisko pacjenta, czy datę wizyty i procedury, ułatwiając w ten sposób personelowi medycznemu zlokalizowanie karty.
Automatyczne lub półautomatyczne przechwytywanie może pozyskiwać dane z dokumentów EDI lub plików XML, aplikacji biznesowych i ERP, a także innych istniejących specjalistycznych systemów.
Technologie rozpoznawania.
Do wyodrębniania informacji z zeskanowanych dokumentów i faksów stosowane są różne technologie, np.:
Oczyszczanie obrazu.
Funkcje oczyszczania obrazu obejmują rotację, prostowanie, regulację kolorów, transpozycję, zoom, wyrównywanie, separację stron, adnotacje i usuwanie zanieczyszczeń.
Przetwarzanie formularzy.
Przetwarzanie formularzy jest to przechwycenie drukowanych formularzy poprzez skanowanie i formularzy w formie elektronicznej oraz ich dalsza obróbka. Często wykorzystuje się tutaj opisane powyżej technologie rozpoznawania, ponieważ dobrze zaprojektowane formularze pozwalają w dużym stopniu na automatyczne przetwarzanie. Automatyczne przetwarzanie może być wykorzystywane do przechwytywania formularzy elektronicznych, takich jak te składane za pośrednictwem stron internetowych, tak długo jak długo układ, struktura, logika i zawartość jest znana systemowi przechwytywania.
COLD.
COLD ("Computer Output to Laser Disc") zapisuje raporty i inne dokumenty na dyskach optycznych lub innych formach cyfrowej archiwizacji używalnych dla bieżącej pracy w ramach systemu ECM. Inna nazwa to ERM ("Enterprise Report Management"). Na początku technologia ta dotyczyła tylko dysków laserowych, nazwa nie została zmieniona pomimo zastąpienia ich innymi technologiami.
Agregacja.
Agregacja łączy dokumenty z różnych aplikacji. Celem jest ujednolicenie danych z różnych źródeł, przekazywanie ich do systemów przechowywania i przetwarzania w jednolitej strukturze i formacie.
Komponenty indeksowania.
Indeksowanie umożliwia szybkie i łatwe wyszukiwanie oraz zapewnia alternatywne sposoby organizowania informacji.
Zarówno automatyczne, jak i manualne indeksowanie atrybutów może być usprawnione za pomocą gotowych profili wejściowo-projektowych. Mogą one opisywać klasy dokumentów, które ograniczają liczbę możliwych wartości indeksu lub automatycznie przypisywać określone kryteria.
Programy automatycznej klasyfikacji mogą wyodrębnić indeks i kategorię oraz przesłać dane w sposób autonomiczny. Taki sposób klasyfikacji lub kategoryzowania jest możliwy dzięki wykorzystaniu podstawowych informacji zawartych w dokumencie elektronicznym. Ich przypisanie jest możliwe w oparciu o predefiniowane kryteria lub proces samodzielnego uczenia się. Technika ta może być używana z faksami konwertowanymi przez OCR, plikami biurowymi lub plikami wyjściowymi.
Zarządzanie.
Kategoria Zarządzania obejmuje pięć tradycyjnych obszarów zastosowania:
"Zarządzanie" obejmuje elementy, które mogą być stosowane łącznie lub jako samodzielne funkcjonalności. Zarządzanie dokumentami, zarządzanie treścią www, współpraca, przepływ pracy i zarządzanie procesami biznesowymi są ukierunkowane na dynamiczną część cyklu życia informacji. Zarządzanie danymi wrażliwymi ("records management") koncentruje się na zarządzaniu sfinalizowanymi dokumentami zgodnie z zasadami zarządzania retencją dokumentów w organizacji (przechowywanie przez określony czas zarówno w wersji papierowej, jak i elektronicznej), które z kolei muszą być zgodne z regulacjami prawnymi i praktykami branżowymi.
Wszystkie elementy tej kategorii obejmują też bazy danych i systemy autoryzacji dostępu. Komponenty te są oferowane osobno lub w pakietach w formie zintegrowanych elementów i w wielu przypadkach zawierają już elementy "Przechowywania".
Zarządzanie dokumentami.
Zarządzanie dokumentami, w tym kontekście odnosi się do systemów zarządzania dokumentami w wąskim sensie kontrolowania dokumentów od stworzenia do archiwizacji. Zarządzanie dokumentami obejmuje funkcje takie jak:
Obecnie zarządzanie dokumentami coraz bardziej pokrywa się z innymi komponentami "Zarządzania", aplikacjami biurowymi, takimi jak Microsoft Outlook i Exchange czy Lotus Notes i Domino, a także „funkcjami bibliotecznymi” do administrowania przechowywaniem informacji.
Współpraca.
Elementy "współpracy" w systemie ECM pomagają użytkownikom pracować ze sobą w celu opracowania i procesowania treści. Wiele z tych elementów zostało zaczerpnięte z pakietów oprogramowania lub oprogramowania do pracy grupowej. Systemy współpracy ECM idą jednak znacznie dalej i obejmują także elementy zarządzania wiedzą.
Systemy ECM ułatwiają współpracę przy użyciu baz danych informacji i ich metod przetwarzania, które są przeznaczone do wykorzystania przez wielu użytkowników jednocześnie, nawet jeżeli ci użytkownicy pracują nad tą samą pozycją. Wykorzystują one wiedzę opartą na umiejętnościach, zasobach i ogólnych danych dla przetwarzania wspólnych informacji. Mogą tu być uwzględnione elementy administracji, takie jak wirtualne tablice do burzy mózgów, harmonogramy oraz systemy zarządzania projektami czy aplikacje komunikacji, jak np. stosowanie wideokonferencji itp.
ECM używany do "współpracy" może również integrować informacje z innych aplikacji, umożliwiając wspólne przetwarzanie danych.
Zarządzanie zawartością sieci Web.
Zakres Enterprise Content Management integruje systemy zarządzania treścią stron internetowych. Web Content Management jako składnik ECM służy do przekazania informacji już istniejących i zarządzanych w repozytorium ECM, jednak informacje przedstawione za pomocą technologii Web – w Internecie, ekstranecie lub na portalu – wykorzystują moduły przepływu pracy, kontroli dostępu, wersjonowania, dostawy i pozwoleń WCM zamiast zintegrowanej funkcjonalności ECM. Istnieje tylko kilka przykładów udanych wdrożeń, w których repozytorium dokumentów i treści internetowych jest zarządzane wspólnie.
Zarządzanie danymi wrażliwymi (zarządzanie archiwami i plikami).
W przeciwieństwie do tradycyjnych systemów elektronicznej archiwizacji, zarządzanie danymi wrażliwymi odnosi się do czystego administrowania ważnymi informacjami i danymi, które organizacje są zobowiązane archiwizować. Zarządzanie danymi jest niezależne od nośników – zarządzane dane nie muszą koniecznie być przechowywane elektronicznie, mogą być również w tradycyjnych formach. Niektóre z funkcji zarządzania danymi to:
Workflow.
Istnieją różne rodzaje przepływu pracy: ustandaryzowany workflow, który wykorzystuje predefiniowane sekwencje do prowadzenia i kontrolowania procesów oraz workflow typu ad-hoc, w którym użytkownik określa sekwencję procesów na bieżąco.
Workflow może być realizowany jako rozwiązanie przepływu pracy, z którym pracują użytkownicy lub jako silnik przepływu pracy, który w tle kontroluje przepływ informacji i danych.
Zarządzanie przepływem pracy obejmuje następujące funkcje:
Głównym celem jest zautomatyzowanie procesów w takim stopniu, w jakim to jest tylko możliwe poprzez wprowadzenie wszystkich niezbędnych środków.
Zarządzanie procesami biznesowymi.
Zarządzanie procesami biznesowymi (ang. "Business Process Management", BPM) idzie o krok dalej niż workflow. Mimo że słowa te są często używane zamiennie, BPM ma na celu zintegrować wszystkie używane w przedsiębiorstwie aplikacje, monitorując procesy i gromadząc wszystkie wymagane informacje.
BPM oferuje pełną funkcjonalność przepływu pracy, zapewniając jednocześnie monitorowanie procesów i danych na poziomie serwera. EAI ("Enterprise Application Integration") – używana do łączenia różnych aplikacji Business Intelligence z konstrukcjami reguł – integruje hurtownie danych i udostępnia narzędzia, które pomagają użytkownikom w ich pracy, analizowaniu danych i podejmowaniu decyzji.
Przechowywanie.
Funkcja "Przechowywania "tymczasowo magazynuje informacje, które nie są wymagane, pożądane, czy gotowe do długotrwałego przechowywania i zabezpieczania. Nawet jeśli ta funkcjonalność działa na danych, które nadają się do długotrwałego archiwizowania, "Przechowywanie" nadal jest oddzielną funkcją od funkcji "Zachowywanie".
Składniki "Przechowywania" można podzielić na trzy kategorie: repozytoria jako miejsca składowania, funkcje biblioteczne jako części administracji do repozytoriów oraz technologie przechowywania. Te elementy występują czasami na poziomie systemu operacyjnego (takiego jak system plików), a także m.in. technologii zabezpieczeń, które działają w tandemie ze składnikami "Dostarczania". Jednak technologie zabezpieczeń, w tym kontrola dostępu, są nadrzędnymi składnikami rozwiązania ECM.
Repozytoria.
Repozytoria ECM mogą być używane wspólnie w różnych kombinacjach. Wśród możliwych rodzajów repozytoriów możemy wymienić:
Funkcje biblioteczne.
Funkcje biblioteczne są administracyjnymi elementami systemu ECM, które zajmują się dostępem do informacji. Funkcja biblioteczna jest odpowiedzialna za pobieranie i przechowywanie informacji z komponentów "Przechwytywania" i "Zarządzania". Zarządza również miejscami składowania w pamięci podręcznej, rzeczywistym "Przechowywaniu", a na dłuższą metę w archiwum "Zachowywania". Miejsce przechowywania jest określane wyłącznie przez charakterystykę i klasyfikację informacji. Funkcja biblioteczna działa w porozumieniu z bazą danych komponentów "Zarządzania", aby zapewnić niezbędne funkcje wyszukiwania i pobierania.
Funkcja biblioteczna powinna mieć opcje zarządzania wersjami w celu kontrolowania stanu informacji oraz rejestrowania/wyrejestrowania dla zapewnienia kontroli jednoczesnego edytowania danego dokumentu.
Funkcja biblioteki generuje logi użytkowania i edycji, zwane „ścieżkami audytu”.
Technologie magazynowania.
Różnorodność technologii wykorzystywanych do magazynowania informacji jest bardzo duża, np. dyski twarde, zazwyczaj skonfigurowane jako macierze RAID, SAN (Storage Area Network), NAS (Network Attached Storage), taśmy magnetyczne, dyski optyczne, czy magazynowanie w tzw. chmurze.
Zachowywanie.
"Zachowywanie" polega na długoterminowym, bezpiecznym przechowywaniu i tworzeniu kopii zapasowej statycznych, niezmiennych informacji. "Zachowywanie" jest osiągane zwykle dzięki funkcjom zarządzania danymi wrażliwymi ("records management") systemu ECM, które często są projektowane tak, by pomóc organizacjom zachować zgodność z regulacjami prawnymi i branżowymi.
Każde przetwarzane informacje/dane ostatecznie przestają się zmieniać i stają się statyczne. Funkcje "Zachowywania" w systemach ECM obsługują długoterminowe, bezpieczne przechowywanie i tworzenie kopii zapasowych informacji statycznych, a także czasowe przechowywanie informacji, które nie muszą być archiwizowane. Archiwizacja elektroniczna, jako pojęcie powiązane, ma znacznie szerszą funkcjonalność niż komponenty "Zachowywania" ECM. Elektroniczne systemy archiwizacji na ogół składają się z kombinacji oprogramowania administracyjnego, takiego jak zarządzanie danymi wrażliwymi, zarządzanie obrazami, funkcje biblioteczne, systemy wyszukiwania informacji oraz podsystemy archiwizacji.
Wśród środków długoterminowego zapisu i przechowywania danych można wyróżnić tzw. narzędzia WORM ("Write Once Read Many") w formie dysków optycznych jednokrotnego zapisu, taśm magnetycznych, czy dedykowanego oprogramowania kontrolującego zapis i odczyt ("Soft-WORM"). Długoterminowym nośnikiem danych jest również papier – w kontekście systemów ECM używany jedynie jako podwójne zabezpieczenie informacji elektronicznej.
Dostarczanie.
Funkcja "Dostarczania "ECM prezentuje informacje pozyskane z elementów "Zarządzania", "Przechowywania "oraz "Zachowywania". Model składników AIIM dla ECM jest oparty na funkcjach i nie narzuca ścisłej hierarchii; składniki "Dostarczania" mogą zawierać funkcje służące do wprowadzania informacji do innych systemów (takich jak przekazywanie informacji na nośniki lub generujących sformatowane pliki wyjściowe) lub dla przygotowania informacji, np. poprzez konwertowanie jej formatu lub skompresowanie jej dla składników "Przechowywania" i "Zachowywania". Funkcjonalność kategorii "Dostarczania "jest również znana jako „wyjście” informacji – technologie w tej kategorii są często określane jako zarządzanie wyjściem.
"Dostarczanie "składa się z trzech grup: technologie transformacji, technologie zabezpieczeń i dystrybucja. Transformacja i bezpieczeństwo, jako usługi, są oprogramowaniem pośredniczącym i powinny być jednakowo dostępne dla wszystkich składników ECM. Na wyjściu dwie funkcje mają podstawowe znaczenie: layout i design (z narzędziami do układania i formatowania wyjścia) oraz publikowanie (z aplikacjami do przedstawiania informacji dla celów dystrybucji i publikacji).
W skrócie "Dostarczanie "ECM zaopatruje użytkowników w informacje. Bezpieczna dystrybucja, współpraca i kontrola wersji są na czele. W niektórych przypadkach elementy te są nadal stosowane jako systemy autonomiczne bez implementacji całego systemu ECM dla każdej komórki organizacyjnej przedsiębiorstwa.
Technologie zabezpieczeń są wykorzystywane we wszystkich funkcjonalnościach ECM. Na przykład podpisy elektroniczne są używane nie tylko wtedy, gdy dokumenty są wysyłane, ale również podczas pozyskiwania danych poprzez skanowanie w celu udokumentowania kompletności wychwytywania. Infrastruktura klucza publicznego jest podstawową technologią dla podpisów elektronicznych. Zarządza ona kluczami i certyfikatami oraz sprawdza autentyczność podpisów. Inne podpisy elektroniczne potwierdzają tożsamość nadawcy i integralność przesyłanych danych, tj. czy są one kompletne i niezmienione.
W Europie istnieją trzy rodzaje podpisów elektronicznych, o różnych stopniach jakości i bezpieczeństwa: proste, zaawansowane i wykwalifikowane. W większości państw europejskich kwalifikowany podpis elektroniczny jest prawnie dopuszczalny w dokumentach prawnych i umowach.
Zarządzanie prawami cyfrowymi (z ang. "Digital Rights Management", DRM) i znaki wodne są wykorzystywane w syndykacji treści, zarządzaniu aktywami w mediach oraz do zarządzania i zabezpieczenia praw własności intelektualnej i praw autorskich. DRM współpracuje z technikami takimi jak elektroniczne znaki wodne, które są zintegrowane bezpośrednio do pliku, a mają na celu ochronę praw użytkowania i ochronę treści publikowanych w Internecie.
Dystrybucja
Wszystkie powyższe technologie służą do udostępnienia zawartości ECM użytkownikom różnymi sposobami, korzystając przy tym ze środków kontrolowanych i zorientowanych na użytkownika. Mogą to być składniki aktywne, takie jak e-mail, nośniki danych, notatki oraz bierna publikacja na stronach internetowych i portalach, gdzie użytkownicy mogą uzyskać informacje na własną rękę. Możliwe wyjścia i sposoby dystrybucji obejmują:
Poszczególne elementy "Dostarczania" zaopatrują użytkowników w informacje w sposób optymalny dla danego zastosowania, w miarę możliwości kontrolując jego wykorzystywanie.
Badania ECM w Europie – raport IDC.
W 2013 r. International Data Corporation (IDC) – amerykańskie przedsiębiorstwo konsultingowe zajmujące się badaniem i analizą rynku (w szczególności rynku telekomunikacji i IT), opublikowała raport "Enterprise Content Management: Turning Chaos into Productivity" nt. oczekiwań przedsiębiorstw oraz osiągniętych korzyści i ROI z wdrożeń systemu ECM. Analiza powstała w oparciu o badania przeprowadzone wśród managerów 150 średnich i dużych przedsiębiorstw z Niemiec, Francji i Polski.
Najważniejsze wnioski raportu:

</doc>
<doc id="2102645" url="https://pl.wikipedia.org/wiki?curid=2102645" title="Władimir Zabłocki">
Władimir Zabłocki



</doc>
<doc id="2102646" url="https://pl.wikipedia.org/wiki?curid=2102646" title="Uładzimier Zabłocki">
Uładzimier Zabłocki



</doc>
<doc id="2102648" url="https://pl.wikipedia.org/wiki?curid=2102648" title="Birgit Herbert">
Birgit Herbert

Birgit Herbert (ur. 14 listopada 1975 w Kitzbühel) – austriacka snowboardzistka. Nie startowała na igrzyskach olimpijskich. Jej najlepszym wynikiem na mistrzostwach świata jest 5. miejsce w gigancie na mistrzostwach świata w Lienzu. Najlepsze wyniki w Pucharze Świata osiągnęła w sezonie 1995/1996, kiedy to zajęła trzecie miejsce w klasyfikacji generalnej.
W 2002 r. zakończyła karierę.

</doc>
<doc id="2102649" url="https://pl.wikipedia.org/wiki?curid=2102649" title="Gwendoline Riley">
Gwendoline Riley

Gwendoline Riley (ur. 1979) – brytyjska pisarka.
Ukończyła studia na Manchester Metropolitan University. Otrzymała nagrody: Betty Trask Award (za powieść "Cold Water") i Somerset Maugham Award (za powieść "Joshua Spassky").
Mieszka w Manchesterze.

</doc>
<doc id="2102653" url="https://pl.wikipedia.org/wiki?curid=2102653" title="Targowica (rejon horodeński)">
Targowica (rejon horodeński)

Targowica (lub Targowica Polna) (ukr. "Торговиця") – wieś na Ukrainie w rejonie horodeńskim obwodu iwanofrankiwskiego.
W 1839 urodził się tutaj Dawid Abrahamowicz - polski konserwatywny polityk i działacz społeczny, a w 1899 zmarł Adolf Abrahamowicz - polski komediopisarz.
W 1871 urodził się tutaj Łeś Martowycz – pisarz ukraiński.

</doc>
<doc id="2102654" url="https://pl.wikipedia.org/wiki?curid=2102654" title="Molowe napięcie powierzchniowe">
Molowe napięcie powierzchniowe



</doc>
<doc id="2102656" url="https://pl.wikipedia.org/wiki?curid=2102656" title="Stała Eötvösa">
Stała Eötvösa



</doc>
<doc id="2102657" url="https://pl.wikipedia.org/wiki?curid=2102657" title="Zabójcza Maria">
Zabójcza Maria

Zabójcza Maria (niem. "Die tödliche Maria") – niemiecki film z 1993 roku w reżyserii Toma Tykwera, w którym główną rolę zagrała Nina Petri. Jest to pierwszy pełnometrażowy film Toma Tykwera.
Historia powstania.
Tom Tykwer, zainspirowany horrorami lat 30. oraz kinem Polańskiego, scenariusz napisał razem z Christiane Voss, swoją ówczesną partnerką. Nie mając wiedzy o produkcji filmowej ani potrzebnego budżetu, szukał producenta wśród stacji telewizyjnych, jednak bez większych skutków. Ostatecznie jednak stacja ZDF po zapoznaniu się z Tykwera krótkometrażowym filmem Epilog zgodziła się na koprodukcję i zaplanowała go dla jednego ze swoich cyklów filmowych.
Tykwer oraz operator filmowy Griebe, z którym Tykwer pracował od dłuższego czasu, po zatwierdzeniu produkcji spotykali się dzień w dzień i planowali kręcenie całego filmu. Tykwer dodatkowo rozrysował wszystkie sceny na ok. 600 pojedynczych obrazków.
Film nakręcono w większości w studiu Adlershof w Berlinie na przełomie lutego i marca 1993 w ciągu 35 dni zdjęciowych, kosztował 850 tysięcy marek niemieckich. Film wszedł do kin na początku 1994, jednak nie odniósł oczekiwanego przez twórców sukcesu.

</doc>
<doc id="2102661" url="https://pl.wikipedia.org/wiki?curid=2102661" title="Ondřejovice zastávka">
Ondřejovice zastávka

Ondřejovice zastávka – przystanek kolejowy w Ondřejovicach, w kraju ołomunieckim, w Czechach. Znajduje się na wysokości 410 m n.p.m. i leży na linii kolejowej nr 297.

</doc>
<doc id="2102662" url="https://pl.wikipedia.org/wiki?curid=2102662" title="Herbert Rosinski">
Herbert Rosinski

Herbert Rosinski (ur. 30 stycznia 1903 w Królewcu, zm. 27 lutego 1962 w Nowym Jorku) − amerykański teoretyk wojskowości pochodzenia niemieckiego, specjalizujący się w dziedzinie strategii wojny morskiej.
Życiorys.
Herbert Rosinski urodził się w Królewcu, w Prusach Wschodnich. Jego ojcem był Bernhard Rosinski, lekarz, profesor Uniwersytetu w Królewcu. Herbert studiował historię, archeologię i egiptologię na uniwersytetach w Tybindze, Królewcu i Berlinie. Uczestniczył w wykopaliskach w Grecji i Egipcie. W 1927 roku złożył egzamin na tłumacza języka japońskiego. Doktorat uzyskał w 1930 roku.
W pierwszej połowie lat 30. Herbert Rosinski kontynuował studia, prowadząc jednocześnie wykłady dla oficerów sztabu generalnego Reichsmarine. W 1934 roku ożenił się z Marie-Luise Tripp (rozwiedli się w 1949 roku). W 1935 roku, na mocy ustaw norymberskich (jego babka ze strony matki była Żydówką), został pozbawiony możliwości pracy naukowej. Rok później wyemigrował do Wielkiej Brytanii, gdzie w 1939 roku opublikował swoje dzieło: "The German Army".
Po wybuchu II wojny światowej został, jako obywatel Niemiec, internowany. Po zwolnieniu w 1940 roku wyemigrował do Stanów Zjednoczonych, gdzie rozpoczął pracę naukową w Institute for Advanced Study w Princeton. W tym czasie publikował między innymi w "Brassey's Naval Annual", „Yale Review”, „Military Affairs” oraz „The American Historical Review”. W 1942 roku wraz z Wernerem B. Ellingerem napisał "Sea Power in the Pacific". W latach 1944−1945 pracował w rozgłośni Głos Ameryki jako analityk militarny i spiker. Pod koniec lat 40. wyjechał do Indii, gdzie prowadził wykłady dla wyższych oficerów armii, rozmawiał również z premierem Jawaharlalem Nehru (zapis tych rozmów został opublikowany przez Instytut Hoovera).
W 1953 roku Herbert Rosinski otrzymał obywatelstwo amerykańskie. W latach 50. wykładał w Naval War College w Newport, gdzie wspólnie z kontradmirałem Henrym E. Ecclesem pracował nad teorią strategii wojny morskiej. W latach 1951−1961 współpracował z Council on Foreign Relations. Zmarł na atak serca 27 lutego 1962 roku.
Publikacje

</doc>
<doc id="2102663" url="https://pl.wikipedia.org/wiki?curid=2102663" title="Egnatia">
Egnatia

Egnatia (łac. "Diocesis Egnatiensis") – stolica historycznej diecezji we Cesarstwie rzymskim w prowincji Byzacena, współcześnie "Henchir-Temounia" w Tunezji. Obecnie katolickie biskupstwo tytularne.

</doc>
<doc id="2102664" url="https://pl.wikipedia.org/wiki?curid=2102664" title="Przetwarzanie danych">
Przetwarzanie danych

Przetwarzanie danych (ang. "data processing") – przekształcanie treści i postaci danych wejściowych (ang. "input") metodą wykonywania systematycznych operacji w celu uzyskania wyników (ang. "output") w postaci z góry określonej.
Wyróżnia się przetwarzanie numeryczne (stosunkowo skomplikowane algorytmy i niewielkie ilości danych) oraz systemowe (stosunkowo proste algorytmy i duże ilości danych).
Dziedziną nauki zajmującą się przetwarzaniem danych jest informatyka.

</doc>
<doc id="2102671" url="https://pl.wikipedia.org/wiki?curid=2102671" title="Viva Mjuzik Kłiiiz">
Viva Mjuzik Kłiiiz

VIVA Mjuzik Kłiiiz / VIVA Mjuzik Kłiiiz Superstar – program rozrywkowy telewizji Viva Polska pokazujący muzyczne starcie trzech osób. Pierwsza emisja 2. edycji programu odbyła się w środę 22 września 2010 roku, o godzinie 20:00. W programie uczestnicy muszą wykazać się znajomością faktów ze świata muzyki, zdjęć osób związanych z muzyką, teledysków i samej muzyki.
Od 3. edycji w programie występują gwiazdy polskiego show-biznesu, a program zmienił nazwę na: VIVA Mjuzik Kłiiiz Superstar.
Program składa się z 6 rund łącznie z finałem. 
Program charakteryzuje się logiem ze świnką w okularach przeciwsłonecznych, która w większej ilości ukazuje się w programie sygnalizując odpowiednimi dźwiękami dobrą lub złą odpowiedź. Są one również obecne przy odkrywaniu fragmentów zdjęć na ekranie, oraz przy rundzie zwanej Strzelanka (czerwone przy błędnej odpowiedzi i zielone przy poprawnej).
Emisja programu.
Emisja: każdy czwartek, godzina 20:00;
Powtórki: sobota, g. 19:00, niedziela, g. 20:00, poniedziałek, g. 20:00, wtorek, g. 21:00, środa, g. 13:00

</doc>
<doc id="2102674" url="https://pl.wikipedia.org/wiki?curid=2102674" title="Pacyfotryton szorstki">
Pacyfotryton szorstki

Pacyfotryton szorstki ("Taricha granulosa") – gatunek płaza z rodziny salamandrowatych występujący na pacyficznym brzegu Ameryki Północnej.
Wygląd.
Długość ciała – 12,7-21,6 cm, samce większe od samic. Dorosłe osobniki są ciemne, z pomarańczowym brzuchem. Oczy małe, żółtopomarańczowe. Na skórze znajdują się gruczoły produkujące silną truciznę – tetrodotoksynę. Jej toksyczność zależy od rejonu, na którym żyje salamandra. Samce zmieniają wygląd podczas okresu godowego – ich skóra staje się jaśniejsza i bardziej gładka, ogon i palce rozszerzają się. Jest to związane ze zmianą trybu życia na wodny.
Tryb życia.
Prowadzą zarówno dzienny, jak i nocny tryb życia. W razie zagrożenia błyskawicznie podnoszą głowę i ogon, prezentując jaskrawy brzuch. Barwa ostrzega drapieżnika przed trucizną na skórze salamandry.
Pożywienie.
Młode żywią się wodnymi bezkręgowcami. Dorosłe osobniki jedzą głównie owady, ale polują także na wszelkie zwierzęta mniejsze od nich, włączając w to inne płazy.
Rozmnażanie.
Pora okresu godowego zależy od wysokości, na jakiej żyją salamandry. Osobniki górskie rozmnażają się późnym latem, nizinne wiosną. Zwierzęta rozmnażają się w wodzie. Po zalotach samiec pozostawia swą spermę na dnie zbiornika, skąd samica zbiera ją do swojej kloaki. Po złożeniu jaj samica opiekuje się nimi do chwili wyklucia się młodych (3-4 tygodnie). Wtedy przestaje interesować się potomstwem. Pacyfotrytony szorstkie osiągają dojrzałość płciową w wieku 4-5 lat. Najstarszy znany osobnik żył 18 lat.
Zagrożenie.
Pacyfotryton szorstki z powodu swej trucizny niemal nie posiada naturalnych wrogów. Zaobserwowano tylko jednego drapieżnika odpornego na toksynę salamandry – węża pończosznika prążkowanego. Gatunek nie jest zagrożony wyginięciem, choć jego środowisko jest narażone na zniszczenie przez człowieka.

</doc>
<doc id="2102677" url="https://pl.wikipedia.org/wiki?curid=2102677" title="Taricha granulosa">
Taricha granulosa



</doc>
<doc id="2102683" url="https://pl.wikipedia.org/wiki?curid=2102683" title="Gérard Lopez">
Gérard Lopez

Gérard Lopez (ur. 27 grudnia 1971 w Luksemburgu) – luksemburski, hiszpański przedsiębiorca, właściciel przedsiębiorstwa inwestycyjnego Genii Capital, współzałożyciel oraz partner zarządzający Mangrove Capital Partners.
Życiorys.
Lopez jest absolwentem Uniwersytetu Miami, zdobył tam tytuł magistra w dziedzinie zarządzania operacyjnego i systemów zarządzania informacją. Pierwsza firma (Icon Solutions), którą założył szybko osiągnęła sukces, dzięki któremu Gerard Lopez został współzałożycielem firmy Mangrove Capital Partners. Zdobył rozgłos głównie jako jeden z pierwszych inwestorów w program, Skype.
Firma Genii Capital, której jest właścicielem, od końca 2010 roku posiada 100 procent udziałów we francuskim zespole w Formule 1 w Renault F1 Team.
Życie prywatne.
Gérard Lopez posiada jedną z największych na świecie kolekcji samochodów sportowych.
Mówi w siedmiu językach: angielskim, niemieckim, francuskim, hiszpańskim, portugalskim, włoskim i luksemburskim.

</doc>
<doc id="2102684" url="https://pl.wikipedia.org/wiki?curid=2102684" title="Irena Tomalak">
Irena Tomalak

Irena Tomalak z d. Kowalska, I voto Jędrychowska, pseudonim "Soldau", "Słowik", "Maria", "Maria Niedźwiecka" (ur. 26 października 1895 w Warszawie, zm. 25 grudnia 1971 tamże) − oficer Wojska Polskiego, żołnierz Armii Krajowej i powojennego podziemia antykomunistycznego, więzień polityczny w okresie stalinowskim; ostatni stopień wojskowy: major (awans w 1944), poetka.
Życiorys.
Wychowała się w rodzinie nadzwyczaj patriotycznej. Ojciec, Franciszek Beniamin Kowalski (1869–1941), pochowany na cmentarzu Powązkowskim, był znanym lekarzem społecznikiem na warszawskiej Woli. Matka, Natalia Apolonia z d. Olszewska (1870–1944) przez pewien czas mieszkała w Krakowie i była zaangażowana w działalność niepodległościową. Irena wraz z siostrą Julią Haliną uczęszczały na pensję Jadwigi Kowalczykówny i Jadwigi Jawurkówny w Warszawie przy ul. Wiejskiej 5. W 1913 Irena Tomalak zdała w Krakowie maturę i studiowała filologię polską na Uniwersytecie Jagiellońskim.
Od 1914 należała do Związku Strzeleckiego, była żołnierzem Legionów i Polskiej Organizacji Wojskowej (POW). W 1918 powróciła do Warszawy, gdzie przyjęto ją do Ochotniczej Legii Kobiet, w ramach której walczyła w obronie Lwowa – otrzymała wówczas pierwszy stopień oficerski (podporucznik). W 1921 przeszła doszkolenie w Podchorążówce Rezerwy Piechoty w Warszawie, w 1922 zweryfikowano jej stopień wojskowy. Była słuchaczką oficerskiego kursu łączności w Centralnej Szkole Wojsk Łączności w Zegrzu, działała w Organizacji Przysposobienia Wojskowego Kobiet (OPWK), następnie w Referacie Przysposobienia Rezerw Kobiecych Wydziału Przysposobienia Rezerw w Oddziale III Sztabu Generalnego WP (do 1924), awansowana na stopień kapitana.
Od 15 października 1939 w Służbie Zwycięstwu Polski. W listopadzie 1939 została pierwszą kurierką (gen. Michała Tokarzewskiego), która dotarła do Bazy Łączności Sztabu Naczelnego Wodza w Budapeszcie, w 1940 pełniła funkcję szefowej służby kurierskiej Sztabu Głównego SZP, potem Związku Walki Zbrojnej (ZWZ). W pierwszym okresie okupacji w ich domu w Warszawie na Woli przy ul. Działdowskiej 6 mieszkał Leopold Okulicki, późniejszy ostatni komendant AK. W latach 1943–1944 Irena Tomalak była z-cą kierowniczki Oddziału Łączności Konspiracyjnej w Komendzie Głównej Armii Krajowej, a od 1944 członkiem organizacji NIE/Niepodległość. W powstaniu warszawskim walczyła w Baonie „Kiliński”. Po powstaniu wyszła z Warszawy wraz z ludnością cywilną.
Podobne wysokie funkcje jak przed powstaniem pełniła w KG AK z siedzibą w Częstochowie, następnie w Delegaturze Sił Zbrojnych, posługując się nazwiskiem „Maria Niedźwiecka”, obsługiwała kierownictwo Polskiego Państwa Podziemnego przed dokonanym przez NKWD aresztowaniem i tzw. procesem Szesnastu przed sądem w Moskwie w czerwcu 1945. Aresztowana w trakcie trzeciego nielegalnego wyjazdu za granicę w charakterze emisariusza (kurierki II Zarządu Głównego WiN) do polskich władz z konspiracyjną pocztą, m.in. do Paryża i Rzymu, 21 lub 30 kwietnia 1946 przy przekraczaniu granicy czechosłowackiej. W śledztwie była przetrzymywana w areszcie Ministerstwa Bezpieczeństwa Publicznego przy ul. Koszykowej 6 i przesłuchiwana w procesach dwóch komendantów WiN – w Warszawie w tzw. procesie płk. Jana Rzepeckiego (proces od 4 stycznia 1947) i w tzw. procesie krakowskim płk. Franciszka Niepokólczyckiego (proces od 11 sierpnia 1947). Otrzymała 15-letni wyrok Rejonowego Sądu Wojskowego w Warszawie, który odsiadywała w zakładach karnych: w Warszawie przy ul. Rakowieckiej, Fordonie, Inowrocławiu (sierpień 1952 – marzec 1955) i ponownie w Fordonie; zwolniona 7 maja 1956.
Irena Tomalak spoczywa w grobowcu rodzinnym na cmentarzu Powązkowskim w Warszawie (kw. 230–IV–8/9)
Bronisław Komorowski, prezydent Rzeczypospolitej Polskiej odznaczył pośmiertnie Irenę Tomalak Krzyżem Komandorskim Orderu Odrodzenia Polski Postanowieniem nr 273/2010 z dnia 14 września 2010.
Życie prywatne.
Dzieci.
Uczestnikami Powstania Warszawskiego w formacji Szarych Szeregów były też dzieci Ireny Tomalak:

</doc>
<doc id="2102687" url="https://pl.wikipedia.org/wiki?curid=2102687" title="Murat Nehri">
Murat Nehri

Murat Nehri – rzeka we wschodniej Turcji, w całym swym biegu przepływająca przez ten kraj. Jedna z dwóch głównych źródłowych rzek Eufratu − druga to Karasu. Posiada źródła na Wyżynie Armeńskiej niedaleko góry Ararat, na północ od jeziora Wan. Długa na ok. 722 km, płynie na zachód, gdzie wpadając do zbiornika zaporowego Keban Barajı, łączy się z rzeką Karasu tworząc Eufrat.

</doc>
<doc id="2102689" url="https://pl.wikipedia.org/wiki?curid=2102689" title="Murat (rzeka)">
Murat (rzeka)



</doc>
<doc id="2102690" url="https://pl.wikipedia.org/wiki?curid=2102690" title="Medaliści mistrzostw Polski seniorów w biegu na 100 metrów">
Medaliści mistrzostw Polski seniorów w biegu na 100 metrów

Medaliści mistrzostw Polski seniorów w biegu na 100 metrów – zdobywcy medali seniorskich mistrzostw Polski w konkurencji biegu na 100 metrów.
Bieg na 100 m mężczyzn jest rozgrywany na mistrzostwach kraju od ich pierwszej edycji, która miała miejsce w lipcu 1920 roku we Lwowie. Pierwszym w historii mistrzem Polski został zawodnik warszawskiej Polonii Stanisław Sośnicki, który uzyskał wynik 11,4 s. Uzyskany przez niego wynik był lepszy od ustalonego przez Polski Związek Lekkiej Atletyki minimum uprawniającego do startu w igrzyskach olimpijskich w Antwerpii w związku z czym Sośnicki został uznany mistrzem kraju (tytuł ten przyznawano wówczas tylko zawodnikom, którzy osiągnęli wyniki lepsze od minimum olimpijskiego). 
Najbardziej utytułowanym zawodnikiem wśród startujących w mistrzostwach Polski jest Marian Woronin, który zdobył najwięcej złotych medali krajowego czempionatu (osiem). Po osiem medali (ale nie wszystkie złote) zdobyli również Aleksander Szenajch i Marian Foik.
Aktualny rekord mistrzostw Polski seniorów w biegu na 100 metrów wynosi 10,15 i został ustanowiony przez Piotra Balcerzaka podczas mistrzostw w 1999 w Krakowie. Podczas mistrzostw w 2003 Marcin Jędrusiński przebiegł dystans 100 metrów w czasie 10,07 sekundy, jednak przy nieprzepisowym wietrze (powyżej 2 m/s), również przy zbyt silnym wietrze w 1993 Marek Zalewski uzyskał 10,12 s.
Klasyfikacja medalowa.
W historii mistrzostw Polski seniorów na podium tej imprezy stanęło w sumie 116 sprinterów. Najwięcej medali – 8 – wywalczyli Aleksander Szenajch, Marian Foik i Marian Woronin. W tabeli kolorem wyróżniono zawodników, którzy wciąż są czynnymi lekkoatletami.

</doc>
<doc id="2102695" url="https://pl.wikipedia.org/wiki?curid=2102695" title="Penang (wyspa)">
Penang (wyspa)

Penang, Pinang () – wyspa u zachodnich wybrzeży Półwyspu Malajskiego, stanowiąca część malezyjskiego stanu Penang.
Historia.
W XV wieku znana chińskim żeglarzom jako wyspa Betelnut. Na początku XVIII wieku na wyspę dotarli osadnicy z Sumatry.
12 sierpnia 1786 kapitan Francis Light odkupił wyspę od sułtana Kedahu i założył tu faktorię Kompanii Wschodnioindyjskiej – punkt osadnictwa brytyjskiego na Malajach. Dla ochrony przed piratami oraz Francuzami i Holendrami zbudowano masywne mury i fort. Wolnocłowy port i rozwój plantacji herbaty oraz tytoniu spowodował napływanie taniej siły roboczej z Chin i Indii. Rozwój przyspieszyła jeszcze bardziej uprawa drzew kauczukowych.
19 grudnia 1941 roku wyspę zajęły wojska japońskie. W 1948 roku Penang wszedł w skład Federacji Malajskiej.
Współcześnie wyspa stanowi jedną z większych atrakcji turystycznych Malezji. Największym miastem jest George Town, wpisany na listę światowego dziedzictwa UNESCO. Wyspę łączy z lądem most Penang.
Ludność.
Na wyspie przeważają Chińczycy, przed Hindusami i Malajami. Mniej liczni są Euroazjaci, najczęściej krwi portugalsko-malajskiej oraz Baba-Melayu (pochodzenia chińsko-malajskiego). Grupy te zachowują odrębność społeczną.

</doc>
<doc id="2102696" url="https://pl.wikipedia.org/wiki?curid=2102696" title="Hennadij Szczekotylin">
Hennadij Szczekotylin

Hennadij Anatolijowycz Szczekotylin (ukr. Геннадій Анатолійович Щекотилін; ur. 28 lipca 1974 w Odessie) – ukraiński piłkarz, grający na pozycji pomocnika, trener piłkarski.
Kariera piłkarska.
Kariera klubowa.
Wychowanek DJuSSz-6 Odessa, a potem SDJuSzOR Czornomoreć Odessa. Pierwszy trener – Tomaz Elisaszwili. W 1991 rozpoczął swoją piłkarską karierę w składzie rezerw Czornomoreć-d Odessa. Po uzyskaniu niepodległości przez Ukrainę drużyna rezerw została reorganizowana w Czornomoreć-2 Odessa. Kiedy w końcu 1994 zostało wiadomo, że po zakończeniu sezonu klub będzie rozformowany, na początku 1995 przeszedł do Naftochimika Krzemieńczuk. W 1996 bronił barw amatorskiego zespołu Łotto-GMC Odessa. Zimą 1997 zauważył go trener Łeonid Buriak i zaprosił do Czornomorca Odessa. 11 marca 1997 debiutował w Wyższej Lidze w meczu z Krywbasem Krzywy Róg. Udana gra piłkarza zwróciła uwagę trenera Wiktora Prokopenki, który zabrał go do Rotoru Wołgograd. Ale w wołgogradzkim klubie doznał kontuzji i później odbywał rehabilitacje w ... Dynamie Kijów, który wykupił jego kontrakt. Jednak nie potrafił przebić się do podstawowego składu i występował w drugiej i trzeciej drużynie Dynama, a od 2000 został wypożyczony do CSKA-2 Kijów, Krywbasa Krzywy Róg i Zakarpattia Użhorod. Latem 2002 Czornomoreć Odessa powrócił do Wyszczej Lihi i wykupił kontrakt Szczekotylina od Dynama. Przez konflikt z trenerem Semenem Altmanem nieczęsto trafiał do podstawowej jedenastki, a w rundzie jesiennej sezonu 2003/04 grał na wypożyczeniu w MFK Mikołajów. Dlatego na początku 2004 przeszedł do Zakarpattia Użhorod. Ale już latem 2004 zmienił klub na FK Ołeksandrija, a zimą 2005 przeniósł się do MFK Mikołajów. Po zakończeniu sezonu 2005/06 wyjechał do Litwy, gdzie został piłkarzem FK Szawle. Na początku 2007 powrócił do Odessy, gdzie podtrzymywał formę sportową w amatorskim zespole Iwan Odessa. Potem podał się do kazachskiego klubu Wostok Öskemen, do którego zaprosił go Ołeksandr Hołokołosow. Jednak po jednym meczu doznał kontuzji a następnie długo leczył się. Nie potrafił wrócić do swojej byłej formy, przez co wynikł konflikt pomiędzy nim a klubem. W 2008 powrócił do Odessy i postanowił zakończyć karierę piłkarską.
Kariera trenerska.
Po zakończeniu kariery zawodowej, 11 lutego 2009 objął stanowisko kierownika klubu Dnister Owidiopol.

</doc>
<doc id="2102699" url="https://pl.wikipedia.org/wiki?curid=2102699" title="Willa Milada w Pradze">
Willa Milada w Pradze

Willa Milada (od lat 90. XX wieku także "Squat Milada", cz. "Vila Milada") – willa w praskiej dzielnicy Libeň, zlokalizowana między ulicami Na Kindlovce i Pátkovą, na parceli 493/1 (brak oficjalnego adresu).
Historia.
Willa pochodzi z okresu międzywojennego. Przestała służyć oficjalnym celom mieszkalnym w 1988 i została skreślona z ksiąg katastralnych. Toczył się o nią spór sądowy, po zakończeniu którego w 2000 właścicielem nieruchomości została Republika Czeska. Między 1997, a 1998 willę zasiedlili squatersi i był to do 2009 jedyny działający praski squat (wcześniej zlikwidowano inne). W lutym 2008 obiekt zamieszkiwało 15 osób i sześć zwierząt. Planowane jest zburzenie zabudowań willi, wraz z sąsiednią, opuszczoną Willą Miluška i wzniesienie tutaj zabudowań uniwersyteckich.
W willi urządzane były koncerty muzyczne, projekcje filmowe, spotkania autorskie i inne działania artystyczne i społeczne. Zdarzały się także konflikty ze społecznością lokalną na tle hałasu i brudu (np. niesprzątanych ekskrementów ludzkich i zwierzęcych). W początkach lipca 2009 wyprowadzono mieszkańców i zdarto dachówki, celem uniemożliwienia ponownego zajęcia obiektu.
W Pradze działa także luksusowy, czterogwiazdkowy hotel "Villa Milada" przy ulicy V šáreckém údolí 10.

</doc>
<doc id="2102700" url="https://pl.wikipedia.org/wiki?curid=2102700" title="Sitowo (jezioro)">
Sitowo (jezioro)

 
Sitowo – jezioro w woj. zachodniopomorskim, w powiecie wałeckim, w gminie Wałcz, leżące na terenie Pojezierza Wałeckiego. Około 1,5 km na wschód od jeziora znajduje się osada Sitowo.
Dane morfometryczne.
Powierzchnia zwierciadła wody według różnych źródeł wynosi od 9,5 ha przez 11,0 ha do 11,8 ha. 
Zwierciadło wody położone jest na wysokości 107,0 m n.p.m. lub 106,4 m n.p.m. Średnia głębokość jeziora wynosi 2,3 m, natomiast głębokość maksymalna 5,3 m.

</doc>
<doc id="2102701" url="https://pl.wikipedia.org/wiki?curid=2102701" title="Transport zbiorowy w Głownie">
Transport zbiorowy w Głownie

Transport zbiorowy w Głownie funkcjonuje w postaci linii komunikacji miejskiej, obsługiwanej przez Miejski Zakład Komunalny oraz linii autobusowych i kolejowych, łączących miasto z okolicznymi miejscowościami i dużymi miastami, w szczególności z Łodzią i Łowiczem.
Komunikacja miejska.
Historia.
Komunikacja miejska w Głownie została uruchomiona 30 kwietnia 1977 roku. Do 22 lutego 1991 roku obsługiwana była przez MPK w Łodzi, po czym jej obsługa została przekazana gminie miasta Głowna. Miasto powierzyło jej obsługę Przedsiębiorstwu Gospodarki Komunalnej i Mieszkaniowej, później przekształconego w Miejski Zakład Gospodarki Komunalnej i Mieszkaniowej, a następnie (po wydzieleniu części odpowiedzialnej za wodociągi i kanalizację) w Miejski Zakład Komunalny.
Początkowo kursowały dwie linie. Linia 1 trasę zaczynała na krańcówce przy Domu Kultury, a kończyła przed dworcem PKP. Linia 2 zaczynała trasę na ul. Sikorskiego, podjeżdżała na dworzec PKP, gdzie autobus zawracał i jechał do placu Wolności (odcinek wspólny z linią 1). Przez lata trasa ulegała zmianom, aż nabrała obecny kształt.
Po przejęciu komunikacji miejskiej przez miasto, do 30 stycznia 2015, komunikacja miejska składała się z dwóch linii o charakterze okrężnym, w dwóch wariantach: krótkim (początkowo na tablicy kierunkowej oznaczanym literą K, potem zrezygnowano z oznaczania kursów tablicami) i długim (D - dodatkowo objeżdżała część miasta zwaną Zabrzeźnią, oddzieloną od centrum i pozostałych dzielnic linią kolejową), kursujących w dwóch kierunkach.
Od 10 grudnia 2012 zmieniono trasę wariantu długiego. Wydłużono ją od skrzyżowania Topolowa/Karasicka ulicami: Topolową, Główną, Zieloną, Zachodnią, Zakręt, Popiełuszki do ul. Karasickiej.
W ciągu dnia wykonywanych było 9 kursów (4 w kierunku zgodnym z ruchem wskazówek zegara, 5 w przeciwnym), tylko w dni robocze, w godzinach od 6:25 do około 16:00.
Ze względu na konieczność dostosowania rozkładów komunikacji miejskiej do pociągów uruchomionej w grudniu 2014 Łódzkiej Kolei Aglomeracyjnej na trasie Łowicz-Głowno-Zgierz-Łódź, a także na prośby mieszkańców, by przeprowadzić linię komunikacji miejskiej w sąsiedztwie miejskiego szpitala, od 2 lutego 2015 zmieniono trasę miejskiego autobusu. Zmieniono też rozkład jazdy.
Pod koniec 2015 roku wydłużono trasę komunikacji miejskiej tak, by obsługiwała targowisko miejskie.
Komunikacja miejska obecnie.
Obecnie realizowanych jest 10 pełnych kursów komunikacji miejskiej dziennie w dwóch wariantach: 8 w krótkim (trasa A) i 2 w długim (trasa B), a także dwa skrócone względem nich kursy zjazdowe. Kursy odbywają się w jednym kierunku. Autobusy kursują w godzinach od 5:00 do około 20:00. Rozkład jest aktualizowany przy każdej zmianie rozkładu jazdy Łódzkiej Kolei Aglomeracyjnej, tak aby umożliwić dojazd autobusem na stację kolejową.
Taryfa.
Od 2 lutego 2015 komunikacja miejska w Głownie jest bezpłatna.
Połączenia lokalne i międzymiastowe.
Autobusy.
Główny przystanek autobusowy komunikacji lokalnej i międzymiastowej znajduje się na placu Wolności.
Głowno posiada połączenia autobusowe z Łodzią, Łowiczem i Brzezinami. Ponadto w mieście zatrzymują się autobusy pospieszne relacji Łódź-Kamieniec Podolski ukraińskiego przewoźnika.
Kolej.
Od 15 listopada 1902 roku Głowno posiada połączenie kolejowe. Przez miasto przebiega linia kolejowa nr 15 Bednary-Łódź Kaliska - część dawnej Kolei Warszawsko-Kaliskiej.
Od 1 października 2007 do 1 października 2011, ze względu na zły stan techniczny linii i nieopłacalność utrzymywania ruchu pasażerskiego, linią tą odbywały się wyłącznie przewozy towarowe i prowadzono nią doraźne objazdy. Ruch pasażerki został przywrócony po zakończeniu jej remontu na przełomie sierpnia i września 2011. Do 28 stycznia 2013 (po ponownym otwarciu w 2011), a także okresowo w późniejszym czasie, Głowno posiadało bezpośrednie połączenie kolejowe z m.st. Warszawa. Dworzec kolejowy zmodernizowany został przez PKP Polskie Linie Kolejowe w ramach I etapu budowy Łódzkiej Kolei Aglomeracyjnej.
Obecnie Głowno posiada połączenie kolejowe z Łodzią (przez Zgierz) oraz z Łowiczem.

</doc>
<doc id="2102702" url="https://pl.wikipedia.org/wiki?curid=2102702" title="Edgars Jaunups">
Edgars Jaunups

Edgars Jaunups (ur. 15 lipca 1979 w Rydze) – łotewski prawnik i polityk, działacz studencki i sportowy, poseł na Sejm (2002–2005), radny Rygi (od 2009).
Życiorys.
W latach 1997–2002 studiował na Wydziale Prawa Uniwersytetu Łotewskiego. Był działaczem studenckim, przewodniczył Radzie Studentów Uniwersytetu Łotewskiego, zasiadał także w senacie uczelni (2000–2002). Był członkiem władz Łotewskiego Związku Studentów (2001–2002). W trakcie studiów doradzał w sprawach prawnych i medialnych przewodniczącemu Narodowej Rady Radia i Telewizji (2000–2002).
W 2002 znalazł się wśród założycieli centroprawicowego ugrupowania Nowa Era ("Jaunas laiks", JL), z ramienia którego sprawował mandat poselski w Sejmie VIII kadencji (2002–2005). Pełnił funkcję sekretarza parlamentarnego w Ministerstwie Kultury (2002–2003), doradcy ministra obrony (2004–2005), zaś po odejściu z Sejmu sekretarza generalnego Nowej Ery (2005–2006). W latach 2006–2007 zasiadał we władzach klubu koszykarskiego ASK Rīga, następnie zaś stanął na czele zarządu VEF Rīga (2007–2008), którego był współzałożycielem. Od 2007 do 2009 był sekretarzem generalnym Łotewskiego Związku Koszykówki, zaś od 2010 jest członkiem władz tego związku. W 2009 został przedstawicielem VEF Rīga w Zjednoczonej Lidze Koszykówki. W wyborach z 2009, w których kandydował na burmistrza Rygi, uzyskał mandat radnego Rygi z listy Nowej Ery. W 2010 sprawował funkcję przewodniczącego klubu radnych JL, następnie został współprzewodniczącym klubu radnych "Jedności". Był doradcą przewodniczącej Sejmu Solvity Āboltiņi.
Obecnie zasiada w zarządzie "Jedności".

</doc>
<doc id="2102704" url="https://pl.wikipedia.org/wiki?curid=2102704" title="Jezioro Próchnowskie">
Jezioro Próchnowskie

 
Jezioro Próchnowskie – jezioro w woj. wielkopolskim, w powiecie chodzieskim, w gminie Margonin, leżące na terenie Pojezierza Chodzieskiego.
Dane morfometryczne.
Powierzchnia zwierciadła wody według różnych źródeł wynosi od 7,5 ha przez 7,7 ha do 8,21 ha. 
Zwierciadło wody położone jest na wysokości 89,1 m n.p.m. lub 88,5 m n.p.m. Średnia głębokość jeziora wynosi 3,9 m, natomiast głębokość maksymalna 5,2 m.

</doc>
<doc id="2102705" url="https://pl.wikipedia.org/wiki?curid=2102705" title="Flatland skimboarding">
Flatland skimboarding

Flatland skimboarding – sport wodny polegający na ślizgu po powierzchni płytkiej warstwy wody. Jest to odmiana skimboardingu.
Ogólne informacje.
Flatland skimboarding przypomina zdecydowanie bardziej skateboarding, niż surfing, jak jest to w przypadku zwykłego skimboardingu. Można go uprawiać na wylewiskach, kałużach, rzeczkach, na brzegu morza jak i na sztucznych torach (w Polsce aktualnie znajdują się dwa całoroczne, sztuczne tory w Warszawie oraz w Gdańsku). 
Sport ten wygląda następująco - zawodnik wykonuje rozbieg (zarówno może być to rozbieg po suchej nawierzchni, jak i rozbieg już w wodzie), po osiągnięciu dostatecznej prędkości energicznie kładzie z wysokości deskę na powierzchni wody, po czym wskakuje na nią zajmując pozycję jak podczas jazdy na deskorolce (bokiem do kierunku ślizgu) i wykonuje triki.
Skimboard (deska).
Deski do flatland skimboardingu wykonywane są w przeważającej większości ze sklejki, czasami zdarza się, że są wzmocnione karbonowymi warstwami bądź laminatem. Całość jest kilkukrotnie lakierowana wytrzymałym i wodoodpornym lakierem. Na wierzchniej stronie deski można użyć trzech rodzajów powierzchni ułatwiających kontrolę i zapobiegających poślizgnięciu się:
Skimboardy dodatkowo są wyginane, aby ułatwić zawodnikom ślizg i wykonywanie trików. Kierunki wygięcia jak i kąty są różne i często zależą od kształtu oraz przeznaczenia deski. Wyróżniamy dwa główne kształty desek:
Tricki.
Tricki wykonywane na flatland skimbardzie możemy podzielić na pięć głównych grup:
Często na zawodach używane są dodatkowo boxy i raile, które uatrakcyjniają zawody dla publiczności i dają większe możliwości dla zawodników.

</doc>
<doc id="2102707" url="https://pl.wikipedia.org/wiki?curid=2102707" title="Kim jesteś kochanie">
Kim jesteś kochanie

Kim jesteś kochanie – polski spektakl telewizyjny fabularny, zrealizowany w 1978 r. na podstawie powieści Joanny Chmielewskiej "„Romans wszech czasów”". Reżyseria – Andrzej Żmijewski.

</doc>
<doc id="2102708" url="https://pl.wikipedia.org/wiki?curid=2102708" title="2 Pułk Lotnictwa Myśliwskiego im. Ludowych Partyzantów Ziemi Krakowskiej">
2 Pułk Lotnictwa Myśliwskiego im. Ludowych Partyzantów Ziemi Krakowskiej

2 Pułk Lotnictwa Myśliwskiego OPK im. Ludowych Partyzantów Ziemi Krakowskiej (2 plm OPK) – oddział lotnictwa myśliwskiego ludowego Wojska Polskiego.
Formowanie i zmiany organizacyjne.
W styczniu 1946 roku 10 Myśliwski Pułk Lotniczy został przeformowany na nowy etat nr 6/41 o stanie 236 wojskowych i 1 pracownika kontraktowego i przemianowany na 2 Pułk Lotnictwa Myśliwskiego.
Pułk stacjonował w Rakowicach koło Krakowa i wchodził w skład 1 Myśliwskiej Dywizji Lotniczej. Od 30 października 1946 roku stał się samodzielnym pułkiem myśliwskim.
W 1951 roku 2 Pułk Lotnictwa Myśliwskiego został włączony w skład nowo formowanej 7 Dywizji Lotnictwa Myśliwskiego OPL.
W roku 1957 2 Pułk Lotnictwa Myśliwskiego OPL został włączony w skład 1 Korpusu Obrony Przeciwlotniczej Obszaru Kraju. 
W czerwcu 1962 roku pułk otrzymał imię Ludowych Partyzantów Ziemi Krakowskiej, a w jego nazwie człon „OPL” został zastąpiony „OPK”
W 1963 roku 2 plm OPK został przebazowany na lotnisko w Łasku.
W 1967 roku pułkowi przywrócono pierwotną numerację - 10. Jego pełna nazwa brzmiała: 10 Pułk Lotnictwa Myśliwskiego OPK im. Ludowych Partyzantów Ziemi Krakowskiej.
W 1991 roku pułk został pozbawiony nazwy wyróżniającej.
W 1996 roku 10 Pułk Lotnictwa Myśliwskiego został podporządkowany 3 Korpusowi Obrony Powietrznej. 
W 2000 roku 10 Pułk Lotnictwa Myśliwskiego został rozformowany.
Odznaka pułkowa.
Odznakę o wymiarach 55x39 mm stanowi owalny srebrny wieniec laurowy z wkomponowaną u góry okrągłą tarczą z cyfrą 10 na białym tle, a u dołu biało-czerwoną szachownicą. W dolnej części wieniec otoczony białą emaliowaną wstęgą, z napisem PUŁK LOTNICTWA MYŚLIWSKIEGO.
Na odznakę nałożony srebrny orzeł lądujący na szachownicę z wieńcem laurowym w dziobie. Odznakę zaprojektował Wiesław Turowiecki.
Przeformowania.
10 Myśliwski Pułk Lotniczy (1944-1946)→ 2 Pułk Lotnictwa Myśliwskiego (1946-1967)→ 10 Pułk Lotnictwa Myśliwskiego (1967-2000).

</doc>
<doc id="2102709" url="https://pl.wikipedia.org/wiki?curid=2102709" title="Buckongahelas">
Buckongahelas

Buckongahelas lub Buckhongahelas (ur. ok. 1720, zm. w maju 1805) – wojownik i wódz indiańskiego plemienia Delawarów. Żył w czasach wojen Francuzów i Indian z Anglikami (1754–1763), powstania Pontiaka (1763-1766), wojny o niepodległość Stanów Zjednoczonych (1775-1783) oraz wojny z Indianami Północnego Zachodu (1785-1795, zwanej inaczej wojną Małego Żółwia).
Wraz z Małym Żółwiem (wodzem Miami) i Błękitną Kurtką (wodzem Szaunisów) stworzył silną konfederację plemion indiańskich. W czasie wojny o niepodległość Stanów Zjednoczonych (1775-1783) walczył po stronie Brytyjczyków przeciwko amerykańskim kolonistom.
4 listopada 1791 roku pomógł wodzom Małemu Żółwiowi i Błękitnej Kurtce wygrać w bitwie nad rzeką Wabash, która miała miejsce w pobliżu Fortu Recovery w obecnym stanie Ohio. Trwająca około trzech godzin bitwa zakończyła się klęską oddziału Amerykanów pod dowództwem generała Arthura St. Claira. Poległo ponad 600 żołnierzy i oficerów, a także spora liczba towarzyszących im żon, osadników i markietanek. Była to największa w historii klęska Amerykanów w walkach z Indianami.
Buckongahelas zasłynął również z tego, że poprowadził swoje plemię z ziem w stanie Delaware do nowych siedzib w okolicach dzisiejszego miasta Muncie w stanie Indiana.
Zmarł w maju 1805 roku. Amerykanie, którzy go znali, określali go mianem „Jerzego Waszyngtona plemienia Delawarów”.

</doc>
<doc id="2102711" url="https://pl.wikipedia.org/wiki?curid=2102711" title="Jezioro Oporzyńskie">
Jezioro Oporzyńskie

 
Jezioro Oporzyńskie – jezioro w woj. wielkopolskim, w powiecie wągrowieckim, w gminie Wągrowiec, leżące na terenie Pojezierza Chodzieskiego.
Dane morfometryczne.
Powierzchnia zwierciadła wody według różnych źródeł wynosi od 17,1 ha przez 17,5 ha do 20,52 ha.
Zwierciadło wody położone jest na wysokości 87,6 m n.p.m. lub 88,5 m n.p.m. Średnia głębokość jeziora wynosi 1,2 m, natomiast głębokość maksymalna 1,7 m.

</doc>
<doc id="2102714" url="https://pl.wikipedia.org/wiki?curid=2102714" title="Karasu (Eufrat)">
Karasu (Eufrat)

Karasu – rzeka we wschodniej Turcji, w całym swym biegu przepływająca przez ten kraj. Jedna z dwóch głównych źródłowych rzek Eufratu − druga to Murat Nehri. Posiada źródła na Wyżynie Armeńskiej, na północ od miasta Erzurum. Długa na ok. 470 km, powierzchnia dorzecza wynosi ok. 22 tys. km2. Płynie na zachód, gdzie niedaleko miasta Malatya łączy się z rzeką Murat Nehri tworząc Eufrat.

</doc>
<doc id="2102715" url="https://pl.wikipedia.org/wiki?curid=2102715" title="Jezioro Toniszewskie">
Jezioro Toniszewskie

 
Jezioro Toniszewskie – jezioro w woj. wielkopolskim, w powiecie wągrowieckim, w gminie Wągrowiec, leżące na terenie Pojezierza Chodzieskiego.
Dane morfometryczne.
Powierzchnia zwierciadła wody według różnych źródeł wynosi od 36,0 ha przez 36,19 ha do 44,6 ha.
Zwierciadło wody położone jest na wysokości 86,8 m n.p.m. lub 88,1 m n.p.m. lub też 86,6 m n.p.m. Średnia głębokość jeziora wynosi 1,9 m, natomiast głębokość maksymalna 3,2 m lub 3,3 m.

</doc>
<doc id="2102716" url="https://pl.wikipedia.org/wiki?curid=2102716" title="Kara Su (Eufrat)">
Kara Su (Eufrat)



</doc>
<doc id="2102718" url="https://pl.wikipedia.org/wiki?curid=2102718" title="Mārtiņš Roze">
Mārtiņš Roze

Mārtiņš Roze (ur. 28 września 1964 w Rydze, zm. 8 września 2012 w Lipawie) – łotewski polityk, w latach 2002–2009 minister rolnictwa, wiceprzewodniczący Łotewskiego Związku Rolników (LZS), deputowany.
Życiorys.
Ukończył szkołę średnią w Lipawie, następnie zaś studiował na wydziale biologii Uniwersytetu Łotwy (1982–1987), uzyskując kwalifikacje nauczyciela biologii i chemii. Przez cztery lata w ramach aspirantury kształcił się w instytucie genetyki w Odessie, gdzie zajmował się badaniami wpływu pochodzącej z Łotwy pszenicy na jakość chleba. W 1997 uzyskał magisterium z dziedziny nauk politycznych na macierzystej uczelni. W 1994 rozpoczął pracę w Ministerstwie Rolnictwa, kierował różnymi jednostkami tego resortu, w tym w 1997 stanął na czele departamentu zajmującego się integracją z Unią Europejską i relacjami zagranicznymi.
Od 1996 działał w Łotewskim Związku Rolników, w 2003 objął funkcję pierwszego wiceprzewodniczącego ugrupowania. W 2002 został rekomendowany przez Związek Zielonych i Rolników na urząd ministra rolnictwa, który sprawował od listopada tegoż roku do marca 2009 w gabinetach Einarsa Repšego, Indulisa Emsisa, Aigarsa Kalvītisa i Ivarsa Godmanisa. W październiku 2006 został wybrany z listy ZZS do Sejmu IX kadencji – mandat wykonywał przez dłuższy czas po odejściu z rządu. Bez powodzenia ubiegał się o ponowny wybór w wyborach z października 2010.
Mārtiņš Roze był żonaty, miał dwoje dzieci.

</doc>
<doc id="2102720" url="https://pl.wikipedia.org/wiki?curid=2102720" title="41 Pułk Lotnictwa Myśliwskiego">
41 Pułk Lotnictwa Myśliwskiego

41 Pułk Lotnictwa Myśliwskiego (41 plm) – oddział lotnictwa myśliwskiego ludowego Wojska Polskiego i Sił Zbrojnych RP.
Pułk bazował na lotnisku Malbork i posiadał lotnisko zapasowe w m. Wdzydze oraz RLP oddalony ok. 5 km w m. Lasowice
Formowanie i zmiany organizacyjne.
Pułk sformowany został na lotnisku w Malborku 1 czerwca 1952 roku. Etat nr 6/165 przewidywał 290 żołnierzy. Wszedł w skład 9 Dywizji Lotnictwa Myśliwskiego.
W roku 1990 pułk został podporządkowany dowódcy 2 Korpusu Obrony Powietrznej w Bydgoszczy.
W 2000 roku 41 Pułk Lotnictwa Myśliwskiego został rozformowany
Tradycje pułku.
11 marca 1996 roku pułk przejął dziedzictwo i kontynuację tradycji :
Odznaka pułkowa.
Odznaka o wymiarach 33x23 mm w postaci emaliowanej niebieskiej płytki, której dół i prawy bok stanowią kontury samolotu odrzutowego MiG-21, a lewy bok wypełnia skrzydło husarskie. Na odznakę nałożone jest popiersie rycerza w zbroi, zasłoniętego tarczą, z herbem Malborka i trzymającego miecz w poprzek tarczy. Na głowie znajduje się zamknięta przyłbica z biało-czerwoną szachownicą zamiast pióropusza. Odznakę zaprojektował Wieńczysław Zawadka.
Samoloty.
Początkowo podstawowym samolotem pułku był MiG-15 (Lim 1), jego zmodernizowana wersja MiG-15bis (Lim-2) oraz szkolno-treningowy UTMiG-15. 
W ramach unowocześniania lotnictwa, na uzbrojenie pułku wszedł nowy, około dźwiękowy samolot myśliwski MiG-17 (Lim-5) oraz jego udoskonalona wersja MiG-17pf. 
W 1964 41 plm otrzymał samoloty naddźwiękowe MiG-21F. W latach następnych wprowadzano ich kolejne modyfikacje. Wszystkie nowe serie samolotów MiG-21 prosto z zakładów produkujących były kierowane do 41 plm, a dopiero później do innych pułków dywizji.

</doc>
<doc id="2102723" url="https://pl.wikipedia.org/wiki?curid=2102723" title="Jezioro Grylewskie">
Jezioro Grylewskie

 
Jezioro Grylewskie – jezioro w woj. wielkopolskim, w powiecie wągrowieckim, w gminie Wągrowiec, leżące na terenie Pojezierza Chodzieskiego.
Dane morfometryczne.
Powierzchnia zwierciadła wody według różnych źródeł wynosi od 93,77 ha
przez 98,0 ha do 119,1 ha.
Zwierciadło wody położone jest na wysokości 78,5 m n.p.m. lub 79,8 m n.p.m. Średnia głębokość jeziora wynosi 3,6 m, natomiast głębokość maksymalna 6,5 m.
W oparciu o badania przeprowadzone w 2004 roku wody jeziora zaliczono do wód pozaklasowych.

</doc>
<doc id="2102726" url="https://pl.wikipedia.org/wiki?curid=2102726" title="Bystrá (dopływ Hornadu)">
Bystrá (dopływ Hornadu)

Bystrá – potok na Spiszu, na Słowacji, przebiegający przez terytorium powiatu Poprad. Stanowi on prawostronny dopływ Hornadu.

</doc>
<doc id="2102727" url="https://pl.wikipedia.org/wiki?curid=2102727" title="Mrowinek">
Mrowinek

 
Mrowinek – jezioro w woj. wielkopolskim, w powiecie chodzieskim, w gminie Margonin, leżące na terenie Pojezierza Chodzieskiego.
Powierzchnia zwierciadła wody wynosi 3,5 ha.
Hydronimia.
Według urzędowego spisu opracowanego przez Komisję Nazw Miejscowości i Obiektów Fizjograficznych (KNMiOF) nazwa tego jeziora to "Mrowinek". W różnych publikacjach i na mapach topograficznych jezioro to występuje pod nazwą "Murwinek".

</doc>
<doc id="2102728" url="https://pl.wikipedia.org/wiki?curid=2102728" title="Murwinek">
Murwinek



</doc>
<doc id="2102729" url="https://pl.wikipedia.org/wiki?curid=2102729" title="3 Korpus Lotnictwa Myśliwskiego">
3 Korpus Lotnictwa Myśliwskiego

3 Korpus Lotnictwa Myśliwskiego (3 KLM) – wyższy związek taktyczny lotnictwa Wojska Polskiego.
Formowanie.
3 Korpus Lotnictwa Myśliwskiego utworzono w 1952 roku w ramach realizacji planu przyśpieszonego rozwoju Wojska Polskiego na lata 1951-1952 jako wyższy związek taktyczny lotnictwa frontowego. Korpus początkowo miał się składać z trzech dywizji lotnictwa myśliwskiego po trzy pułki lotnicze w każdej. Trudności w procesie formowania dywizji spowodowały, że zmniejszono liczbę znajdujących się w ich składzie pułków z 3 do 2. 
W maju 1956 roku 3 Korpus Lotnictwa Myśliwskiego przeformowano na 3 Korpus Lotnictwa Mieszanego wyłączając z jego składu 6 DLM i wprowadzając 8 i 16 DLSz oraz 15 DLB. W 1957 roku jednostki korpusu stały się bazą do utworzenia lotnictwa operacyjnego.

</doc>
<doc id="2102730" url="https://pl.wikipedia.org/wiki?curid=2102730" title="Kimmo Timonen">
Kimmo Timonen

Kimmo Timonen (ur. 18 marca 1975 w Kuopio) – fiński hokeista, reprezentant Finlandii, pięciokrotny olimpijczyk.
Jego młodszy brat Jussi (ur. 1983) także jest hokeistą i występuje w macierzystym klubie obu braci, KalPa.
Kariera klubowa.
Wychowanek klubu KalPa. W barwach zespołu rozpoczynał grę w fińskich rozgrywkach SM-liiga. Następnie wystąpił jeszcze w dwóch innych klubach z Finlandii - TPS Turku i HIFK - zdobywając dwa tytuły mistrzowskie (w sezonach 1994-95 i 1997-98). Już jednak w roku 1993 został wybrany w dziesiątej rundzie draftu przez ekipę Los Angeles Kings. W lidze NHL zaczął występować dopiero w roku 1998, początkowo grywał jeszcze w Milwaukee Admirals, później zadomowił się w drużynie Nashville Predators. Podczas lokautu w sezonie 2004-05 wystąpił w kilkudziesięciu meczach szwajcarskiego HC Lugano, szwedzkiego Brynäs IF oraz swojego macierzystego klubu KalPa. Po lokaucie wrócił do Nashville Predators, a w kolejnym sezonie został kapitanem tej drużyny, choć tylko przez jeden sezon. Od 2007 zawodnik klubu NHL, Philadelphia Flyers. Podpisał kontrakt opiewający na kwotę 37,8 mln dolarów, co spowodowało, że na chwilę obecną jest najlepiej zarabiającym fińskim hokeistą w NHL. W lutym 2013 roku przedłużył kontrakt z klubem o rok. W pierwszej części sezonu NHL (2014/2015) nie rozegrał ani jednego meczu w barwach Flyers. Od końca lutego 2015 zawodnik Chicago Blackhawks. Z tym klubem zdobył w czerwcu Puchar Stanleya za mistrzostwo NHL, a tuż po tym sukcesie w wieku 40 lat ogłosił zakończenie kariery zawodniczej.
Kariera reprezentacyjna.
Uczestniczył w turniejach Pucharu Świata 1996, 2004, mistrzostw świata w 1996, 1998, 1999, 2001, 2002, 2003, 2005 oraz na zimowych igrzysk olimpijskich 1998, 2002, 2006, 2010, 2014.

</doc>
<doc id="2102731" url="https://pl.wikipedia.org/wiki?curid=2102731" title="Antônio Ferreira">
Antônio Ferreira

Antoninho, właśc. Antőnio Ferreira (ur. 13 czerwca 1923 w Rio de Janeiro, zm. 10 lutego 1999 w Niterói) – brazylijski trener piłkarski.
Kariera trenerska.
Najbardziej znanym klubem jaki prowadził Antoninho to Fluminense Rio de Janeiro w 1963 roku.
W 1963 roku Antoninho doprowadził Olimpijską Reprezentację Brazylii do wygranej w Igrzyskach Panamerykańskich. W 1968 i 1971 roku awansował z reprezentacją olimpijską na Igrzyska Olimpijskie. W 1972 roku poprowadził Brazylię Igrzyskach Olimpijskich w Monachium. Na turnieju w RFN reprezentacji Brazylii z przegrała 2-3 z Danią i Iranem 0-1 oraz zremisowała z Węgrami 2-2. Antoninho prowadził jeszcze pierwszoligowe Figueirense Florianópolis w 1973, Botafogo Ribeirão Pretow 1978, Sport Recife w 1979 oraz Ferroviário Fortaleza w 1984 roku.

</doc>
<doc id="2102732" url="https://pl.wikipedia.org/wiki?curid=2102732" title="Hardijs Baumanis">
Hardijs Baumanis

Hardijs Baumanis (ur. 10 grudnia 1967, zm. 6 kwietnia 2015) – łotewski dyplomata, ambasador Łotwy na Litwie (2006–2010) i w Indiach (2007–2010), od 2010 ambasador w Azerbejdżanie.
Życiorys.
Kształcił się w Instytucie Mikroelektroniki w Moskwie (1985–1991), następnie zaś w obszarze stosunków międzynarodowych na Uniwersytecie Łotewskim (1991–1992). Wiedzę zdobywał również na studiach w Instytucie Hoovera w Stanach Zjednoczonych oraz na Uniwersytecie w Londynie. 
Od 1992 zatrudniony w Ministerstwie Spraw Zagranicznych Republiki Łotewskiej jako referent. W latach 1993–1994 był doradcą prezydenta Guntisa Ulmanisa ds. polityki międzynarodowej, następnie zaś I sekretarzem ambasady Łotwy w Danii (1994–1997), kierownikiem Wydziału Konsularnego Ambasady w Rosji (1997–1998) oraz radcą ds. politycznych (1998–2001). Od 2003 do 2004 był kierownikiem Departamentu Konsularnego MSZ, zaś w latach 2004–2006 konsulem generalnym Łotwy w Sankt Petersburgu. Od 2006 pełnił misję ambasadora nadzwyczajnego i pełnomocnego na Litwie. 26 września 2007 złożył listy uwierzytelniające prezydent Indii, rozpoczynając misję ambasadora nadzwyczajnego i pełnomocnego w tym kraju. 
Od 2010 był ambasadorem w Azerbejdżanie. 
Był rozwiedziony, miał dwóch synów i córkę. Odznaczony m.in. Orderem Dannebroga.

</doc>
<doc id="2102733" url="https://pl.wikipedia.org/wiki?curid=2102733" title="Migracja danych">
Migracja danych

Migracja danych (ang. "data migration") – przeniesienie danych z jednego systemu informatycznego, bazy danych, formatu danych do innego.

</doc>
<doc id="2102734" url="https://pl.wikipedia.org/wiki?curid=2102734" title="Kdenlive">
Kdenlive

Kdenlive – edytor wideo dla środowiska KDE. Projekt rozpoczął Jason Wood w roku 2002, i jest teraz utrzymany przez małą ekipę deweloperów.
Kdenlive obsługuje wszystkie formaty obsługiwane przez FFmpeg (na przykład QuickTime, AVI, WMV, MPEG i Flash Video), i też obsługuje proporcje 4:3 i 16:9 w PAL, NTSC i w różnych standardach HD, łącznie z HDV i AVCHD. Wideo mogą być eksportowane do urządzeń DV, lub zapisywane na DVD.
Pakiety Kdenlive są swobodnie dostępne dla systemu GNU/Linux, FreeBSD i OS X (beta dla Windows) na warunkach GNU General Public License w wersji 2 lub którejś z późniejszych wersji. Jest programem w pełni spolonizowanym.

</doc>
<doc id="2102735" url="https://pl.wikipedia.org/wiki?curid=2102735" title="Studenne (Ukraina)">
Studenne (Ukraina)

Studenne (ukr. Студена) – wieś na Ukrainie w rejonie piszczańskim obwodu winnickiego.

</doc>
<doc id="2102736" url="https://pl.wikipedia.org/wiki?curid=2102736" title="3 Korpus Lotnictwa Mieszanego">
3 Korpus Lotnictwa Mieszanego

3 Korpus Lotnictwa Mieszanego (3 KLM) – wyższy związek taktyczny lotnictwa Wojska Polskiego.
W maju 1956 przeformowano 3 Korpus Lotnictwa Myśliwskiego na 3 Korpus Lotnictwa Mieszanego.
Struktura organizacyjna.
Na podstawie rozkazu MON Nr 0054 z 6 lipca 1957 roku na bazie 3 Korpusu Lotnictwa Mieszanego przystąpiono do formowania Lotnictwa Operacyjnego.
Dowódcy:

</doc>
<doc id="2102737" url="https://pl.wikipedia.org/wiki?curid=2102737" title="Monroe (Georgia)">
Monroe (Georgia)

Monroe – miasto w Stanach Zjednoczonych, w stanie Georgia, w hrabstwie Walton. W 2000 roku liczyło 11 407 mieszkańców.

</doc>
<doc id="2102738" url="https://pl.wikipedia.org/wiki?curid=2102738" title="Krachla">
Krachla

Krachla – rodzaj butelki o różnej pojemności z zamknięciem kabłąkowym (pałąkowym) z porcelanowym korkiem. Butelki początkowo używane były do przechowywania oranżady, współcześnie stosowane są zazwyczaj w piwowarstwie.
Historia.
Zamknięcie typu krachla zostało opracowane niezależnie przez przynajmniej dwóch wynalazców pod koniec XIX wieku. Amerykański wynalazca Charles de Quillfeldt opatentował takie zamknięcie w 1875. W tym samym roku berlińczyk Carl Dietrich opracował bardzo podobne zamknięcie, które zostało udoskonalone rok później przez Nicolai Fritznera. Porcelanowy korek został opatentowany w Niemczech w 1878.
Początkowo krachle używane były jako butelki do przechowywania oranżady i podobnych napojów gazowanych; współcześnie używane są głównie do przechowywania piwa.
Polskie słowo „krachla” wywodzi się z Galicji. Jest to zapożyczenie austriackiego określenia na oranżadę lub lemoniadę – "das Kracherl". Ze względu na genezę określenia w Krakowskiem krachlą nazywana była zarówno butelka z charakterystycznym zamknięciem jak i sama oranżada lub lemoniada, a także samo zamknięcie („butelka z krachlą”).

</doc>
<doc id="2102740" url="https://pl.wikipedia.org/wiki?curid=2102740" title="Mārtiņš Virsis">
Mārtiņš Virsis

Mārtiņš Virsis (ur. 26 lutego 1959 w rejonie Valmiera) – łotewski historyk, polityk i dyplomata, poseł na Sejm V kadencji (1993–1995), ambasador w Niemczech (2002–2008), na Litwie (2010–2015), na Białorusi (5 października 2015 – 2019).
Życiorys.
W latach 1977–1982 studiował historię w Łotewskim Uniwersytecie Państwowym, następnie kształcił się na studiach aspiranckich. W 1992 uzyskał stopień doktora nauk historycznych. Od 1990 pracuje w Ministerstwie Spraw Zagranicznych, pełnił m.in. funkcję wiceministra tego resortu. W latach 1993–1995 wykonywał mandat posła na Sejm V kadencji wybranego z listy Łotewskiej Drogi. W 1995 został ambasadorem Republiki Łotewskiej w Austrii, był także ambasadorem nierezydującym w Szwajcarii, Liechtensteinie, na Węgrzech, w Słowenii i na Słowacji.
W latach 2002–2008 był ambasadorem nadzwyczajnym i pełnomocnym w Republice Federalnej Niemiec. 2 listopada 2004 objął również obowiązki ambasadora w Kuwejcie. W latach 2008–2010 był inspektorem generalnym w MSZ. 7 lipca 2010 prezydent Valdis Zatlers wystawił mu listy uwierzytelniające, a 17 września 2010 Virsis złożył je na ręce prezydent Litwy, rozpoczynając misję ambasadora nadzwyczajnego i pełnomocnego w tym kraju. 
Odznaczony Orderem Trzech Gwiazd II klasy oraz Krzyżem Wielkim Orderu Zasługi RFN. 
Żonaty, ma dwoje dzieci.

</doc>
<doc id="2102741" url="https://pl.wikipedia.org/wiki?curid=2102741" title="Jezioro Strzałkowskie">
Jezioro Strzałkowskie

 
Jezioro Strzałkowskie – jezioro w woj. wielkopolskim, w powiecie wągrowieckim, w gminie Wągrowiec, leżące na terenie Pojezierza Chodzieskiego.
Dane morfometryczne.
Powierzchnia zwierciadła wody według różnych źródeł wynosi od 23,5 ha przez 25,1 ha do 26,36 ha.
Zwierciadło wody położone jest na wysokości 87,0 m n.p.m. lub 87,8 m n.p.m. Średnia głębokość jeziora wynosi 4,2 m, natomiast głębokość maksymalna 8,7 m.
Hydronimia.
Według urzędowego spisu opracowanego przez Komisję Nazw Miejscowości i Obiektów Fizjograficznych (KNMiOF) nazwa tego jeziora to "Jezioro Strzałkowskie". W różnych publikacjach i na mapach topograficznych jezioro to występuje pod nazwą "Strzałkowo".

</doc>
<doc id="2102747" url="https://pl.wikipedia.org/wiki?curid=2102747" title="Symplicjan Soresini">
Symplicjan Soresini



</doc>
<doc id="2102749" url="https://pl.wikipedia.org/wiki?curid=2102749" title="Mistrzostwa Azji w Piłce Siatkowej Mężczyzn 1975">
Mistrzostwa Azji w Piłce Siatkowej Mężczyzn 1975

I Mistrzostwa Azji i Oceanii w piłce siatkowej odbyły się w dniach 17-28 sierpnia 1975 w Melbourne

</doc>
<doc id="2102750" url="https://pl.wikipedia.org/wiki?curid=2102750" title="Stefan Oberleitner">
Stefan Oberleitner

Stefan Sławomir Oberleitner (ur. 15 lipca 1931 w Wilnie, zm. 29 grudnia 2014 w Zielonej Górze) – polski wojskowy, pułkownik Wojska Polskiego w stanie spoczynku, falerysta i autor wielu publikacji z tej dziedziny.
Życiorys.
Absolwent Wydziału Humanistycznego Wyższej Szkoły Pedagogicznej w Zielonej Górze, magister historii. W ciągu 40 lat pracy zawodowej przez 8 lat pracował jako nauczyciel w szkołach średnich, 7 lat jako pracownik etatowy Ligi Obrony Kraju i przez 25 lat żołnierz zawodowy.
Został pochowany na cmentarzu w Pile.
Publikacje.
Od 1965 zajmował się historią polskiej falerystyki, był autorem i współautorem wielu książek z tej dziedziny, m.in.:

</doc>
<doc id="2102751" url="https://pl.wikipedia.org/wiki?curid=2102751" title="Please (album)">
Please (album)

Please – debiutancki album studyjny duetu Pet Shop Boys wydany w 1986.

</doc>
<doc id="2102754" url="https://pl.wikipedia.org/wiki?curid=2102754" title="Carlos Alberto Silva">
Carlos Alberto Silva

Carlos Alberto Silva (ur. 14 sierpnia 1939 w Bom Jardim de Minas, zm. 20 stycznia 2017 w Belo Horizonte) – brazylijski trener piłkarski.
Kariera trenerska.
W roli trenera Carlos Alberto Silva zadebiutował 1978 roku w Guarani FC. Już w pierwszym roku pracy zdobył jedyne w historii Guarani mistrzostwo Brazylii 1978. W latach 1980–1981 prowadził São Paulo FC, z którym zdobył wicemistrzostwo Brazylii 1981 oraz mistrzostwo stanu São Paulo – Campeonato Paulista w 1980 roku. W latach 1981–1982 prowadził Clube Atlético Mineiro, z którym zdobył mistrzostwo stanu Minas Gerais – Campeonato Mineiro w 1981 roku. W kolejnych latach trenował Santa Cruz Recife, SE Palmeiras, Sport Recife i Cruzeiro EC.
W latach 1987–1989 był selekcjonerem reprezentacji Brazylii. W roli selekcjonera zadebiutował 19 maja 1987 w zremisowanym 1-1 meczu reprezentacją Anglii podczas Stanley Rous Cup. W tym samym roku prowadził Brazylię w Copa América 1987, w której odpadła w fazie grupowej. W tym samym roku z reprezentacją olimpijską awansował na Igrzyska Olimpijskie oraz wygrał Igrzyska Panamerykańskie 1987. W 1988 roku doprowadził Brazylię do srebrnego medalu na Igrzyskach w Seulu. Ostatni raz w roli selekcjonera prowadził Brazylię 12 października 1988 w wygranym 2-1 towarzyskim meczu z reprezentacją Belgii. Bilans jego kadencji selekcjonera to 19 meczów, 12 zwycięstw, 5 remisów i 2 porażki przy bilansie bramkowym 36-15.
W 1989 roku prowadził São Paulo FC, z którym zdobył mistrzostwo stanu. Potem wyjechał na Daleki Wschód i prowadził japoński klub Yomiuri, z którym zdobył mistrzostwo Japonii w 1990 roku. W latach 1991–1992 prowadził portugalski FC Porto, z którym dwukrotnie zdobył mistrzostwo Portugalii w 1992 i 1993 roku. Kolejne lata nie były dla Silvy obfite w sukcesy, choć prowadził SC Corinthians Paulista, SE Palmeiras, hiszpański Deportivo La Coruña, Goiás EC, dwukrotnie Guarani FC, EC Bahia, Santos FC, portugalską Santa Clarę i Amérikę Belo Horizonte. Karierę trenerską zakończył Atlético Mineiro w 2005 roku.
Zmarł 20 stycznia 2017 roku.

</doc>
<doc id="2102755" url="https://pl.wikipedia.org/wiki?curid=2102755" title="Dombaj Ulgen">
Dombaj Ulgen



</doc>
<doc id="2102756" url="https://pl.wikipedia.org/wiki?curid=2102756" title="Stefan Obelreitner">
Stefan Obelreitner



</doc>
<doc id="2102757" url="https://pl.wikipedia.org/wiki?curid=2102757" title="Winx Club (magazyn)">
Winx Club (magazyn)

Magazyn Winx Club – dwumiesięcznik dla fanów serii czarodziejek z Klub Winx. 
Magazyn ukazuje się na rynku od 2006 roku i cieszy się dużą popularnością z powodu wciąż kontynuowanej produkcji serialu animowanego. Do każdego numeru dołączane są losowo dobierane prezenty niespodzianki oraz główny prezent - płyty DVD, figurki, torby, biżuteria, itp. Nieodłącznym elementem każdego magazynu jest komiks opowiadający o przygodach Winx. Czasopismo podzielone jest od kilku do kilkunastu działów (zależy od danego wydania), które mają trafić w gust każdego odbiorcy, niezależnie od wieku i płci. W listopadzie 2020 wydawca postanowił o zawieszeniu wydawania magazynu na czas nieokreślony.
Spis treści.
Każdy magazyn jest zbudowany z następujących działów:
Lista numerów.
Poniżej znajduje się lista numerów magazynu na podstawie serialu "Winx Club" wydanych w Polsce. Pierwszy numer ukazał się w listopadzie 2006 roku, a kolejne raz w miesiącu, aż do 2017 roku. Od 2017 roku magazyn w pełni zmienił się w dwumiesięcznik. Z powodów uderzenia pandemii SARS-CoV-2 w Polsce w 2020 roku, wydawnictwo Media Service Zawada poinformowało o czasowym wstrzymaniu wydawania magazynu.

</doc>
<doc id="2102758" url="https://pl.wikipedia.org/wiki?curid=2102758" title="Daniił Iwanow">
Daniił Iwanow

Daniił Walerjewicz Iwanow, (ur. 23 września 1986 w Kamieńsku Uralskim) – rosyjski żużlowiec.
W lidze polskiej zadebiutował w 2007 roku w Unii Tarnów. Barwy tego klubu reprezentował również w 2008 r., a w kolejnych latach startował w: Lokomotiv Daugavpils (2009), Wandzie Kraków (2010), Polonii Piła (2011) oraz Polonii Bydgoszcz (2012).
Największe sukcesy odnosił w wyścigach na lodzie. Sześciokrotnie zdobył medale indywidualnych mistrzostw świata: dwa złote (2013, 2014), trzy srebrne (2009, 2010, 2012) oraz brązowy (2011). Pięciokrotnie był złotym medalistą drużynowych mistrzostw świata, w latach 2009, 2011, 2012, 2013 i 2014.
W 2014 r. zdobył złoty medal indywidualnych mistrzostw Rosji na lodzie.

</doc>
<doc id="2102760" url="https://pl.wikipedia.org/wiki?curid=2102760" title="Stacja McMurdo">
Stacja McMurdo

Stacja McMurdo – amerykańska stacja naukowo-badawcza, znajdująca się na południowym wybrzeżu Wyspy Rossa na Morzu Rossa, obsługiwana przez United States Antarctic Program. Największa stacja badawcza na Antarktydzie.
Opis.
Stacja zawdzięcza swoją nazwę położeniu w pobliżu cieśniny McMurdo, nazwanej na cześć porucznika Archibalda McMurdo, który jako pierwszy wykonał mapę tych obszarów w 1841 roku. Cieśnina oddziela wyspę i stację od kontynentu Antarktydy. 
Pierwsza stacja, niedaleko dzisiejszej bazy, została założona w 1902 roku przez Brytyjczyka Roberta Falcona Scotta, natomiast Amerykanie utworzyli swoją bazę w grudniu 1955 roku.
Stacja McMurdo zlokalizowana jest na nagiej skale wulkanicznej na półwyspie Hut Point Peninsula Wyspy Rossa na Morzu Rossa – w punkcie, gdzie najbardziej wysunięty na południe stały ląd dostępny jest dla statków. Stacja oddalona jest o niewiele ponad 30 km od czynnego wulkanu Erebus.
Jest to największa stacja badawcza na Antarktydzie. Stacja jest w stanie obsłużyć do 1000 mieszkańców, najwięcej w Antarktyce. Rekordowa liczba osób – 1258 – zamieszkiwała stację latem 1996 roku. W okresie zimowym od lutego do października liczba pracowników stacji spada do ok. 180. Na terenie stacji znajduje się 85 budynków.
Najniższa temperatura powietrza odnotowana na terenie stacji to -50°C, a najwyższa to +8°C. Średnia temperatura roczna to -18°C, a średnie temperatury miesięczne wahają się od -3°C w styczniu do -28°C w sierpniu. Pokrywa śnieżna zanika latem. Średnia prędkość wiatru odnotowana na terenie stacji to ok. 5,1 m/s, a w lipcu 1968 roku zanotowano podmuchy o prędkości 52 m/s. 
Na terenie stacji prowadzone są badania z zakresu biologii i medycyny, geologii i geofizyki, glacjologii i geologii glacjalnej, a także badania oceanograficzne, klimatyczne oraz aeronomiczne i astrofizyczne. 
W latach 1998 oraz 2003 w pobliżu stacji przeprowadzono dwa loty kosmologicznego eksperymentu BOOMERanG. 

</doc>
<doc id="2102761" url="https://pl.wikipedia.org/wiki?curid=2102761" title="Mark Christopher Lawrence">
Mark Christopher Lawrence

Mark Christopher Lawrence (ur. 22 maja 1964 w Los Angeles, Kalifornia) – amerykański aktor, komik.
Filmografia.
Zagrał w popularnych filmach, takich jak: , Planeta małp, Lost Treasure i W pogoni za szczęściem.
Seriale telewizyjne.
Lawrence można obecnie zobaczyć w jego regularnej roli jako „Big Mike” w serii NBC „Chuck”.
Gościł w wielu programach telewizyjnych, zwłaszcza:

</doc>
<doc id="2102762" url="https://pl.wikipedia.org/wiki?curid=2102762" title="Sony α330">
Sony α330

Sony α330 (oznaczenie fabryczne DSLR-A330) – lustrzanka cyfrowa ("ang. DSLR, Digital Single Lens Reflex Camera") z serii α3xx (następca modelu α300), przeznaczona dla początkujących użytkowników, wyprodukowana przez firmę Sony i dostępna na rynku od maja 2009 roku. Wyposażona jest w matrycę CCD o efektywnej rozdzielczości 10.2 megapiksela (APS-C), uchylny w pionie ekran LCD o przekątnej 2.7 cala i rozdzielczości 230 tys. punktów z funkcją podglądu obrazu na żywo ("Live View") oraz wyjścia USB i HDMI. Aparat posiada bagnet na obiektywy rodziny Sony Alfa, dzięki czemu współpracuje z obiektywami Konica Minolta. Posiada wbudowaną, chowaną lampę błyskową. Wbudowany w korpus aparatu system SteadyShot umożliwia redukcję drgań matrycy również przy wykonywaniu fotografii z użyciem obiektywów nieposiadających wewnętrznej stabilizacji (np obiektywach amatorskich lub pochodzących z lustrzanek analogowych M42 - mocowanych z pomocą adaptera Sony Alfa/Konica Minolta do M42).

</doc>
<doc id="2102764" url="https://pl.wikipedia.org/wiki?curid=2102764" title="Czaplino (jezioro)">
Czaplino (jezioro)

Czaplino – jezioro na Pojezierzu Szczecineckim, położone w woj. zachodniopomorskim, w powiecie drawskim, w granicach miasta Czaplinek.
W 1996 roku dokonano badań czystości wody Czaplina, gdzie oceniono stan wód na III klasy. Stwierdzono także II kategorię podatności na degradację.
Czaplino jest połączone z jeziorem Drawsko poprzez mały ciek wodny, wypływający przy północno-zachodniej części jeziora.
Teren jeziora został objęty obszarem specjalnej ochrony ptaków „Ostoja Drawska”.
Na wodach Czaplina obowiązuje zakaz używania jednostek pływających wyposażonych w silniki spalinowe powyżej 5 kW (6,67 KM).
Nazwę "Czaplino" wprowadzono urzędowo w 1950 roku, zastępując poprzednią niemiecką nazwę "Zepplin-See".
Dane morfometryczne.
Powierzchnia zwierciadła wody według różnych źródeł wynosi od 106,0 ha do 108,3 ha (według danych z 1991 roku).
Zwierciadło wody położone jest na wysokości 132,9 m n.p.m. lub 133,0 m n.p.m. Średnia głębokość jeziora wynosi 12,3 m, natomiast głębokość maksymalna 22,9 m.

</doc>
<doc id="2102769" url="https://pl.wikipedia.org/wiki?curid=2102769" title="Make Me Wanna Die">
Make Me Wanna Die

Make Me Wanna Die - pierwszy singel amerykańskiego alternatywno rockowego zespołu The Pretty Reckless. Został wydany 13 maja 2010 roku w Wielkiej Brytanii. Utwór jest oryginalnym soundtrackiem do filmu "Kick-Ass".

</doc>
<doc id="2102770" url="https://pl.wikipedia.org/wiki?curid=2102770" title="Libera me">
Libera me

Libera me, Domine – responsorium z X w. pisane prozą rytmiczną, używane przed Soborem Watykańskim II w obrzędach pogrzebu i częściowo jako offertorium we Mszy św. za zmarłych.
Tekst pieśni stanowi poetycką prośbę do Boga, aby zlitował się nad zmarłym w czasie Sądu Ostatecznego. Obecnie w kanonie mszy żałobnej śpiew ten został zastąpiony pieśnią Przybądźcie z nieba.
Utwór przełożyła na język polski Zofia Romanowiczowa.

</doc>
<doc id="2102773" url="https://pl.wikipedia.org/wiki?curid=2102773" title="Miss Nothing">
Miss Nothing

Miss Nothing - drugi singel amerykańskiego alternatywno rockowego zespołu The Pretty Reckless z ich debiutanckiego albumu "Light Me Up". W USA został wydany 27 lipca 2010 roku a w Wielkiej Brytanii 22 sierpnia 2010 roku.

</doc>
<doc id="2102775" url="https://pl.wikipedia.org/wiki?curid=2102775" title="Oracle E-Business Suite">
Oracle E-Business Suite

Oracle E-Business Suite – zintegrowany system informatyczny ERP firmy Oracle Corporation składający się z funkcjonalnych modułów, takich jak np. zarządzanie finansami, łańcuchem dostaw, produkcją procesową, dyskretną, inwestycjami, zasobami ludzkimi, system informowania kierownictwa.
System oferowany jest dużym i średnim przedsiębiorstwom na większości dostępnych platform sprzętowych z graficznym interfejsem użytkownika w architekturze klient-serwer.

</doc>
<doc id="2102776" url="https://pl.wikipedia.org/wiki?curid=2102776" title="Pieniądz w oblężeniu Zamościa (1813)">
Pieniądz w oblężeniu Zamościa (1813)

Pieniądz w oblężeniu Zamościa – oficjalna nazwa serii monet wybitych podczas walk kampanii rosyjskiej Napoleona, w czasie gdy twierdza Zamość w 1813 r. była oblegana przez Armię Imperium Rosyjskiego. Monety wypuściła polska załoga twierdzy. Jest to jeden z dwóch przypadków emisji monet zastępczych podczas oblężenia w historii Polski.
Historia.
Do oblężenia twierdzy doszło, gdy Wielka Armia cesarza Napoleona wycofywała się po klęsce pod Moskwą. Armia rosyjska, postępując za wojskiem francuskim, na początku 1813 r. przekroczyła linię Bugu i, kierując się ku Wiśle, napotkała ufortyfikowaną twierdzę w Zamościu. Twierdza była znaczącym obiektem wojskowym: nowoczesnym, silnie ufortyfikowanym i obsadzonym załogą w liczbie 4000 żołnierzy, dowodzonych przez generała Maurycego Haukego. Ponieważ nie było możliwości zdobycia Zamościa szturmem, nawet znacznie przewyższającymi liczebnie siłami, dowództwo rosyjskie zdecydowało się na oblężenie, które rozpoczęło się w lutym 1813 r.
Załoga twierdzy poczyniła wcześniej przygotowania i przygotowała spore zapasy, dlatego kilkumiesięczne walki nie przynosiły rozstrzygnięcia dla żadnej ze stron. Po pół roku w twierdzy jednak powoli wyczerpywały się amunicja, żywność i pasza, brakowało też pieniędzy na wypłatę żołdu. W tej sytuacji 3 września generał Hauke podjął decyzję o wybiciu monet na potrzeby wojska. W notatkach pozostawionych przez gen. Haukego znajduje się opis monet oraz ich produkcji.
Odpowiedzialnym za bicie monet miedzianych został major placu twierdzy zamojskiej, kapitan Kazimierz Machnicki. Bicie monet srebrnych powierzono podinspektorowi popisów Stanisławowi Konteckiemu i komisarzowi pełnomocnemu Ignacemu Zarębskiemu. Wykonawstwo samych stempli powierzono porucznikowi inżynierii Hińczowi, który jednak nie potrafił ich dobrze wykonać. Ostatecznie zastąpił go w tej pracy zamojski puszkarz Mikołaj Karkowski, który z racji wykonywanego zawodu znał się na przetapianiu i hartowaniu metali. Porucznik Hińcz zajął się tymczasem skonstruowaniem kafara, którym miano wybijać monety, a Kontecki objął też funkcję nadzoru nad całą mennicą.
Kafar menniczy w jednej z kazamat obsługiwali pod nadzorem rosyjscy jeńcy. Za surowiec posłużyły skonfiskowane franciszkańskie srebra przechowywane w kolegiacie zamojskiej (wielki, ośmioramienny żyrandol i sześć lichtarzy) oraz miedziane austriackie monety, sześciokrajcarówki z kasy magistratu w liczbie 1330. Miedziany bilon sklepywano młotkiem z inskrypcji austriackich i opiłowywano rant ręcznie przy użyciu pilnika. Bito na nich grosze o nominale 6, co zakończono 15 listopada. Srebro przetapiano, wybijając na krążkach monety o nominale 2 złote, a ich produkcja zakończyła się 22 listopada, na trzy dni przed poddaniem twierdzy. Z ośmiu funtów srebra do wytopienia część pozostała niewykorzystana i postanowiono zwrócić surowiec franciszkanom.
Z wybitych monet żołnierze otrzymali wypłatę pięciodniowego żołdu, zanim Rosjanie weszli do twierdzy. Zapłatę otrzymali również urzędnicy i jeńcy rosyjscy. Na rozkaz generała Haukego maszynę menniczą zniszczono. Po zajęciu twierdzy wojsko rosyjskie przeprowadziło śledztwo dotyczące bicia monet przez polską załogę. Monety nakazano wykupić i przetopić. Mimo to część monet ocalała i rozeszła się po kraju, stając niemal od razu cenną i poszukiwaną pamiątką patriotyczną.
Współcześnie monety te znajdują się m.in. w zbiorach Muzeum Okręgowego im. Leona Wyczółkowskiego w Bydgoszczy. W Muzeum Zamojskim można jako pamiątkę kupić kopię oblężniczej monety dwuzłotowej, a rokrocznie, w czasie Jarmarku Hetmańskiego, dla upamiętnienia obrony Zamościa w 1813 roku organizuje się pokazowe bicie monet. Od 14 czerwca 2009 r. w Zamościu można było kupić monetę lokalną noszącą nazwę „sześciogrosz zamojski”, nawiązującą do historii oblężenia z 1813 r.
Opis monet.
Z racji trudności technologicznych przy przetopie srebra i biciu monet ich jakość nie była dobra. Pod prymitywnym kafarem stemple opadały nierówno albo pękały. Dlatego też nie ma dziś dwóch zachowanych identycznych monet. Wiadomo, że srebro przetapiano czterokrotnie i skład stopu partii znacznie się różnił. Posłużono się również czterema stemplami do dwuzłotówek, co dodatkowo różnicuje wygląd tych monet. Stempli do groszówek wykonano dwa, po jednym dla awersu i rewersu.
O monetach sześciogroszowych wiadomo również, że są to ostatnie monety o takim nominale, jakie wybito w Polsce.

</doc>
<doc id="2102777" url="https://pl.wikipedia.org/wiki?curid=2102777" title="Lipowa Góra (Pojezierze Szczecineckie)">
Lipowa Góra (Pojezierze Szczecineckie)

Lipowa Góra – wzniesienie o wysokości 171,7 m n.p.m. na Pojezierzu Szczecineckim, położone w woj. zachodniopomorskim, w powiecie drawskim, w gminie Czaplinek, ok. 1,6 km na wschód od jeziora Nątlino i miasta Czaplinek.
Teren wzniesienia został objęty obszarem specjalnej ochrony ptaków "Ostoja Drawska".
Nazwę "Lipowa Góra" wprowadzono urzędowo w 1950 roku, zastępując poprzednią niemiecką nazwę "Linden Berg".

</doc>
<doc id="2102778" url="https://pl.wikipedia.org/wiki?curid=2102778" title="Tokyo Skytree">
Tokyo Skytree

 – wieża telewizyjna i widokowa w tokijskiej dzielnicy Sumida w Japonii. 
W 2010 roku została najwyższą budowlą w Tokio, a w marcu 2011 roku, po osiągnięciu swojej docelowej wysokości 634 metrów, stała się najwyższą wieżą na świecie, przewyższając Canton Tower oraz drugą najwyższą budowlą na świecie po Burdż Chalifa (828 m).
Budowa zakończyła się 29 lutego 2012, a uroczyste otwarcie odbyło się 22 maja 2012.

</doc>
<doc id="2102779" url="https://pl.wikipedia.org/wiki?curid=2102779" title="Minuskuł 482 (Gregory-Aland)">
Minuskuł 482 (Gregory-Aland)

Minuskuł 482 (wedle numeracji Gregory-Aland), ε 1017 (w numeracji von Sodena) – rękopis Nowego Testamentu pisany minuskułą na pergaminie w języku greckim. Według kolofonu został sporządzony w roku 1285. Na liście Scrivenera rękopis znajduje się pod numerem 570. Rękopis zachował się w całości, jednak w niektórych partiach atrament jest wyblakły. Został sporządzony przez niedokładnego skrybę, o czym świadczy wiele niezwykłych wariantów tekstowych, z których znaczna część nie występuje w żadnym innym rękopisie. Posiada księgi liturgiczne oraz marginalia. Powstał prawdopodobnie w Konstantynopolu, przechowywany jest w Londynie.
Opis rękopisu.
Kodeks składa się z 317 pergaminowych kart (19 na 15,2 cm). Pergamin jest cienki i dobrej jakości. Karty kodeksu są ułożone w quarto. Później dodano kilka papierowych kart na początku i jedną na końcu rękopisu.
Zawiera pełny tekst czterech Ewangelii, bez żadnych luk, na kartach 6v-288v kodeksu. W niektórych partiach rękopisu tekst wyblakł. Zawiera ponadto tablice Kanonów Euzebiusza (folios 3r-6r), tablice κεφαλαια (spis treści) przed każdą z Ewangelii, noty do czytań liturgicznych na marginesie, portrety czterech ewangelistów przed każdą z Ewangelii, księgi liturgiczne z żywotami świętych: Synaksarion (folios 290-317) oraz Menologium. Synaksarion i Menologion nie należały do oryginalnego rękopisu, zostały dodane później. Menologion pisany jest na papierze.
Tekst Ewangelii pisany jest w jednej kolumnie na stronę, 22-23 linie w kolumnie; marginesy są szerokie, tekst zajmuje powierzchnię 14,0 na 9,0 cm. Tekst dzielony jest według rozdziałów (gr. κεφαλαια), których numery umieszczone zostały na lewym marginesie tekstu, a ich tytuły (τιτλοι) w górnym marginesie. Dzielony jest ponadto wedle krótszych Sekcji Ammoniusza, z odniesieniami do Kanonów Euzebiusza (pisane na marginesie poniżej numerów Sekcji Ammoniusza). Zawiera zdobione nagłówki oraz zdobione wielkie inicjały na początku każdej Ewangelii.
Chociaż pierwszy skryba popełnił niewiele błędów itacyzmu (korekty dokonane późniejszą ręką zawierają nawet większą ich liczbę), w manuskrypcie występuje wiele innych błędów. Jedynie w piętnastu pierwszych rozdziałach Ewangelii Mateusza N efelkystikon występuje 20 razy. Częstym jest błąd homoioteleuton, przestawianie słów w zdaniu, zastępowanie słów przez ich synonimy (np. υβρισαν na εδειραν), terminy pochodzenia obcego (hebrajskie, łacińskie) pisane są na kilka sposobów. Nazaret w Jana 1,46 oddany został w formie ναζαρεθ, natomiast w Jana 1,47 jako ναζαρετ; łoże pisane jest jako κραββατον w 2 rozdziale Marka oraz jako κραβαττον w 5 rozdziale Jana.
Tekst Ewangelii posiada wiele korekt wprowadzonych przez dwóch późniejszych korektorów. Od jednego z poprawiających pochodzi Synaksarion i Menologion.
Tekst kodeksu.
Grecki tekst kodeksu przekazuje tekst bizantyński. Hermann von Soden zaklasyfikował go do rodziny tekstualnej Ikc. Kurt Aland nie sporządził dlań profilu tekstualnego i w efekcie nie zaklasyfikował do żadnej kategorii rękopisów Nowego Testamentu. Według "Claremont Profile Method", tj. metody wielokrotnych wariantów, reprezentuje rodzinę tekstualną Kx (standardowy tekst bizantyjski) w Łukaszu 1, natomiast w Łukaszu 10 oraz Łukaszu 20 należy do rodziny Πa.
Pomimo iż dominuje element rodziny Π, zazwyczaj rękopis nie jest klasyfikowany jako członek tej rodziny, ponieważ ma dość dużo elementów rodziny Kx. Zawiera wiele unikalnych wariantów.
W niektórych partiach tekst jest zgodny z najstarszymi uncjalnymi kodeksami jak: Vaticanus, Kodeks Efrema, Kodeks Bezy, Kodeks Cypryjski, Regius, Kodeks Kampiański oraz Codex Dublinensis.
W Mateuszu 1,6 nie posiada frazy ο βασιλευς, podobnie jak w rękopisach Papirus 1, Sinaiticus, Vaticanus, 036, "f"1, "f"13, 700. Wariant rękopisu uważany jest za poprawny przez współczesnych krytyków tekstu.
W Marku 13,27 zawiera niezwykły dodatek ("aniołów z wielką trąbą"), wariant ten zaczerpnięty został z paralelnego tekstu w Mateuszu 24,31 i nie występuje w żadnym innym rękopisie.
Historia.
Kolofon na stronie 592 podaje: . Zgodnie z tą notą rękopis został sporządzony 30 maja 6793 roku (tj. roku 1285). Późniejszy korektor zmienił Ψ na Υ, aby uzyskać rok 985. Skryba nazywał się Teofil i był mnichem. Nieznane jest miejsce powstania rękopisu. Przypuszcza się, że został sporządzony prawdopodobnie w Konstantynopolu.
Na folio 7 występuje nota dokonana przez piszącego z XVI wieku, starta później przez inną osobę.
Rękopis należał ongiś do Charlesa Burneya (1757-1817), profesora z Cambridge. Nie wiadomo, w jaki sposób wszedł on w posiadanie rękopisu, jednak po jego śmierci udowodniono, że wiele rękopisów wykradł z biblioteki Uniwersytetu w Cambridge. W 1818 rękopis został zakupiony przez British Museum. W 1964 roku kodeks został poddano zabiegom restauratorskim.
Rękopis był badany przez Scrivenera, który skolacjonował jego tekst i wydał go w 1852. Na listę rękopisów Nowego Testamentu wprowadził go Scrivener (570) oraz C.R. Gregory (482). Gregory widział go w 1883.
Kodeks przechowywany jest obecnie w British Library (Burney 20) w Londynie.

</doc>
<doc id="2102781" url="https://pl.wikipedia.org/wiki?curid=2102781" title="Light Me Up (album)">
Light Me Up (album)

Light Me Up – debiutancki studyjny album amerykańskiego rockowo alternatywnego zespołu The Pretty Reckless. W Wielkiej Brytanii został wydany 27 sierpnia 2010 roku. Album promują trzy single: "Make Me Wanna Die", "Just Tonight" i "Miss Nothing".
Lista utworów.
Wszystkie piosenki zostały napisane przez Taylor Momsen, Kato Khandwala i Bena Phillipsa.

</doc>
<doc id="2102784" url="https://pl.wikipedia.org/wiki?curid=2102784" title="Dzwoneczek (czasopismo)">
Dzwoneczek (czasopismo)

Dzwoneczek – miesięcznik The Walt Disney Company wydawany przez Egmont Polska dla dzieci w wieku 6–12 lat. Bohaterkami czasopisma są skrzydlate wróżki. Jedną z nich jest Dzwoneczek, która pochodzi książki J.M. Barriego o Piotrusiu Panie. Pierwszy numer ukazał się w styczniu 2006 roku pod tytułem „Wróżki”. Pod koniec 2009 roku czasopismo zmieniło nazwę na „Dzwoneczek”, a jego tematyka minimalnie uległa zmianie. Od tego czasu bohaterkami czasopisma są elfy występujące w filmie animowanym Dzwoneczek.

</doc>
<doc id="2102787" url="https://pl.wikipedia.org/wiki?curid=2102787" title="Ed Sullivan Show">
Ed Sullivan Show



</doc>
<doc id="2102789" url="https://pl.wikipedia.org/wiki?curid=2102789" title="Wsparcie techniczne">
Wsparcie techniczne

Wsparcie techniczne, pomoc techniczna, obsługa techniczna (, ) – gwarantowana pomoc w eksploatacji oprogramowania, sprzętu komputerowego, jak też innych urządzeń udzielana użytkownikowi przez producenta przy ich zakupie.

</doc>
<doc id="2102791" url="https://pl.wikipedia.org/wiki?curid=2102791" title="PRM">
PRM



</doc>
<doc id="2102796" url="https://pl.wikipedia.org/wiki?curid=2102796" title="Namche Bazaar">
Namche Bazaar



</doc>
<doc id="2102799" url="https://pl.wikipedia.org/wiki?curid=2102799" title="Koryū bujutsu">
Koryū bujutsu



</doc>
<doc id="2102801" url="https://pl.wikipedia.org/wiki?curid=2102801" title="Gendai budō">
Gendai budō



</doc>
<doc id="2102803" url="https://pl.wikipedia.org/wiki?curid=2102803" title="Instrumentale (kompilacja Slums Attack)">
Instrumentale (kompilacja Slums Attack)

Instrumentale – druga kompilacja polskiej grupy hip-hopowej Slums Attack wydany 18 września 2000 przez Camey Studio. Album został wydany w formie 7” płyty gramofonowej, zawiera głównie remiksy z albumów "Całkiem nowe oblicze" oraz "Otrzuty (Remixy) ’99".

</doc>
<doc id="2102804" url="https://pl.wikipedia.org/wiki?curid=2102804" title="Instrumentale">
Instrumentale



</doc>
<doc id="2102805" url="https://pl.wikipedia.org/wiki?curid=2102805" title="Drozdowska Brygada Artylerii">
Drozdowska Brygada Artylerii

Drozdowska Brygada Artylerii (ros. Дроздовская артиллерийская бригада) – jednostka wojskowa artylerii wojsk Białych podczas rosyjskiej wojny domowej.
W styczniu 1918 r. na froncie rumuńskim został sformowany Samodzielny Korpus Rosyjskich Ochotników gen. Anatolija K. Kelczewskiego, w skład którego weszła 1 Brygada pod dowództwem płk. Michaiła G. Drozdowskiego. Po rozformowaniu Korpusu w lutym, brygada wyruszyła w tzw. marsz Jassy-Don w celu połączenia się z formowaną w Nowoczerkasku Armią Ochotniczą gen. Antona I. Denikina. W pochodzie uczestniczyły też konno-górska bateria artylerii kpt. Kołzakowa, lekka bateria artylerii płk. Michaiła N. Połzikowa i pluton haubic płk. A.K. Miedwiediewa, a następnie kpt. Michajłowa. Pod koniec kwietnia brygada płk. M.G. Drozdowskiego dołączyła do wojsk gen. A.I. Denikina. Następnie brała udział w 2 Kubańskim Marszu, kiedy przeformowano ją w 3 Dywizję Piechoty. 4 kwietnia 1919 r. na bazie pododdziałów artylerii utworzono Brygadę Artylerii. W jej skład weszły też pododdziały artylerii rozformowanego Korpusu Woroneskiego Armii Dońskiej. Składała się z 1 Dywizjonu Artylerii płk. Wiktora A. Protasowicza, a od 28 listopada płk. W.W. Gorkunowa (1 i 2 baterie artylerii lekkiej), 2 Dywizjonu Artylerii płk. A.A. Szeni (3 i 4 baterie artylerii lekkiej) i 4 Dywizjonu Artylerii płk. A.K. Miedwiediewa (7 i 8 baterie haubic). Dowództwo brygady objął gen. W.A. Malcew. Na pocz. lipca został sformowany 3 Dywizjon Artylerii (5 i 6 baterie artylerii) płk. P.A. Sokołowa. Brygada miała 20 lekkich dział polowych i 6 haubic. Na pocz. sierpnia dowództwo brygady przejął płk M.N. Połzikow. Po przeformowaniu 3 Dywizji Piechoty w Drozdowską Dywizję Piechoty pod koniec października, brygada również otrzymała nazwę drozdowskiej. W poł. kwietnia 1920 r. w jej skład wchodziły 1, 2 i 4 Dywizjony Artylerii. Łączne straty do sierpnia wyniosły ponad 470 ludzi. Po ewakuacji z Krymu do Gallipoli w poł. listopada, brygadę przeformowano w Drozdowski Dywizjon Artylerii pod dowództwem gen. M.N. Połzikowa. Jego dowództwo wydawało pismo „Веселые бомбы”. Drozdowcy artylerzyści zamieszkali zwartymi grupami w Bułgarii na czele z płk. A.A. Szeni oraz we Francji na czele z płk. I.K. Kamłaczem.

</doc>
<doc id="2102807" url="https://pl.wikipedia.org/wiki?curid=2102807" title="Spilomorphus rubricollis">
Spilomorphus rubricollis

Spilomorphus rubricollis − gatunek chrząszcza z rodziny sprężykowatych, umieszczony w rodzaju monotypowym.
Przy opisaniu owada zwrócocno uwagę na podobieństwo pod względem brzusznej strony jego tułowia do rodzaju "Spilus". Różni się od niego m.in. długością nóg i budową czułków.
Owad występuje w Ameryce Środkowej, w Panamie.

</doc>
<doc id="2102809" url="https://pl.wikipedia.org/wiki?curid=2102809" title="Spilomorphus">
Spilomorphus



</doc>
<doc id="2102812" url="https://pl.wikipedia.org/wiki?curid=2102812" title="Sphenomerus brunneus">
Sphenomerus brunneus

Sphenomerus brunneus − gatunek chrząszcza z rodziny sprężykowatych.
Owad osiąga długość 14 mm.
Jest to ciemnobrązowy, czerwonawy chrząszcz o ciemniejszym przedpleczu, w miarę długim i w miarę gęstym gęstym owłosieniu o żółtawej barwie.
Cechuje się on łódkowatym, wypukłym, spłaszczonym pośrodkowo na przedzie czołem, którego długość nie dorównuje szerokości. Jego przedni brzeg jest wydatny. Czułki składają się z 11 segmentów, nie sięgają tylnych kątów przedplecza. 2. segment ma kształt okrągły, a 3. zaś, wydłużony w kształcie, przewyższa 4. długością. Ostatni jest cienki u koniuszka. Żuwaczki są wąskie. Górna warga także wąska, taśmowata, o długich setach. Krótkie sety tworzą "penicillius". "Pronotum" szersze, niż dłuższe, zwężone od przodu. Przednie skrzydła wypukłe, zwężone w dystalnej ⅓. "Aedagus" samca jest krótki i szeroki.
Na goleniach widnieją długie ostrogi. "Scutellum" dłuższe, niż szersze, o zaokrąglonym tylnym brzegu przyjmuje kształt prawie pentagonalny, jest wydłużone.

</doc>
<doc id="2102813" url="https://pl.wikipedia.org/wiki?curid=2102813" title="Mały Żlebek">
Mały Żlebek

Mały Żlebek – niewielka reglowa dolina w polskich Tatrach Zachodnich. Jest jedną z trzech dolin Łysanek, najbardziej zachodnią. Od wschodniej strony jej obramowanie tworzy grzbiet Pośredniego Wierszyka, oddzielający ją od Doliny za Bramką, od zachodniej północno-zachodni grzbiet Łysanek oddzielający ją od Doliny Małej Łąki. Mały Żlebek to wąska dolinka o krętym przebiegu. Początkowo opada w północno-zachodnim kierunku, niżej skręca w kierunku północno-wschodnim i uchodzi do Rowu Zakopiańskiego przy Drodze pod Reglami na wysokości około 924 m n.p.m., powyżej osiedla Stare Krzeptówki. W dolince tej ma swoje źródła Krzeptowski Potok.
Mały Żlebek znajduje się na obszarze ochrony ścisłej Regle Zakopiańskie Tatrzańskiego Parku Narodowego i jest całkowicie zalesiony. Nie prowadzi przez niego szlak turystyczny, jedynie Droga pod Reglami przechodzi przez wylot dolinki. W dolince odkryto dwie niewielkie jaskinie: Schron w Małym Żlebku i Schronisko w Małym Żlebku.

</doc>
<doc id="2102815" url="https://pl.wikipedia.org/wiki?curid=2102815" title="Sphenomerus antennalis">
Sphenomerus antennalis

Sphenomerus antennalis − gatunek chrząszcza z rodziny sprężykowatych.
Owad osiąga długość 12,5 mm.
Jest to ciemnobrązowy chrząszcz o w miarę długim, gęstym owłosieniu o białawej barwie.
Cechuje się on czołem łódkowatym, wklęsłym, którego długość nie dorównuje szerokości. Jego przedni brzeg jest wydatny, trapezoidalny w kształcie. Czułki o silnym ząbkowaniu składają się z 11 segmentów, sięgają tylnych kątów przedplecza. 2. segment ma kształt okrągły, a 3. zaś, trójkątny w kształcie, nie dorównuje 4. długością. Ostatni jest zwężony u koniuszka. Żuwaczki są wąskie. Górna warga także wąska, taśmowata, o długich setach. Krótkie sety tworzą "penicillius". Szczęki przypominają kształtem motyle skrzydła. Przednie skrzydła wypukłe, zwężone w dystalnej ⅓. "Aedagus" samca jest krótki i szeroki.
Na goleniach widnieją długie ostrogi. "Scutellum" kształtu trójkątnego o zaokrąglonym tylnym brzegu, bocznych zaś postrzępionych.
Badany materiał pochodził z Indii.

</doc>
<doc id="2102817" url="https://pl.wikipedia.org/wiki?curid=2102817" title="Sphenomerus">
Sphenomerus

Sphenomerus − gatunek chrząszcza z rodziny sprężykowatych.
Występowanie tych chrząszczy stwierdzono w Azji, w krajach takich, jak Indie, Laos, Sri Lanka, Tajlandia, Tajwan, Wietnam.

</doc>
<doc id="2102819" url="https://pl.wikipedia.org/wiki?curid=2102819" title="Tenshin Shoden Katori Shinto-ryu">
Tenshin Shoden Katori Shinto-ryu



</doc>
<doc id="2102821" url="https://pl.wikipedia.org/wiki?curid=2102821" title="Garnizon Jejska">
Garnizon Jejska

Garnizon Jejska (ros. Ейский гарнизон) – samodzielna jednostka wojskowa wojsk Białych podczas rosyjskiej wojnie domowej.
Miasto Jejsk, leżące w Kraju Krasnodarskim nad Morzem Azowskim, zostało zdobyte przez oddziały Sił Zbrojnych Południa Rosji gen. Antona I. Denikina 12 lipca 1918 r. Rozstrzelano wielu zrewolucjonizowanych marynarzy, aktywistów partyjnych i mieszkańców Jejska, wspierających bolszewików (m.in. przewodniczącego miejskiej rady W.N. Pawłowa). W mieście został ustanowiony garnizon pod dowództwem gen. Kazbułata A. Jesijewa. Stanowił on samodzielny związek taktyczny. Liczył początkowo ok. 1,2 tys. żołnierzy. Z powodu ciężkich walk prowadzonych z wojskami bolszewickimi część oddziałów garnizonu została odesłana na front. W tej sytuacji pod koniec 1919 r. w skład garnizonu wchodziły jedynie Samodzielna Sotnia Konna (110 żołnierzy), Samodzielna Jejska Piesza Sotnia Wartownicza (190 żołnierzy) i pododdziały 1 Rejonu Służby Łączności (240 żołnierzy). Na pocz. marca 1920 r. Jejsk został zdobyty przez bolszewicki Mceński Pułk Piechoty 15 Inzienskiej Dywizji Piechoty.

</doc>
<doc id="2102826" url="https://pl.wikipedia.org/wiki?curid=2102826" title="Jūken-dō">
Jūken-dō



</doc>
<doc id="2102828" url="https://pl.wikipedia.org/wiki?curid=2102828" title="Jonas Gunnarsson">
Jonas Gunnarsson

Jonas Gunnarsson (ur. 8 września 1977) – szwedzki snowboardzista. Jego najlepszym wynikiem na mistrzostwach świata jest 11. miejsce w halfpipe’ie na mistrzostwach w San Candido. Nie startował na igrzyskach olimpijskich. Najlepsze wyniki w Pucharze Świata osiągnął w sezonie 1996/1997, kiedy to zajął 9. miejsce w klasyfikacji generalnej, a w klasyfikacji halfpipe’a zdobył małą kryształową kulę.
W 2003 r. zakończył karierę.

</doc>
<doc id="2102829" url="https://pl.wikipedia.org/wiki?curid=2102829" title="Stankar">
Stankar

Stankar – polski herb szlachecki z nobilitacji, używany przez kilka rodzin.
Opis herbu.
Juliusz Karol Ostrowski przekazuje informacje o dwóch wariantach herbu. Opisy z wykorzystaniem klasycznych zasad blazonowania:
Stankar I: "W polu srebrnym orzeł czarny z orężem złotym i takąż koroną, z zaćwieczoną na niej chorągwią czerwoną, zaś na piersiach orła tarcza sercowa, czerwona z mieczem na opak srebrnym, nad którym takiż półksiężyc. Klejnot: nieznany. Labry nieznanej barwy."
Stankar II: "W polu srebrnym z bordiurą czerwoną, orzeł czarny o orężu złotym i takiejż koronie, na którego piersi tarcza sercowa czerwona, w której miecz srebrny nad takimż półksiężycem na opak. Klejnot: chorągiew czerwona, ułożona na kształt litery "S" na mieczu srebrnym. Labry czerwone, podbite srebrem."
Ostrowski podaje, że według Siebmachera, ten wariant herbu miał orła czerwonego.
Najwcześniejsze wzmianki.
Nadany Franciszkowi Stankarowi 5 sierpnia 1569. Odmiana "Stankar II" przysługiwała pruskim Stankarom, którym potwierdzono szlachectwo w 1788.
Herbowni.
Tadeusz Gajl podaje 5 nazwisk herbownych:
Bordecki, Potrzebski, Smoczyński, Stankar, Wilbik.

</doc>
<doc id="2102831" url="https://pl.wikipedia.org/wiki?curid=2102831" title="Thomas Johansson (snowboardzista)">
Thomas Johansson (snowboardzista)

Thomas Carl-Erik Johansson (ur. 9 marca 1979) – szwedzki snowboardzista. Jego najlepszym wynikiem na mistrzostwach świata jest 14. miejsce w halfpipe’ie na mistrzostwach w Madonna di Campiglio. Zajął także 25. miejsce w halfpipe’ie na igrzyskach w Salt Lake City. Najlepsze wyniki w Pucharze Świata osiągnął w sezonie 1999/2000, kiedy to zajął 15. miejsce w klasyfikacji generalnej, a w klasyfikacji halfpipe’a zdobył małą kryształową kulę.
W 2002 r. zakończył karierę.

</doc>
<doc id="2102833" url="https://pl.wikipedia.org/wiki?curid=2102833" title="Starostka">
Starostka

Starostka – polski herb szlachecki z nobilitacji.
Opis herbu.
Opis z wykorzystaniem zasad blazonowania, zaproponowanych przez Alfreda Znamierowskiego:
Na tarczy dwudzielnej w słup, w polu prawym, czarnym, połukotwica srebrna;
W polu lewym, srebrnym, niedźwiedź czarny, wspięty, trzymający miecz.
Klejnot: na zawoju czarno-srebrnym, między dwiema strzałami srebrnymi w klin, pół niedźwiedzia z mieczem, jak w godle.
Labry czarne, podbite srebrem.
Najwcześniejsze wzmianki.
Nadany Michałowi Starostce, kapitanowi straży morskiej 18 marca 1569.
Przy rozpatrywani u opisanych herbów pod względem symboliki uderza powtarzający się we wszystkich jako składowy element kotwica, cała u Gendericha, u innych połowa. Znak to oczywiście ludzi morza, jakimi są kaprowie. Podobnież we wszystkich herbach występuje obnażony gotowy do uderzenia miecz, w 3 dwukrotnie, na tarczy i szczycie hełmu, u Gendericha tylko na szczycie. Prostą jest wymowa tego symbolu: nobilitowano żołnierzy królewskich za wojenne czyny. Miecz więc najlepiej wyrażał ich przeszłość i przyszłe zadania. Oprócz symboliki tradycyjnej, utartej dla tej kategorji nobilitowanych, wpłynęła niezawodnie na wybór miecza inna jeszcze okoliczność. Wiadomo przecież, żeu żywana wówczas flaga wojenna polska, która powiewała na kaperskich statkach, przedstawia ramię z mieczem. Otóż ta flaga mogła snadnie podsunąć twórcom wzorów herbowych dla kaprów ten wymowny symbol.
Na podkreślenie zasługuje fakt, że nadania szlachectwa i herbów nie dokonano drogą adopcji do jednego z rodów polskich (n.p. do rodu Jana Kostki, zapewne inicjatora nobilitacyj), jak to było dotąd przeważnie praktykowane, lecz nobilitowanym nadano herby nowe t.zw. własne. Czy były to jednak herby zupełnie nowe? Zachodzi możliwość, że wzorem Zachodu, kapitanowie straży morskiej, przynajmniej ci , którzy podchodzili z rodów obcych, używali tych herbów, prawdopodobnie w formie nieco zmienionej, już przed nobilitacją, chociaż niema o tem wzmianki w dyplomach.
Herbowni.
Ponieważ herb Starostka był herbem własnym, prawo do posługiwania się nim przysługuje tylko jednemu rodowi herbownemu:
Starostka.

</doc>
<doc id="2102834" url="https://pl.wikipedia.org/wiki?curid=2102834" title="Pożar Moskwy (1571)">
Pożar Moskwy (1571)

Pożar Moskwy – pożar wybuchł w maju 1571 r. w Carstwie Rosyjskim, gdy wojska chana krymskiego Dewleta I Gireja najechały Moskwę. 24 maja podpaliły przedmieścia, a nagły podmuch wiatru przeniósł ogień do miasta powodując pożary.
Według Heinricha von Stadena, Niemca w służbie Iwana IV Groźnego, w ciągu sześciu godzin spłonął Kreml, pałac Opriczniny i przedmieścia Moskwy.
Wielu mieszkańcom nie udało się uciec przed zagładą, inni chronili się w kamiennych cerkwiach, ale i one waliły się od pożaru lub natłoku ludzi. Ludzie wskakiwali do rzeki Moskwy, ale wielu z nich utonęło. Wybuchły składy prochu strzelniczego. Wielu ludzi udusiło się w piwnicach z braku powietrza.
Car rozkazał, by leżące na ulicach trupy wrzucać do rzeki. Historycy oceniają liczbę ofiar na 10 do 80 tysięcy. Chan próbował powtórzyć najazd w 1572 r., ale poniósł klęskę w bitwie pod Mołodią, 50 wiorst (ok. 53 km) na południe od Moskwy (od 26 lipca do 2 sierpnia 1572 r.).

</doc>
<doc id="2102835" url="https://pl.wikipedia.org/wiki?curid=2102835" title="Björn Lindgren">
Björn Lindgren

Björn Lindgren (ur. 4 grudnia 1980 r.) - szwedzki snowboardzista. Nie startował na mistrzostwach świata, ani na igrzyskach olimpijskich. W Pucharze Świata, w sezonie 2001/2002 triumfował w klasyfikacji big air.
W 2003 r. zakończył karierę.

</doc>
<doc id="2102836" url="https://pl.wikipedia.org/wiki?curid=2102836" title="Rakowiec (rejon krzemieniecki)">
Rakowiec (rejon krzemieniecki)

Rakowiec (ukr. Раковець, "Rakoweć") – wieś na Ukrainie, w rejonie krzemienieckim obwodu tarnopolskiego. W 2001 roku liczyła 792 mieszkańców.

</doc>
<doc id="2102837" url="https://pl.wikipedia.org/wiki?curid=2102837" title="Tajna Politechnika Ukraińska">
Tajna Politechnika Ukraińska

Tajna Politechnika Ukraińska – niejawna ukraińska uczelnia techniczna, działająca we Lwowie w latach 1922–1925.
Uczelnia powstała na bazie rocznych kursów politechnicznych na wydziale technicznym Tajnego Uniwersytetu Ukraińskiego. 
Wykładano na niej tylko teoretyczne przedmioty techniczne, bez praktyk. Politechnika składała się z trzech wydziałów: ogólnotechnicznego, maszynowego i leśnego. Współpracowała z Politechniką Wolnego Miasta Gdańska oraz Przybramską Akademią Górniczą (wydział leśny, w Czechosłowacji). Po pierwszym roku studiów studenci wyjeżdżali na dalsze studia za granicę, głównie do Wolnego Miasta Gdańsk.
Rektorem był Wiktor Łuczkiw, na uczelni studiowało 64 studentów. 

</doc>
<doc id="2102838" url="https://pl.wikipedia.org/wiki?curid=2102838" title="Wiktor Łuczkiw">
Wiktor Łuczkiw

Wiktor Łuczkiw (ukr. Віктор Лучків, ur. 24 lipca 1878, zm. 29 grudnia 1930) – ukraiński inżynier, specjalista w dziedzinie budownictwa wodnego.
Absolwent Politechniki Lwowskiej. W latach 1922–1923 pełnił funkcję rektora Tajnej Politechniki Ukraińskiej. Działacz Towarzystwa Naukowego im. Szewczenki.

</doc>
<doc id="2102840" url="https://pl.wikipedia.org/wiki?curid=2102840" title="Baszta Kamieniecka">
Baszta Kamieniecka

Baszta Kamieniecka – wieża zamkowa w Kamieńcu (Białoruś), zwana Białą Wieżą (biał. "Белая вежа", "Bielaya Vieža"). Gotycka wieża stoi nad rzeką Leśną na wzgórzu, na którym istniał niegdyś gród obronny otoczony wałami i drewnianą palisadą. Baszta Kamieniecka jest główną atrakcją turystyczną miasta i jedynym na Białorusi zabytkiem architektury militarnej z XIII wieku.
Architektura.
Wieża zamkowa z końca XIII w. pierwotnie otoczona była palisadą. Do zamku, według lustracji, wjeżdżało się przez bramę krytą darnicami, przez most ponad fosą. Na dziedzińcu wokół wieży, znajdował się drewniany dwór z oficyną i budynkiem kuchni i piekarni. W obrębie drewnianego zamku znajdowała się też stajnia, druga oficyna, budynek gubernatorski i spichlerz. Wszystkie te budynki, poza wieżą, były drewniane.
Wieża jest budowlą wzniesioną z czerwonej cegły na planie koła o średnicy 13,5 m, o grubości ścian 2,5 m i wysokości 30 m. Wieńczy ją masywny krenelaż, a jej ściany przebite są nielicznymi wysokimi i wąskimi strzelnicami. Zachowały się pozostałości nakrywającego wieżę żebrowanego sklepienia, na którym od zewnątrz opierała się niegdyś drewniana galeria służąca do obrony. Wnętrze budowli podzielone było za pomocą drewnianych pomostów na pięć kondygnacji. Poczynając od trzeciej kondygnacji, w górę wiodą ceglane schody wewnątrz murowanej ściany. Wieża ma cechy charakterystyczne dla stylu wczesnogotyckiego. Pełniła funkcje baszty głównej (donżonu) – najbardziej ufortyfikowanej części zamku.
Historia.
Wieża zbudowana została w latach 1276-1288 przez budowniczego Aleksego, z rozkazu księcia wołyńskiego Włodzimierza Iwana.
Gród, należący początkowo do księstwa wołyńskiego, około 1319 roku został opanowany przez Litwinów. Oparł się krzyżackim napadom w latach 1373, 1375 i 1379, które spustoszyły ziemię brzeską. W 1382 roku został zajęty przez wojska księcia mazowieckiego Janusza I Starszego, który otrzymał go w wianie od żony Danuty Anny (córki Kiejstuta), lecz już rok później zajął go litewski książę Władysław Jagiełło, po czym wkrótce przekazał Witoldowi Kiejstutowiczowi. W 1390 roku Jagiełło ponownie skutecznie obległ Kamieniec opanowany przez skłóconego z nim Witolda i po jego opanowaniu przekazał go polskiemu rycerzowi Zyndramowi z Maszkowic.
W 1500 roku bezskutecznie atakowała go konnica tatarskiego chana Mengli Gireja. Gródek częściowo został zniszczony podczas wojny polsko-moskiewskiej w latach 1654-67. Odbudowano go jednak później, bo istniał jeszcze w 1771 roku, a jego resztki przetrwały do początku XIX wieku. Podczas prac restauracyjnych w 1903 roku wokół wieży usypano okrągły wał umocniony kamieniami.
W wieży znajduje się obecnie założone w 1960 roku muzeum krajoznawcze.
Legenda.
Według legendy, to właśnie od tej wieży przyjęła swą nazwę Puszcza Białowieska, sięgająca niegdyś pod Kamieniec i podlegająca jurysdykcji tutejszych namiestników książęcych. Jednak bardziej prawdopodobne jest, że nazwa puszczy pochodzi od dworu myśliwskiego królów polskich Białowieża.

</doc>
<doc id="2102841" url="https://pl.wikipedia.org/wiki?curid=2102841" title="Czynniki chłodnicze">
Czynniki chłodnicze



</doc>
<doc id="2102842" url="https://pl.wikipedia.org/wiki?curid=2102842" title="Lewedia">
Lewedia

Lewedia (Lebedia) – bizantyjska nazwa krainy między dolnym Dnieprem, a Donem (lub Dońcem, a Donem), w której zamieszkiwali Węgrzy od połowy VIII do połowy IX w. n.e. Była to kolejna tymczasowa kraina na drodze Węgrów zmierzających do basenu Karpat. Nazwa pochodzi od jednego z przywódców, którego nazywano Levedi.
Podczas pobytu w tej krainie Węgrzy wchodzili w skład związku plemion koczowniczych, któremu przewodził kaganat Chazarów. W niej miał nastąpić również podział Węgrów na 7 plemion: Nyék, Megyer, Kürt-Gyarmat, Tarján, Jenö, Kér i Keszi.
Około 830-870 r. Węgrzy opuścili Lewedię i przenieśli się na zachód do tzw. Etelköz. Przyczyną była wojna domowa w państwie Chazarów, w której Węgrzy prawdopodobnie brali udział. W migracji towarzyszyły im 3 plemiona zbuntowanych chazarskich Kabarów (Chabarowie, Kawarowie, Kowarzy).

</doc>
<doc id="2102845" url="https://pl.wikipedia.org/wiki?curid=2102845" title="Pożar w domu spokojnej starości w Podyelsku">
Pożar w domu spokojnej starości w Podyelsku



</doc>
<doc id="2102850" url="https://pl.wikipedia.org/wiki?curid=2102850" title="Twin Towers">
Twin Towers

Twin Towers pol. "bliźniacze wieże"
Budynki:
Inne:

</doc>
<doc id="2102851" url="https://pl.wikipedia.org/wiki?curid=2102851" title="Pontus Ståhlkloo">
Pontus Ståhlkloo

Pontus Ståhlkloo (ur. 5 czerwca 1973) – szwedzki snowboardzista. Jego najlepszym wynikiem na mistrzostwach świata jest 6. miejsce w snowboardcrossie na mistrzostwach w Madonna di Campiglio. Zajął też 18. miejsce w halfpipe’ie na igrzyskach w Nagano. Najlepsze wyniki w Pucharze Świata osiągnął w sezonie 2000/2001, kiedy to zajął 9. miejsce w klasyfikacji generalnej, a w klasyfikacji snowboardcrossu był pierwszy. Rok wcześniej również zdobył małą kryształową kulę w klasyfikacji halfpipe’a.
W 2002 r. zakończył karierę.

</doc>
<doc id="2102852" url="https://pl.wikipedia.org/wiki?curid=2102852" title="Pontus Stahlkloo">
Pontus Stahlkloo



</doc>
<doc id="2102854" url="https://pl.wikipedia.org/wiki?curid=2102854" title="Mechtylda von Hackeborn">
Mechtylda von Hackeborn



</doc>
<doc id="2102859" url="https://pl.wikipedia.org/wiki?curid=2102859" title="Gold Lion">
Gold Lion

„Gold Lion” — pierwszy singel zespołu Yeah Yeah Yeahs z ich drugiego albumu, "Show Your Bones", wydany 21 marca 2006.
Nazwa singla pochodzi od dwóch nagród Złotego Lwa, które wygrała reklama Adidasa, z utworem „Hello Tomorrow”, w 2005 na Międzynarodowym Festiwalu Reklamy w Cannes. Karen O wykonywała w tym utworze partie wokalne.
„Gold Lion” pojawił się na kompilacji "NME Essential Bands" w 2006. W 2007 pojawił się w reklamie perfum Yves Saint-Laurent „Elle”. Występuje też w odcinku „17 sekund” w serialu "Chirurdzy".
Według niektórych krytyków muzycznych początek singla brzmi podobnie do utworu „No New Tale To Tell” autorstwa Love and Rockets.

</doc>
<doc id="2102860" url="https://pl.wikipedia.org/wiki?curid=2102860" title="Strobicz">
Strobicz

Strobicz ("Strubicz", "Strubitz") – polski herb szlachecki z indygenatu.
Opis herbu.
Istnieją rozbieżne opinie na temat wyglądu tego herbu. Juliusz Karol Ostrowski, posiłkując się m.in. Siebmacherem, podaje następujący opis:
Tarcza czwórdzielna w krzyż, z polem sercowym.
W polach I i IV, czerwonych, topór srebrny.
W polu II dzielonym w słup, z lewej srebrnym, z prawej czerwonym, orzeł dwugłowy, z prawej czerwony, z lewej srebrny.
Pole III jak pole II z układem barw odwrotnym;
W polu V, dzielonym w skos, od góry złotym, od dołu błękitnym, kozica dzielona w skos - od góry czarna, od dołu złota.
Klejnot nieznany.
Barwy labrów nieznane.
Z opisem takim nie zgadza się Józef Szymański, na którego zdaniu oparł się też Tadeusz Gajl. Wedle niego pole sercowe jest dzielone w pas, a zwierzę, opisywane jako daniel, jest barwy naturalnej z językiem czerwonym i ogonem złotym oraz takąż obrożą, przepołowione czarną kreską (Szymański). Wizerunek herbu znalazł się też u Wiktora Wittyga, ale nie może on posłużyć do poprawnej rekonstrukcji, gdyż jest pozbawiony barw oraz szczegółów. Ponieważ pole sercowe zawiera herb rodowy rodziny Strubitzów, zaś według Siebmachera herb tej rodziny był dzielony w skos, opis godeł pochodzący od Ostrowskiego jest bardziej słuszny. Tak jak u Ostrowskiego godła ukształtowano też na jednym z ekslibrisów Macieja Strobicza. Szymański natomiast przekazuje cenną informację na temat klejnotu, którym według niego jest daniel wyskakujący, jak w godle, między dwoma skrzydłami orlimi złotymi. Natomiast na ekslibrisie klejnoty są trzy - I jak u Szymańskiego, ale zwrócony w prawo, II - godło z pól I i IV, zwrócone w lewo, III - godło z pola II.
Na ilustracji podajemy rekonstrukcję z godłami jak u Ostrowskiego i w ekslibrisie i z klejnotem Szymańskiego.
Najwcześniejsze wzmianki.
Herb z indygenatu (Szymański pisze o nobilitacji) dla Macieja Strubicza, sekretarza królewskiego, 24 lutego 1563, przy okazji której do rodowego herbu Strobicza dołączono herb cesarski Tęczyńskich – Topór udostojniony orłami. Zachowała się pieczęć z tym herbem z roku 1571.
Herbowni.
Ponieważ herb Strobicz był herbem własnym, prawo do posługiwania się nim przysługuje tylko jednemu rodowi herbownemu:
Strobicz (Strobycz, Strubicz, Strubitz).

</doc>
<doc id="2102864" url="https://pl.wikipedia.org/wiki?curid=2102864" title="Sylvain Duclos">
Sylvain Duclos

Sylvain Duclos (ur. 22 listopada 1978) − francuski snowboardzista. Jego najlepszym wynikiem na mistrzostwach świata jest 9. miejsce w snowboardcrosie na mistrzostwach w Kreichsbergu. Zajął także 29. miejsce w snowboardcrossie na igrzyskach w Turynie. Najlepsze wyniki w Pucharze Świata osiągnął w sezonie 1998/1999, kiedy to zajął 16. miejsce w klasyfikacji generalnej, a w klasyfikacji snowboardcrossu był pierwszy.
W 2006 r. zakończył karierę.

</doc>
<doc id="2102871" url="https://pl.wikipedia.org/wiki?curid=2102871" title="Cmentarz wojenny nr 314 – Bochnia">
Cmentarz wojenny nr 314 – Bochnia

Cmentarz wojenny nr 314 – Bochnia – austriacki cmentarz wojenny z okresu I wojny światowej wybudowany przez Oddział Grobów Wojennych C. i K. Komendantury Wojskowej w Krakowie i znajdujący się na terenie jego okręgu IX Bochnia. Zajmuje osobną, dużą kwaterę Cmentarza Komunalnego w Bochni. Jego projektantem był Karl Schölich.
Na cmentarzu pochowano 399 żołnierzy austriackich, 6 żołnierzy niemieckich oraz 12 żołnierzy rosyjskich. Polegli oni lub zmarli w okolicznych szpitalach polowych w okresie od października 1914 do maja 1918.
Cmentarz ma kształt prostokąta i położony jest na północnym stoku wzgórza, na którym znajduje się zabytkowa bocheńska nekropolia.
Centralnym elementem, zbudowanym na szczycie wzniesienia, jest ściana pomnikowa z 14-metrowym krzyżem wykonanym z kamiennych ciosów. Pod krzyżem, we wnęce, umieszczono płaskorzeźbę przedstawiającą anioła z mieczem w ręku, pilnującego spokoju zmarłych. U podnóża pomnika, po obu jego stronach, znajdują się cztery groby oficerów z betonowymi nagrobkami zwieńczonymi krzyżami maltańskimi. Poniżej na opadającym stoku znajdują się mogiły żołnierskie, rozplanowane w kilku rzędach.

</doc>
<doc id="2102872" url="https://pl.wikipedia.org/wiki?curid=2102872" title="Rivas-Urbanizaciones">
Rivas-Urbanizaciones

Rivas Urbanizaciones – stacja metra w Madrycie, na linii 9. Znajduje się w Rivas-Vaciamadrid i zlokalizowana jest pomiędzy stacjami Puerta de Arganda i Rivas Futura. Została otwarta 7 kwietnia 1999.

</doc>
<doc id="2102874" url="https://pl.wikipedia.org/wiki?curid=2102874" title="Rivas Futura">
Rivas Futura

Rivas Futura – stacja metra w Madrycie, na linii 9. Znajduje się w Rivas-Vaciamadrid i zlokalizowana jest pomiędzy stacjami Rivas Urbanizaciones i Rivas Vaciamadrid. Została otwarta 11 lipca 2008.

</doc>
<doc id="2102875" url="https://pl.wikipedia.org/wiki?curid=2102875" title="Deskrypt">
Deskrypt



</doc>
<doc id="2102876" url="https://pl.wikipedia.org/wiki?curid=2102876" title="Niemrawiec malajski">
Niemrawiec malajski

Niemrawiec malajski ("Bungarus candidus") – gatunek jadowitego węża z rodziny zdradnicowatych (Elapidae).
Występuje na obszarze Indochin oraz Archipelagu Malajskiego. Jest najmniejszym przedstawicielem rodzaju "Bungarus". Dorosłe osobniki tego gatunku dorastają zwykle do ok. 90 – 120 cm długości. Ciało węża jest koloru ciemnooliwkowego lub czarnego z żółtymi poprzecznymi pasami, głowa czarna. Prowadzi nocny tryb życia.
Zagrożenie dla człowieka.
Nie jest gatunkiem agresywnym, za dnia jest ospały i spokojny. Z tego też powodu rzadko atakuje ludzi (głównie w samoobronie). Jad gada jest bardzo silny. Pomimo względnie niskiej liczby przypadków ukąszeń ludzi przez niemrawca malajskiego większość z nich okazuje się śmiertelna. Jad zawiera neurotoksyny, które u ukąszonego wywołują ptozę i osłabienie mięśni prowadzące do paraliżu układu oddechowego i śmierci.

</doc>
<doc id="2102878" url="https://pl.wikipedia.org/wiki?curid=2102878" title="Krociusz">
Krociusz

Krociusz ("Krocyusz, Strocyusz, Krocia") – polski herb szlachecki, pochodzenia włoskiego.
Opis herbu.
Herb Krociusz występował w kilku wariantach. Najczęściej spotykany to: na błękitnym polu trzy srebrne księżyce odwrotne, ułożone w rzędzie. Nad hełmem w koronie trzy pióra strusie.
Herb pochodzi bezpośrednio od włoskiego herbu rodziny Strozzi. Z uwagi na podobieństwa ułożenia elementów nazwą Krociuszem czasem błędnie nazywano herb własny Nowakowski.
Pamiętnik Sandomierski t.1, s.255 podaje, że herb ten przybył wraz z królową Boną i nosił go jeden z jej dworzan osiadły później na włościach pod Włodzimierzem.
W "herbarzu Kaspra Niesieckiego" czytamy pod hasłem herb „Trzy Księżyce” (t. 9, s. 142):
"Tym się niegdyś herbem pieczętował Dyonizy, a po naszemu Dziwisz biskup Poznański, który według Długosza in Vit. Episcop. Posnan. zszedł z tego świata w r. 1106, atoli że żadnej familij w Polszcze nie masz, która by się tym klejnotem szczyciła, dla tego ani go tu kładę, ani opisuję."
Herbowni.
rodzina Strozzi

</doc>
<doc id="2102879" url="https://pl.wikipedia.org/wiki?curid=2102879" title="Bungarus candidus">
Bungarus candidus



</doc>
<doc id="2102882" url="https://pl.wikipedia.org/wiki?curid=2102882" title="Jan Kozik">
Jan Kozik

Jan Kozik (ur. 27 października 1934 w Posadowej, zm. 23 listopada 1979) – polski historyk.
W latach 1954-1958 studiował historię na Uniwersytecie Jagiellońskim. Pod kierunkiem prof. Antoniego Podrazy przygotował rozprawę doktorską "Ukraiński ruch narodowy w Galicji w latach 1830–1848". 20 października 1967 nadano mu tytuł doktora nauk humanistycznych. 1 października 1967 rozpoczął pracę
w nowo powstałym Międzynarodowym Studium Nauk Politycznych Akademii Górniczo-Hutniczej w Krakowie na stanowisku starszego asystenta. W 1968 powrócił do wykładów na UJ. Promocja habilitacyjna na podstawie pracy "Między reakcją a rewolucją. Studia z dziejów ukraińskiego ruchu narodowego w Galicji w latach 1848–1849" odbyła się 25 czerwca 1976. W 1986 opublikowano angielskie tłumaczenie rozprawy doktorskiej i habilitacyjnej Jana Kozika The Ukrainian national movement in Galicia: 1815-1849, ed. and with introd. by Lawrence D. Orton, transl. from the Pol. by Andrew Gorski and Lawrence D. Orton, Edmonton: Canadian Institute of Ukrainian Studies – University of Alberta. Za swoją pracę naukową został odznaczony Złotym Krzyżem Zasługi. Powodem przedwczesnej śmierci była ciężka choroba serca. Pochowany został 25 listopada 1979 w Zawadzie koło Nowego Sącza.

</doc>
<doc id="2102887" url="https://pl.wikipedia.org/wiki?curid=2102887" title="Brindisi (stacja kolejowa)">
Brindisi (stacja kolejowa)

Brindisi (wł: "Stazione di Brindisi") – stacja kolejowa w Brindisi, w prowincji Brindisi, w regionie Apulia, we Włoszech. Stacja została otwarta w 1864. Jest częścią projektu Centostazioni.

</doc>
<doc id="2102888" url="https://pl.wikipedia.org/wiki?curid=2102888" title="Port lotniczy Grozny">
Port lotniczy Grozny

Port lotniczy Grozny (IATA: GRV, ICAO: URMG) – port lotniczy położony 8 km na północ od Groznego, w Czeczenii, w Rosji.
Historia.
Pierwsze lotnisko w Groznym powstało w 1938 roku, było to lotnisko sanitarne, przystosowane do samolotów P-5 i U-2. Do 1977 roku posiadało jedynie trawiasty pas startowy. W 1977 roku powstał nowy kompleks lotniska, nazywany Grozny Północny (Грозный Северный), przystosowany do lądowania Tu-134. W latach 1990-1996 lotnisko nosiło nazwę Port lotniczy Grozny im. Szejka Mansoura. Na skutek działań wojennych zniszczone, w latach 2002-2007 przebudowane. 6 listopada 2009 roku MAK wydał certyfikat lotniska międzynarodowego

</doc>
<doc id="2102891" url="https://pl.wikipedia.org/wiki?curid=2102891" title="Potok ku Dziurze">
Potok ku Dziurze

Potok ku Dziurze – niewielki potok płynący w Dolinie ku Dziurze w polskich Tatrach Zachodnich. Wypływa niewielkim źródłem na wysokości ok. 1140 m n.p.m. Wypływ z tego źródła wkrótce jednak zanika w szczelinach skalnych. W górnym biegu, aż do jaskini Dziura potok wyżłobił koryto o szerokości do 2 m w litej skale. W korycie tym są liczne progi o wysokości do 2 m. Poniżej jaskini Dziura jego koryto zasłane jest iłem i rumowiskiem wapiennym. Początkowo płynie na powierzchni jedynie okresowo, na stałe pojawia się dopiero od wysokości 960 m. W jego korycie następuje tutaj obfity wypływ wcześniej gubionej wody, oraz wybijają źródła, zarówno na prawym, jak i lewym jego brzegu. Na wysokości 897 m wypływa z Tatr. Jego przepływ wynosi w tym miejscu około 30 l/s. Następnie płynie Rowem Zakopiańskim i poniżej polany Grześkówka, na wysokości 878 m uchodzi do potoku Młyniska jako jego lewy dopływ.
Od ujścia Potoku ku Dziurze Strążyski Potok zmienia nazwę na Młyniska. Dawniej nazwę Młyniska rozciągano jeszcze dalej – na dolną część Doliny Strążyskiej. Prawdopodobnie związane to było ze znajdującą się tam polaną Młyniska.

</doc>
<doc id="2102892" url="https://pl.wikipedia.org/wiki?curid=2102892" title="Kanał przywodzicieli">
Kanał przywodzicieli

Kanał przywodzicieli (łac. "canalis adductorius") – rozpoczyna się otworem górnym w przedłużeniu wierzchołka trójkąta udowego, do tyłu od mięśnia krawieckiego. Przechodzą przez niego naczynia udowe (objęte powrózkiem naczyniowym) oraz nerw udowo-goleniowy. Kanał ma 5–9 cm długości i kieruje się z przestrzeni podpowięziowej trójkąta udowego dołu podkolanowego. Na przekroju jest kształtu trójkątnego. Jego przednią ścianę przebijają nerw udowo-goleniowy oraz tętnica zstępująca kolana (często przebijają ją razem). W świetle kanału tętnica udowa leży do przodu od żyły udowej. Bocznie i nieco do przodu od tętnicy udowej położony jest nerw udowo-goleniowy. Żyła udowa w swoim przebiegu przechodzi po tylnym obwodzie tętnicy udowej i przy rozworze kanału przywodzicieli żyła leży względem niej do tyłu i bocznie. Koniec kanału stanowi otwór dolny kanału zwany rozworem ścięgnistym przywodzicieli (łac. "hiatus tendineus adductorius"), który jest szczeliną położona między ścięgnem mięśnia przywodziciela wielkiego a kością udową, z którą to ścięgno się łączy. Większy swój przyczep końcowy ścięgno to znajduje na przyśrodkowej wardze kresy chropawej, natomiast dolne włókna ścięgna, które tworzą tylne ograniczenie rozworu ścięgnistego przywodzicieli, łączą się z guzkiem przywodziciela, położonego powyżej nadkłykcia przyśrodkowego kości udowej. Przez otwór dolny kanału przywodzicieli przechodzą tętnica udowa i żyła udowa. W wyniku wejścia do dołu podkolanowego te naczynia otrzymują nazwy odpowiednio: tętnica podkolanowa i żyła podkolanowa.
Zawartość.
Należące do powrózka naczyniowego:
Pozostałe:

</doc>
<doc id="2102896" url="https://pl.wikipedia.org/wiki?curid=2102896" title="Superpuchar Europy UEFA 1996">
Superpuchar Europy UEFA 1996

Mecze o Superpuchar Europy 1996 zostały rozegrane 15 stycznia 1997 roku oraz 5 lutego 1997 pomiędzy Juventusem, zwycięzcą Ligi Mistrzów 1995/96 oraz Paris Saint-Germain, triumfatorem Pucharu Zdobywców Pucharów 1995/96. Juventus wygrał dwumecz 9:2 (rekord w historii Pucharu), upokarzając PSG na Parc des Princes 6:1 w pierwszym meczu (również rekord) oraz zwyciężając w drugim meczu 3:1 w Palermo.

</doc>
<doc id="2102898" url="https://pl.wikipedia.org/wiki?curid=2102898" title="Superpuchar Europy (1996)">
Superpuchar Europy (1996)



</doc>
<doc id="2102902" url="https://pl.wikipedia.org/wiki?curid=2102902" title="Niszczyciele typu 45">
Niszczyciele typu 45



</doc>
<doc id="2102903" url="https://pl.wikipedia.org/wiki?curid=2102903" title="Mikulovice (stacja kolejowa)">
Mikulovice (stacja kolejowa)

Mikulovice – stacja kolejowa w Mikulovicach, w kraju ołomunieckim, w Czechach przy ulicy Nádražní 318. Znajduje się na wysokości 325 m n.p.m. i leży na linii kolejowej nr 292 oraz 297 (jako jej stacja początkowa). Jest również stacją początkową polskiej linii nr 343, która na całym swym odcinku pokrywa się z czeską linią nr 292.

</doc>
<doc id="2102905" url="https://pl.wikipedia.org/wiki?curid=2102905" title="Jukka Erätuli">
Jukka Erätuli

Jukka Erätuli (ur. 11 lutego 1980 w Espoo) – fiński snowboardzista. Zajął 4. miejsce w Big Air na mistrzostwach świata w Kreischbergu i mistrzostwach świata w Whislter. Nie startował na igrzyskach olimpijskich. Najlepsze wyniki w Pucharze Świata osiągnął w sezonach 2002/2003 i 2004/2005, kiedy to triumfował w klasyfikacji Big Air.
W 2006 r. zakończył karierę.

</doc>
<doc id="2102906" url="https://pl.wikipedia.org/wiki?curid=2102906" title="Jukka Eratuli">
Jukka Eratuli



</doc>
<doc id="2102911" url="https://pl.wikipedia.org/wiki?curid=2102911" title="Michele Padovano">
Michele Padovano

Michele Padovano (ur. 28 sierpnia 1966 w Turynie) – włoski piłkarz w czasie kariery grający na pozycji napastnika. W Juventusie grał w latach 1995-1997 (wystąpił w 41 meczach, zdobył 12 goli). Michele swoją piłkarską karierę zakończył w 2001 roku.

</doc>
<doc id="2102912" url="https://pl.wikipedia.org/wiki?curid=2102912" title="Grześkówka">
Grześkówka

Grześkówka – polana w Zakopanem na osiedlu Spadowiec, położona bezpośrednio przy granicy Tatrzańskiego Parku Narodowego, zaraz pod Drogą pod Reglami. Pod względem geograficznym znajduje się w Rowie Zakopiańskim. Położona jest w widłach dwóch potoków spływających z Tatr: Strążyskiego Potoku i Potoku ku Dziurze. Poniżej polany łączą się one, dając początek potokowi Młyniska. Od nazwy polany pochodzi nazwa wznoszącego się na południe od niej grzbietu Tatr – Grześkówki.
Dawniej na polanie znajdowała się zagroda, w której mieszkał ostatni tatrzański zbójnik – Wojtek Mateja. Zmarł w więzieniu w Nowym Wiśniczu ok. 1870 roku. Po jego śmierci w domu tym mieszkała wdowa po nim – Kacka, o względy której krwawo bili się z sobą zakopiańscy młodzieńcy.

</doc>
<doc id="2102913" url="https://pl.wikipedia.org/wiki?curid=2102913" title="Jan Michaelis">
Jan Michaelis

Jan Michaelis (ur. 15 stycznia 1978 w Hamburgu) – niemiecki snowboardzista. Jego najlepszym wynikiem na mistrzostwach świata jest 4. miejsce w halfpipe’ie na mistrzostwach w Whislter. Jego najlepszym wynikiem olimpijskim jest 12. miejsce w halfpipe’ie na igrzyskach w Salt Lake City. Najlepsze wyniki w Pucharze Świata osiągnął w sezonie 2005/2006, kiedy to zajął 4. miejsce w klasyfikacji generalnej, a w klasyfikacji halfpipe’a był pierwszy. W tej ostatniej klasyfikacji triumfował także w sezonie 2001/2002.
W 2006 r. zakończył karierę.
Sukcesy.
Puchar Świata.
Miejsca na podium.
W sumie 4 zwycięstwa, 4 drugie i 6 trzecich miejsc.

</doc>
<doc id="2102914" url="https://pl.wikipedia.org/wiki?curid=2102914" title="Destructor">
Destructor

Destructor – hiszpańska kanonierka torpedowa, zbudowana w brytyjskiej stoczni J &amp; G Thomson. Był to pierwszy okręt oficjalnie zakwalifikowany jako „niszczyciel” w momencie jego wejścia do służby, i tak też nazwany („Destructor” - hiszp. „niszczyciel”). Przez niektórych historyków uważany za pierwszy niszczyciel w ogóle, choć nie należał do klasy niszczycieli z punktu widzenia cech konstrukcyjnych (ogół ekspertów za pierwszy niszczyciel uważa brytyjski wodowany w 1893). Zainspirował przy tym niezrealizowany projekt niszczyciela dla marynarki brytyjskiej firmy J&amp;G Thomson z 1892.
Projekt stoczni James &amp; George Thomson został opracowany na zlecenie oficera marynarki hiszpańskiej Fernanda Villaamila w imieniu ministra marynarki, i zwyciężył w konkursie. Stępkę pod „Destructora” położono w 1885, okręt został wodowany w 1887 i rok później wszedł do służby. W momencie wejścia do służby był to jeden z najszybszych okrętów na świecie, w czasie jego dziewiczego rejsu ustanowił rekord prędkości przepływając z Falmouth do El Ferrol w 24 godziny.
Napęd stanowiły dwie maszyny parowe, dla których parę dostarczały cztery kotły typu lokomotywowego, przy czym wszystkie kotły i maszyny były w osobnych przedziałach. Pierwotnie posiadał dwa pochylone kominy umieszczone obok siebie. Maszynownia po bokach oraz stanowisko dowodzenia były chronione lekkim pancerzem przeciwodłamkowym 19 mm. Oprócz tego ochronę burt zapewniały zasobnie węglowe od wewnątrz.

</doc>
<doc id="2102915" url="https://pl.wikipedia.org/wiki?curid=2102915" title="26 Pułk Lotnictwa Myśliwskiego">
26 Pułk Lotnictwa Myśliwskiego

26 Pułk Lotnictwa Myśliwskiego (26 plm) – oddział lotnictwa myśliwskiego ludowego Wojska Polskiego.
Historia pułku.
26 Pułk Lotnictwa Myśliwskiego został sformowany na podstawie rozkazu Nr 0096/Org. Ministra Obrony Narodowej z dnia 11 grudnia 1951 roku.
Pułk został zorganizowany w terminie od 1 stycznia do 1 czerwca 1952 roku, na lotnisku Królewo Malborskie, według etatu Nr 6/165 o stanie 290 wojskowych i 22 pracowników kontraktowych.
Jednostka weszła w skład 9 Dywizji Lotnictwa Myśliwskiego. Pierwszym dowódcą pułku został major Iwan Gołubickij. Do chwili jego przybycia za sprawy organizacyjne odpowiedzialny był porucznik Zbigniew Sobeńko. 
Codziennie do pułku przybywali piloci, technicy, mechanicy i specjaliści innych służb.
29 kwietnia 1952 z Oficerskiej Szkoły Lotniczej Nr 4 w Dęblinie i Oficerskiej Szkoły Lotniczej Nr 5 w Radomiu przybyło 9 pilotów, a 16 maja z Technicznej Szkoły Wojsk Lotniczych - 14 chorążych. Pierwszymi samolotami w pułku były Jak-23, które dostarczono w ilości 12 sztuk w dniu 24 maja 1952. Pierwszy lot szkoleniowy odbył się 2 czerwca 1952.
25 września 1953 dowództwo wyjeżdżało do Zegrza Pomorskiego odebrać od budowniczych trzy bloki mieszkalne dla kadry, baraki koszarowe i płytę lotniska. Pięć dni później pułk rozpoczynał przebazowanie z Malborka do Zegrza Pomorskiego, które kończyło się 10 października 1953. W ostatnim dniu miesiąca jednostka otrzymywała 13 samolotów MiG-15.
Całkowite przezbrojenie w te samoloty nastąpiło do lata 1954. Sierpień 1954 - przebazowanie jednostki do Sochaczewa w związku z mającą się odbyć defiladą powietrzną nad Warszawą.
Znaczącym wydarzeniem w 1954 było połączenie Wojsk Lotniczych z Wojskami Obrony Przeciwlotniczej Obszaru Kraju. Z chwilą wstąpienia Polski do Układu Warszawskiego 1955 3 Korpus Lotnictwa Myśliwskiego przemianowano na 3 Korpus Lotnictwa Mieszanego.
W 1957 nastąpiła istotna reorganizacja w systemie OPL OK polegająca przede wszystkim na zmianie systemu dowodzenia podległymi wojskami oraz integracji sił przeznaczonych do obrony powietrznej terytorium kraju. Utworzono trzy korpusy obrony powietrznej (1, 2, 3). Tym samym uległy rozwiązaniu cztery dywizje lotnicze. 26 plm podporządkowano 2 KOP.
W dniu 11 maja 1959 roku pułk wizytował Minister Obrony Narodowej generał broni Marian Spychalski w towarzystwie Szefa Sztabu Generalnego WP generała broni Jerzego Bordziłowskiego i Dowódcy Wojsk Lotniczych generała dywizji Jana Frey-Bieleckiego.
W 1959 nastąpiła kolejna reorganizacja pułku. Na podstawie rozkazu Dowódcy Wojsk Lotniczych z dnia 14 sierpnia 1959 powstał Dywizjon Techniczny, któremu podporządkowano trzy eskadry lotnictwa myśliwskiego, dział obsługi technicznej, Służbę Inżynieryjno-Eksploatacyjną (SIE). W tym czasie pułk posiadał na wyposażeniu:
W tym samym roku do pułków lotnictwa myśliwskiego wprowadzono MiG-19 przekraczające prędkość dźwięku.
Na odbywających się w dniach 28 września-8 października 1959 roku, na lotnisku we Wrocławiu, zawodach o mistrzostwo lotnictwa wojskowego reprezentacja pułku zajęła VI miejsce. 26 plm reprezentowali piloci: major Janusz Żywno, kapitan Roman Zieliński, kapitan Stanisław Stalicki oraz porucznik inżynier Ludwik Żminkowski.
6 marca 1960 roku, w rocznicę wyzwolenia Białogardu, generał brygady Michał Jakubik wręczył dowódcy pułku majorowi Januszowi Żywno sztandar ufundowany przez społeczeństwo tego miasta. Ceremonię wręczenia sztandaru zakończyła defilada połączona z przelotem dwóch trójek samolotów odrzutowych i tłokowych.
Na początku lat sześćdziesiątych lotnictwo myśliwskie otrzymało naddźwiękowe samoloty MiG-21, co zdecydowanie zwiększyło jego możliwości bojowe. Pierwszą grupę pilotów 26 plm do przeszkolenia na te samoloty wytypowano latem 1963.
Rok później, w sierpniu 1964, MiG-i-21 pojawiły się nad Rosnowem. We wrześniu 1968 po raz pierwszy odbyło się strzelanie rakietowe.
W dniu 5 lipca 1969 roku pułk gościł węgierską eskadrę lotniczą, która wraz z obsługą przybyła na lotnisko w Zegrzu Pomorskim celem wykonania strzelań na poligonie w Ustce.
Latem 1971 roku pułk gościł oficerów Demokratycznej Republiki Wietnamu.
W dniach 27 sierpnia-1 września 1973 na lotnisku w Mińsku Mazowieckim odbyły się finały III zawodów lotnictwa myśliwskiego Wojsk OPK o tytuł mistrza walki powietrznej. Pułk i 2 Korpus OPK reprezentował kapitan pilot Bolesław Sobania. W trakcie zawodów rozegrano 6 konkurencji. Tytuł mistrza walki powietrznej zdobył kapitan Sobania. Do jego zwycięstwa przyczynili się kapitan nawigator Zygmunt Kędziora i dowódca obsługi technicznej porucznik Ryszard Jurgielaniec.
W dniach 2-12 września 1974 roku odbyły się IV zawody lotnictwa myśliwskiego Wojsk OPK o tytuł mistrza walki powietrznej. Po raz pierwszy finał nie był rozgrywany na jednym, lecz na trzech lotniskach. Reprezentantem pułku i 2 Korpusu OPK był kapitan pilot Jacek Tuteja. Po raz trzeci z rzędu tytuł mistrzowski przywędrował do pułku, razem z pucharem, który został na sali tradycji na stałe. Nawigatorem był młodszy chorąży Włodzimierz Łukasik, obsługą samolotu kierował porucznik Jerzy Małek.
Istotną zmianą na szczeblu pułków było utworzenie w końcu lat siedemdziesiątych batalionów łączności i ubezpieczenia lotów na bazie ddl. W skład pułków lotniczych włączono też bataliony zaopatrzenia.
W dniach 15-21 lipca 1980 roku zespół kontrolny Naczelnego Dowództwa Sił Zbrojnych Układu Warszawskiego pod przewodnictwem generała pułkownika Podgornyj przeprowadził inspekcję pułku, która potwierdziła wysoką gotowość bojową oddziału.
W dniach 25 września-4 października 1980 jedna z eskadr 26 plm przebazowała się na lotnisko Trollenhagen na terytorium Niemieckiej Republiki Demokratycznej, natomiast na lotnisko w Zegrzu Pomorskim przybyła eskadra niemieckiego 2 Pułku Lotnictwa Myśliwskiego im. Jurija Gagarina.
W dniu 16 grudnia 1980 roku generał brygady pilot Marian Bondzior, w imieniu Rady Państwa, promował absolwentów Szkoły Oficerów Rezerwy na stopień podporucznika.
W dniach 13-31 maja 1983 roku pułk ponownie gościł jednostkę Węgierskiej Armii Ludowej (→ Węgierska Republika Ludowa), która przybyła na lotnisko w Zegrzu Pomorskim celem odbycia szkolenia taktyczno-bojowego oraz wykonania strzelań na poligonie w Ustce.
W dniu 12 września 1983 roku, z okazji 200. rocznicy utworzenia Komisji Edukacji Narodowej, Minister Oświaty i Wychowania odznaczył pułk Medalem Komisji Edukacji Narodowej za owocną współpracę oraz opiekę nad Szkołą Podstawową w Rosnowie.
W dniach 15-17 maja 1985 roku zespół pułku pod kierownictwem majora Jana Perczyńskiego, a prowadzony przez chorążego Zenona Dobrzyńskiego zajął I miejsce w zawodach lotniczej służby fotograficznej.
W dniach 23 czerwca-3 lipca 1987 roku jednostkę odwiedzili żołnierze Narodowej Armii Ludowej NRD. W tym samym czasie jedna eskadra pułku przebywała na lotnisku w Neubrandenburgu.
W dniu 22 lipca 1987 roku, w Narodowe Święto Odrodzenia Polski, „niespodziewaną” wizytę złożył w pułku Minister Obrony Narodowej, generał broni Florian Siwicki, który skontrolował gotowość bojową i przygotowanie do wykonania zadania bojowego. Ćwiczenie, podczas którego dokonano mobilizacji żołnierzy rezerwy wykazało wysoką sprawność i gotowość do wykonania zadań.
W 1989, w ramach restrukturyzacji SZ, rozwiązano między innymi 9 Pułk Lotnictwa Myśliwskiego w Debrznie.
26 Pułk Lotnictwa Myśliwskiego został przekazany do Wojsk Lotniczych i podporządkowany dowódcy 4 DLM z jednoczesną zmianą nazwy jednostki na 9 Pułk Lotnictwa Myśliwskiego.

</doc>
<doc id="2102917" url="https://pl.wikipedia.org/wiki?curid=2102917" title="Bosna Sarajewo">
Bosna Sarajewo

Rukometni Klub Bosna Sarajewo; a także "RK Bosna Sarajewo" − męski klub piłki ręcznej z Bośni i Hercegowiny, powstały w 1948 r. w Sarajewie. Klub występuje w rozgrywkach "Premijer Ligi".

</doc>
<doc id="2102920" url="https://pl.wikipedia.org/wiki?curid=2102920" title="Xaver Hoffmann">
Xaver Hoffmann

Xaver Hoffmann (ur. 22 listopada 1974) – niemiecki snowboardzista. Jego najlepszym wynikiem na mistrzostwach świata jest 4. miejsce w halfpipe’ie na mistrzostwach w Madonna di Campiglio. Jego najlepszym wynikiem olimpijskim jest 17. miejsce w halfpipe’ie na igrzyskach w Nagano. Najlepsze wyniki w Pucharze Świata osiągnął w sezonie 2002/2003, kiedy to triumfował w klasyfikacji halfpipe’a.
W 2009 r. zakończył karierę.
Sukcesy.
Puchar Świata.
Miejsca na podium.
W sumie 4 zwycięstwa, 5 drugich i 4 trzecie miejsca.

</doc>
<doc id="2102922" url="https://pl.wikipedia.org/wiki?curid=2102922" title="Beniamin (Woskriesienski)">
Beniamin (Woskriesienski)

Beniamin, imię świeckie: Wasilij Woskriesienski (ur. 15 stycznia 1871 w Pieriesławcewie, zm. 5 października 1932 w Jarosławiu lub pod Krasnowodskiem) – rosyjski biskup prawosławny, święty nowomęczennik.
Urodził się w wielodzietnej rodzinie kapłana prawosławnego. W 1892, po ukończeniu seminarium duchownego w Jarosławiu złożył wieczyste śluby zakonne z imieniem Beniamin, po czym przyjął święcenia na hieromnicha. Cztery lata później uzyskał dyplom Moskiewskiej Akademii Duchownej (kandydat nauk teologicznych). W 1898 skierowany do Kutaisi jako inspektor miejscowego seminarium duchownego. Następnie pracował kolejno w seminariach w Tyflisie (1901–1908), Wiatce (1908–1909), Wołogdzie (1909–1910) oraz w Jarosławiu (1911–1921). 9 października miała miejsce jego chirotonia na biskupa pomocniczego eparchii jarosławskiej i rostowskiej z tytułem biskupa romanowskiego (według innych źródeł – tutajewskiego; z pewnością taki tytuł nosił od 1927).
W 1927 został aresztowany w Tutajewie i skazany na trzyletnią zsyłkę na północ ZSRR, tytularnie pozostawał biskupem pomocniczym dotychczasowej eparchii. W 1931, przebywając na miejscu zesłania, został aresztowany. Zmarł w październiku 1932 w trakcie śledztwa.
Jeszcze za życia uważany przez wiernych za świętego starca i wielkiego ascetę, został w 2000 kanonizowany jako jeden z Soboru Świętych Nowomęczenników i Wyznawców Rosyjskich.

</doc>
<doc id="2102923" url="https://pl.wikipedia.org/wiki?curid=2102923" title="Królik Bugs przedstawia">
Królik Bugs przedstawia

Królik Bugs przedstawia (ang. "The Bugs Bunny Show", 1960–2000) — pierwszy animowany serial telewizyjny wytwórni Warner Bros. o przygodach Królika Bugsa, Kaczora Daffy'ego i innych bohaterów Zwariowanych melodii. Serial emitowany był w USA w latach 1960–2000, w Polsce zaś z polskim lektorem – na kanale TVP1 w latach 1979–1980 i 1991–1992 (we wtorkowe popołudnia). W przeciągu 40 lat emisji w USA program często zmieniał tytuł oraz długość emisji.
Wersja polska.
Wersja polska: Telewizyjne Studia Dźwięku
Tekst: Mariusz Arno Jaworowski
Czytał: Andrzej Matul

</doc>
<doc id="2102925" url="https://pl.wikipedia.org/wiki?curid=2102925" title="Andrzej Zięba (historyk)">
Andrzej Zięba (historyk)

Andrzej A. Zięba (ur. 1958 w Nowym Wiśniczu) – polski historyk, doktor habilitowany nauk humanistycznych w zakresie historii, kierownik Zakładu Stosunków Etnicznych w Europie Instytutu Etnologii i Antropologii Kulturowej Uniwersytetu Jagiellońskiego.
Życiorys.
Absolwent Wydziału Filozoficzno-Historycznego Uniwersytetu Jagiellońskiego, Instytutu Historii (1982), doktor (1992). W latach 1982-2008 pracownik Zakładu Historii Międzynarodowych Ruchów Migracyjnych w Instytucie Badań Polonijnych Uniwersytetu Jagiellońskiego. W latach 1987-1989 visiting scholar w: Center for Russian and East European Studies (University of Michigan), Harvard Ukrainian Research Institute, Canadian Institute of Ukrainian Studies (University of Alberta), Chair of Ukrainian Studies (University of Toronto). Resident scholar w Multicultural History Society of Ontario (1994).
W 2011 uzyskał stopień doktora habilitowanego na podstawie rozprawy "Lobbing dla Ukrainy w Europie międzywojennej: Ukraińskie Biuro Prasowe w Londynie oraz jego konkurenci polityczni (do roku 1932)". Od 2014 kierownik Zakładu Stosunków Etnicznych w Europie Instytutu Etnologii i Antropologii Kulturowej Uniwersytetu Jagiellońskiego.
Sekretarz Komisji Wschodnioeuropejskiej Wydziału II Historyczno - Filozoficznego Polskiej Akademii Umiejętności, członek Komisji do Badań Diaspory Polskiej PAU. Wieloletni współpracownik, a w latach 1999-2003 zastępca redaktora naczelnego Polskiego Słownika Biograficznego. Członek rad redakcyjnych czasopism: „Krakowskie Pismo Kresowe” (Kraków), „Lehahayer. Czasopismo poświęcone dziejom Ormian polskich” (Kraków) oraz „Studia Politologica Ucraino-Polona” (Kijów-Kraków).
W 2013 laureat Nagrody Naukowej KLIO za monografię "Ormiańska Warszawa", której jest współautorem i redaktorem naukowym. W 2017 otrzymał srebrny medal „Zasłużony Kulturze Gloria Artis”.

</doc>
<doc id="2102928" url="https://pl.wikipedia.org/wiki?curid=2102928" title="Iouri Podladtchikov">
Iouri Podladtchikov

Iouri Podladtchikov (ros. Юрий Юрьевич Подладчиков, "Jurij Jurjewicz Podładczikow"; ur. 13 września 1988 w Podolsku) – rosyjski snowboardzista reprezentujący Szwajcarię od sezonu 2006/2007, mistrz olimpijski i trzykrotny medalista mistrzostw świata.
Kariera.
Po raz pierwszy na arenie międzynarodowej pojawił się 29 marca 2003 roku w Szukołowie, gdzie w mistrzostwach Rosji zajął 30. miejsce w snowcrossie. W 2004 roku wystartował na mistrzostwach świata juniorów w Oberwiesenthal, gdzie był siedemnasty w big air. Jeszcze dwukrotnie startował na imprezach tego cyklu, jednak nie poprawił tego rezultatu.
W zawodach Pucharu Świata zadebiutował 29 października 2004 roku w Saas-Fee, zajmując 31. miejsce w half-pipie. Na podium zawodów tego cyklu po raz pierwszy stanął 1 września 2007 roku w Cardronie, kończąc rywalizację w tej konkurencji na drugiej pozycji. W zawodach tych rozdzielił Ryō Aono z Japonii i kolejnego reprezentanta Szwajcarii, Rolfa Feldmanna. Najlepsze wyniki osiągnął w sezonie 2007/2008, kiedy to zajął 13. miejsce w klasyfikacji generalnej oraz triumfował w klasyfikacji halfpipe’a.
W 2014 roku wywalczył złoty medal podczas w halfpipie podczas igrzysk olimpijskich w Soczi. W zawodach tych pokonał dwóch Japończyków: Ayumu Hirano i Taku Hiraokę. Był też czwarty w tej samej konkurencji na rozgrywanych cztery lata wcześniej igrzyskach olimpijskich w Vancouver, przegrywając walkę o medal ze Scottym Lago z USA. W 2011 roku zdobył srebrny medal na mistrzostwach świata w La Molina, plasując się za Nathanem Johnstone’em z Australii i Markusem Malinem z Finlandii. Podczas rozgrywanych dwa lata później mistrzostw świata w Stoneham był najlepszy, pokonując Hiraokę i Malina. Kolejny medal zdobył w 2017 roku, zajmując drugie miejsce na mistrzostwach świata w Sierra Nevada. Tym razem na podium rozdzielił Australijczyka Scotty’ego Jamesa i kolejnego Szwajcara, Patricka Burgenera. Był też między innymi czwarty na mistrzostwach świata w Kreischbergu w 2015 roku, gdzie w walce o podium lepszy okazał się Tim-Kevin Ravnjak ze Słowenii.
W sierpniu 2020 roku ogłosił zakończenie sportowej kariery.
Osiągnięcia.
Puchar Świata.
Pozostałe miejsca na podium.
W sumie (4 zwycięstwa, 5 drugich i 5 trzecich miejsc).

</doc>
<doc id="2102929" url="https://pl.wikipedia.org/wiki?curid=2102929" title="Andrzej A. Zięba">
Andrzej A. Zięba



</doc>
<doc id="2102930" url="https://pl.wikipedia.org/wiki?curid=2102930" title="Dynatop">
Dynatop

Dynatop – uniwersalna nawierzchnia boisk sportowych, mineralna zaliczana do grupy nawierzchni naturalnych. Popularna w Skandynawii ze względu dużą chłonność wody. W Polsce istnieje kilka obiektów sportowych wykorzystujących tą nawierzchnię. Są to głównie obiekty tenisowe: COS - Spała posiada 5 kortów tenisowych o tej nawierzchni, Korty Malta – Poznań, 2 korty o nawierzchni dynatop.

</doc>
<doc id="2102931" url="https://pl.wikipedia.org/wiki?curid=2102931" title="Doły (Karwina)">
Doły (Karwina)

Doły (też: "Kopalnie", "Karwinna", , dawniej: Karvinná, , pierwotnie "Arnoldsdorf") – część miasta Karwina w kraju morawsko-śląskim, w powiecie Karwina w Czechach. Jest to także gmina katastralna o nazwie Karviná-Doly i powierzchni 1634,93 ha, na południowo-zachodnim skraju miasta. W 2001 liczyły 810 mieszkańców, a w 2010 odnotowano 161 adresów. Obejmuje obszar dawnej Karwiny (cz. "Karvinná", niem. "Karwin") sprzed 1948 roku. Współczesna Karwina zrodziła się w 1948 z połączenia ówczesnych gmin: Karwina, Frysztat, Darków, Raj oraz Stare Miasto. Nowy organizm miejski otrzymał nazwę właśnie od Karwiny, zaś herb od Frysztatu.
W granicach administracyjnych dzielnicy znajduje się również obszar dawniej samodzielnej wsi Solcy.
Nazwa.
Nazwa "Karwina", dawniej też Karwinna, jest kulturowa ("od stpol. apelativa karw, karwa, psl. korva") lub dzierżawcza od nazwy osobowej Karw lub Karwa, być może od słowa "karw" oznaczającego "woła, człowieka leniwego". Średniowieczna nazwa niemiecka "Arnoldesdorf" oznaczała "wieś Arnolda". Na przestrzeni lat w dokumentach średniowiecznych była wymieniana jako "Carwina/Carvina" (ok. 1305), "Karwin, in deutscher Sprache Arnolssdorff genannt" (1331), "z Karwiney" (1441), "Arnoldisdorff" (1447), "Carwynu" (w celowniku, 1447), "z Carwine" (1450), "Karwynsky z Karwyni" (1461), "wsy Karwiney" (1461), "z Karwiney" (1536), "Karwinsky z Karwinney" (1584), "na Karwiney" (1598), "Karwina" (1652), "Karwin" (1736, 1804), "Karwina, Karwino" (1788), "Karwina, Karviná, Karwin" (1900). W miejscowej gwarze występuje wymowa zarówno "Karwina" jak i "Karwino", dopełniacz "Karwinej".
Historia.
Miejscowość po raz pierwszy wzmiankowana została w łacińskim dokumencie Liber fundationis episcopatus Vratislaviensis (pol. "Księga uposażeń biskupstwa wrocławskiego"), spisanej za czasów biskupa Henryka z Wierzbna ok. 1305 w szeregu wsi zobowiązanych do płacenia dziesięciny biskupstwu we Wrocławiu, w postaci "item in Carwina XI) mansi". Zapis ten oznaczał, że wieś posiadała 11 łanów większych. Jej powstanie wiąże się z przeprowadzaną pod koniec XIII wieku na terytorium późniejszego Górnego Śląska wielką akcją osadniczą (tzw. łanowo-czynszową). Krótko po tym wydarzeniu do miejscowości dotarła również grupa niemieckich osadników, którzy nadali miejscowości nazwę "Arnoldesdorff" (wzmiankowanej w 1331 i 1447), która zanikła jeszcze w średniowieczu. Wieś politycznie znajdowała się wówczas w granicach utworzonego w 1290 piastowskiego (polskiego) księstwa cieszyńskiego, będącego od 1327 lennem Królestwa Czech, a od 1526 roku w wyniku objęcia tronu czeskiego przez Habsburgów wraz z regionem aż do 1918 roku w monarchii Habsburgów (potocznie Austrii).
W 1419 miejscowość została sprzedana przez księcia Bolka w lenno Mikołajowi Stopakowi z rodu Kiczków, którego potomkowie przyjęli nazwisko Karwińskich. W 1551 miejscowość została zakupiona przez Larischów, od 1654 tytułujących się jako baronowie, a od 1748 jako hrabiowie. W 1730 Karwina stała się siedzibą fideikomisu, którego majątek wzrósł znacznie po małżeństwie Jana Józefa Antoniego Larischa ze spadkobierczynią Mönnichów, Marią Teklą.
Odkrycie bogatych złóż węgla na wzgórzu Czechowice przez Jana Erdmana Floriana Larischa dało podwaliny do przyszłego gwałtownego rozwoju Karwiny i sąsiednich wsi jako miejscowości górniczych. Na początku XIX wieku wydobywano tu około 2000 do 2300 ton węgla w odkrywkach Lejawa, Podolina i Na Krzemieńcu. Otwarcie w 1847 roku pierwszego połączenia kolejowego w regionie w ramach cesarsko-królewskiej Kolei Północnej uruchomiło nowy etap już lukratywnego górnictwa w Zagłębiu Ostrawsko-Karwińskim. Upowszechniły się kopalnie głębinowe, pojawiły się pierwsze maszyny parowe (głównie w transporcie) oraz nowoczesne zarządzanie i obcy kapitał (w Karwinie np. hrabiego Zdenko Zierotina). Siła pracownicza rekrutowana była jednak wciąż głównie z najbliższej okolicy. Rekompensata za zniesienie feudalizmu zasiliła rodzinną kasę rodu Larischów von Mönnich, która w 1856 otworzyła nową kopalnię głębinową Franciszek przy granicy z Dąbrową. Kolejny etap nastąpił od lat 70. XIX wieku. W 1871 otwarto Kolej Koszycko-Bogumińską. Kryzys ekonomiczny lat 70. pociągnął za sobą kolejne zmiany własnościowe. Jedynie bardzo nowoczesne spółki były w stanie unieść otwieranie nowych "wielkich kopalni", od początku zelektryfikowanych. W ich sąsiedztwie powstawały coraz większe osiedla robotnicze dla górników, najczęściej przybyłych z Galicji Zachodniej. Na tym tle wyróżniały się jednak Hrabiowskie Zakłady Węglowe i Koksownicze Larisch-Mönnichów ("Gräflich Larisch-Mönnische Kohlen- und Kokswerke in Karwin") posiadające jednoosobowego właściciela,
W 1847 we wsi mieszkało 1412 osób, z tego 1312 katolików, 92 protestantów oraz 8 żydów, posługujących się według schematyzmu kościelnego językiem polskim (w tym czasie miejscowa ludność określana była też jako śląsko-polska lub wasserpolska). Do 1869 liczba ta dobiła 3384 osób, lecz w następnych dekadach liczba ta gwałtownie rosła. Według austriackiego spisu ludności z 1910 roku miasteczko Karwina (bez Solcy) miała już 15761 mieszkańców, z czego 15 402 było zameldowanych na stałe, 12 727 (82,6%) było polsko-, 1815 (11,9%) niemiecko-, 823 (5,3%) czesko- i 37 (0,2%) innojęzycznymi, 13 754 (87,3%) było katolikami, 1682 (10,7%) ewangelikami, 8 (0,1%) kalwinistami, 171 (1,1%) wyznawcami judaizmu oraz 146 (1,1%) innej religii lub wyznania.
Znajduje się tu również barokowy kościół św. Piotra z Alkantary wybudowany w 1736. Z powodu intensywnego wydobycia węgla kamiennego w okolicy ziemia opadła, a budynek przechylił się o 6,8° w kierunku południowym. Obecnie kościół jest chronionym zabytkiem i pamiątką z przeszłości, kiedy fedrunek pod Karwiną odbywał się na dużo większą skalę niż dziś. Kościół jest wciąż otwarty i każdego tygodnia przeprowadza msze w językach czeskim i polskim. W pobliżu kościoła zlokalizowany jest też stary cmentarz.
Podobnie wyludnił się obszar całej dzielnicy. Jeszcze w 1930 liczył 22317 mieszkańców, w 1961 12796, a w 1991 jedynie 1302. Mimo to na terenie dzielnicy wciąż funkcjonują czynne kopalnie zrzeszone w OKD, a.s.

</doc>
<doc id="2102932" url="https://pl.wikipedia.org/wiki?curid=2102932" title="Lawonci Zdaniewicz">
Lawonci Zdaniewicz

Lawonci Uljanawicz Zdaniewicz (, , "Leontij Uljanowicz Zdaniewicz"; ur. 10 czerwca 1955) – białoruski architekt i polityk, w latach 1990–1996 deputowany do Rady Najwyższej Białoruskiej SRR / Rady Najwyższej Republiki Białorusi XII kadencji; członek Opozycji BNF – frakcji parlamentarnej organizacji Białoruski Front Ludowy (), o charakterze antykomunistycznym i niepodległościowym.
Życiorys.
Ukończył Brzeski Instytut Inżynieryjno-Budowlany. Pracował jako szef grupy architektów instytutu „Biełgosprojekt”. 16 maja 1990 roku został deputowanym ludowym do Rady Najwyższej Białoruskiej SRR XII kadencji (od 19 września 1991 roku – Rady Najwyższej Republiki Białorusi) z Maszerowskiego Okręgu Wyborczego Nr 39 miasta Mińska. Wchodził w skład komisji parlamentarnych: Komisji Rady Najwyższej ds. Architektury, Budownictwa, Produkcji Materiałów Budowlanych i Mieszkalno-Komunalnej Gospodarki Wsi i Miasta, Komisji Rady Najwyższej ds. Edukacji, Kultury i Ochrony Historycznego Dziedzictwa oraz Czasowej Komisji Rady Najwyższej ds. Oceny Działalności Urzędników i Innych Osób Odpowiedzialnych w Związku z Likwidacją Skutków Awarii w Elektrowni Atomowej w Czarnobylu. Od 20 lipca 1990 roku wchodził w skład Komisji Konstytucyjnej. Był również członkiem tzw. "Gabinetu Cieni" Opozycji BNF.
Brał udział w opracowaniu i przyjęciu Deklaracji o Państwowej Suwerenności Białorusi oraz przygotowaniu projektów ustaw na nadzwyczajnej sesji Rady Najwyższej 24–25 sierpnia 1991 roku, w czasie której ogłoszono niepodległość Białorusi.
Współautor "Koncepcji przejścia Białoruskiej SRR na gospodarkę rynkową" (jesień 1990 r.), "Koncepcji reformy ekonomicznej w Republice Białorusi" (wiosna 1992 r.), "Głównych kierunków reform dla wyjścia z kryzysu – przedwyborczej platformy ekonomicznej BFL "Odrodzenie"" (wiosna 1995 r.), odpowiedzialny za opracowanie szeregu projektów ustaw dotyczących ziemi ("Kodeks Ziemski" i in.), przewidujących przekazanie jej na własność obywatelom (październik 1990 r.), a także wielu innych projektów ustaw. Uczestnik głodówki deputowanych Opozycji BNF 11–12 kwietnia 1995 roku w Sali Owalnej parlamentu, ogłoszonej na znak protestu przeciwko zainicjowanemu przez prezydenta Łukaszenkę referendum na temat wprowadzenia języka rosyjskiego jako drugiego języka państwowego, zmiany symboli państwowych Białorusi (biało-czerwono-białej flagi i herbu Pogoni) na symbole nawiązujące do radzieckich, integracji ekonomicznej z Federacją Rosyjską i prawie prezydenta do rozwiązywania parlamentu. W nocy z 11 na 12 kwietnia został razem z innymi protestującymi wywleczony siłą z sali parlamentu przez zamaskowanych funkcjonariuszy wojska i służb specjalnych, pobity, wepchnięty do samochodu, wywieziony, a następnie wyrzucony na ulicy w centrum Mińska.
W 2010 roku Zianon Pazniak opisał w swoich wspomnieniach Lawonciego Zdaniewicza z początku lat 90. następująco:

</doc>
<doc id="2102933" url="https://pl.wikipedia.org/wiki?curid=2102933" title="Kopalnie">
Kopalnie



</doc>
<doc id="2102934" url="https://pl.wikipedia.org/wiki?curid=2102934" title="Karviná-Doly">
Karviná-Doly



</doc>
<doc id="2102936" url="https://pl.wikipedia.org/wiki?curid=2102936" title="Zbierski">
Zbierski



</doc>
<doc id="2102937" url="https://pl.wikipedia.org/wiki?curid=2102937" title="Instytut Sterowania i Systemów Informatycznych Uniwersytetu Zielonogórskiego">
Instytut Sterowania i Systemów Informatycznych Uniwersytetu Zielonogórskiego

Instytut Sterowania i Systemów Informatycznych Uniwersytetu Zielonogórskiego wchodzi w skład Wydziału Informatyki, Elektrotechniki i Automatyki.
Historia.
Został utworzony w 1992 r. z inicjatywy prof. dr. hab. inż. Józefa Korbicza. Do 1998 r. funkcjonował pod nazwą Instytut Robotyki i Inżynierii Oprogramowania. Od 2019 r. Instytut jest koordynatorem Rady Dyscypliny Informatyka Techniczna i Telekomunikacja na Uniwersytecie Zielonogórskim.
Struktura.
Aktualnie Instytut obejmuje trzy zakłady:
W ramach Instytutu działa także redakcja czasopisma naukowego "International Journal of Applied Mathematics and Computer Science (AMCS)""," indeksowanego od 2007 r. w bazie JCR.
Kadra.
Aktualnie w Instytucie zatrudnionych jest:
Dydaktyka.
Instytut bierze udział w kształceniu na poziomie inżynierskim, magisterskim oraz doktoranckim.
Kierunki kształcenia.
a także inżynieria biomedyczna (wspólnie z Wydziałem Mechanicznym UZ).

</doc>
<doc id="2102939" url="https://pl.wikipedia.org/wiki?curid=2102939" title="Home Sweet Home (album House of Krazees)">
Home Sweet Home (album House of Krazees)

Home Sweet Home – pierwszy album House of Krazees wydany 1 października 1993 roku, nakładem ich własnej wytwórni muzycznej Retro Horror Muzik. Album został wyprodukowany tylko na kasecie w nakładzie 500 sztuk. W roku 1995 wydano reedycje "Home Sweet Home" po tym, jak HOK podpisali umowę z Latnem Intertainment. Po rozwiązaniu grupy, w 2003 roku Twiztid (w drodze sądowej) nabyli prawa do wszystkich albumów House of Krazees i w tym samym roku, nakładem nowej, krótkotrwałej wytwórni Majik Records wydali reedycje swojej pierwszej Ep na płycie CD.

</doc>
<doc id="2102940" url="https://pl.wikipedia.org/wiki?curid=2102940" title="Rondo świętego Jerzego w Gorzowie Wielkopolskim">
Rondo świętego Jerzego w Gorzowie Wielkopolskim

Rondo Świętego Jerzego w Gorzowie Wielkopolskim – rondo znajdujące się na Zawarciu (dzielnicy Gorzowa Wielkopolskiego), na styku mostu Staromiejskiego, ulicy Fabrycznej, Grobla oraz Przemysłowej.
Przy rondzie znajdują się: Muzeum Lubuskie im. Jana Dekerta oraz centrum handlowe NoVa Park. 
Historia.
Rondo powstało w wyniku przebudowy mostu Staromiejskiego (2006–2007). Poświęcone męczennikowi chrześcijańskiemu, świętemu Jerzemu, zostało oddane do użytku 28 lipca 2007 o 4:00 nad ranem.
W 2007 roku wraz z rondem wybudowano wieżę widokową i mini pasaż handlowy Dominantę (zwaną także Info Globem). Budowla została oficjalnie otwarta 18 lipca 2008 roku. Spotkała się ona z dużą krytyką, została również odznaczona antynagrodą Makabryła za najgorszy budynek 2007 roku.

</doc>
<doc id="2102941" url="https://pl.wikipedia.org/wiki?curid=2102941" title="Gefitynib">
Gefitynib

Gefitynib – inhibitor kinazy proteinowej, wskazany do leczenia dorosłych pacjentów z niedrobnokomórkowym rakiem płuca, miejscowo zaawansowanym lub z przerzutami, z aktywującą mutacją EGFR-TK.
Mechanizm działania.
Gefitynib jest wybiórczym, małocząsteczkowym inhibitorem kinazy tyrozynowej receptora dla naskórkowego czynnika wzrostu i jest skutecznym sposobem leczenia u pacjentów dotkniętych nowotworem z obecnością mutacji aktywującej domenę kinazy tyrozynowej EGFR niezależnie od rzutu leczenia. Nie stwierdzono istotnego klinicznie działania u pacjentów z brakiem mutacji EGFR w guzie. Czynnik wzrostu naskórka i jego receptor (EGFR, od [HER1; ErbB1]) zostały zidentyfikowane jako główne czynniki odpowiedzialne za proces wzrostu i podziału w komórkach prawidłowych oraz nowotworowych. Aktywująca mutacja EGFR w komórce nowotworowej jest ważnym czynnikiem pobudzającym wzrost komórki, blokującym apoptozę, zwiększającym produkcję czynników angiogenezy i ułatwiającym proces powstawania przerzutów.

</doc>
<doc id="2102944" url="https://pl.wikipedia.org/wiki?curid=2102944" title="Niemrawiec żółtogłowy">
Niemrawiec żółtogłowy

Niemrawiec żółtogłowy ("Bungarus flaviceps") – rzadki gatunek jadowitego węża z rodziny zdradnicowatych.
Występuje na Półwyspie Indochińskim i na wyspach Archipelagu Malajskiego. Zajmuje górzyste tereny wilgotnych lasów równikowych. Zazwyczaj osiąga długość 100 cm, maksymalnie 180 cm. Grzbiet niebiesko-czarny, brzuch żółtawy. Wierzch głowy koloru czerwonego lub żółtego. Za dnia mało aktywny, ożywia się dopiero nocą. Poluje głównie na inne węże. Jest gatunkiem rzadko spotykanym, nie zanotowano wielu przypadków ukąszeń stąd niewiele wiadomo o jego jadzie. Dla człowieka ugryzienie może okazać się śmiertelne.
Podgatunki.
Wyróżniono dwa podgatunki "B. flaviceps":

</doc>
<doc id="2102947" url="https://pl.wikipedia.org/wiki?curid=2102947" title="Zdunek">
Zdunek



</doc>
<doc id="2102948" url="https://pl.wikipedia.org/wiki?curid=2102948" title="Jiří Palkovský">
Jiří Palkovský

Jiří Palkovský (ur. 23 maja 1951) – czechosłowacki lekkoatleta, który specjalizował się w skoku wzwyż.
Karierę zaczynał od zdobycia w 1970 roku mistrzostwa Europy juniorów, podczas tych zawodów wyrównał, wynikiem 2,18 m rekord Czechosłowacji w kategorii seniorów. W kolejnym sezonie zajął jedenastą lokatę w mistrzostwach Europy. Największym sukcesem w seniorskiej karierze skoczka było zdobycie srebrnego medalu halowego czempionatu Starego Kontynentu w 1973 roku. Reprezentant Czechosłowacji w meczach międzypaństwowych. 

</doc>
<doc id="2102950" url="https://pl.wikipedia.org/wiki?curid=2102950" title="Sujata Koirala">
Sujata Koirala

Sujata Koirala (ur. 9 lutego 1954 w Biratnagarze) – nepalska polityk.
Córka czterokrotnego premiera Giriji Prasad Koirali. Urodziła się w Biratnagarze. Wchodzi w skład KC Kongresu Nepalskiego, stoi także na czele partyjnego wydziału spraw zagranicznych. W latach 2007 - 2008 pełniła funkcję rzeczniczki swojego ugrupowania. W wyborach do Zgromadzenia Konstytucyjnego bez powodzenia ubiegała się o mandat. Była ministrem bez teki w ostatnim gabinecie ojca. 4 czerwca 2009 została mianowana ministrem spraw zagranicznych w rządzie M. K. Nepala. 12 października 2009 objęła dodatkowo stanowisko wicepremiera.

</doc>
<doc id="2102955" url="https://pl.wikipedia.org/wiki?curid=2102955" title="Homebound">
Homebound

Homebound – drugi album grupy House of Krazees wydany w czerwcu 1994 roku.Początkowo album miał zostać wydany nakładem wytwórni muzycznej „Mazz Musik”, pod nazwą „Return Of The Mad Men”, jednak gdy materiał został nagrany „Mazz Musik” wycofała się z umowy. Scott Chapman, który wspólnie z The R.O.C. zajął się produkcją, wyszedł z inicjatywą sfinansowania albumu, jednak ze względu na ograniczone środki byli w stanie wydać tylko 200 sztuk i tylko na kasecie, wtedy też zmieniono nazwę EP’ki na „Homebound”. W 2004 roku album został wydany ponownie nakładem Psychopathic Records.

</doc>
<doc id="2102956" url="https://pl.wikipedia.org/wiki?curid=2102956" title="Stare Miasto (Karwina)">
Stare Miasto (Karwina)

Stare Miasto (czes. Staré Město, niem. Altstadt) – część miasta Karwina w kraju morawsko-śląskim, w powiecie Karwina w Czechach. Jest to także gmina katastralna o nazwie Staré Město u Karviné (Stare Miasto koło Karwiny) i powierzchni 853,26 ha. W 2001 r. liczyły 855 mieszkańców, a w 2010 odnotowano 317 adresów. 
Historia.
Prawdopodobnie tutaj, na prawym brzegu Olzy umiejscowiony był stary Frysztat, zakładany na początku XIV wieku na gruntach wsi Raj, jednak częste powodzie dały jeszcze w XIV wieku impuls do założenia nowej osady w miejscu, gdzie Frysztat stoi do dziś.
Stare Miasto k. Frysztatu zostało po raz pierwszy wzmiankowane w 1434 r. jako "Altstadt", w 1447 r. wzmiankowano "miesto Frysstath a Stari Frystath", zaś w 1450 r. "Stare miesto". Politycznie wieś znajdowała się wówczas w granicach księstwa cieszyńskiego, będącego lennem Królestwa Czech, a od 1526 roku w wyniku objęcia tronu czeskiego przez Habsburgów wraz z regionem aż do 1918 roku w monarchii Habsburgów (potocznie Austrii). 
Stąd pochodził rolnik Ondra Foltýn, który wywołał w 1766 r. największe w tym regionie powstanie chłopskie, w wyniku którego zniesiono pańszczyznę. 
Według austriackiego spisu ludności z 1910 r. Stare Miasto miało 1335 mieszkańców, z czego 1322 było zameldowanych na stałe, 1316 (99,5%) było polsko- a 6 (0,5%) niemieckojęzycznymi, 899 (67,3%) było katolikami, 424 (31,8%) ewangelikami, 11 (0,8%) wyznawcami judaizmu oraz 1 (0,1%) innej religii lub wyznania.

</doc>
<doc id="2102957" url="https://pl.wikipedia.org/wiki?curid=2102957" title="Manoel Ceia Laranjeira">
Manoel Ceia Laranjeira

Manoel Ceia Laranjeira (ur. 11 grudnia 1903, zm. 23 maja 1994) - brazylijski duchowny, patriarcha Niezależnego Katolickiego Kościoła Apostolskiego (ICAI).
W latach 1947-1966 duchowny Brazylijskiego Katolickiego Kościoła Apostolskiego (ICAB). Wyświęcony na księdza 8 grudnia 1947 przez biskupa Carlosa Duarte Costa. Konsekrowany 29 czerwca 1951 przez biskupów Salomão Barbosa Ferraz i Jana Piotra Perkowskiego.
W latach 1966-1994 patriarcha Niezależnego Katolickiego Kościoła Apostolskiego (ICAI).

</doc>
<doc id="2102963" url="https://pl.wikipedia.org/wiki?curid=2102963" title="Wargacz śródziemnomorski">
Wargacz śródziemnomorski

Wargacz śródziemnomorski ("Symphodus mediterraneus") – gatunek ryby z rodziny wargaczowatych (Labridae).
Występowanie.
Występuje w północnym Atlantyku od Portugalii do Maroka, w pobliżu Madery i Azorów, Morze Śródziemne, Morze Marmara i Bosfor.
Ryba żyjąca w wodach przybrzeżnych, na rafach skalnych i łąkach trawy morskiej, na głębokości do 50 m. 
Opis.
Dorasta maksymalnie do 15 cm. Ciało wydłużone o dużej głowie i spiczastym pysku. Mały otwór gębowy z grubymi wargami. Szczęki wysuwalne na każdej z nich uzębienie w postaci dwóch dużych stożkowatych zębów, kość podniebienia bezzębna, natomiast dolna kości gardłowe zrośnięte w silną płytkę żującą. Łuski duże, koliste, wzdłuż linii bocznej od 30-35 łusek przebiegających równolegle do linii grzbietu. Płetwa grzbietowe długa, niepodzielona podparta 15–18 twardymi i 9–11 miękkimi promieniami. Płetwa odbytowa podparta 3 twardymi i 8–12 miękkimi promieniami.
Ubarwienie odmienne dla płci. Samce przeważnie czerwonawobrązowe, w okresie godowym fioletowoczerwone z opalizującymi niebieskimi plamami i smugami. Samice jasnobrązowe bez pasków. U nasady płetwy piersiowej oraz na trzonie ogonowym wyraźne ciemne plamy, z obrzeżeniem, żółtym u samców i ciemnobrązowym u samic.
Odżywianie.
Odżywia się drobnymi zwierzętami żyjącymi na dnie.
Rozród.
Tarło odbywa się od maja do czerwca. Samiec buduje z fragmentów glonów gniazdo, które obsypuje piaskiem. Następnie broni złożonej ikry.

</doc>
<doc id="2102964" url="https://pl.wikipedia.org/wiki?curid=2102964" title="Symphodus mediterraneus">
Symphodus mediterraneus



</doc>
<doc id="2102965" url="https://pl.wikipedia.org/wiki?curid=2102965" title="Łukasz Jurga">
Łukasz Jurga

Łukasz Jurga (ur. 7 lipca 1988) – polski lekkoatleta, skoczek o tyczce.
Sześciokrotny finalista mistrzostw Polski w kategorii seniorów na otwartym stadionie, w tym brązowy medalista w 2010. Medalista mistrzostw kraju w kategoriach juniorów i młodzieżowców. 
W 2005 nie zaliczył żadnej wysokości i odpadł w eliminacjach podczas mistrzostw świata juniorów młodszych

</doc>
<doc id="2102968" url="https://pl.wikipedia.org/wiki?curid=2102968" title="Vena femoralis">
Vena femoralis



</doc>
<doc id="2102969" url="https://pl.wikipedia.org/wiki?curid=2102969" title="Nervus accessorius">
Nervus accessorius



</doc>
<doc id="2102970" url="https://pl.wikipedia.org/wiki?curid=2102970" title="Bilgamesz">
Bilgamesz



</doc>
<doc id="2102972" url="https://pl.wikipedia.org/wiki?curid=2102972" title="Adolf Stieler">
Adolf Stieler

Adolf Stieler (ur. 26 lutego 1775 w Gocie, zm. 13 marca 1836) – niemiecki kartograf i geograf.
Kształcił się na uniwersytetach w Jenie i Getyndze. Współpracował z Justus Perthes Geographical Institute, w znaczący sposób przyczynił się do rozwoju kartografii, m.in. poprzez stworzenie Stielers Handatlas, który został opublikowany przez wydawcę Justusa Perthesa.

</doc>
<doc id="2102976" url="https://pl.wikipedia.org/wiki?curid=2102976" title="Katarzyna Płonka">
Katarzyna Płonka

Katarzyna Płonka (ur. 28 czerwca 1988) – polska lekkoatletka, trójskoczkini.
Kariera.
Brązowa medalistka mistrzostw Polski seniorów na stadionie (2010 i 2016) oraz w hali (2011). Medalistka mistrzostw kraju w kategoriach juniorów i młodzieżowców. 

</doc>
<doc id="2102977" url="https://pl.wikipedia.org/wiki?curid=2102977" title="Tibni">
Tibni

Tibni (hebr. תבני) − syn Ginaty, według 1 Krl 16,21.22 jeden z rywali do tronu Izraela po zamordowaniu Eli przez Zimriego. 
Po obaleniu Zimriego przez Omriego Izrael podzielił się na zwolenników Omriego i zwolenników Tibniego. Ocenia się, że wojna domowa mogła trwać 4-5 lat. Tibni w końcu został pokonany, a królem został Omri. Albright datuje czas jego panowania na lata 876 – 871 p.n.e., podczas gdy Thiele na lata 885 – 880 p.n.e.
Imię Tibni jest wyjaśniane jako „budowa Jahwe”, w Septuagincie zostało sparodiowane jako Tabni ("słomiany człowiek") i na tej podstawie niektórzy sugerują, że Tibni to tylko przydomek.

</doc>
<doc id="2102978" url="https://pl.wikipedia.org/wiki?curid=2102978" title="Obława (piosenka)">
Obława (piosenka)

Obława – piosenka autorstwa Jacka Kaczmarskiego, napisana w 1974. Jest to wolne tłumaczenie piosenki Włodzimierza Wysockiego "Охота на волков" ("Ochota na wołkow"), którą Kaczmarski usłyszał pierwszy raz w domu reżysera Jerzego Hoffmana. Z tekstu Wysockiego Kaczmarski zapożyczył sytuację wyjściową (tytułowe polowanie) zmieniając melodię i dostosowując metafory do polskich realiów (zniknęły np. z tekstu czerwone chorągiewki, symbol irracjonalnej bariery, którą wilk musi pokonać, a pojawiły się gończe psy).
"Obławę," wraz z "Przybyciem tytanów", Kaczmarski wyśpiewał wspólnie z Piotrem Gierakiem podczas Warszawskiego Jarmarku Piosenki w Klubie Remont. Wygrany występ stał się przepustką do XIV edycji Studenckiego Festiwalu Piosenki w Krakowie, na którym Kaczmarski wraz z Gierakiem zajęli pierwsze miejsce, a także otrzymali nagrodę dziennikarzy.
"Obława" jest jedną z najbardziej znanych piosenek Jacka Kaczmarskiego. Pieśń o konieczności obrony przed niesprawiedliwym światem stała się, podobnie jak Mury i Zbroja, hymnem Solidarności. Sam tekst doczekał się kontynuacji "Obława II (z helikopterów)" w 1983, "Obława III (potrzask)" z 1987, "Obława IV" z 1990. "Obława II" jest również swobodną adaptacją analogicznej pieśni Włodzimierza Wysockiego "Oхота с вертолетов" ("Ochota z wiertoletow"). 
Piosenka znalazła się także na ścieżce dźwiękowej filmu "Młode wilki", bez wiedzy i zgody Kaczmarskiego. Odniesienie do piosenki znajduje się w tekście utworu "Zapomniani bohaterowie", opublikowanym na albumie "Lojalność" grupy Hemp Gru. Inni wykonawcy tego utworu to Szklany Markiz, Zakopower i Paweł Kukiz (płyta "Siła i honor" z 2012).

</doc>
<doc id="2102979" url="https://pl.wikipedia.org/wiki?curid=2102979" title="Nervus medianus">
Nervus medianus



</doc>
<doc id="2102984" url="https://pl.wikipedia.org/wiki?curid=2102984" title="Nachman Blumental">
Nachman Blumental

Nachman Blumental (ur. w 1905 w Borszczowie, zm. 8 listopada 1983 w Tel Awiwie) – żydowski historyk, w latach 1947-1949 dyrektor Żydowskiego Instytutu Historycznego, działacz Centralnej Żydowskiej Komisji Historycznej.
Przed II wojną światową ukończył studia polonistyczne na Uniwersytecie Warszawskim, następnie pracował jako nauczyciel w Lublinie. Przeżył wojnę, ukrywając się. Następnie został członkiem Centralnej Żydowskiej Komisji Historycznej i pierwszym dyrektorem Żydowskiego Instytutu Historycznego (1947-1949). W 1950 wyemigrował do Izraela. Współpracował z Muzeum Bohaterów Getta w kibucu Lochame ha-Geta’ot (wydawał pismo tej instytucji "Dapim Le-Heker Ha-Sho'ah Veha-Mered") oraz Instytutem Jad Waszem (był członkiem redakcji pisma "Jedjot Jad Waszem")

</doc>
<doc id="2102988" url="https://pl.wikipedia.org/wiki?curid=2102988" title="Florian Handke">
Florian Handke

Florian Handke (ur. 22 marca 1982) – niemiecki szachista, arcymistrz od 2003 roku.
Kariera szachowa.
W latach 1998–2000 trzykrotnie reprezentował Niemcy na mistrzostwach świata i Europy juniorów w różnych kategoriach wiekowych, najlepszy wynik osiągając w 1999 r. w Oropesa del Mar, gdzie na mistrzostwach świata do 18 lat zajął VIII miejsce. W 2000 r. wystąpił w narodowej drużynie podczas turnieju o Puchar Mitropa. W 2001 i 2002 r. odniósł sukcesy w finałach indywidualnych mistrzostw Niemiec, zdobywając srebrny (Altenkirchen (Westerwald) 2001) i brązowy (Saarbrücken 2002) medal. Podczas tych turniejów wypełnił dwie arcymistrzowskie normy, kolejne (również w 2002 r.) na turniejach w Amsterdamie (turniej "Lost Boys", dz. II m. za Loekiem van Welym, wspólnie z Friso Nijboerem i Ivanem Sokolovem) i Hamburgu (dz. II m. za Jonny Hectore, wspólnie z Ivanem Farago i Emanuelem Bergiem). W 2004 r. zwyciężył (wspólnie z Feliksem Lewinem) w Büdelsdorfie oraz zajął III m. (za Władysławem Borowikowem i Olegiem Romaniszynem) w Nettetalu, natomiast w 2006 r. podzielił I m. (wspólnie z Władimirem Burmakinem) w Dos Hermanas.
Najwyższy ranking w dotychczasowej karierze osiągnął 1 lipca 2012 r., z wynikiem 2556 punktów.

</doc>
<doc id="2102989" url="https://pl.wikipedia.org/wiki?curid=2102989" title="High Definition Video">
High Definition Video

High Definition Video (HDV) – format zapisu wideo wysokiej rozdzielczości (HDTV) w kasecie formatu DV.
W 2003 zastąpił format Digital Video.
W porównaniu z DV standardowej rozdzielczości (720 × 576 pikseli w poziomie PAL), ma prawie cztery razy większą rozdzielczość. HDV rejestruje obraz w proporcjach 16:9 o rozdzielczości 1280 × 720 (progressive, czyli 720p). HDV2 rejestruje obraz w proporcjach 1440 × 1080 (z przeplotem 1080i np. z prostokątnym proporcji pikseli 4:3).
Format HDV oraz jego logo są znakiem towarowym firmy Sony.

</doc>
<doc id="2102990" url="https://pl.wikipedia.org/wiki?curid=2102990" title="Sinaloa de Leyva">
Sinaloa de Leyva

Sinaloa de Leyva, Sinaloa – miasto w północnej części meksykańskiego stanu Sinaloa, położone w odległości około 50 kilometrów od wybrzeża Pacyfiku nad Zatoką Kalifornijską, na północny wschód od miasta Guasave. Sinaloa de Leyva leży w dolinie rzeki Sinaloa, meandrującej na zachód od Sierra Madre Occidental. Miasto jest siedzibą gminy Sinaloa a w 2010 roku liczyło 5240 mieszkańców.

</doc>
<doc id="2102991" url="https://pl.wikipedia.org/wiki?curid=2102991" title="Mero Imai">
Mero Imai

 – japońska snowboardzistka. Zajęła 15. miejsce w halfpipe’ie na mistrzostwach świata Whistler. Jej najlepszym wynikiem olimpijskim jest 34. miejsce w halfpipe’ie na igrzyskach w Turynie. Najlepsze wyniki w Pucharze Świata osiągnęła w sezonie 2004/2005, kiedy to wywalczyła małą kryształową kulę w klasyfikacji halfpipe’a. W 2017 roku rozpoczęła karierę jako aktorka filmów dla dorosłych.

</doc>
<doc id="2102995" url="https://pl.wikipedia.org/wiki?curid=2102995" title="Kocie sprawy">
Kocie sprawy

Kocie sprawy – miesięcznik o tematyce felinologicznej. 
Ukazuje się od 2001 r., nakładem wydawnictwa "Elawet". W każdym numerze prezentowane są m.in. felietony, opowiadania, rozmowy z gwiazdami na temat ich kotów, a także fachowe porady weterynaryjne. Magazyn współpracuje z czytelnikami, publikując nadesłane teksty, zdjęcia oraz prace plastyczne. Redakcja pisma organizuje rokrocznie "Dzień Felinoterapii". Czasopismo "Kocie sprawy" dwukrotnie w roku (latem oraz zimą) ukazuje się jako dwumiesięcznik.
W maju 2018 roku wydawca zawiesił wydawanie czasopisma, stawiając na funkcjonowanie serwisu internetowego.

</doc>
<doc id="2102997" url="https://pl.wikipedia.org/wiki?curid=2102997" title="Cai Xuetong">
Cai Xuetong

Cai Xuetong (chiń. 蔡雪桐, ur. 26 września 1993 w Harbinie) – chińska snowboardzistka, dwukrotna mistrzyni świata i trzykrotna zdobywczyni Pucharu Świata.
Kariera.
Po raz pierwszy na arenie międzynarodowej pojawiła się 19 grudnia 2008 roku w Maoer Mountain, gdzie zajęła czwarte miejsce w zawodach Asia Cup w half-pipie. W marcu 2009 roku wystartowała na mistrzostwach świata juniorów w Nagano, zdobywając złoty medal w tej konkurencji. W zawodach Pucharu Świata zadebiutowała 26 sierpnia 2009 roku w Cardronie, zajmując czternaste miejsce. Tym samym już w swoim debiucie wywalczyła pierwsze pucharowe punkty. Pierwszy raz na podium zawodów tego cyklu stanęła 5 listopada 2009 roku w Saas-Fee, kończąc rywalizację w halfpipie na drugiej pozycji. W zawodach tych rozdzieliła Torę Bright z Australii i Francuzkę Sophie Rodriguez. Najlepsze wyniki w osiągnęła w sezonach 2010/2011, 2011/2012 i 2019/2020, kiedy to zwyciężała w klasyfikacji generalnej AFU. Ponadto w sezonach 2009/2010, 2010/2011, 2011/2012, 2015/2016, 2018/2019 i 2019/2020 zdobywała Małą Kryształową Kulę w klasyfikacji halfpipe’a, a w sezonach 2014/2015 i 2017/2018 była w niej trzecia.
W 2015 roku wywalczyła złoty medal w swej koronnej konkurencji podczas mistrzostw świata w Kreischbergu. Wynik ten powtórzyła na rozgrywanych dwa lata później mistrzostwach świata w Sierra Nevada. W 2019 roku, na mistrzostwach świata w Park City wywalczyła srebrny medal, ulegając jedynie Amerykance Chloe Kim. W 2010 roku wystąpiła na igrzyskach olimpijskich w Vancouver, zajmując 23. miejsce. Brała też udział w igrzyskach w Soczi w 2014 roku, gdzie była szósta i igrzyskach w Pjongczangu, gdzie była piąta.
Jest trzykrotną medalistką zawodów X-Games, rozgrywanych w amerykańskim Aspen, w konkurencji superpipe. Zdobyła srebro podczas Winter X Games 21 oraz 2 brązowe medale podczas Winter X Games 20 i Winter X Games 23.

</doc>
<doc id="2103001" url="https://pl.wikipedia.org/wiki?curid=2103001" title="Musculus levator scapulae">
Musculus levator scapulae



</doc>
<doc id="2103002" url="https://pl.wikipedia.org/wiki?curid=2103002" title="Mejatto">
Mejatto

Mejatto ( – dosłownie „opętany przez duchy” lub – dosłownie „oko przejścia”) – niewielka wyspa i miejscowość wchodząca w skład atolu Kwajalein należącego do Wysp Marshalla.

</doc>
<doc id="2103003" url="https://pl.wikipedia.org/wiki?curid=2103003" title="Dmytro Ostapczuk">
Dmytro Ostapczuk

Dmytro Ostapczuk (ur. 1844 w Tarasówce - zm. 27 czerwca 1907 tamże) – ukraiński polityk, działacz społeczny, poseł do Sejmu Krajowego Galicji VII i VIII kadencji.
Wybrany z okręgu Zbaraż (nr 38, kuria IV), mandat zdobył w wyborach uzupełniających, gdy rezygnację złożył w marcu 1896 dotychczasowy poseł Tadeusz Fedorowicz, złożył mandat w 1903, został powtórnie wybrany 14 czerwca 1904. Zmarł w trakcie kadencji, na jego miejsce obrano Andrija Szmigelskiego.

</doc>
<doc id="2103008" url="https://pl.wikipedia.org/wiki?curid=2103008" title="Black Diamond (album Buraka Som Sistema)">
Black Diamond (album Buraka Som Sistema)

Black Diamond – to pierwszy studyjny album portugalskiego zespołu Buraka Som Sistema, wydany 21 września 2008 roku. W USA wydany 7 kwietnia 2009.

</doc>
<doc id="2103011" url="https://pl.wikipedia.org/wiki?curid=2103011" title="Tricia Byrnes">
Tricia Byrnes

Tricia Byrnes (ur. 18 listopada 1974 w Greenwich) – amerykańska snowboardzistka. Jej najlepszym wynikiem na mistrzostwach świata jest 4. miejsce w halfpipe’ie na mistrzostwach w Whistler. Jej najlepszym wynikiem olimpijskim jest 6. lokata w halfpipe’ie na igrzyskach w Salt Lake City. Najlepsze wyniki w Pucharze Świata osiągnęła w sezonie 1998/1999, kiedy to zajęła 7. miejsce w klasyfikacji generalnej oraz zdobyła małą kryształową kulę w klasyfikacji halfpipe’a.
W 2008 r. zakończyła karierę.

</doc>
<doc id="2103013" url="https://pl.wikipedia.org/wiki?curid=2103013" title="Odsyp">
Odsyp



</doc>
<doc id="2103016" url="https://pl.wikipedia.org/wiki?curid=2103016" title="Edu Marangon">
Edu Marangon

Edu Marangon, właśc. Carlos Eduardo Marangon (ur. 15 lutego 1963 w São Paulo) – piłkarz brazylijski, występujący podczas kariery na pozycji ofensywnego pomocnika.
Kariera klubowa.
Karierę piłkarską Edu Marangon zaczął w klubie Portuguesie São Paulo w 1984 roku. W lidze brazylijskiej zadebiutował 29 stycznia 1984 w zremisowanym 0-0 meczu z Santa Cruz Recife. W 1988 roku wyjechał do Europy do Torino FC. W Turynie spędził sezon, w którym rozegrał 22 mecze i strzelił dwie bramki. W 1989 roku przeszedł do portugalskiego FC Porto. Był to nieudany transfer, gdyż Edu rozegrał tylko dwa mecze ligowe i miał minimalny udział w mistrzostwie Portugalii 1990.
W 1990 roku powrócił do Brazylii i został zawodnikiem CR Flamengo. Z Flamengo szybko odszedł do Santosu FC, w którym grał w latach 1990–1991. W latach 1991–1992 występował w SE Palmeiras, z którego wyjechał do nowo utworzonej J-League do Yokohamy Flugels. Z Yokohamą zdobył Puchar Cesarza w 1993 oraz Azjatycki Puchar Zdobywców Pucharów 1995. W 1995 roku występował w Urugwaju w Nacionalu Montevideo. W 1996 roku występował w SC Internacional oraz Coritibie.
W Coritibie 17 listopada 1996 w wygranym 2-0 meczu z Grêmio Porto Alegre Edu rozegrał ostatni mecz w lidze brazylijskiej. W lidze brazylijskiej rozegrał 94 mecze i strzelił 10 bramek. Karierę zakończył w Bragantino Bragança Paulista w 1997 roku.
Kariera reprezentacyjna.
W reprezentacji Brazylii Edu Marangon zadebiutował 19 maja 1987 w zremisowanym 1-1 meczu z reprezentacją Anglii podczas "Stanley Rous Cup", który Brazylia zdobyła. W tym samym roku Edu brał udział w Copa América 1987, na którym Brazylia odpadła w fazie grupowej. Edu wystąpił w obu meczach Brazylii z Wenezuelą (bramka w 33 min.) oraz Chile. Na następny meczu Edu musiał czekać trzy lata do 13 grudnia 1990, kiedy to wystąpił w zremisowanym 0-0 meczu z reprezentacją Meksyku, który był jego ostatnim meczem w reprezentacji.
Kariera trenerska.
Po zakończeniu kariery piłkarskiej Edu Marangon został trenerem. Prowadził m.in. Internacional Limeira i trzykrotnie Juventus São Paulo.

</doc>
<doc id="2103018" url="https://pl.wikipedia.org/wiki?curid=2103018" title="Jacko Ostapczuk">
Jacko Ostapczuk

Jacko Ostapczuk (ur. 1873, zm. 1959 w Użhorodzie) – ukraiński polityk, działacz społeczny Galicji i Rusi Podkarpackiej.
Do 1897 należał do Ukraińskiej Partii Radykalnej, później do Ukraińskiej Partii Socjal-Demokratycznej. Był posłem do Rady Państwa XI kadencji.
W 1912 przeprowadził się na Zakarpacie. W czasie I wojny światowej działał w Związku Wyzwolenia Ukrainy, w obozie jenieckim Freistadt. W 1920 był jednym z założycieli Ukraińskiej Partii Socjal-Demokratycznej na Zakarpaciu (i przez jakiś czas jej przewodniczącym na Zakarpaciu). Po ataku Węgier na Ukrainę Karpacką w marcu 1939, udał się na emigrację do Protektoratu Czech i Moraw.

</doc>
<doc id="2103022" url="https://pl.wikipedia.org/wiki?curid=2103022" title="Ostapczuk">
Ostapczuk



</doc>
<doc id="2103026" url="https://pl.wikipedia.org/wiki?curid=2103026" title="Broszura badacza">
Broszura badacza

Broszura badacza – dokument zawierający podsumowanie aktualnych danych o substancji chemicznej lub preparacie chemicznym będących potencjalnymi nowymi lekami lub o leku mającym potencjalne nowe wskazanie, które mają być przedmiotem dalszej oceny w nowym badaniu klinicznym.
Broszura badacza zawiera dane dotyczące badań klinicznych i przedklinicznych badanego produktu leczniczego, istotne z punktu widzenia prowadzonego badania klinicznego. Informacje zawarte w broszurze badacza powinny być przedstawione w sposób zwięzły, zrozumiały i obiektywny, niemający na celu promocji badanego produktu leczniczego, pozwalający na oszacowanie stosunku korzyści do ryzyka oraz słuszności założeń badania klinicznego.
Dokumentacja badania klinicznego.
Broszura badacza powinna być stworzona na etapie planowania badania klinicznego i powinna się znaleźć w jego dokumentacji przed jego formalnym rozpoczęciem, wraz z podpisanym i datowanym przez każdego z badaczy dokumentem potwierdzającym jej odbiór celem potwierdzenia, iż aktualne informacje naukowe na temat badanego produktu zostały przekazane badaczowi. W czasie klinicznej fazy badania w miarę potrzeb i pojawiania się nowych informacji wydawane są uaktualnienia broszury badacza, umieszczane w dokumentacji badania wraz z podpisanym i datowanym przez każdego z badaczy dokumentem potwierdzającym jej odbiór celem potwierdzenia, iż przekazano badaczowi w odpowiednim czasie wszystkie nowe informacje.
Broszura badacza powinna być umieszczona w aktach sponsora oraz badacza.
Zawartość.
Zgodnie z wytycznymi ICH-GCP broszura badacza powinna zawierać następujące elementy:
Aktualizacja.
Odpowiedzialność za aktualizację broszury badacza spoczywa w całości po stronie sponsora. Broszura badacza powinna być przeglądana co najmniej raz do roku i uzupełniania o ważne i nowe informacje do momentu uzyskania przez lek badany rejestracji, umożliwiającej wprowadzenie leku do obrotu aptecznego. 
Okres przechowywania.
Broszura badacza powinna być przechowywana wraz z całą podstawową dokumentacją badania klinicznego przez okres 5 lat od początku roku kalendarzowego następującego po roku, w którym zakończono badanie kliniczne, chyba że umowa między sponsorem a badaczem przewiduje dłuższy okres.

</doc>
<doc id="2103027" url="https://pl.wikipedia.org/wiki?curid=2103027" title="Sabrina Sadeghi">
Sabrina Sadeghi

Sabrina Sadeghi (ur. 19 listopada 1976) – amerykańska snowboardzistka. Jej najlepszym wynikiem na mistrzostwach świata jest 19. miejsce w halfpipe’ie na mistrzostwach w San Candido. Nie startowała na igrzyskach olimpijskich. Najlepsze wyniki w Pucharze Świata osiągnęła w sezonie 1994/1995, kiedy to zdobyła małą kryształową kulę w klasyfikacji halfpipe’a.
W 1998 r. zakończyła karierę.

</doc>
<doc id="2103028" url="https://pl.wikipedia.org/wiki?curid=2103028" title="Alexander Gustavo Sánchez Reyes">
Alexander Gustavo Sánchez Reyes



</doc>
<doc id="2103032" url="https://pl.wikipedia.org/wiki?curid=2103032" title="Abuna Salama">
Abuna Salama



</doc>
<doc id="2103033" url="https://pl.wikipedia.org/wiki?curid=2103033" title="Tomasz Markiewicz">
Tomasz Markiewicz

Tomasz Markiewicz, pseudonim "Łabędź", (ur. 22 grudnia 1972 w Siedlcach) – polski dziennikarz muzyczny, wokalista, konferansjer, juror przeglądów wokalnych, promotor zespołów rockowych, pomysłodawca i organizator wielu koncertów oraz imprez estradowych, autor tekstów piosenek, autor książki "Gwiazdozbiór" o sławach polskiego show-biznesu,
Jest dziennikarzem "Tygodnika Siedleckiego". Publikował również na stronie muzycznej "Super Expressu", w tygodniku "TIM" oraz w miesięczniku "Cogito". Przez 8 lat prowadził programy rozrywkowe w TV Siedlce. 
Działalność muzyczną rozpoczął w 1991 r. od nagrania piosenki "Wspomnienie zeszłego lata", (muz. Marcin Kiljan).
W 1993 r. założył w Siedlcach zespół "Silver Points". Piosenka "Nowe szaty cesarza" przez kilka tygodni zajmowała I miejsce "Listy Bez Prądu" Radia dla Ciebie. Zespół wystąpił też na żywo w "Rocknocy" w programie 2 TVP.
Był konferansjerem m.in. Gali Business Centre Club w Chlewiskach, Festiwalu Inicjatyw Kulturalnych "Summertime" w Siedlcach, Wyborów Miss Ziemi Węgrowskiej w Węgrowie, koncertów "Wielkiej Orkiestry Świątecznej Pomocy", imprezy charytatywno-towarzyską "Grelowisko" w Siedlcach.
Tomasz Markiewicz był m.in. jurorem kilku konkursowych edycji Międzynarodowego Castle Party Festival w Grodźcu i Bolkowie oraz pomysłodawcą nagrody dziennikarzy na tej imprezie. W 1992 roku zasiadał wśród jurorów "Rock Festival" w Kielcach. Był jurorem przeglądów (eliminacji) do Studenckiego Festivalu Piosenki w Krakowie. Zasiadał w komisji artystycznej z "Lubelską Federacji Bardów" i zespołem Maćka Maleńczuka. 
W latach dziewięćdziesiątych Tomasz Markiewicz angażował się w promocję i organizację koncertów sceny rockowej, m.in. zespołów "Sex Bomba", "Full Metal Jacket", "Closterkeller". Wraz z Jerzym Kobylińskim (Orkiestra Dni Naszych) i Miejskim Ośrodkiem Kultury w Siedlcach współorganizował – "Siedlecką Scenę Promocji".
Pod koniec lat dziewięćdziesiątych został menadżerem w Centrum Rozrywki "Planeta" w Siedlcach.
Współpraca Tomasza Markiewicza z wytwórniami płytowymi zaowocowała cykliczną imprezą "Press Tour" z Tygodnikiem Siedleckim. W jego ramach organizował spotkania artystów z publicznością, mające na celu promocję świeżo wydanych płyt takim wykonawcom jak: Urszula, Robert Gawliński, Sixteen, Seveenten, Natalia Niemen, Closterkeller, Farben Lehre.
Był pomysłodawcą wieczoru muzyczno-poetyckiego "Kafka z kawką" (hołd dla Franza Kafki) w 2005 r. oraz monograficznego koncertu "Moje Fascynacje" z piosenkami Grzegorza Turnaua i Stanisława Sojki w 2007 r.
W grudniu 2009 roku nakładem Stowarzyszenia Promocji Mistrzów "Masters Promotion" ukazała się książka "Gwiazdozbiór".

</doc>
<doc id="2103035" url="https://pl.wikipedia.org/wiki?curid=2103035" title="Werginia">
Werginia

Werginia lub Wirginia ( lub "Virginia") – legendarna postać z dziejów starożytnego Rzymu, pojawiająca się w kontekście wydarzeń z połowy V wieku p.n.e.
Żyła w okresie sprawowania władzy przez decemwirów. Była córką centuriona plebejskiego Lucjusza Werginiusza. Zaręczona z Lucjuszem Idyliuszem odrzuciła zaloty jednego z decemwirów, Appiusza Klaudiusza. Ten nakazał wówczas swojemu klientowi, Markowi Klaudiuszowi, ogłosić publicznie, iż Wirginia jest jego zbiegłą niewolnicą. Dziewczynę doprowadzono przed sąd, gdzie będący sędzią Appiusz przyznał swojemu klientowi rację, nie pozwalając ściągniętemu do miasta przez przyjaciół Werginiuszowi na bronienie córki.
Po ogłoszeniu wyroku sądu zrozpaczony Werginiusz wyciągnął nóż i na Forum Romanum zasztyletował córkę, nie pozwalając, aby została pohańbiona. Wydarzenia te spowodowały wybuch rewolty w mieście i drugą secesję plebejuszy na Górze Świętej, która doprowadziła do obalenia władzy decemwirów w 449 p.n.e.

</doc>
<doc id="2103039" url="https://pl.wikipedia.org/wiki?curid=2103039" title="Tara Teigen">
Tara Teigen

Tara Teigen (ur. 28 czerwca 1975) – kanadyjska snowboardzistka. Jej najlepszym wynikiem na mistrzostwach świata jest 16. miejsce w halfpipe’ie na mistrzostwach w San Candido. Jej najlepszym wynikiem olimpijskim jest 10. miejsce w halfpipe’ie na igrzyskach w Nagano. Najlepsze wyniki w Pucharze Świata osiągnęła w sezonie 1996/1997, kiedy to zajęła 15. miejsce w klasyfikacji generalnej oraz zdobyła małą kryształową kulę w klasyfikacji halfpipe’a.

</doc>
<doc id="2103049" url="https://pl.wikipedia.org/wiki?curid=2103049" title="Centaury-ryby">
Centaury-ryby



</doc>
<doc id="2103050" url="https://pl.wikipedia.org/wiki?curid=2103050" title="Ulica Mysłowicka w Katowicach">
Ulica Mysłowicka w Katowicach

Ulica Mysłowicka w Katowicach – ulica w Katowicach, ciągnąca się na całej długości na obszarze jednostki pomocniczej Giszowiec. Swą nazwę wzięła od miasta Mysłowice, do którego prowadzi w kierunki wschodnim. Przedłużeniem drogi w Mysłowicach jest ul. Mikołowska. Jest to droga powiatowa o klasie drogi zbiorczej. Ulica Mysłowicka ma długość 2 924 m i powierzchnię 24 080 m².
Historia i opis.
Ulica powstała pomiędzy 1907 a 1910 rokiem wraz z powstaniem Giszowca – kolonii robotniczej dla pracujących w kopalni "Giesche" (obecnie "Wieczorek"). Droga jest północną granicą tego kompleksu osiedla-ogrodu. W okresie Rzeszy Niemieckiej (do 1922 roku) ulica nosiła nazwę "Chaussée nach Myslowitz", a w latach niemieckiej okupacji Polski (1939–1945) ulica nosiła nazwę "Myslowitzerstraße." W latach międzywojennych oraz pod II wojnie światowej do 25 września 1947 roku była to "ulica Modrzejowska".
W latach siedemdziesiątych XX wieku część zabytkowych domów wyburzono. Na ich miejscu w rejonie początkowym ulicy Mysłowickiej wzniesiono osiedle domów wielorodzinnych. Osiedle od 15 sierpnia 1979 do 1990 roku nosiło imię Stanisława Staszica. Zaprojektowała je inż. Olga Ziętkiewicz.
Ciąg ulic: Mysłowicka – Kolista – 73 Pułku Piechoty – Kolejowa posiada funkcję ulicy głównej. Z przekrojowych badań pomiarowych, przeprowadzonych w 2007 roku na zlecenie Urzędu Miasta Katowice wynika, że natężenie ruchu na ulicy Mysłowickiej w godzinie popołudniowego szczytu wynosi 613 samochodów (89,7% to samochody osobowe, 7,8% to samochody dostawcze, 1,3% – samochody ciężarowe, 0,4% – autobusy). Ulicą kursują autobusy Zarządu Transportu Metropolitalnego.
Przy ulicy Mysłowickiej swoją siedzibę mają: firmy i przedsiębiorstwa handlowo-usługowe, Administracja Staszic Śląsko-Dąbrowskiej Spółki Mieszkaniowej, Giszowiecka Spółdzielnia Mieszkaniowa, Przychodnia Bracka Staszic Fundacji Unia Bracka i Giszowieckie Centrum Kultury.
Obiekty zabytkowe.
Ulica Mysłowicka jest jedną z ulic, przy których znajduje się fragment zabytkowego osiedla Giszowiec. Osiedle zostało wpisane do rejestru zabytków dnia 18 sierpnia 1978 roku (nr rej.: 1229/78); granice ochrony obejmują układ urbanistyczny wraz z istniejącą zabudową i zielenią zorganizowaną, zawarty między ulicami: Mysłowicką, Górniczego Stanu, autostradą A4, przebiegającą zachodnią pierzeją rynku (plac Pod Lipami). Osiedle wybudowano w latach 1907–1910 według projektu architektów Georga i Emila Zillmannów, rozbudowane w latach 1920–1924. Jest to jednolity stylowo zespół (modernizm), będący przykładem realizacji na Górnym Śląsku idei osiedli–ogrodów.
Przy ul. Mysłowickiej 70/72 znajduje się dom z budynkiem gospodarczym z lat 1907-12; wpisany do rejestru zabytków dnia 16 lutego 2004 roku (nr rej.: A/112/04).

</doc>
<doc id="2103051" url="https://pl.wikipedia.org/wiki?curid=2103051" title="Cold Fairyland">
Cold Fairyland

Cold Fairyland, (冷酷仙境, Lěngkù Xiānjìng) – C-rock grupa muzyczna z Szanghaju w Chinach. Ich muzyka łączy w sobie wschodnie melodie i rytmy z zachodnim symfonicznym rockiem i muzyką poważną. Grupa ma dwie strony: poważną i rockową, co pozwala im grać w salach koncertowych i w klubach rockowych. W muzyce Cold Fairyland słychać wpływy z Portishead, Dead Can Dance, Radiohead, na początku Genesis, Jethro Tull, Faye Wong i Dou Wei, a ich gatunek najlepiej można opisać jako rock progresywny.
Grupę założył w 2001 roku Lin Di (wokal/pipa/klawisze) i Su Yong (gitara basowa). Przerobili oni kilka napisanych wcześniej piosenek i nagrali demo. Nieoficjalnie wydane w internecie, zostało wydane przez wytwórnię LStape na kasecie. Demo stało się później dostępne na ich pierwszej płycie „Flying Over the City”. Tego samego roku perkusista Li Jia dołączył do zespołu i z kilkoma innymi zagrali swój pierwszy koncert w barze NowhereTown.
Cold Fairyland wydali sześć albumów, dwa na Tajwanie (przez Lin Di / Cold Fairyland) i cztery w Chinach.

</doc>
<doc id="2103052" url="https://pl.wikipedia.org/wiki?curid=2103052" title="Discovery (album Daft Punk)">
Discovery (album Daft Punk)

Discovery – drugi album studyjny francuskiego duetu Daft Punk, wydany 3 marca 2001 roku przez Virgin Records. Został nagrany w Paryżu. Album jest soundtrackiem do filmu anime "", który jest kolaboracją pomiędzy Daft Punk, Leiji Matsumoto i Toei Animation. Wszystkie teledyski do utworów na płycie są odcinkami filmu. "Interstella 5555" to opowieść o porwaniu pozaziemskiego zespołu. Discovery jest uznawany za album koncepcyjny w opinii New Musical Express i czasopisma Spin.
Wczesna wersja albumu zawiera kartę członkowską "Daft Club". Na karcie jest umieszczony kod, który umożliwia dostęp do usługi muzyki online, która znalazła się później na płytach Daft Club i Alive 1997.

</doc>
<doc id="2103053" url="https://pl.wikipedia.org/wiki?curid=2103053" title="Ichthyokentauroi">
Ichthyokentauroi



</doc>
<doc id="2103054" url="https://pl.wikipedia.org/wiki?curid=2103054" title="Terborg">
Terborg

Terborg − miejscowość w holenderskiej prowincji Geldria, we wschodniej części Holandii. Znajduje się w gminie Oude IJsselstreek. Wieś leży ok. 7 km na południowy wschód od Doetinchem. Ludność wynosi około 4600 mieszkańców.
Położony jest nad rzeką Oude IJssel. W centrum miasta znajduje się niewielki zamek Wisch, założona w XII wieku (nazwa "Terborg" oznacza "zamek"). Na południowym wschodzie znajduje się rezerwat przyrody o nazwie Paasberg ("Easter Mountain"). Terborg ma stacji kolejowej (pociąg trasa Arnhem - Winterswijk).
Terborg otrzymał prawa miejskie w 1419 roku. Patronem miasta jest Saint George. Jego herb nadal jest Saint George na koniu, zabicie smoka.
Do 1813 Terborg była częścią lenna Wisch, wraz z wiosek Silvolde en Varsseveld. Terborg był osobną gminą do 1818, gdy został połączony z Varsseveld w gminie Wisch. W 2005 r. powstała gmina Oude IJsselstreek gminy Gendringen.

</doc>
<doc id="2103055" url="https://pl.wikipedia.org/wiki?curid=2103055" title="Pośredni Wierszyk (Łysanki)">
Pośredni Wierszyk (Łysanki)

Pośredni Wierszyk – grzbiet oddzielający Dolinę za Bramką od doliny Mały Żlebek w polskich Tatrach Zachodnich. Odchodzi w północnym kierunku od północno-zachodniego grzbietu Łysanek i opada do Drogi pod Reglami. W jego wschodnich stokach (w Dolinie za Bramką) znajdują się liczne skały i turniczki zwane Jasiowymi Turniami. Jest całkowicie zalesiony i nie prowadzą nim szlaki turystyczne. Znajduje się na obszarze ochrony ścisłej Regle Zakopiańskie (Tatrzański Park Narodowy).

</doc>
<doc id="2103057" url="https://pl.wikipedia.org/wiki?curid=2103057" title="Ichthyocentauri">
Ichthyocentauri



</doc>
<doc id="2103059" url="https://pl.wikipedia.org/wiki?curid=2103059" title="Ichthyokentauros">
Ichthyokentauros



</doc>
<doc id="2103060" url="https://pl.wikipedia.org/wiki?curid=2103060" title="Marek Walczak">
Marek Walczak

Marek Andrzej Walczak (ur. 1965 w Krakowie) – polski historyk sztuki. Od 2016 dyrektor Instytutu Historii Sztuki Uniwersytetu Jagiellońskiego
Życiorys.
Absolwent historii sztuki na Uniwersytecie Jagiellońskim, adiunkt i dyrektor Instytutu Historii Sztuki UJ. W 1998 r. uzyskał tytuł doktora (praca doktorska pod kierunkiem prof. Jerzego Gadomskiego), a w 2007 r. habilitował się. Jego preferencje naukowe koncentrują się na europejskiej sztuce gotyckiej (gł. rzeźba architektoniczna i snycerka, malarstwo, rzemiosło artystyczne), ze szczególnym uwzględnieniem sztuki doby Piastów i Jagiellonów w Krakowie. Innymi przedmiotami jego badań są także ikonografia chrześcijańska, przede wszystkim hagiograficzna oraz wizerunki hierarchów kościelnych.
Stypendysta Herzog August Bibliothek w Wolfenbüttel (1992), Uniwersytetu Karola w Pradze (1993), Fundacji na rzecz Nauki Polskiej (2003); wielokrotnie Fundacji Lanckorońskich z Brzezia.
Członek Komisji Historii Sztuki Polskiej Akademii Umiejętności, Stowarzyszenia Historyków Sztuki. Kierownik Zakładu Historii Sztuki Średniowiecznej. W latach 2008–2012 zastępca dyrektora, od 2016 r. sprawuje funkcję dyrektora Instytutu Historii Sztuki Uniwersytetu Jagiellońskiego.
W 2020 odznaczony Krzyżem Kawalerskim Orderu Odrodzenia Polski.

</doc>
<doc id="2103061" url="https://pl.wikipedia.org/wiki?curid=2103061" title="Teofil Pawłykiw">
Teofil Pawłykiw

Teofil Pawlików (, ur. 7 sierpnia 1821 w Brzeżanach, zm. 17 lipca 1905 we Lwowie) – ksiądz greckokatolicki, ukraiński działacz społeczny, honorowy członek lwowskiego kryłosu, proboszcz we Lwowie, poseł do Sejmu Krajowego Galicji I, II i III kadencji, moskalofil.
Proboszcz Cerkwi Wołoskiej we Lwowie, od 1870 r. czołowy działacz Russkiej Rady i Towarzystwa im. Mychajła Kaczkowśkiego. Wybierany posłem do Sejmu Krajowego Galicji IV kurii obwodu Brzeżany, z okręgu wyborczego Brzeżany-Przemyślany.
Miał syna, sekretarza sądu, oraz córkę, śpiewaczkę operową Marię Nowakowską.

</doc>
<doc id="2103062" url="https://pl.wikipedia.org/wiki?curid=2103062" title="Stefanie von Siebenthal">
Stefanie von Siebenthal

Stefanie ”Steffi” von Siebenthal (ur. 8 listopada 1977) – szwajcarska snowboardzistka. Jej najlepszym wynikiem na mistrzostwach świata jest 9. miejsce w gigancie równoległym na mistrzostwach w Madonna di Campiglio. Jej najlepszym wynikiem olimpijskim jest 13. miejsce w gigancie równoległym na igrzyskach w Salt Lake City. Najlepsze wyniki w Pucharze Świata osiągnęła w sezonie 2001/2002, kiedy to zdobyła małą kryształową kulę w klasyfikacji giganta.
W 2002 r. zakończyła karierę.

</doc>
<doc id="2103063" url="https://pl.wikipedia.org/wiki?curid=2103063" title="3M7">
3M7

3M7 - rakietowy przeciwpancerny pocisk kierowany, skonstruowany w ZSRR w latach 50 XX wieku. 
Wchodził w skład kompleksu rakietowego 2K4 Drakon, który stanowił uzbrojenie czołgu z uzbrojeniem rakietowym (rakietowego niszczyciela czołgów) IT-1.

</doc>
<doc id="2103064" url="https://pl.wikipedia.org/wiki?curid=2103064" title="Pośredni Wierszyk">
Pośredni Wierszyk



</doc>
<doc id="2103065" url="https://pl.wikipedia.org/wiki?curid=2103065" title="Ichthyocentaur">
Ichthyocentaur



</doc>
<doc id="2103066" url="https://pl.wikipedia.org/wiki?curid=2103066" title="Joanna Fiodorow">
Joanna Fiodorow

Joanna Fiodorow (ur. 4 marca 1989 w Augustowie) – polska lekkoatletka specjalizująca się w rzucie młotem. 
Trzykrotna finalistka igrzysk olimpijskich (Londyn 2012, Rio de Janeiro 2016, Tokio 2020). Srebrna medalistka Mistrzostw Świata w Katarze 2019, dwukrotna brązowa medalistka mistrzostw Europy (Zurych 2014, Berlin 2018).
Życiorys.
W 2008 roku odpadła w eliminacjach podczas mistrzostw świata juniorów. Czwarta zawodniczka młodzieżowych mistrzostw Europy w Kownie (2009). Wicemistrzyni Europy do lat 23 z 2011. Kilka tygodni po tym sukcesie wystartowała w finale uniwersjady oraz odpadła w eliminacjach mistrzostw świata w Daegu.
W 2012 wynikiem 72,37 zajęła 7. miejsce w finale igrzysk olimpijskich w Londynie (po dyskwalifikacji trzech innych zawodniczek, w tym zwyciężczyni konkursu Rosjanki Tatiany Łysienko). 
Zdobyła brązowy medal na Mistrzostwach Europy w Zurychu w 2014 roku i srebrny medal uniwersjady w Gwangju w 2015. 
Reprezentowała Polskę w drużynowych mistrzostwach Europy, pucharach Europy w rzutach lekkoatletycznych oraz meczach międzypaństwowych.
Wielokrotna medalistka mistrzostw Polski seniorów; ma w dorobku sześć srebrnych (Bydgoszcz 2011, Bielsko-Biała 2012, Toruń 2013, Szczecin 2014, Kraków 2015 i Lublin 2018) oraz trzy brązowe medale (Bielsko-Biała 2010, Bydgoszcz 2016, Białystok 2017). Stawała na najwyższym stopniu podium mistrzostw kraju w kategorii juniorów oraz młodzieżowców.
W 2015 odpadła w eliminacjach mistrzostw świata w Pekinie, rok później zajęła 9. miejsca na mistrzostwach Europy w Amsterdamie i igrzyskach olimpijskich w Rio de Janeiro. W 2017 zajęła 6. miejsce na mistrzostwach świata w Londynie.
W 2018 roku jej indywidualnym trenerem została Malwina Sobierajska, trener klubowy młociarzy Podlasia Białystok m.in. Wojciecha Nowickiego. W tym samym roku Fiodorow zdobyła brązowy medal mistrzostw Europy w Berlinie wynikiem 74,00 m.
W 2019 osiągnęła największy sukces w swojej karierze, zdobywając wicemistrzostwo świata w katarskiej Dosze. Ustanowiła wówczas nowy rekord życiowy 76,35 i przegrała jedynie z Amerykanką DeAnną Price. W latach 2018 i 2019 stawała także na 3. stopniu podium cyklu IAAF Hammer Throw Challange. 
W sierpniu 2021 roku, po zajęciu 7. miejsca na igrzyskach olimpijskich w Tokio, zawodniczka zapowiedziała, że jej ostatnim startem w karierze będzie udział w 12. Memoriale Kamili Skolimowskiej, który odbył się 5 września 2021 roku.
We wrześniu 2021 po zakończeniu kariery zawodniczej została trenerką Wojciecha Nowickiego.
Rekord życiowy: 76,35 (28 września 2019, Doha).

</doc>
<doc id="2103068" url="https://pl.wikipedia.org/wiki?curid=2103068" title="Kōfu (han)">
Kōfu (han)



</doc>
<doc id="2103069" url="https://pl.wikipedia.org/wiki?curid=2103069" title="Granice (Karwina)">
Granice (Karwina)

Granice (czes. Hranice) – część miasta Karwiny w kraju morawsko-śląskim, w powiecie Karwina w Czechach. Wraz z dzielnicami Frysztat, Mizerów i Nowe Miasto tworzy gminę katastralną Karviná-město. W 2001 r. liczyły 8999 mieszkańców, a w 2010 odnotowano 451 adresów. 
W Granicach swoje budynki mają Polskie Gimnazjum imienia Juliusza Słowackiego oraz Uniwersytet Śląski w Opawie.

</doc>
<doc id="2103075" url="https://pl.wikipedia.org/wiki?curid=2103075" title="Jasiowe Turnie">
Jasiowe Turnie

Jasiowe Turnie – zbudowane z dolomitów liczne turniczki i skały na zachodnich zboczach Doliny za Bramką w polskich Tatrach Zachodnich. Znajdują się na różnych wysokościach grzbietu Pośredniego Wierszyka, również u jego podnóży. Dzielą się na dwie grupy:
Jasiowe Turnie to skałki o różnych, fantazyjnych kształtach. Antoni Wrzosek w 1933 r. pisał o nich: „...gdzie indziej zaś zwięzłość skały nie zależy zupełnie od przebiegu warstw i tam tworzą się fantastyczne formy skalne w kształcie grzybów, kolumn, kogutków itp.” Góralscy przewodnicy nadali wybitniejszym z tych skałek różne nazwy, np. Dziadula, Kohutek, Matka Boska, Zakonnik.

</doc>
<doc id="2103076" url="https://pl.wikipedia.org/wiki?curid=2103076" title="Davide Moscardelli">
Davide Moscardelli

Davide Moscardelli (ur. 3 lutego 1980 w Mons) – włoski piłkarz urodzony w Belgii, występujący na pozycji napastnika. Zawodnik Arezzo.
Kariera piłkarska.
Davide Moscardelli urodził się w belgijskim mieście Mons. Od najmłodszych lat grał jednak we Włoszech, a konkretnie jest wychowankiem drużyny Maccarese. W 2003 roku trafił do Triestiny, gdzie miał okazję zadebiutować w Serie B. W swym pierwszym sezonie w tym zespole strzelił 16 bramek w 42 meczach. Potem grał także na tym froncie rozgrywkowym w Rimini, Cesenie i Piacenzie.
4 sierpnia 2010 Moscardelli podpisał kontrakt z Chievo Werona. W swym debiucie w Serie A strzelił bramkę, dzięki której jego drużyna wygrała w 1. kolejce z Catanią 2:1.
Pseudonim.
Davide Moscardelli ma pseudonim "Battigol", który nadano mu w czasie gry w drużynach z Serie B, ze względu na podobieństwo do argentyńskiego napastnika Gabriela Batistuty.

</doc>
<doc id="2103078" url="https://pl.wikipedia.org/wiki?curid=2103078" title="The Singles Collection Volume 3">
The Singles Collection Volume 3

The Singles Collection Volume 3 – trzecia część kolekcji brytyjskich singli Queen. Obejmuje lata 1984–1989. Wszystkie utwory zostały poddane remasteringowi.
Utwory „Blurred Vision” i singlowa wersja „Pain Is So Close to Pleasure”, zawarte w tej części, są po raz pierwszy dostępne na CD. 
Lista utworów.
CD 1:
CD 2:
CD 3:
CD 4:
CD 5:
CD 6:
CD 7:
CD 8:
CD 9:
CD 10:
CD 11:
CD 12:
CD 13:

</doc>
<doc id="2103081" url="https://pl.wikipedia.org/wiki?curid=2103081" title="Roman Perfećkyj">
Roman Perfećkyj

Roman Perfećkyj, ukr. Роман Перфецький, Rpman Perfecki (ur. w 1880, zm. w 1944 w Zamościu) – ukraiński polityk, doktor praw, działacz społeczny, poseł do Sejmu Krajowego Galicji X kadencji, poseł na Sejm IV i V kadencji w II Rzeczypospolitej, adwokat i notariusz.
W 1898 ukończył VIII klasę C. K. Wyższego Gimnazjum w Kołomyi.
Podczas I wojny światowej działacz Związku Wyzwolenia Ukrainy w obozie jenieckim Wetzlar. W latach 1918-1919 był członkiem Ukraińskiej Rady Narodowej oraz zastępcą państwowego sekretarza spraw wewnętrznych Zachodnioukraińskiej Republiki Ludowej. W 1920 delegat Ukraińskiej Rady Narodowej, później członek emigracyjnego rządu ZURL w Wiedniu i przewodniczący Zachodnioukraińskiego Towarzystwa Ligi Narodów. Działacz Ukraińskiego Zjednoczenia Narodowo-Demokratycznego (UNDO), sekretarz Komitetu Narodowego w powiecie sokalskim. V Zjazd UNDO w styczniu 1938 wybrał go na członka sądu partyjnego). Członek zarządu Towarzystwa Opieki nad Ukraińskimi Emigrantami oraz "Ridnej Szkoły". Działał w Związku Ukraińskich Adwokatów i Aplikantów. Podczas II wojny świat. 1939-43 notariusz i działacz ukraiński na terenie Chełmszczyzny. 
W latach 1935-1939 był posłem do polskiego Sejmu IV i V kadencji z ramienia UNDO, w latach 1938-1943 był notariuszem na Chełmszczyźnie. 

</doc>
<doc id="2103083" url="https://pl.wikipedia.org/wiki?curid=2103083" title="Marta Kąkol">
Marta Kąkol

Marta Kąkol (ur. 25 lutego 1992 w Wejherowie) – polska lekkoatletka specjalizująca się w rzucie oszczepem.
Kariera sportowa.
W 2009 roku uplasowała się na siódmej lokacie podczas mistrzostw świata juniorów młodszych oraz była czwarta na europejskim festiwalu młodzieży. Reprezentantka Polski w zimowym pucharze Europy w rzutach i meczach międzypaństwowych. 
Wicemistrzyni Polski (2015) oraz czterokrotna brązowa medalistka mistrzostw Polski (2010, 2012, 2014 i 2016). Złota medalistka ogólnopolskiej olimpiady młodzieży, mistrzostw kraju juniorów (Białystok 2010) oraz młodzieżowych mistrzostw Polski.
Rekord życiowy: 58,43 (26 lipca 2015, Warszawa).

</doc>
<doc id="2103084" url="https://pl.wikipedia.org/wiki?curid=2103084" title="Pułkownik Tucewicz">
Pułkownik Tucewicz

Samochód pancerny „Pułkownik Tucewicz” (ros. Бронеавтомобиль „Полковник Туцевич”) – rosyjski samochód pancerny Białych podczas rosyjskiej wojny domowej.
Został zdobyty przez Białych podczas walk o Charków 24-25 czerwca 1919 r., kiedy jego załoga złożona z marynarzy została wzięta do niewoli i rozstrzelana (dowódca zginął). W składzie wojsk bolszewickich maszyna nosiła nazwę "Towarzysz Artiom". Biali nazwali ją na cześć poległego na początku czerwca tego roku płk. Wiaczesława P. Tucewicza. Pancerka była typem lekkiego samochodu pancernego marki Iżorski-Fiat. Załoga składała się z 5 ludzi. Samochód pancerny działał w składzie oddziałów drozdowskich Sił Zbrojnych Południa Rosji gen. Antona I. Denikina do jesieni 1919 r., kiedy został zniszczony.

</doc>
<doc id="2103087" url="https://pl.wikipedia.org/wiki?curid=2103087" title="Dengeki Daisy">
Dengeki Daisy

 – shōjo-manga autorstwa Kyōsuke Motomi. Wydawana przez japoński magazyn "Betsucomi". Seria składa się z 16 tomów.
W Polsce wszystkie tomy mangi ukazały się nakładem wydawnictwa Waneko.
Opis fabuły.
Starszy brat Teru zmarł, ale przed śmiercią zdążył dać jej telefon komórkowy, dzięki któremu dziewczyna jest w stanie kontaktować się z pewnym tajemniczym chłopakiem o pseudonimie „Daisy”. Ma on pomagać Teru i wspierać ją w trudnych chwilach. Pewnego popołudnia dziewczyna przez przypadek wybija jedno ze szkolnych okien. W rezultacie jest zmuszona pracować dla zrzędliwego i okrutnego, acz niezwykle przystojnego woźnego, Tasuku Kurosakiego.
Odbiór.
Manga została ogłoszona najlepszą nową mangą shōjo roku 2010, zdaniem czytelników serwisu about.com

</doc>
<doc id="2103089" url="https://pl.wikipedia.org/wiki?curid=2103089" title="Vitor de Paula Oliveira Braga">
Vitor de Paula Oliveira Braga

Vitor, właśc. Vitor de Paula Oliveira Braga (ur. 23 listopada 1953 w Pedro Leopoldo) - piłkarz brazylijski, występujący na pozycji bramkarza.
Kariera klubowa.
Karierę piłkarską Vitor rozpoczął w klubie Cruzeiro EC w 1972 roku. W Cruzeiro 27 października 1973 w wygranym 3-0 meczu z Sportem Recife Vitor zadebiutował w lidze brazylijskiej. Z Cruzeiro trzykrotnie zdobył mistrzostwo stanu Minas Gerais - Campeonato Mineiro w 1972, 1973 i 1974 oraz wicemistrzostwo Brazylii. W latach 1977–1979 występował w Santosie FC, z którym zdobył mistrzostwo stanu São Paulo - Campeonato Paulista w 1978 roku. W latach 1982–1984 ponownie występował w Cruzeiro. W barwach Cruzeiro 26 lutego 1984 w zremisowanym 2-2 meczu z Atletico Paranaense Vitor po raz ostatni wystąpił w lidze brazylijskiej. Ogółem w lidze brazylijskiej wystąpił w 53 spotkaniach.
Kariera reprezentacyjna.
W 1972 roku Vitor uczestniczył w Igrzyskach Olimpijskich w Monachium. Na turnieju Vitor był rezerwowym zawodnikiem i nie wystąpił w żadnym meczu grupowym reprezentacji Brazylii.

</doc>
<doc id="2103090" url="https://pl.wikipedia.org/wiki?curid=2103090" title="Nicolas Tombazis">
Nicolas Tombazis

Nicolas Tombazis (ur. 22 kwietnia 1968 w Atenach) – główny projektant we włoskim zespole Formuły 1 Ferarri. Był zatrudniony w Ferrari jako szef do spraw aerodynamiki przed przejściem do McLarena w 2003 roku. 1 marca 2006 roku wrócił do Ferrari, na stanowisku głównego projektanta. Został zwolniony wraz z Patem Fry’em po sezonie 2014 ze względu na słabe wyniki zespołu. 15 stycznia 2016 roku został z kolei dyrektorem działu aerodynamiki w zespole Manor.
Życiorys.
16 stycznia 2016 roku został zatrudniony w zespole Manor.

</doc>
<doc id="2103096" url="https://pl.wikipedia.org/wiki?curid=2103096" title="Peter Pichler">
Peter Pichler

Peter Pichler (ur. 20 listopada 1970) – włoski snowboardzista. Jego najlepszym wynikiem na mistrzostwach świata jest 5. miejsce w slalomie na mistrzostwach świata w San Candido. Nie startował na igrzyskach olimpijskich. Najlepsze wyniki w Pucharze Świata osiągnął w sezonie 1995/1996, kiedy to zajął 14. miejsce w klasyfikacji generalnej, a w klasyfikacji slalomu był pierwszy. Rok wcześniej również triumfował w klasyfikacji slalomu.
W 1998 r. zakończył karierę.
Sukcesy.
Puchar Świata.
Miejsca na podium.
W sumie 5 drugich i 4 trzecie miejsca.

</doc>
<doc id="2103102" url="https://pl.wikipedia.org/wiki?curid=2103102" title="MLKS Sparta Złotów">
MLKS Sparta Złotów



</doc>
<doc id="2103104" url="https://pl.wikipedia.org/wiki?curid=2103104" title="Rover serii 400">
Rover serii 400

Rover serii 400 – samochód osobowy klasy kompaktowej produkowany przez brytyjską markę Rover w latach 1990 – 1999 oraz jako Rover 45 w latach 1999 – 2005.
Pierwsza generacja.
Rover serii 400 I został zaprezentowany po raz pierwszy w 1990 roku.
Rover serii 400, oznaczony nazwą kodową R8, został zaprezentowany w 1990 roku jako wersja sedan modelu 200 drugiej generacji. Samochód konstrukcyjnie był bliźniaczy z Hondą Concerto. Auta były produkowane w fabryce Rovera w angielskim Longbridge.
Początkowo model ten był oferowany jedynie w wersji sedan, później także jako kombi nazwane "Tourer". Do napędu zastosowano nowy silnik Rovera serii K o pojemności 1.4, szesnastozaworowej głowicy oraz dwóch wałkach rozrządu. Silnik ten wyposażony był w jednopunktowy wtrysk paliwa (SPI). Rozwijał on moc 95 KM (90 z katalizatorem). Oferowany był także silnik konstrukcji Hondy o pojemności 1.6, z jednym wałkiem rozrządu i wielopunktowym wtryskiem paliwa, osiągał moc 116 KM (111 bez katalizatora). W 1992 roku do oferty dołączyła mocniejsza wersja tej jednostki: 1.6 16V DOHC o mocy 125 KM (130 bez katalizatora).
W 1991 roku wprowadzono wersję 420 GSI z silnikiem Rovera serii M 2.0 16V DOHC o mocy 140 KM pochodzącym z Rovera 800. Rok później silnik ten został zastąpiony przez wywodzącą się z niego jednostkę serii T o tej samej pojemności i mocy 136 KM. Pod koniec 1992 roku wprowadzono do oferty turbodoładowany silnik serii T o pojemności 2.0 i mocy 200 KM. Wyprodukowano ograniczoną liczbę egzemplarzy serii 400 z tym silnikiem. W tym samym roku silnik 1.4 16V został zmodyfikowany i otrzymał wielopunktowy wtrysk paliwa (MPI), a jego moc wzrosła do 103 KM.
Rover serii 400 oferowany był również z silnikami wysokoprężnymi. Wprowadzone w 1991 roku silniki 1.9 D oraz 1.8 TD dysponowały mocą odpowiednio 67 i 88 KM. Jednostki te pochodziły z koncernu PSA.
W 1994 roku do oferty dołączyła wersja kombi, nazwana "Tourer". Jednocześnie przeprowadzono facelifting serii 400, zmieniono przód pojazdu dodając chromowany grill oraz modyfikując maskę, upodabniając modele 200 i 400 do sztandarowego modelu 800. Zmieniono także tylne światła oraz zmodyfikowano wnętrze.
Wszystkie silniki fabrycznie montowane były z 5-biegową manualną skrzynią biegów. W przypadku silników Rovera (1.4, później także 1.6) była to produkowana na licencji PSA skrzynia R65. Z kolei silniki Hondy (1.6) oraz Rovera (2.0) łączone były ze skrzynią PG1 konstrukcji Hondy. Silniki 1.6 były także dostępne z 4-biegową skrzynią automatyczną.
Rover 400 był dość bogato wyposażony jak na auto tego segmentu. Drewniane wykończenie deski rozdzielczej i drzwi występowało już w podstawowej wersji. Często pojawiały się także elektrycznie sterowane szyby, czy ABS. Wszystkie wersje miały regulowaną wysokość kierownicy, co nie było standardem w tamtych latach. Bogatsze wersje, jak GTI czy GSI, były fabrycznie wyposażone w półskórzaną tapicerkę, dostępna była również klimatyzacja, felgi aluminiowe, elektryczny szyberdach, czy elektryczne lusterka boczne. Bagażnik wersji sedan oferował 410 l pojemności, natomiast wersja kombi dysponowała pojemnością 430 l.
Pierwsza generacja Rovera 400 wraz z modelem 200 uznawana jest za jeden z najbardziej udanych i najpopularniejszych modeli firmy. Dobre wyposażenie, dynamiczne silniki oraz dopracowane zawieszenie pozwalały skutecznie rywalizować w segmencie aut kompaktowych.
Produkcja pierwszej generacji modelu 400 została zakończona w 1995 roku, jednak wersja kombi była w dalszym ciągu produkowana produkowana aż do 1998 roku. Od 1996 roku, w związku z zakończeniem współpracy z Hondą, wycofano jej silniki. Do oferty dołączył nowy silnik Rovera 1.6 16V DOHC o mocy 111 KM, którego konstrukcja wywodziła się z jednostki 1.4. Tym samym samochód oferowany był z nowym silnikiem 1.6 oraz z jednostką 2.0 16V o mocy 136 KM, a także z turbodoładowanym dieslem. W tym samym roku przestarzałą deskę rozdzielczą zastąpiono tą z nowego Rovera serii 200.
W Australii pod nazwą Rover 416i sprzedawana była Honda Integra pierwszej generacji.
Druga generacja.
Rover serii 400 II został zaprezentowany po raz pierwszy w 1995 roku.
Druga generacja Rovera serii 400, oznaczona nazwą kodową HHR, została zaprezentowana 29 marca 1995 roku. Model ten, podobnie jak poprzednik, został opracowany wspólnie z Hondą. Konstrukcja oparta jest na Hondzie Domani oraz Civic szóstej generacji w wersji 5-drzwiowej. Samochód został wprowadzony do produkcji pomimo odkupienia Rovera przez firmę BMW w 1994 roku.
Początkowo samochód występował tylko jako 5-drzwiowy hatchback, jednak już w marcu 1996 roku wprowadzono do oferty wersję sedan opracowaną niezależnie przez Brytyjczyków. Sedan, oprócz całkowicie innej tylnej części nadwozia, charakteryzował się nieco dłuższym nadwoziem oraz innymi zderzakami. Stylistycznie nowy model serii 400 upodabniał się do modeli serii 200 i 600 z charakterystycznym chromowanym grillem.
Od początku samochód dostępny był z pełną gamą silników. Były to trzy silniki benzynowe znane z poprzedniej generacji, 1.4 16V o mocy 103 KM oraz wywodząca się z niego jednostka o pojemności 1.6 i mocy 111 KM, a także silnik 2.0 16V o mocy 136 KM. Dodatkowo montowano silniki diesla serii L o pojemności 2.0 w dwóch wersjach: bez intercoolera z mechanicznym wtryskiem paliwa o mocy 86 KM oraz z intercoolerem i elektronicznym wtryskiem paliwa o mocy 105 KM. Przez krótki okres auto oferowane było także z ośmiozaworową odmianą silnika 1.4 o mocy 75 KM. Pod koniec produkcji została wprowadzona ograniczona liczbę egzemplarzy z silnikiem 2.5 serii KV6 o mocy 175 KM dostępnym wyłącznie z 4-biegową skrzynią automatyczną. Wszystkie te silniki były własną konstrukcją Rovera i dostępne były wyłącznie z 5-biegową manualną skrzynią biegów. Jedynym silnikiem konstrukcji Hondy montowanym w tej generacji serii 400 był silnik 1.6 16V SOHC o mocy 114 KM łączony wyłącznie z 4-biegową automatyczną przekładnią.
Zawieszenie Rovera 400 jest dość nietypowe jak na samochód tej klasy. Z przodu zastosowano podwójne wahacze ze sprężynami śrubowymi, natomiast z tyłu zamontowano zawieszenie wielowahaczowe. Przednie hamulce tarczowe występowały zarówno w wersji wentylowanej jak i niewentylowanej, natomiast z tyłu montowano bębny hamulcowe lub tarcze niewentylowane.
Samochód był fabrycznie wyposażony w poduszkę powietrzną kierowcy, napinacze pasów bezpieczeństwa, wspomaganie układu kierowniczego, elektrycznie sterowane przednie szyby, centralny zamek, czy immobilizer. Na niektórych rynkach do standardowego wyposażenia należał także ABS i elektrycznie sterowane lusterka. Dodatkowo auto mogło być wyposażone między innymi w poduszkę pasażera, klimatyzację i elektrycznie sterowane szyby tylne. Pojemność bagażnika wersji hatchback wynosiła 375, natomiast wersji sedan 470 litrów.
Restylizacje.
Jesienią 1999 roku zaprezentowano model po modernizacje w celu upodobnienia do nowego modelu 75. Jednocześnie zdecydowano się na zmianę nazwy - Rover 45.
Zmiany dotyczyły przede wszystkim wyglądu zewnętrznego. Zmieniono przednie reflektory na podwójne, podobne do tych w Roverze 75, zmodyfikowano maskę i grill, powiększono zderzaki oraz dodano więcej chromowanych elementów takich jak klamki czy listwy na zderzakach. We wnętrzu zastosowano wygodniejsze fotele przejęte z większego modelu 75. Zmiany objęły także zawieszenie, które otrzymało sztywniejszą charakterystykę, pozwalającą na pewniejsze zachowanie auta w zakrętach. Do standardowego wyposażenia należały między innymi cztery poduszki powietrzne oraz ABS z EBD.
Niewielkie zmiany zaszły w gamie silnikowej. Od początku montowano pięć silników, w tym cztery benzynowe serii K: 1.4 16V 103 KM, 1.6 16V 109 KM, 1.8 16V 117 KM (dostępny także ze skrzynią CVT) oraz nowy silnik 2.0 V6 o mocy 150 KM (dostępny tylko z 5-biegową skrzynią automatyczną z możliwością sekwencyjnej zmiany przełożeń). Oferowano także zmodyfikowany silnik wysokoprężny serii L o nieco mniejszej mocy (101 KM), ale o wyższym maksymalnym momencie obrotowym. Na początku 2004 roku gamę uzupełniła mocniejsza wersja tego silnika o mocy 113 KM.
W 2004 roku samochód przeszedł kolejny facelifting. Ponownie zmieniono przednią część nadwozia, zastosowano nowe zespolone reflektory, inny grill, zmienione zderzaki. Z tyłu przeniesiono tablicę rejestracyjną z klapy bagażnika na zderzak, przemodelowano także kształt klapy. Listwy ochronne na drzwiach oraz progi były lakierowane w kolorze nadwozia. Duże zmiany zaszły we wnętrzu, zastosowano całkowicie nową deskę rozdzielczą oraz dźwignię zmiany biegów. Wprowadzono nowe kolory nadwozia oraz nową tapicerkę w kilku kolorach z nowymi wersjami wykończenia. Do listy opcji dołączyła w pełni automatyczna klimatyzacja.
Zakończenie produkcji.
Produkcję Rovera 45 jak i MG ZS zakończono w kwietniu 2005 roku. Niedługo później MG Rover ogłosił upadłość. Prawa do oryginalnego projektu z 1995 roku posiadała Honda, dlatego też dalsza produkcja Rovera 45 przez nowego właściciela nie była możliwa - chiński koncern Nanjing Automobile poprzestał jedynie na wytworzeniu krótkiej serii bliźniaczego MG ZS w latach 2006–2007 pod nazwą MG 5.

</doc>
<doc id="2103105" url="https://pl.wikipedia.org/wiki?curid=2103105" title="Mizerów (Karwina)">
Mizerów (Karwina)

Mizerów (czes. Mizerov, niem. Miserau) – część miasta Karwina w kraju morawsko-śląskim, w powiecie Karwina w Czechach. Wraz z dzielnicami Frysztat, Granice i Nowe Miasto współtworzy gminę katastralną Karviná-město. W 2001 r. liczył 15624 mieszkańców, a w 2010 odnotowano 760 adresów.
Pierwsza wzmianka pochodzi z 1618. Mizerów był samodzielną wsią aż znalazł się w administracyjnych granicach Frysztatu, a wraz z nim wszedł w skład miasta Karwina w 1948.
Według austriackiego spisu ludności z 1910 roku Mizerów będący już częścią Frysztatu miał 93 mieszkańców, z czego 53 (57%) było polsko-, 36 (38,7%) niemiecko i 4 (4,3%) czeskojęzycznymi, 77 (82,8%) było katolikami, 11 (11,8%) ewangelikami a 5 (5,4%) wyznawcami judaizmu.

</doc>
<doc id="2103108" url="https://pl.wikipedia.org/wiki?curid=2103108" title="Mizerov">
Mizerov



</doc>
<doc id="2103109" url="https://pl.wikipedia.org/wiki?curid=2103109" title="MG ZS (2001)">
MG ZS (2001)

MG ZS – samochód osobowy klasy kompaktowej produkowany przez brytyjskie przedsiębiorstwo MG Cars w latach 1995 – 2005 oraz przez brytyjsko-chińskie przedsiębiorstwo MG Motor jako MG 5 w latach 2006 – 2007.
Historia i opis pojazdu.
Podobnie jak modele ZR i ZT, MG ZS powstało jako sportowa odmiana cywilnego modelu marki Rover, której opracowaniem zajęło się bratnie przedsiębiorstwo MG Cars. Podobnie jak bliźniaczy Rover 45, była to bliźniacza konstrukcja wobec Hondy Civic Liftback.
Samochód został zaprezentowany w 2001 roku i jeszcze w tym samym roku trafił do sprzedaży. Podobnie jak Rover 45, oferowany był zarówno w wersji liftback jak i sedan. MG ZS znacznie różnił się od modelu 45: zastosowano agresywnie stylizowane zderzaki, progi, a także zmieniono grill. Ponadto najmocniejsza wersja wyposażona była w spojler na klapie bagażnika, który był opcją w słabszych odmianach. 
MG ZS dostępny był w charakterystycznych, śmiałych barwach, dodatkowo standardowo montowane były 16-calowe felgi aluminiowe lub 17-calowe w najmocniejszej wersji ZS 180. We wnętrzu znajdowały się pokryte skórzaną tapicerką sportowe fotele oraz liczne sportowe elementy wykończeniowe podkreślające sportowy charakter pojazdu.
MG ZS występował ze wszystkimi silnikami dostępnymi w modelu 45 z wyjątkiem wersji 2.0 V6. Dodatkowo jednak montowano topową jednostkę 2.5 V6 24V o mocy 177 KM łączoną z 5-biegową manualną skrzynią biegów. Samochód z tym silnikiem rozpędzał się do 100 km/h w czasie 7,3 sekundy oraz rozwijał prędkość maksymalną wynoszącą 224 km/h. Zawieszenie modelu ZS było obniżone, utwardzone oraz przekonstruowane, tak aby mogło zapewnić jak najlepszą przyczepność. Wszystkie wersje wyposażone były standardowo w ABS z EBD.
Lifting.
Podobnie jak klasyczny Rover 45, także i MG ZS w 2004 roku przeszedł obszerny facelifting, obejmujący te same elementy nadwozia. Pojawiły się w ten sposób zupełnie nowe reflektory zespolone, przemodelowane zderzaki, inna atrapa chłodnicy, a także przeniesiona na zderzak tylna tablica rejestracji.
Ponadto, producent zastosował kompleksowy body kit poszerzający nadwozie montowany fabrycznie w najmocniejszej wersji i dostępny za dopłatą w słabszych odmianach. Zrezygnowano także z montowania tylnego dużego spoilera.
MG 5.
Po bankructwie MG Rover Company w 2005 roku, masę upadłościową oraz prawa do produkcji wybranych modeli nabył chiński koncern Nanjing Automobile. Przedsiębiorstwo planowało wznowić produkcję wszystkich dotychczasowych modeli marki Rover, jednak transakcja nie objęła ani praw do stosowania jej nazwy, ani praw do produkcji modelu Rover 45, gdyż te podlegały Hondzie. 
W efekcie, między 2006 a 2007 rokiem wytworzona została krótka próbna seria MG ZS pod nową nazwą MG 5, która nie trafiła do seryjnej produkcji - publicznie przedstawiono jedynie jeden egzemplarz podczas wystawy samochodowej w Nankin Auto 2007. Poza wersją sedan, zbudowano także model z nadwoziem liftback.

</doc>
<doc id="2103110" url="https://pl.wikipedia.org/wiki?curid=2103110" title="Mistrzostwa Danii w Lekkoatletyce 2010">
Mistrzostwa Danii w Lekkoatletyce 2010

Mistrzostwa Danii w Lekkoatletyce 2010 – zawody lekkoatletyczne, które odbyły się w Odense 7 i 8 sierpnia.
Wieloboje.
Mistrzostwa Danii w wielobojach rozegrano 21 i 22 sierpnia w Roskilde.

</doc>
<doc id="2103111" url="https://pl.wikipedia.org/wiki?curid=2103111" title="Rover 400">
Rover 400



</doc>
<doc id="2103114" url="https://pl.wikipedia.org/wiki?curid=2103114" title="Rover 45">
Rover 45



</doc>
<doc id="2103116" url="https://pl.wikipedia.org/wiki?curid=2103116" title="Danuta Plewnia">
Danuta Plewnia

Danuta Plewnia (ur. 30 maja 1984) – polska lekkoatletka specjalizująca się w rzucie oszczepem.
Kariera.
W 2010 roku zdobyła srebrny medal mistrzostw Polski seniorów – sukces ten powtórzyła rok później. W ciągu swojej kariery stawała na podium mistrzostw kraju w kategorii juniorów i młodzieżowców oraz była medalistką akademickich mistrzostw Polski.
Rekord życiowy: 53,34 (3 października 2010, Opole).

</doc>
<doc id="2103118" url="https://pl.wikipedia.org/wiki?curid=2103118" title="Witold Koziński">
Witold Koziński

Witold Aleksander Koziński (ur. 12 maja 1946 w Gostyninie) – polski ekonomista i bankowiec, profesor nauk ekonomicznych, w latach 1992–1998 i 2008–2014 wiceprezes Narodowego Banku Polskiego.
Życiorys.
Absolwent Wydziału Nauk Ekonomicznych Uniwersytetu Warszawskiego z 1971. W 1975 na tym samym wydziale obronił doktorat, zaś w 1983 uzyskał stopień doktora habilitowanego. Tytuł profesora nauk ekonomicznych otrzymał w 1996. Specjalizuje się w zagadnieniach z zakresu bankowości i finansów, polityki pieniężnej i teorii wzrostu. Od 1975 zawodowo związany z macierzystym wydziałem. Pełnił funkcję kierownika Katedry Bankowości i Finansów. W 1999 został profesorem w Katedrze Finansów i Bankowości w Wyższej Szkole Informatyki i Zarządzania w Rzeszowie.
W NBP pracował w latach 1971–1975 i 1982–1991. W latach 1992–1998 był wiceprezesem i pierwszym zastępcą prezesa NBP w okresie pełnienia tej funkcji przez Hannę Gronkiewicz-Waltz. Zasiadał także w Komisji Papierów Wartościowych (1991), był prezesem zarządów Powszechnego Banku Handlowego Gecobank (1991–1992), PTE Allianz Polska (1998–1999), Banku Gospodarstwa Krajowego (2002–2003). 24 października 2008 ponownie objął urząd wiceprezesa Narodowego Banku Polskiego. 24 października 2014 przestał pełnić tę funkcję w związku z upływem kadencji.
W 1998 odznaczony Krzyżem Oficerskim Orderu Odrodzenia Polski.

</doc>
<doc id="2103119" url="https://pl.wikipedia.org/wiki?curid=2103119" title="One Year of Love">
One Year of Love

One Year of Love – piosenka brytyjskiego zespołu Queen z 1986 roku wydana na singlu, który promował album "A Kind of Magic" (1986). Tę soft rockową balladę napisał John Deacon.
Utwór nigdy nie był grany przez zespół Queen na żywo.
Singiel.
Piosenka wydana została na singlu, który trafił tylko na dwa europejskie rynki, francuski i hiszpański. Na stronie B wydawnictwa, które było ostatnim singlem promującym album "A Kind of Magic", znalazła się piosenka „Gimme the Prize (Kurgan’s Theme)”.

</doc>
<doc id="2103120" url="https://pl.wikipedia.org/wiki?curid=2103120" title="Liryka pośrednia">
Liryka pośrednia

Liryka pośrednia – jeden z trzech rodzajów liryki (obok liryki bezpośredniej oraz liryki inwokacyjnej), w której uczucia oraz przeżycia są wyrażane pośrednio, np. poprzez opis pejzażu. Przykładem może tutaj być utwór Kazimierza Przerwy-Tetmajera – Widok ze Świnicy do Doliny Wierchcichej. Dominuje tam opis pejzażu, przez co utwór ten reprezentuje jednocześnie lirykę opisową.

</doc>
<doc id="2103121" url="https://pl.wikipedia.org/wiki?curid=2103121" title="Karl Frenademez">
Karl Frenademez

Karl Frenademez (ur. 11 marca 1970) – włoski snowboardzista. Jego najlepszym wynikiem na mistrzostwach świata jest 4. miejsce w gigancie równoległym na mistrzostwach w Berchtesgaden. Zajął także 20. miejsce w gigancie na igrzyskach w Nagano. Najlepsze wyniki w Pucharze Świata osiągnął w sezonie 1996/1997, kiedy to zajął 5. miejsce w klasyfikacji generalnej, a w klasyfikacji slalomu był pierwszy.
W 2000 r. zakończył karierę.
Sukcesy.
Puchar Świata.
Miejsca na podium.
W sumie 2 zwycięstwa, 3 drugie i 4 trzecie miejsca.

</doc>
<doc id="2103123" url="https://pl.wikipedia.org/wiki?curid=2103123" title="Luca Marmorini">
Luca Marmorini

Luca Marmorini (ur. 17 czerwca 1961) – szef działu silników i elektroniki w Formule 1 w Scuderia Ferrari.
Życiorys.
Luca Marmorini rozpoczął swoją karierę w Formule 1 w Scuderia Ferrari w 1990 roku, do którego dołączył po zakończeniu doktoratu. Pracował w Ferrari do 1999 roku, kiedy dołączył do Toyoty. Po przejściu na stanowisko dyrektora technicznego odpowiedzialnego za silniki. 19 stycznia 2009 roku opuścił Toyotę, po to by 6 października tego samego roku, zastąpić na stanowisku szefa działu silników i elektroniki Francuza Gilles'a Simona w Scuderia Ferrari.

</doc>
<doc id="2103124" url="https://pl.wikipedia.org/wiki?curid=2103124" title="Wilmot Fysh">
Wilmot Fysh

Wilmot Hudson Fysh (ur. 7 stycznia 1895, zm. 6 kwietnia 1974) – as lotnictwa australijskiego Royal Australian Air Force z pięcioma potwierdzonymi zwycięstwami w I wojnie światowej. Współzałożyciel australijskich linii lotniczych Qantas.
Wilmot Hudson Fysh urodził się w Launceston na Tasmanii. Był wnukiem Filipa Fysha, premiera Tasmanii. Do armii australijskiej zaciągnął się 25 sierpnia 1914 roku. Po służbie w 3th Australian Light Horse Regiment, w lipcu 1917 roku został przyjęty do Royal Flying Corps do dywizjonu No. 67 Squadron RAF. Następnie został przeniesiony do Royal Australian Air Force do jednostki No. 1 Squadron RAAF.
Latał na samolocie Royal Aircraft Factory B.E.2 i walczył na Bliskim Wschodzie jako obserwator. Pierwsze zwycięstwo powietrzne odniósł 23 stycznia 1918 roku z pilotem kpt. S.W. Addisonem. Ostatnie cztery zwycięstwa odniósł z pilotem Paul Joseph McGinness (w tym podwójne 31 sierpnia 1918).
Po zakończeniu wojny w marcu 1919 roku powrócił do Australii. Po zakończeniu służby wojskowej razem ze swoim przyjacielem z No. 1 Squadron RAAF Paulem McGuinnessem zakupili samolot Avro 504 i założyli linie lotnicze Qantas. W 1923 roku Fysh został dyrektorem zarządzającym oraz prezesem Qantas.
W późniejszych latach został członkiem Międzynarodowego Zrzeszenia Przewoźników Powietrznych oraz jego prezesem.
W 1953 roku Fysh otrzymał tytuł szlachecki.

</doc>
<doc id="2103127" url="https://pl.wikipedia.org/wiki?curid=2103127" title="Jatki (Łysanki)">
Jatki (Łysanki)

Jatki – grupa turni w północno-wschodnim grzbiecie Łysanek, pomiędzy szczytem Łysanek (1445 m) a Samkowym Zwornikiem (1317 m). Najwyższa z nich ma wysokość ok. 1380 m n.p.m. Wznoszą się w grani Łysanek ponad Doliną Grzybowiecką (górna odnoga Doliny Strążyskiej) i Doliną za Bramką. Znajduje się w nich kilka niewielkich jaskiń, m.in. Komora w Jatkach, Nisza w Jatkach, Tunel w Jatkach, Kominek w Jatkach, Jaskinia w Jatkach i Dziurawa Nisza w Jatkach.
Poniżej Jatek, na stoku opadającym do Doliny Strążyskiej znajduje się jeszcze turnia Kiernia.
Dawniej Jatki były używane przez taterników do treningu wspinaczkowego, wspinał się na nich np. w 1908 r. Mieczysław Karłowicz. Pierwsze znane wejście na najwyższą turnię Jatek: Władysław Cywiński 31 marca 1981. Dawniej istniał znakowany szlak turystyczny z dna Doliny Strążyskiej na szczyt Łysanek. Zaczynał się powyżej Skały Jelinka i prowadził przez siodełko za Jatkami. Obecnie po szlaku tym nie ma już śladu. Został zamknięty, a masyw Łysanek włączono w obszar ochrony ścisłej Regle Zakopiańskie TPN-u, jest on niedostępny dla turystów i taterników.

</doc>
<doc id="2103130" url="https://pl.wikipedia.org/wiki?curid=2103130" title="Nicolas Conte">
Nicolas Conte

Nicolas Conte (ur. 26 grudnia 1973) – francuski snowboardzista. Jego najlepszym wynikiem na mistrzostwach świata jest 5. miejsce w gigancie na mistrzostwach w San Candido. Startował ponadto w gigancie na igrzyskach w Nagano, ale nie ukończył zawodów. Najlepsze wyniki w Pucharze Świata osiągnął w sezonie 1997/1998, kiedy to zajął 20. miejsce w klasyfikacji generalnej, a w klasyfikacji giganta był pierwszy.
W 1998 r. zakończył karierę.

</doc>
<doc id="2103133" url="https://pl.wikipedia.org/wiki?curid=2103133" title="Where We Are">
Where We Are

Where We Are – dziewiąty studyjny album irlandzkiego zespołu Westlife wydany w 2009 roku. Album dotarł do 2 miejsca oficjalnego zestawienia sprzedaży albumów w Wielkiej Brytanii i Irlandii, uzyskując status podwójnej oraz potrójnej platyny. Jedynym singlem, który promował album został utwór "What About Now" wydany 23 października 2009.
Spis utworów.
A "What About Now" nie znalazł się na track listach w Czechach i Słowacji

</doc>
<doc id="2103138" url="https://pl.wikipedia.org/wiki?curid=2103138" title="Księga dżungli (ujednoznacznienie)">
Księga dżungli (ujednoznacznienie)



</doc>
<doc id="2103140" url="https://pl.wikipedia.org/wiki?curid=2103140" title="Ramił Chasangatin">
Ramił Chasangatin

Ramił Chasangatin, ros. Рамиль Хасангатин (ur. 7 stycznia 1972 w Kazaniu) – rosyjski szachista, arcymistrz od 2003 roku.
Kariera szachowa.
Pierwsze sukcesy zaczął odnosić pod koniec lat 90. XX wieku. W 1997 r. zwyciężył w cyklicznym turnieju "First Saturday" (edycja FS03 IM-A) w Budapeszcie. W 2000 (w Kazaniu) i 2002 r. (w Tuli) wypełnił normy arcymistrzowskie. W 2001 r. podzielił II m. w Preszowie (za Dušanem Radovanoviciem, wspólnie z Dariuszem Mikrutem) oraz w Przerowie (za Radosławem Wojtaszkiem), w 2002 r. samodzielnie zwyciężył w Preszowie oraz podzielił I m. w Ołomuńcu (wspólnie z Viktorem Lázničką), natomiast w 2003 r. podzielił I m. w Mariańskich Łaźniach (wspólnie z Viktorem Lázničką) oraz w Chrudimiu (wspólnie z Petrem Habą i Siergiejem Fedorczukiem), zwyciężył również w Čartáku. W 2004 r. podzielił I m. (wspólnie z Michaelem Henniganem) w turnieju "PragoNet Open" w Pradze oraz zajął II m. (za Martinem Mrvą) w Pieszczanach, w 2005 r. podzielił I m. (wspólnie z Jewgienijem Kalieginem) w Kazaniu, w 2006 r. zwyciężył (wspólnie z Markiem Vokáčem) w Starym Meście, natomiast w 2008 r. – w Taborze.
Najwyższy ranking w dotychczasowej karierze osiągnął 1 października 2002 r., z wynikiem 2524 punktów zajmował wówczas 88. miejsce wśród rosyjskich szachistów.

</doc>
<doc id="2103144" url="https://pl.wikipedia.org/wiki?curid=2103144" title="Bungarus flaviceps">
Bungarus flaviceps



</doc>
<doc id="2103146" url="https://pl.wikipedia.org/wiki?curid=2103146" title="Nervus radialis">
Nervus radialis



</doc>
<doc id="2103147" url="https://pl.wikipedia.org/wiki?curid=2103147" title="Nervus ulnaris">
Nervus ulnaris



</doc>
<doc id="2103148" url="https://pl.wikipedia.org/wiki?curid=2103148" title="Nervus axillaris">
Nervus axillaris



</doc>
<doc id="2103149" url="https://pl.wikipedia.org/wiki?curid=2103149" title="Bungarus fasciatus">
Bungarus fasciatus



</doc>
<doc id="2103150" url="https://pl.wikipedia.org/wiki?curid=2103150" title="Belá (dopływ Hornadu)">
Belá (dopływ Hornadu)

Belá – duży potok w dorzeczu Hornadu we wschodniej Słowacji. Cały tok na terenie Rudaw Słowackich, w granicach powiatu Koszyce-okolice. Długość 9,5 km.
Źródła na wysokości ok. 680 m n.p.m. na północno-wschodnich stokach szczytu Predné holisko (949 m) w Paśmie Kojszowskiej Hali w Górach Wołowskich. Początkowo spływa generalnie w kierunku północno-wschodnim, głęboką, zalesioną doliną aż do miejsca zwanego Dziaková (ok. 420 m n.p.m.). Tu skręca ku północnemu zachodowi. Jego dolina rozszerza się, stanowiąc odtąd granicę między Górami Wołowskimi (Pasmo Kojszowskiej Hali) i pasmem Čiernej hory (grupa Pokryw). Przepływa przez położoną w dolinie wieś Košická Belá i poniżej niej, na wysokości 327 m n.p.m. uchodzi do długiej, wąskiej zatoki zbiornika zaporowego Ružín. Większe dopływy to Beliansky potok i Zlatý potok (oba prawobrzeżne).
Przed utworzeniem zbiornika zaporowego długość Belej wynosiła 13,5 km. W dolnym biegu przyjmowała ona swój duży dopływ lewobrzeżny – Opátkę, po czym uchodziła do Hornadu poniżej szczytu Sivec (781 m) na wschód od wsi Veľký Folkmar.
W środkowym i dolnym toku doliną Belej od Dziakovéj do ujścia potoku do zbiornika zaporowego biegnie droga nr 547 z Koszyc do Jaklovec.

</doc>
