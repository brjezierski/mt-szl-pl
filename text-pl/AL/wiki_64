<doc id="2177269" url="https://pl.wikipedia.org/wiki?curid=2177269" title="Froghall">
Froghall

Froghall – wieś w Anglii, w hrabstwie Staffordshire, w dystrykcie Staffordshire Moorlands. Leży 26 km na północny wschód od miasta Stafford i 210 km na północny zachód od Londynu.

</doc>
<doc id="2177270" url="https://pl.wikipedia.org/wiki?curid=2177270" title="Gailey">
Gailey

Gailey – wieś w Anglii, w hrabstwie Staffordshire, w dystrykcie South Staffordshire. Leży 13 km na południe od miasta Stafford i 190 km na północny zachód od Londynu.

</doc>
<doc id="2177271" url="https://pl.wikipedia.org/wiki?curid=2177271" title="Gayton (Staffordshire)">
Gayton (Staffordshire)

Gayton – wieś w Anglii, w hrabstwie Staffordshire. Leży 8 km na północny wschód od miasta Stafford i 198 km na północny zachód od Londynu.

</doc>
<doc id="2177272" url="https://pl.wikipedia.org/wiki?curid=2177272" title="Gentleshaw">
Gentleshaw

Gentleshaw – osada w Anglii, w hrabstwie Staffordshire, w dystrykcie Lichfield. Leży 18 km na południowy wschód od miasta Stafford i 182 km na północny zachód od Londynu.

</doc>
<doc id="2177274" url="https://pl.wikipedia.org/wiki?curid=2177274" title="Gnosall">
Gnosall

Gnosall – wieś w Anglii, w hrabstwie Staffordshire. Leży 10 km na zachód od miasta Stafford i 203 km na północny zachód od Londynu.

</doc>
<doc id="2177275" url="https://pl.wikipedia.org/wiki?curid=2177275" title="Gospel End">
Gospel End

Gospel End – wieś w Anglii, w hrabstwie Staffordshire, w dystrykcie South Staffordshire. Leży 30 km na południe od miasta Stafford i 180 km na północny zachód od Londynu.

</doc>
<doc id="2177276" url="https://pl.wikipedia.org/wiki?curid=2177276" title="Wspólnota administracyjna Vier Berge-Teucherner Land">
Wspólnota administracyjna Vier Berge-Teucherner Land

Wspólnota administracyjna Vier Berge-Teucherner Land (niem. "Verwaltungsgemeinschaft Vier Berge-Teucherner Land") - była wspólnota administracyjna w Niemczech, w kraju związkowym Saksonia-Anhalt, w powiecie Burgenland. Siedziba wspólnoty znajdowała się w mieście Teuchern. Została rozwiązana 1 stycznia 2011.
Wspólnota administracyjna zrzeszała jedną gminę miejską oraz siedem gmin wiejskich: 
Wszystkie gminy zostały połączone w nowo powstałe miasto Teuchern.

</doc>
<doc id="2177277" url="https://pl.wikipedia.org/wiki?curid=2177277" title="Great Bridgeford">
Great Bridgeford

Great Bridgeford – wieś w Anglii, w hrabstwie Staffordshire. Leży 5 km na północny zachód od miasta Stafford i 203 km na północny zachód od Londynu.

</doc>
<doc id="2177278" url="https://pl.wikipedia.org/wiki?curid=2177278" title="Great Chatwell">
Great Chatwell

Great Chatwell – wieś w Anglii, w hrabstwie Staffordshire. Leży 16 km na południowy zachód od miasta Stafford i 202 km na północny zachód od Londynu.

</doc>
<doc id="2177279" url="https://pl.wikipedia.org/wiki?curid=2177279" title="Great Haywood">
Great Haywood

Great Haywood – wieś w Anglii, w hrabstwie Staffordshire. Leży 8 km na wschód od miasta Stafford i 193 km na północny zachód od Londynu.

</doc>
<doc id="2177280" url="https://pl.wikipedia.org/wiki?curid=2177280" title="Great Wyrley">
Great Wyrley

Great Wyrley – wieś w Anglii, w hrabstwie Staffordshire, w dystrykcie South Staffordshire. Leży 18 km na południowy wschód od miasta Stafford i 182 km na północny zachód od Londynu. Miejscowość liczy 11 236 mieszkańców.

</doc>
<doc id="2177281" url="https://pl.wikipedia.org/wiki?curid=2177281" title="Greensforge">
Greensforge

Greensforge – osada w Anglii, w hrabstwie Staffordshire, w dystrykcie South Staffordshire. Leży 35 km na południe od miasta Stafford i 180 km na północny zachód od Londynu.

</doc>
<doc id="2177282" url="https://pl.wikipedia.org/wiki?curid=2177282" title="Hales (Staffordshire)">
Hales (Staffordshire)

Hales – wieś w Anglii, w hrabstwie Staffordshire. Leży 23 km na północny zachód od miasta Stafford i 220 km na północny zachód od Londynu.

</doc>
<doc id="2177283" url="https://pl.wikipedia.org/wiki?curid=2177283" title="Halmer End">
Halmer End

Halmer End – osada w Anglii, w hrabstwie Staffordshire, w dystrykcie Newcastle-under-Lyme. Leży 29 km na północny zachód od miasta Stafford i 226 km na północny zachód od Londynu.

</doc>
<doc id="2177284" url="https://pl.wikipedia.org/wiki?curid=2177284" title="Hammerwich">
Hammerwich

Hammerwich – wieś w Anglii, w hrabstwie Staffordshire, w dystrykcie Lichfield. Leży 22 km na południowy wschód od miasta Stafford i 177 km na północny zachód od Londynu. W 2001 miejscowość liczyła 3420 mieszkańców.

</doc>
<doc id="2177285" url="https://pl.wikipedia.org/wiki?curid=2177285" title="Hamstall Ridware">
Hamstall Ridware

Hamstall Ridware – wieś w Anglii, w hrabstwie Staffordshire, w dystrykcie Lichfield. Leży 20 km na wschód od miasta Stafford i 183 km na północny zachód od Londynu. W 2001 miejscowość liczyła 317 mieszkańców.

</doc>
<doc id="2177286" url="https://pl.wikipedia.org/wiki?curid=2177286" title="Matki w mackach Marsa">
Matki w mackach Marsa

Matki w mackach Marsa (ang. "Mars Needs Moms") – amerykański film fantastycznonaukowy z 2011 roku, w reżyserii Simona Wellsa. Podstawą do napisania fabuły produkcji była powieść Berkeleya Breatheda pod tym samym tytułem. Produkcją zajął się Robert Zemeckis i jego studio ImageMovers Digital.
Film został wydany w technologii trójwymiarowej 11 marca 2011 roku przez wytwórnię Walt Disney Pictures. Jest on stworzony również przy użyciu tzw. przechwytywania ruchu ("motion capture").
Film jest ostatnim projektem wyprodukowanym przez wytwórnię ImageMovers Digital przed jej zapowiadanym zamknięciem pod koniec 2011 roku.
Fabuła.
Niezdyscyplinowany dziewięcioletni Milo dowiaduje się o porwaniu jego mamy przez Marsjan, którzy chcą wykraść i wykorzystać jej macierzyństwo przy wychowywaniu własnego potomstwa. Chcąc ją uratować, chłopiec dostaje się na statek przybyszów, który – jak się później okazuje – kieruje się na Marsa.
Wersja polska.
Wersja polska: SDI Media Polska
Reżyseria: Grzegorz Pawlak
Dialogi: Jan Wecsile
Reżyseria dźwięku: Maria Kantorowicz
Montaż dźwięku: Maria Kantorowicz, Anna Żarnecka
Kierownictwo produkcji: Beata Jankowska, Marcin Kopiec
Zgranie polskiej wersji językowej: Shepperton International
Produkcja polskiej wersji językowej: Disney Character Voices International, Inc.
Opieka artystyczna: Mariusz Arno Jaworowski
W wersji polskiej wystąpili:
W pozostałych rolach:

</doc>
<doc id="2177287" url="https://pl.wikipedia.org/wiki?curid=2177287" title="Hanbury (Staffordshire)">
Hanbury (Staffordshire)

Hanbury – wieś w Anglii, w hrabstwie Staffordshire. Leży 26 km na wschód od miasta Stafford i 186 km na północny zachód od Londynu.

</doc>
<doc id="2177288" url="https://pl.wikipedia.org/wiki?curid=2177288" title="Handsacre">
Handsacre

Handsacre – wieś w Anglii, w hrabstwie Staffordshire, w dystrykcie Lichfield. Leży 19 km na południowy wschód od miasta Stafford i 182 km na północny zachód od Londynu.

</doc>
<doc id="2177289" url="https://pl.wikipedia.org/wiki?curid=2177289" title="Harlaston">
Harlaston

Harlaston – wieś w Anglii, w hrabstwie Staffordshire, w dystrykcie Lichfield. Leży 32 km na południowy wschód od miasta Stafford i 170 km na północny zachód od Londynu. W 2001 miejscowość liczyła 378 mieszkańców.

</doc>
<doc id="2177290" url="https://pl.wikipedia.org/wiki?curid=2177290" title="Harriseahead">
Harriseahead

Harriseahead – wieś w Anglii, w hrabstwie Staffordshire, w dystrykcie Newcastle-under-Lyme. Leży 34 km na północ od miasta Stafford i 227 km na północny zachód od Londynu.

</doc>
<doc id="2177291" url="https://pl.wikipedia.org/wiki?curid=2177291" title="Haughton (Staffordshire)">
Haughton (Staffordshire)

Haughton – wieś w Anglii, w hrabstwie Staffordshire. Leży 7 km na południowy zachód od miasta Stafford i 201 km na północny zachód od Londynu.

</doc>
<doc id="2177292" url="https://pl.wikipedia.org/wiki?curid=2177292" title="Haunton">
Haunton

Haunton – wieś w Anglii, w hrabstwie Staffordshire, w dystrykcie Lichfield. Leży 34 km na wschód od miasta Stafford i 168 km na północny zachód od Londynu.

</doc>
<doc id="2177293" url="https://pl.wikipedia.org/wiki?curid=2177293" title="Heath Hayes and Wimblebury">
Heath Hayes and Wimblebury

Heath Hayes and Wimblebury – gmina (civil parish) w Anglii, w hrabstwie Staffordshire, w dystrykcie Cannock Chase. Leży 16 km na południowy wschód od miasta Stafford i 183 km na północny zachód od Londynu.

</doc>
<doc id="2177294" url="https://pl.wikipedia.org/wiki?curid=2177294" title="High Offley">
High Offley

High Offley – wieś w Anglii, w hrabstwie Staffordshire, w dystrykcie Stafford. Leży 15 km na zachód od miasta Stafford i 210 km na północny zachód od Londynu.

</doc>
<doc id="2177295" url="https://pl.wikipedia.org/wiki?curid=2177295" title="Hill Ridware">
Hill Ridware

Hill Ridware – wieś w Anglii, w hrabstwie Staffordshire, w dystrykcie Lichfield. Leży 17 km na wschód od miasta Stafford i 184 km na północny zachód od Londynu.

</doc>
<doc id="2177296" url="https://pl.wikipedia.org/wiki?curid=2177296" title="Hilton (Lichfield)">
Hilton (Lichfield)

Hilton – wieś w Anglii, w hrabstwie Staffordshire. Leży 25 km na południowy wschód od miasta Stafford i 175 km na północny zachód od Londynu.

</doc>
<doc id="2177297" url="https://pl.wikipedia.org/wiki?curid=2177297" title="Himley">
Himley

Himley – wieś w Anglii, w hrabstwie Staffordshire, w dystrykcie South Staffordshire. Leży 33 km na południe od miasta Stafford i 181 km na północny zachód od Londynu.

</doc>
<doc id="2177299" url="https://pl.wikipedia.org/wiki?curid=2177299" title="Hints">
Hints

Hints – wieś w Anglii, w hrabstwie Staffordshire, w dystrykcie Lichfield. Leży 32 km na południowy wschód od miasta Stafford i 168 km na północny zachód od Londynu.

</doc>
<doc id="2177300" url="https://pl.wikipedia.org/wiki?curid=2177300" title="Hixon">
Hixon

Hixon – wieś w Anglii, w hrabstwie Staffordshire, w dystrykcie Stafford. Leży 9 km na wschód od miasta Stafford i 195 km na północny zachód od Londynu.

</doc>
<doc id="2177301" url="https://pl.wikipedia.org/wiki?curid=2177301" title="Vier Berge-Teucherner Land">
Vier Berge-Teucherner Land



</doc>
<doc id="2177302" url="https://pl.wikipedia.org/wiki?curid=2177302" title="Hoar Cross">
Hoar Cross

Hoar Cross – wieś w Anglii, w hrabstwie Staffordshire, w dystrykcie East Staffordshire. Leży 22 km na wschód od miasta Stafford i 183 km na północny zachód od Londynu.

</doc>
<doc id="2177303" url="https://pl.wikipedia.org/wiki?curid=2177303" title="Hollington (Staffordshire)">
Hollington (Staffordshire)

Hollington – wieś w Anglii, w hrabstwie Staffordshire. Leży 21 km na północny wschód od miasta Stafford i 202 km na północny zachód od Londynu.

</doc>
<doc id="2177304" url="https://pl.wikipedia.org/wiki?curid=2177304" title="Hollins (Newcastle-under-Lyme)">
Hollins (Newcastle-under-Lyme)

Hollins – wieś w Anglii, w hrabstwie Staffordshire, w dystrykcie Newcastle-under-Lyme. Leży 32 km na północ od miasta Stafford i 227 km na północny zachód od Londynu.

</doc>
<doc id="2177305" url="https://pl.wikipedia.org/wiki?curid=2177305" title="Hollinsclough">
Hollinsclough

Hollinsclough – wieś w Anglii, w hrabstwie Staffordshire, w dystrykcie Staffordshire Moorlands. Leży 46 km na północ od miasta Stafford i 223 km na północny zachód od Londynu.

</doc>
<doc id="2177306" url="https://pl.wikipedia.org/wiki?curid=2177306" title="Hopwas">
Hopwas

Hopwas – wieś w Anglii, w hrabstwie Staffordshire, w dystrykcie Lichfield. Leży 32 km na południowy wschód od miasta Stafford i 168 km na północny zachód od Londynu.

</doc>
<doc id="2177307" url="https://pl.wikipedia.org/wiki?curid=2177307" title="Horton (Staffordshire)">
Horton (Staffordshire)

Horton – wieś w Anglii, w hrabstwie Staffordshire, w dystrykcie Staffordshire Moorlands. Leży 34 km na północ od miasta Stafford i 223 km na północny zachód od Londynu.

</doc>
<doc id="2177309" url="https://pl.wikipedia.org/wiki?curid=2177309" title="Pallavolo Cesena">
Pallavolo Cesena

Pallavolo Cesena - żeński klub piłki siatkowej z Włoch. Został założony w 1987 roku z siedzibą w mieście Cesena.
W sezonie 2008/2009 w klubie grała Anna Świderek.

</doc>
<doc id="2177310" url="https://pl.wikipedia.org/wiki?curid=2177310" title="Hulme End">
Hulme End

Hulme End – osada w Anglii, w hrabstwie Staffordshire. Leży 41 km na północny wschód od miasta Stafford i 215 km na północny zachód od Londynu.

</doc>
<doc id="2177316" url="https://pl.wikipedia.org/wiki?curid=2177316" title="Studebaker US-6">
Studebaker US-6

Studebaker US-6 – samochód ciężarowo-terenowy, konstrukcji amerykańskiej, z okresu II wojny światowej.
Historia.
Firma Studebaker powstała w 1736 roku w miejscowości South Bend w stanie Indiana. Od 1902 roku produkowała samochody. Była jedną z największych amerykańskich firm produkujących samochody osobowe.
Pod koniec lat 30. XX w. zaczęła odnosić również sukcesy w produkcji samochodów ciężarowych. Były one budowane na zamówienie armii amerykańskiej. Kontrakty na dostawy podpisały także: Francja, Belgia, Holandia oraz Chiny.
Samochód ciężarowy Studebaker US-6 został skonstruowany w 1941 roku w oparciu o założenia armii amerykańskiej. Podobne samochody powstały wtedy także w zakładach GMC i International. US-6 wyróżniał się jednak niezwykle trwałym oraz mocniejszym silnikiem Herkules JXD. Po podpisaniu ustawy Lend-Lease Act, model ten stał się podstawowym samochodem ciężarowym oferowanym sojusznikom. Z prawie 200 000 wyprodukowanych egzemplarzy ponad 100 000 trafiło do ZSRR. Pośrednio, od Armii Czerwonej, dużą ich liczbę tych ciężarówek otrzymały jednostki Ludowego Wojska Polskiego.
Studebaker US-6 był produkowany w 13 odmianach (od U1 do U13) z dwoma rozstawami osi i napędem na 2 lub 3 osie. Cześć samochodów była wyposażona w wyciągarkę. Egzemplarze produkowane od grudnia 1942 do marca 1943, posiadały otwartą kabinę kierowcy typu African. W większości trafiły one do Związku Radzieckiego.
Obok podstawowej wersji ciężarowej, wyprodukowano również niewielką liczbę cystern, wywrotek oraz ciągników siodłowych. 
Pomimo zewnętrznego podobieństwa do samochodu GMC CCKW, różniły się od swego konkurenta praktycznie wszystkim. Produkcja samochodów Studebaker US-6, została zakończona wiosną 1945 roku.
Konstrukcja.
Studebaker US-6 był wojskowym samochodem ciężarowo-terenowym o ładowności do 2,5 tony (podwyższonej później do 4 ton), z napędem 6x6 lub 6x4.

</doc>
<doc id="2177317" url="https://pl.wikipedia.org/wiki?curid=2177317" title="Gmina związkowa An der Finne">
Gmina związkowa An der Finne

Gmina związkowa An der Finne (niem. "Verbandsgemeinde An der Finne") - gmina związkowa w Niemczech, w kraju związkowym Saksonia-Anhalt, w powiecie Burgenland. Siedziba gminy związkowej znajduje się w mieście Bad Bibra.
Gmina związkowa zrzesza siedem gmin, w tym dwa miasta oraz pięć gmin wiejskich: 

</doc>
<doc id="2177318" url="https://pl.wikipedia.org/wiki?curid=2177318" title="Arefa Wierchoturski">
Arefa Wierchoturski

Arefa (ur. w 1865 w ujeździe małoarchangielskim, gubernia orłowska – zm. 15 maja 1903 w Wierchoturiu) – święty mnich prawosławny.
Urodził się w wielodzietnej rodzinie chłopskiej. W wieku 24 lat wstąpił jako posłusznik do monasteru Wałaam. W 1893 złożył wieczyste śluby zakonne, przyjmując imię Arefa. W tym samym roku został przeniesiony do monasteru św. Mikołaja w Wierchoturiu. Siedem lat później, gdy przełożony tegoż klasztoru archimandryta Hiob odszedł w stan spoczynku, jego następcą został wybrany hieromnich Arefa. 6 maja 1900 otrzymał godność archimandryty.
Jako przełożony klasztoru zainicjował jego rozbudowę: wzniesienie dwóch cerkwi, domu pielgrzyma, budynków gospodarczych, szkoły i muru otaczającego cały kompleks. Zajmował się również biblioteką i archiwum monasterskim. Przed obchodami jubileuszu trzystulecia monasteru w 1904 doprowadził do spisania jego historii. 
Według tradycji przewidział swoją śmierć na kilka dni wcześniej. Został pochowany na cmentarzu monasteru św. Mikołaja.
W 1984 został kanonizowany jako jeden z Soboru Świętych Syberyjskich. Dziesięć lat później miała miejsce translacja jego relikwii.

</doc>
<doc id="2177324" url="https://pl.wikipedia.org/wiki?curid=2177324" title="An der Finne">
An der Finne



</doc>
<doc id="2177325" url="https://pl.wikipedia.org/wiki?curid=2177325" title="Alfenid">
Alfenid



</doc>
<doc id="2177327" url="https://pl.wikipedia.org/wiki?curid=2177327" title="Sarah Pavan">
Sarah Pavan

Sarah Pavan (ur. 16 sierpnia 1986 w Kitchener) – kanadyjska siatkarka, grająca na pozycji atakującej. Jej młodsza siostra Rebecca, również jest siatkarką.
Sukcesy klubowe.
Mistrzostwo Korei Południowej:
Mistrzostwo Włoch:
Klubowe Mistrzostwa Ameryki Południowej:
Mistrzostwo Brazylii:
Klubowe Mistrzostwa Świata:
Mistrzostwo Chin:

</doc>
<doc id="2177329" url="https://pl.wikipedia.org/wiki?curid=2177329" title="Eryk I Starszy">
Eryk I Starszy

Eryk I Starszy (ur. 16 lutego 1470 r. w Neustadt am Rübenberge, zm. 30 lipca 1540 r. w Haguenau) – książę Brunszwiku-Calenbergu od 1495 r. z dynastii Welfów.
Życiorys.
Eryk I był młodszym synem księcia Brunszwiku Wilhelma II Młodszego oraz Elżbiety, córki Bodona VII, hrabiego Stolbergu. Wychowany został w duchu głębokiej pobożności i ideałów rycerskich, którym pozostał wierny całe życie. W młodości wiele czasu spędził na dworze księcia bawarskiego Albrechta IV Mądrego, zięcia cesarza Fryderyka III Habsburga. W 1488 r. odbył pielgrzymkę do Jerozolimy i Rzymu. W 1493 r. walczył przeciwko Turkom w służbie swego ojca chrzestnego, syna i następcy Fryderyka III, Maksymiliana I Habsburga.
Po abdykacji swego ojca otrzymał wraz ze starszym bratem Henrykiem I Starszym rządy w księstwie Brunszwiku, które podzielili między siebie w 1495 r.: Henryk otrzymał część z siedzibą w Wolfenbüttel, a Eryk Calenberg i Getyngę. Także po objęciu rządów pozostawał wiernym stronnikiem i współpracownikiem Maksymiliana Habsburga – króla Niemiec, a później cesarza. W 1504 r. podczas walk w Bawarii uratował go od niebezpieczeństwa, w latach 1507–1508 towarzyszył mu w wyprawie do Italii. Angażował się także w inne spory w Niemczech, stając po stronie Habsburgów (m.in. we Fryzji oraz w sporze o Hildesheim).
W okresie niepokojów religijnych w Niemczech związanych z wybuchem i rozwojem reformacji nie pochwalał nowej wiary, głównie z powodu braku posłuszeństwa jej wyznawców wobec Rzeszy, w mniejszym stopniu zaś z pobudek związanych z sumieniem. Współpracował wówczas z licznymi sojuszami książąt katolickich. Z troski o księstwo starał się jednak nie angażować zbyt aktywnie w sprawy z tym związane. Zmarł w trakcie obrad sejmu Rzeszy.
Rodzina.
Eryk I był dwukrotnie żonaty. W 1497 r. poślubił Katarzynę, córkę księcia saskiego Albrechta Odważnego, a wdowę po hrabim Tyrolu Zygmuncie Habsburgu. Z małżeństwa tego pochodziła córka Anna Maria, zmarła w dzieciństwie. Po śmierci Katarzyny w 1524 r. Eryk poślubił w następnym roku Elżbietę, córkę elektora brandenburskiego Joachima I Nestora, z którą miał czworo dzieci: 

</doc>
<doc id="2177331" url="https://pl.wikipedia.org/wiki?curid=2177331" title="Nadine Alphonse">
Nadine Alphonse

Nadine Alphonse (ur. 22 lipca 1983) – kanadyjska siatkarka grająca jako środkowa. 
Obecnie występuje w drużynie Team Canada.

</doc>
<doc id="2177335" url="https://pl.wikipedia.org/wiki?curid=2177335" title="Sherline Holness">
Sherline Holness

Sherline Holness (ur. 11 lutego 1980) – kanadyjska siatkarka urodzona w Jamajce grająca jako środkowej, reprezentuje Kanadę. 
Od sezonu 2012/13 występuje w Rumunii, w drużynie CS Volei 2004 Tomis Konstanca.

</doc>
<doc id="2177339" url="https://pl.wikipedia.org/wiki?curid=2177339" title="Margarita Marbler">
Margarita Marbler

Margarita Marbler z d. Olejnikowa (ur. 16 lipca 1975 w Pietropawłowsku Kamczackim) – austriacka narciarka pochodzenia rosyjskiego, specjalistka narciarstwa dowolnego. W 1995 r. wyszła za mąż za Austriaka Haralda Marblera i od tej pory reprezentowała Austrię. Zdobyła brązowe medale w jeździe po muldach podczas mistrzostw świata w Ruka i jeździe po muldach podwójnych na mistrzostwach świata w Madonna di Campiglio. Jej najlepszym wynikiem olimpijskim jest 6. miejsce w jeździe po muldach na igrzyskach olimpijskich w Vancouver.
Najlepsze wyniki w Pucharze Świata osiągnęła w sezonie 2002/2003, kiedy to zajęła trzecie miejsce w klasyfikacji generalnej i klasyfikacji jazdy po muldach, a w klasyfikacji muld podwójnych wywalczyła Małą Kryształową Kulę. Ponadto w sezonach 2003/2004, 2004/2005, 2006/2007 i 2007/2008 również była trzecia w klasyfikacji jazdy po muldach.
W 2010 roku zakończyła karierę.
Osiągnięcia.
Puchar Świata.
Miejsca na podium.
W sumie 7 zwycięstw, 13 drugich i 17 trzecich miejsc.

</doc>
<doc id="2177340" url="https://pl.wikipedia.org/wiki?curid=2177340" title="Jennifer Hinze">
Jennifer Hinze

Jennifer Hinze (ur. 20 maja 1988) – kanadyjska siatkarka grająca jako środkowa. 
Obecnie występuje w drużynie University of British Columbia.

</doc>
<doc id="2177345" url="https://pl.wikipedia.org/wiki?curid=2177345" title="Mistrzostwa Ameryki Południowej U-17 w Piłce Nożnej 1995">
Mistrzostwa Ameryki Południowej U-17 w Piłce Nożnej 1995

Mistrzostwa Ameryki Południowej do lat 17 w piłce nożnej 1995 odbyły się w Peru w maju. Mecze w ramach turnieju odbywały się w miastach: Lima, Trujillo. Mogli w nim wziąć udział piłkarze urodzeni po 1 stycznia 1978. Trzy najlepsze drużyny turnieju, wywalczyły awans do Mistrzostw Świata U-17, które odbyły się w Egipcie w 1995 roku.

</doc>
<doc id="2177347" url="https://pl.wikipedia.org/wiki?curid=2177347" title="Marisa Field">
Marisa Field

Marisa Field (ur. 10 lipca 1987 w Comox) – kanadyjska siatkarka, grająca na pozycji środkowej. Od stycznia 2020 występuje w greckiej drużynie AON Argyroupolīs.
Sukcesy klubowe.
Mistrzostwa Uniwersyteckie:
Mistrzostwo Szwajcarii:
Mistrzostwo Szwecji:
Mistrzostwo Grecji:

</doc>
<doc id="2177348" url="https://pl.wikipedia.org/wiki?curid=2177348" title="Deborah Scanzio">
Deborah Scanzio

Deborah Scanzio (ur. 25 grudnia 1986 w Faido) – włoska narciarka dowolna specjalizująca się w jeździe po muldach, od sezonu 2014/2015 reprezentująca Szwajcarię. Jej największym sukcesem jest brązowy medal w jeździe po muldach wywalczony podczas mistrzostw świata w Madonna di Campiglio. Jej najlepszym wynikiem olimpijskim jest 9. miejsce w jeździe po muldach na igrzyskach olimpijskich w Turynie. Najlepsze wyniki w Pucharze Świata osiągnęła w sezonie 2014/2015, kiedy to zajęła 25. miejsce w klasyfikacji generalnej, a w klasyfikacji jazdy po muldach była siódma.

</doc>
<doc id="2177349" url="https://pl.wikipedia.org/wiki?curid=2177349" title="9 Batalion Saperów (LWP)">
9 Batalion Saperów (LWP)



</doc>
<doc id="2177352" url="https://pl.wikipedia.org/wiki?curid=2177352" title="13 Batalion Saperów (LWP)">
13 Batalion Saperów (LWP)



</doc>
<doc id="2177353" url="https://pl.wikipedia.org/wiki?curid=2177353" title="Tonya Mokelki">
Tonya Mokelki

Tonya Mokelki (ur. 10 maja 1985) – kanadyjska siatkarka grająca jako przyjmująca. 
Obecnie występuje w drużynie SV Sinsheim.

</doc>
<doc id="2177356" url="https://pl.wikipedia.org/wiki?curid=2177356" title="Mahawisznu">
Mahawisznu

Mahawisznu – pierwsza inkarnacja Wisznu. Jedno z przejawień manifestacji purusza. Stwórca niezliczonej ilości wszechświatów, mąż bogini Lakszmi oraz pierwotne źródło - Garbhodakaśaji oraz Ksirodakaśaji. Zwany także "Karanodakaśaji Wisznu" (spoczywa na oceanie "Karana").
Pojawia się w stworzeniu materialnym jedynie na pewien czas. Tymczasowo tworzy wszechświaty. Jest pełną częścią Kryszny i wskutek tego – chociaż nie jest On różny od Kryszny – Jego formalne pojawienie się w materialnym świecie w postaci inkarnacji jest tymczasowe. Swarupą, czyli prawdziwą formą, jest oryginalna forma osoby Boga, który wiecznie rezyduje w świecie duchowym zwanym Waikuntha lub też Wisznuloką..
W hinduizmie uważa się, że wszechświaty produkowane są z porów ciała Mahawisznu, kiedy śpi On w transie joganidra na Oceanie Przyczyn, zwanym "Garbha". Podczas Jego wydechu powstaje ogrom wszechświatów, które są następnie niszczone podczas Jego wdechu. Dominujące bóstwo każdego wszechświata, Brahma, żyje jedynie przez czas jednego oddechu Mahawisznu.
Jest oryginalną inkarnacją w tym materialnym świecie, panem czasu, natury, przyczyny i efektu, umysłu, ego, pięciu elementów, trzech sił natury, zmysłów i formy kosmicznej. Chociaż jest On panem wszelkich przedmiotów ruchomych i nieruchomych w tym materialnym świecie, Sam jest całkowicie niezależny. Mahawisznu, spoglądając na naturę materialną, pobudza ją i wówczas purusza awatar zapładnia ją żywymi istotami. Jedynie na skutek spojrzenia Mahawisznu stworzona zostaje świadomość, która jest znana jako mahat-tattva. Dominującym Bóstwem mahat-tattvy jest Wasudewa. Ta stworzona świadomość jest następnie dzielona na trzy działy czynności, odpowiednio do trzech gun.
Z Jego oddechu pojawiła się pierwotna Rygweda.

</doc>
<doc id="2177357" url="https://pl.wikipedia.org/wiki?curid=2177357" title="Brittney Page">
Brittney Page

Brittney Page (ur. 4 lutego 1984 w Kelowna) – kanadyjska siatkarka grająca jako przyjmująca. Od lutego 2016 roku występuje we włoskiej Serie A, drużynie Volksbank Südtirol Bolzano.

</doc>
<doc id="2177359" url="https://pl.wikipedia.org/wiki?curid=2177359" title="Kyla Richey">
Kyla Richey

Kyla Richey (ur. 20 czerwca 1989 w Langley) – kanadyjska siatkarka, grająca jako przyjmująca. Od sezonu 2020/2021 występuje we francuskiej drużynie SF Paris Saint Cloud.
Jej mężem jest siatkarz Rudy Verhoeff.
Sukcesy klubowe.
Mistrzostwa Uniwersyteckie:
Mistrzostwo Grecji:
Sukcesy reprezentacyjne.
Mistrzostwa Ameryki Północnej, Środkowej i Karaibów:

</doc>
<doc id="2177360" url="https://pl.wikipedia.org/wiki?curid=2177360" title="Parafia Matki Bożej Szkaplerznej w Korzennej">
Parafia Matki Bożej Szkaplerznej w Korzennej

Parafia Matki Bożej Szkaplerznej w Korzennej – parafia rzymskokatolicka znajdująca się w diecezji tarnowskiej w dekanacie Bobowa.
W skład terytorium parafii wchodzą miejscowości Korzenna, Łyczana i Niecew.
Historia.
Parafia została erygowana w 1384 roku. Pierwotny, drewniany kościół św. Jana Chrzciciela został wybudowany w latach 1565-1618. Następny, pw. św. Urszuli zbudowano w 1618 r., ale spłonął 29 października 1952. Obecny kościół parafialny pw. Matki Bożej Szkaplerznej został zbudowany w latach 1957-1960.

</doc>
<doc id="2177361" url="https://pl.wikipedia.org/wiki?curid=2177361" title="Carla Bradstock">
Carla Bradstock

Carla Bradstock (ur. 11 sierpnia 1985) – kanadyjska siatkarka grająca jako rozgrywająca.
Obecnie występuje w drużynie VC Shirvan.

</doc>
<doc id="2177362" url="https://pl.wikipedia.org/wiki?curid=2177362" title="Lauren O’Reilly">
Lauren O’Reilly

Lauren O’Reilly (ur. 4 kwietnia 1989) – kanadyjska siatkarka grająca jako rozgrywająca. 
Obecnie występuje w drużynie Trinity Western University.

</doc>
<doc id="2177364" url="https://pl.wikipedia.org/wiki?curid=2177364" title="Zheng Yaowen">
Zheng Yaowen

Zheng Yaowen () – chiński dyplomata.
Były ambasador Chińskiej Republiki Ludowej w Republice Zimbabwe. Pełnił tę funkcję między kwietniem 1985 a maj 1988 roku. Był także ambasadorem w Królestwie Danii między listopadem 1991 a styczniem 1997. Jednocześnie pełnił funkcję ambasadora w Islandii od listopada 1991 do sierpnia 1995.

</doc>
<doc id="2177366" url="https://pl.wikipedia.org/wiki?curid=2177366" title="Avro 684">
Avro 684

Avro 684 (Stratosphere Bomber) – niezrealizowany projekt brytyjskiego ciężkiego bombowca firmy Avro, przeznaczonego do lotów na dużych wysokościach. Projekt został oparty na konstrukcji samolotu Avro Lancaster.
Historia.
W sierpniu 1941 roku, po bardzo udanych pierwszych doświadczeniach z bombowcem Avro Lancaster, w zakładach Avro pojawił się pomysł przystosowania samolotu do lotów na bardzo wysokim pułapie rzędu 12 200 m i więcej. Lot na takiej wysokości pozwoliłby uniknąć zagrożenia, jakie niosła ze sobą niemiecka artyleria przeciwlotnicza. Projekt przewidywał wyposażenie maszyny w ciśnieniową kabinę w dziobie samolotu. Zakładano, że na wysokości 12 200 m będzie w niej panowało ciśnienie jak na wysokości 3000 m. Kabina miała zostać zaadaptowana z wysokościowej wersji bombowca Vickers Wellington B Mk VI. Strzeleckie uzbrojenie obronne miało zostać zredukowane do czterech karabinów kalibru 7,7 mm zamontowanych w ogonowej wieży samolotu, sterowanej zdalnie z kabiny załogi. Planowano zastosować silniki Rolls Royce Merlin XX, które miały być wspomagane poprzez doładowywanie przez umieszczony w kadłubie silnik Rolls Royce Merlin 45. Jednak zakres bieżących prac wytwórni związanych z rozwojem i produkcją klasycznego Lancastera spowodował zaniechanie dalszych prac nad projektem Avro 684.

</doc>
<doc id="2177369" url="https://pl.wikipedia.org/wiki?curid=2177369" title="Parafia św. Marcina Biskupa w Gnojniku">
Parafia św. Marcina Biskupa w Gnojniku

Parafia pw. Świętego Marcina Biskupa w Gnojniku – parafia rzymskokatolicka znajdująca się w diecezji tarnowskiej, w dekanacie Brzesko.
Historia.
Niektóre dokumenty jako datę powstania parafii podają 1160 rok. Niestety nie zachował się dokument erekcyjny, gdyż został on prawdopodobnie spalony podczas najazdu przez wojska Rakoczego w 1657 roku. Istnienie parafii potwierdza także zapis historyczny z 1215, w którym biskup krakowski Wincenty Kadłubek podarował kapitule krakowskiej dziesięciny z Czchowa oraz dziewiętnastu położonych wokół niego wsi – w tym Gnojnika. Pierwsza – nie budząca żadnych wątpliwości – wzmianka o istnieniu kościoła i parafii pochodzi ze spisu świętopietrza z 1325 roku.
Kościół św. Marcina Biskupa został zbudowany w 1380 z fundacji Marka Żegoty, a konsekrowany w 1382 przez biskupa Jana Radlicę. Od 8 maja 2006 prowadzone są prace budowlane przy nowym kościele pw. Matki Bożej Fatimskiej. Kamień węgielny został poświęcony przez papieża Benedykta XVI w Krakowie 28 maja 2006, a wmurował 29 sierpnia 2009 bp Wiesław Lechowicz.

</doc>
<doc id="2177371" url="https://pl.wikipedia.org/wiki?curid=2177371" title="Universal Buenos Aires">
Universal Buenos Aires

Universal - argentyński klub piłkarski z siedzibą w mieście Buenos Aires.
Historia.
W 1922 roku część klubu CA Platense wzięła udział w mistrzostwach pierwszej ligi organizowanych przez federację Asociación Argentina de Football pod nazwą Platense II, podczas gdy sam klub "Platense" grał w pierwszej lidze organizowanej przez konkurencyjną federację Asociación Amateurs de Football. Klub Platense II zajął ostatnie 17 miejsce.
W 1923 roku klub już pod nową nazwą "Retiro" zajął w lidze 15 miejsce, a w 1924 roku 13 miejsce. W 1925 klub w trakcie sezonu zmienił nazwę na "Universal", zajmując w lidze 17 miejsce. W 1926 roku klub zajął 13 miejsce. W 1927 doszło do połączenia konkurencyjnych federacji - klub "Universal" nie uzyskał prawa gry w połączonej lidze. Nigdy już nie zdołał awansować do najwyższej ligi Argentyny.
W ciągu 5 sezonów spędzonych w pierwszej lidze klub rozegrał 102 mecze, z których 26 wygrał, 30 zremisował i 46 przegrał, uzyskując 82 punkty. Klub zdobył 87 bramek i stracił 147 bramek.

</doc>
<doc id="2177373" url="https://pl.wikipedia.org/wiki?curid=2177373" title="Parafia Najświętszej Maryi Panny Królowej w Gromniku">
Parafia Najświętszej Maryi Panny Królowej w Gromniku

Parafia pw. Najświętszej Maryi Panny Królowej w Gromniku – parafia rzymskokatolicka znajdująca się w diecezji tarnowskiej, w dekanacie Ciężkowice. 
W skład terytorium parafii wchodzą miejscowości Gromnik i Golanka. 
Od 2016 proboszczem jest ks. mgr Andrzej Mirek.
Historia.
Parafia została erygowana przed 1346. Posiada ona drewniany, zabytkowy kościół pw. św. Marcina z 1727, przebudowany w XVIII wieku. Nowy kościół zbudowano w latach 1983-1991 według projektu mgr inż. Zbigniewa Zjawina. Świątynia pw. Najświętszej Maryi Panny Królowej została poświęcona 6 października 1991 przez biskupa tarnowskiego Józefa Życińskiego. 

</doc>
<doc id="2177374" url="https://pl.wikipedia.org/wiki?curid=2177374" title="Forest Hill (stacja kolejowa)">
Forest Hill (stacja kolejowa)

Forest Hill – stacja kolejowa w Londynie, na terenie London Borough of Lewisham, zarządzana przez London Overground i obsługiwana przez tego przewoźnika jako część East London Line. Zatrzymują się na niej również pociągi firmy Southern, w ramach kursów po Brighton Main Line. W roku statystycznym 2008/09 ze stacji skorzystało ok. 3,024 mln pasażerów.

</doc>
<doc id="2177375" url="https://pl.wikipedia.org/wiki?curid=2177375" title="Retiro Buenos Aires">
Retiro Buenos Aires



</doc>
<doc id="2177376" url="https://pl.wikipedia.org/wiki?curid=2177376" title="Platense II Buenos Aires">
Platense II Buenos Aires



</doc>
<doc id="2177382" url="https://pl.wikipedia.org/wiki?curid=2177382" title="Parafia Podwyższenia Krzyża Świętego w Iwkowej">
Parafia Podwyższenia Krzyża Świętego w Iwkowej

Parafia pw. Podwyższenia Krzyża Świętego w Iwkowej – parafia rzymskokatolicka znajdująca się w diecezji tarnowskiej w dekanacie Czchów. Erygowana w XIV wieku. Prowadzą ją księża diecezjalni.

</doc>
<doc id="2177386" url="https://pl.wikipedia.org/wiki?curid=2177386" title="Surrey Quays (stacja kolejowa)">
Surrey Quays (stacja kolejowa)

Surrey Quays – stacja kolejowa w Londynie, na terenie London Borough of Southwark, zarządzana i obsługiwana przez London Overground jako część East London Line. W latach 1869-2007 należała do sieci metra. W roku 2007 skorzystało z niej ok. 2,456 mln pasażerów. W 2010 została ponownie otwarta po modernizacji, już w ramach sieci kolejowej (Network Rail).

</doc>
<doc id="2177387" url="https://pl.wikipedia.org/wiki?curid=2177387" title="Sinead Jack-Kısal">
Sinead Jack-Kısal

Sinead Jack-Kısal (ur. 8 listopada 1993 w San Fernando) – trynidadzko-tobagijska siatkarka. Reprezentantka kraju we wszystkich kategoriach wiekowych. 
Od sezonu 2010/2011 występowała w AZS-ie Białystok, z którym to klubem podpisała trzyletnią umowę. Po niecałych trzech latach występów umowę zerwała przed zakończeniem sezonu 2012/2013. W marcu 2021 zawodniczka została dołączona do składu Chemika Police na zasadzie transferu medycznego po kontuzjach dwóch środkowych, opuściła zespół po zakończeniu sezonu 2020/2021 (w czerwcu 2021).
Jej mężem jest turecki siatkarz Murathan Kısal.
Pod koniec grudnia 2022 roku otrzymała obywatelstwo tureckie
Sukcesy klubowe.
Puchar CEV:
Puchar Challenge:
Liga rosyjska:
Liga turecka:
Liga polska:
Klubowe Mistrzostwa Świata:

</doc>
<doc id="2177389" url="https://pl.wikipedia.org/wiki?curid=2177389" title="K-64">
K-64

K-64 – radziecki myśliwski okręt podwodny z napędem atomowym typu Projekt "705" Lira (kod NATO: "Alfa"). Pierwszy radziecki okręt noszący to oznaczenie taktyczne. K-64 którego kadłub sztywny wykonano ze stopu tytanu, był okrętem wiodącym swojego typu. Jego budowę rozpoczęto oficjalnie 2 czerwca 1968 roku w stoczni Sudomech w Leningradzie, w tym czasie budowa okrętu miała już jednak dwudziestoprocentowe zaawansowanie. Jednostkę zwodowano w rocznicę urodzin Lenina - 22 kwietnia 1969 roku, po czym okręt został przetransportowany na barce transportowej przez Kanał Białomorski do stoczni zakład nr 402 w Siewierodwińsku, gdzie ukończono jego wyposażanie oraz po raz pierwszy uruchomiono reaktor. K-64 został przyjęty przez radziecką marynarkę wojenną w grudniu 1971 roku, dowództwo jednostki otrzymał zaś kapitan pierwszej rangi A.S. Puszkin. W połowie roku 1972, kiedy okręt rozpoczął serię testów, doszło do awarii systemu chłodzenia reaktora, która spowodowała stwardnienie ciekłego metalu stanowiącego główne chłodziwo rdzenia reaktora. Po zajściu tego zdarzenia, okręt wyłączono ze służby, jego kadłub został odholowany do Siewierodwińska, gdzie w latach 1973-1974 został przecięty na pół. Przednia część okrętu została przetransportowana do Leningradu była wykorzystywana do celów szkoleniowych, sekcja reaktora natomiast była przechowywana w stoczni Zwiezdzoczka w Siewierodwińsku. Incydent K-64 opóźnił budowę pozostałych okrętów typu "Alfa". W 1986 roku, oznaczenie taktyczne "K-64" nadano nowo wybudowanej jednostce projektu "667BDRM" (NATO: "Delta IV") przenoszącej pociski balistyczne.

</doc>
<doc id="2177390" url="https://pl.wikipedia.org/wiki?curid=2177390" title="Wzniesienia Elbląskie">
Wzniesienia Elbląskie



</doc>
<doc id="2177391" url="https://pl.wikipedia.org/wiki?curid=2177391" title="Parafia św. Katarzyny w Oleśnie">
Parafia św. Katarzyny w Oleśnie

Parafia Świętej Katarzyny w Oleśnie – rzymskokatolicka parafia w Oleśnie położona jest w dekanacie Dąbrowa Tarnowska.
Obecnie w skład terytorium parafii wchodzą miejscowości Olesno, Adamierz, Breń, Podborze oraz część Ćwikowa, Dąbrówki Gorzyckiej, Pilczy Żelichowskiej, Swarzowa i Wielopola.
Historia parafii.
Parafia w Oleśnie powstała zapewne w końcu XIV w., a pierwsza wzmianka o jej istnieniu pochodzi z 1411 roku. Wiadomo, że w 1616 r. spalił się tutejszy drewniany kościół. Z XVII w. pochodzi barokowa kaplica św. Trójcy, która jest być może pozostałością pierwszego murowanego kościoła w Oleśnie albo przybudowana była do świątyni drewnianej, podobnie jak to miało miejsce w pobliskich Luszowicach. Obecny kościół zbudowany został w 1765 r. staraniem ks. Jana Drobińskiego. W 1909 r. kościół został przekształcony, przeorientowany i rozbudowany. Wyburzono wtedy prezbiterium, nawę zamieniono na prezbiterium, przedsionek na zakrystię a od wschodu dobudowano trójnawowy korpus. Po raz pierwszy kościół konsekrował w 1824 r. biskup tarnowski Grzegorz Tomasz Ziegler, ponownej konsekracji dokonał po rozbudowie kościoła w 1910 r. biskup tarnowski Leon Wałęga.

</doc>
<doc id="2177392" url="https://pl.wikipedia.org/wiki?curid=2177392" title="Anca Martin">
Anca Martin

Anca Ioana Martin (ur. 19 listopada 1982 w Bukareszcie) – rumuńska siatkarka. Reprezentantka kraju, grająca na pozycji przyjmującej.
Sukcesy klubowe.
Mistrzostwo Rumunii:
Przypisy.
 

</doc>
<doc id="2177393" url="https://pl.wikipedia.org/wiki?curid=2177393" title="Gmina związkowa Droyßiger-Zeitzer Forst">
Gmina związkowa Droyßiger-Zeitzer Forst

Gmina związkowa Droyßiger-Zeitzer Forst (niem. "Verbandsgemeinde Droyßiger-Zeitzer Forst") - gmina związkowa w Niemczech, w kraju związkowym Saksonia-Anhalt, w powiecie Burgenland. Siedziba gminy związkowej znajduje się w miejscowości Droyßig. Najbardziej na południe położona gmina związkowa kraju związkowego.
Gmina związkowa zrzesza pięć gmin wiejskich: 

</doc>
<doc id="2177394" url="https://pl.wikipedia.org/wiki?curid=2177394" title="Parafia św. Kazimierza w Radgoszczy">
Parafia św. Kazimierza w Radgoszczy

Parafia św. Kazimierza w Radgoszczy – rzymskokatolicka parafia w Radgoszczy należąca do dekanatu Dąbrowa Tarnowska diecezji tarnowskiej.
W skład terytorium parafii wchodzi część miejscowości Radgoszcz (ulice: Cicha, Górki, ks. Henryka Florka, Graniczna, Jagiellońska, Kopernika do nr 80, Leśna, Mały Dwór, Narożniki, Orzeszkowej, Józefa Otfinowskiego, Plac Św. Kazimierza, Polna, Słoneczna, Strażacka, Szczucińska do nr 88, Wesoła, Witosa do nr 82, Zadębie i Zdrojowa) oraz część miejscowości Żdżary (ulice: Nowa, Spokojna i Tarnowska).
Obecny kościół został zbudowany w 1860 i konsekrowany przez biskupa tarnowskiego Józefa Alojzego Pukalskiego w 1862.

</doc>
<doc id="2177396" url="https://pl.wikipedia.org/wiki?curid=2177396" title="Hoxton (stacja kolejowa)">
Hoxton (stacja kolejowa)

Hoxton – stacja kolejowa w Londynie, na terenie London Borough of Hackney, zarządzana i obsługiwana przez London Overground jako część zmodernizowanej East London Line, oddanej do użytku w kwietniu 2010 roku. Liczy dwa perony, zlokalizowane na wiadukcie nad budynkiem stacji, na wysokości pierwszego piętra.

</doc>
<doc id="2177397" url="https://pl.wikipedia.org/wiki?curid=2177397" title="Droyßiger-Zeitzer Forst">
Droyßiger-Zeitzer Forst



</doc>
<doc id="2177398" url="https://pl.wikipedia.org/wiki?curid=2177398" title="Droyssiger-Zeitzer Forst">
Droyssiger-Zeitzer Forst



</doc>
<doc id="2177399" url="https://pl.wikipedia.org/wiki?curid=2177399" title="Marcello Zago">
Marcello Zago

Marcello Zago (ur. 9 sierpnia 1932 w Villorbie, zm. 1 marca 2001 w Rzymie) – włoski duchowny rzymskokatolicki, oblat, misjonarz, generał misjonarzy oblatów w latach 1986–1998, sekretarz Kongregacji ds. Ewangelizacji Narodów w latach 1998–2001.
Dzieciństwo i młodość.
O. Marcello Zago urodził się w Villorba, w diecezji Treviso, 9 sierpnia 1932 roku, był synem Angelo (+1950) i Erminia Battistella (1978 +), najmłodszy z czterech braci i dwóch siostry. W 1944 r. wstąpił do niższego seminarium w Treviso. Następnie wstąpił do wyższego seminarium w 1952 r. i pozostał tam aż do drugiego roku teologii. W dniu 28 września 1955 roku rozpoczął nowicjat w Zgromadzeniu Oblatów Maryi Niepokalanej w Ripalimosani. W dniu 19 września 1956 złożył pierwsze śluby zakonne. W latach 1956-1959 kończył studia teologiczne na Uniwersytecie w St Thomas (Angelicum), mieszkały w tym czasie w Rzymie w domu scholastykatu międzynarodowego.
Misjonarz Laosu.
22 maja 1959 otrzymał pierwszą oblację na misję do Laosu. Przed wyjazdem na misje przyjął święcenia kapłańskie z rąk bpa. Antonio Treviso 13 września 1959, a następnie 29 września 1959 złożył śluby wieczyste. W grudniu 1959 wyjechał do Laosu. Przez ponad sześć lat pracował aktywnie w Laosie, jako misjonarz w wioskach, kaznodzieja, budowniczy nowych misji, dyrektor szkoły. Życie przynosiło wiele trudności, ale nawet wtedy, wśród innych działań, poprzez konsekwentny wysiłek, pracował na polu dialogu z buddystami.
Formator.
Od 25 stycznia do 23 marca 1966 brał udział jako delegat na Kapitułę Generalną wybrany z Wiceprowincji Laos. A od 1966 do 1971 r. został formatorem Scholastykatu Międzynarodowego w Rzymie. Przez okres 5 lat służył klerykom jako kierownik duchowy w seminarium w Rzymie i bardziej pogłębiał teologię buddyzmu.
Budowniczy dialogu z buddystami.
W 1970 roku po pięcioletniej przerwie został wezwany z powrotem do Laosu jako inicjator i dyrektor Katolickiego Centrum Dialogu z buddystami. W krótkim czasie jego wpływ rozciągnął się na wszystkie kraje buddyjskie i całej Azji. Życie wypełnione było spotkaniami w różnych diecezjach i krajach, z kapłanami i biskupami, również z niechrześcijanami. W dniu 9 stycznia 1971 obronił pracę doktorską w misjologii na Papieskim Uniwersytecie Gregoriańskim tezą "Rytuały i obrzędy w Laosie", pod kierunkiem Jesús López-Gay. Od 1971/74 uczył misjologii na Uniwersytecie w Ottawie. W tym samym czasie założył i kierował Centrum Studiów i Dialogu z buddystami, w imieniu Konferencji Episkopatu Laos-Kambodża. W dniach 27 marca – 12 kwietnia 1972 zorganizował w Hua Hin w Tajlandii, pierwszą sesję buddystyczno-chrześcijańską, a następnie po kilka podobnych spotkań w Wientianie, Laos (18-24 lipca 1972) i Phnom Pen, Kambodża (21 stycznia – 7 lutego 1973 ). W dniu 1 marca 1973 roku został mianowany konsultantem Sekretariatu dla Niechrześcijan przy Stolicy Apostolskiej. A już w czerwcu 1973 r., wraz z biskupem Alexander Stacciali, i grupą Laotańczyków buddystów złożył wizytę u Pawła VI na Watykanie, były to kamienie węgielne i podwaliny do późniejszych spotkań w Asyżu, Subiaco, Camaldoli, Bolonii, Wenecji, Brescii, Sienie. W dniach 22-24 kwietnia 1974 wziął udział w spotkaniu Federacji Konferencji Episkopatów Azjatyckich, gdzie zaznaczał się aktywnym udziałem w tej organizacji. W dniu 2 grudnia 1974 r., nie uczestnicząc w Kapitule Generalnej Zgromadzenia Oblatów, został wybrany na drugiego asystenta generalnego. W 1975 roku mianowany na sześć lat jako generalny asystent ds. misji Misjonarzy Oblatów Maryi Niepokalanej. Poprowadzi go do odwiedzenia nie tylko misjonarzy w Azji, ale także z innych kontynentów, takich jak Afryka, Ameryka Łacińska, Kanada ... Pisał: "Tak bogate doświadczenia wiem nawet z pierwszej ręki wspaniałą pracę misjonarzy na świecie, im pomóc, zachęcić." Od 1976 do 1980 był wiceprzewodniczącym Komitetu ds. misji Unii Przełożonych Generalnych. Od 1980 do 1986 był formatorem we włoskim Scholastykacie Vernicino (Frascati), gdzie był także superiorem w latach 1982/83. Od 1981/86 uczył Misjologii na Uniwersytecie Laterańskim w Rzymie i Urbanianum. 14 marca 1983 został mianowany sekretarzem Sekretariatu dla Niechrześcijan przy Stolicy Apostolskiej. W 1981 roku rozpoczął okres spokojnego nauczania i szkolenia misjonarzy. Było to nauczanie powierzone na kilku uniwersytetach w Rzymie i kształcenia przyszłych misjonarzy. Dość szybko, bo w maju 1983, otrzymuje szczególną odpowiedzialność, jako sekretarz Sekretariatu ds. niechrześcijan, że jest koordynatorem całego Kościoła w dialogu i relacjach z innymi religiami. Wiąże się to z bezpośredniego kontaktu z przedstawicielami innych religii w imię Papieża, biskupów i kontakty z Konferencjami Biskupów: badania i wytyczne dla Kościoła w tej linii. Wiąże się to również z licznymi podróżami i pozwala na dość częste kontakty z Ojcem Świętym Janem Pawłem II.
Generał Zgromadzenia i arcybiskup.
13 września 1986 Kapituła Generalna wybrała go w pierwszym głosowaniu przełożonym generalnym Zgromadzenia Misjonarzy Oblatów Maryi Niepokalanej. W następnym miesiącu, 27 października 1986, odbył się w Asyżu Dzień Modlitw o Pokój, którego był jednym z głównych organizatorów. Od listopada 1986 do listopada 1997 należał do Rady Unii Przełożonych Generalnych. 15 września 1992 Kapituła Generalna ponownie wybrała go na przełożonego generalnego zgromadzenia. Po kolejnej kadencji 28 marca 1998 papież mianował go arcybiskupem i sekretarzem Kongregacji ds. Ewangelizacji Narodów. 25 kwietnia 1998 został wyświęcony na biskupa, jako biskup tytularny "Rusellae", w bazylice Świętego Piotra przez kardynała Józefa Tomko.
Choroba i śmierć.
W listopadzie 2000 był przez trzy tygodnie hospitalizowany w związku z zapaleniem płuc i białaczką. 1 marca 2001 zmarł w swej rezydencji w Piazza di Spagna. 3 marca odbyły się uroczystości pogrzebowe w bazylice Świętego Piotra, której przewodniczył kardynał Józef Tomko, prefekt Kongregacji ds. Ewangelizacji Narodów. 5 marca 2001 został pochowany w kaplicy Misjonarzy Oblatów na cmentarzu Marino w Rzymie.

</doc>
<doc id="2177400" url="https://pl.wikipedia.org/wiki?curid=2177400" title="Parafia Trójcy Przenajświętszej w Żyrakowie">
Parafia Trójcy Przenajświętszej w Żyrakowie

Parafia pw. Trójcy Przenajświętszej w Żyrakowie – parafia rzymskokatolicka znajdująca się w diecezji tarnowskiej w dekanacie Dębica Wschód. Erygowana w 1952. Mieści się pod numerem 138.

</doc>
<doc id="2177405" url="https://pl.wikipedia.org/wiki?curid=2177405" title="Gmina związkowa Unstruttal">
Gmina związkowa Unstruttal

Gmina związkowa Unstruttal (niem. "Verbandsgemeinde Unstruttal") - gmina związkowa w Niemczech, w kraju związkowym Saksonia-Anhalt, w powiecie Burgenland. Siedziba gminy związkowej znajduje się w mieście Freyburg (Unstrut).
Gmina związkowa zrzesza siedem gmin, w tym trzy gminy miejskie oraz cztery gminy wiejskie: 

</doc>
<doc id="2177407" url="https://pl.wikipedia.org/wiki?curid=2177407" title="Katarzyna Możdżeń">
Katarzyna Możdżeń

Katarzyna Możdżeń (ur. 21 listopada 1989) – polska siatkarka. Gra na pozycji przyjmującej. W sezonie 2010/2011 podpisała umowę z klubem Pronar AZS Białystok. W trakcie sezonu 2011/2012, z powodów osobistych, rozwiązała kontrakt z klubem. Była reprezentantka Polski juniorek.

</doc>
<doc id="2177408" url="https://pl.wikipedia.org/wiki?curid=2177408" title="Parafia Matki Bożej Nieustającej Pomocy w Czarnej">
Parafia Matki Bożej Nieustającej Pomocy w Czarnej

Parafia Matki Bożej Nieustającej Pomocy w Czarnej – parafia rzymskokatolicka w Czarnej, w diecezji tarnowskiej. Mieści się przy ulicy Spółdzielczej.
Wieś Czarna przed powstaniem parafii należała do parafii św. Stanisława w Zasowie.
Z powodu dużej odległości, braku świadomości religijnej mieszkańcy wsi uczęszczali to kościoła tylko w ważniejsze święta. Nawet w XX wieku „tylko znikoma część ludności uczęszczała do kościoła...” Teren pod budowę świątyni został kupiony od żydowskiej rodziny Wahtlów w 1903 za 4600 koron. Inicjatorem budowy był inżynier Trzciński. W 1904 roku J.E. ks. bp Leon Wałęga biskup tarnowski utworzył niezależną od parafii Zasów ekspozyturę. W 1908 Wojciech Gallus z Chotowej wykonał trzy ołtarze neogotyckie, w latach 1910–1917 kazalnice i prospekt organowy. W 1924 r. kościół został pomalowany. 21 września 1925 bp Leon Wałęga powołał parafię. W latach 1975–1979 został przeprowadzony gruntowny remont i rozbudowa. Zburzono przybudówki, dobudowano sale katechetyczne, zbudowano nowy chór, wykonano nową posadzkę oraz kasetony sufitowe. 19 sierpnia 1979 miała miejsce konsekracja kościoła.
Pierwszym duszpasterzem został ks. Jan Słowik (1901–1904), po nim obowiązki przejął ks. Jan Mika (1907–1914). W latach 1914–1945 wikariuszem eksponowanym w Czarnej był ks. Michał Grotowski, a po utworzeniu parafii został jej pierwszym proboszczem. Drugim proboszczem został ks. Stanisław Nowakowski w latach 1945–1969. Kolejnym proboszczem został mianowany przez J.E. ks. bp Jerzego Ablewicza, ks. Jan Zieliński (1969–1974). 25 stycznia 1974 na urząd proboszcza został powołany ks. Stanisław Biernat (1934–2020). Ks. Biernat pełnił funkcje Dziekana Dekanatu Dębica - Zachód.
21 sierpnia 2004 roku na urząd proboszcza został mianowany ks. Stanisław Janusz przez J.E. ks. bp Wiktora Skworca. 25 grudnia został mianowany kanonikiem honorowym kapituły św. Mateusza w Mielcu. Od 2022 funkcję proboszcza pełni ks. dr Marcin Krępa.
Do parafii należą wsie: Czarna, Jaźwiny, Golemki i Stary Jawornik. W Jaźwinach jest kaplica dojazdowa pw. św. Maksymilian Maria Kolbe OFM Conv., prezbitera i męczennika.

</doc>
<doc id="2177410" url="https://pl.wikipedia.org/wiki?curid=2177410" title="Diecezja Hamilton (Nowa Zelandia)">
Diecezja Hamilton (Nowa Zelandia)

Diecezja Hamilton – diecezja Kościoła rzymskokatolickiego na Wyspie Północnej Nowej Zelandii. Oficjalnie nazywa się „diecezją Hamilton w Nowej Zelandii”, dla odróżnienia od noszących tę samą nazwę diecezji w Kanadzie i na Bermudach. Została erygowana 6 marca 1980 roku na terytorium należącym wcześniej do archidiecezji Wellington.

</doc>
<doc id="2177411" url="https://pl.wikipedia.org/wiki?curid=2177411" title="Unstruttal">
Unstruttal

Niemcy:
Zobacz też:

</doc>
<doc id="2177412" url="https://pl.wikipedia.org/wiki?curid=2177412" title="Song Guoqing">
Song Guoqing

Song Guoqing () – chiński dyplomata.
Były ambasador Chińskiej Republiki Ludowej w Republice Zimbabwe. Pełnił tę funkcję między lipcem 1988 a lipcem 1991 roku. Był także ambasadorem w Królestwie Hiszpanii między lutym 1994 a lutym 1998. Od czerwca 1994 również akredytowany w Księstwie Andory.

</doc>
<doc id="2177413" url="https://pl.wikipedia.org/wiki?curid=2177413" title="Hamlets">
Hamlets

Hamlets (wcześniej znany jako "IBM Servlet-based Content Creation Framework") jest nazwą systemu open source służącego do generowania stron internetowych pierwotnie rozwijanego przez Rene Pawlitzek-a w IBM. Autor definiuje "Hamlets" jako rozszerzenie Servlet-ów, które przy użyciu SAX (the Simple API for XML) wczytuje pliki szablonów XHTML zawierające prezentacje, a następnie używając małego zestawu funkcji zwrotnych, dynamicznie dodaje treść w tych miejscach szablonu, które zostały oznakowane specjalnymi znacznikami oraz identyfikatorami. Istnieje możliwość przyspieszenia działania Hamlets przy użyciu kompilatora szablonów.
"Hamlets" jest platformą prostą w użyciu, łatwą do zrozumienia, niewielkich rozmiarów, opartą na Servlet-ach, która ułatwia tworzenie aplikacji opartych na sieci Web. Platforma "Hamlets" nie tylko wspiera, ale także wymaga kompletnego odseparowania treści od prezentacji.

</doc>
<doc id="2177415" url="https://pl.wikipedia.org/wiki?curid=2177415" title="Kōshū Kaidō">
Kōshū Kaidō



</doc>
<doc id="2177416" url="https://pl.wikipedia.org/wiki?curid=2177416" title="Parafia Znalezienia Krzyża Świętego w Ochotnicy Dolnej">
Parafia Znalezienia Krzyża Świętego w Ochotnicy Dolnej

Parafia pw. Znalezienia Krzyża Świętego w Ochotnicy Dolnej – parafia rzymskokatolicka znajdująca się w diecezji tarnowskiej w dekanacie Krościenko nad Dunajcem. Erygowana w XVI wieku. Mieści się pod numerem 102. Prowadzą ją księża diecezjalni.

</doc>
<doc id="2177419" url="https://pl.wikipedia.org/wiki?curid=2177419" title="Parafia św. Andrzeja Apostoła w Słopnicach">
Parafia św. Andrzeja Apostoła w Słopnicach

Parafia pw. Świętego Andrzeja Apostoła w Słopnicach – parafia rzymskokatolicka w miejscowości Słopnice, znajdująca się w diecezji tarnowskiej w dekanacie Limanowa. Erygowana w XVI wieku. Mieści się pod numerem 40. Prowadzą ją księża diecezjalni.
Funkcję kościoła parafialnego przez długi czas pełnił zabytkowy drewniany kościół pw. św. Andrzeja. Obok tej świątyni powstał w 2013 nowy kościół pw. św. Jana Pawła II, według projektu architekta Sebastiana Pitonia. Został poświęcony 16 listopada 2013 przez bp. Andrzeja Jeża.

</doc>
<doc id="2177423" url="https://pl.wikipedia.org/wiki?curid=2177423" title="Parafia Matki Bożej Częstochowskiej w Słopnicach Górnych">
Parafia Matki Bożej Częstochowskiej w Słopnicach Górnych

Parafia pw. Matki Bożej Częstochowskiej w Słopnicach Górnych – parafia rzymskokatolicka znajdująca się w diecezji tarnowskiej w dekanacie Limanowa. Erygowana w 1981. Mieści się pod numerem 619. Prowadzą ją księża diecezjalni, a proboszczem jest od 2010 ks. Stanisław Kumiega.
Odpust parafialny obchodzony jest 26 sierpnia - w święto Matki Bożej Częstochowskiej.

</doc>
<doc id="2177428" url="https://pl.wikipedia.org/wiki?curid=2177428" title="Indiana Jones and the Kingdom of the Crystal Skull">
Indiana Jones and the Kingdom of the Crystal Skull



</doc>
<doc id="2177434" url="https://pl.wikipedia.org/wiki?curid=2177434" title="Da Hinggan Ling">
Da Hinggan Ling

Da Hinggan Ling (chiń.: 大兴安岭地区; pinyin: "Dàxīng’ānlǐng Dìqū") – prefektura w Chinach, w prowincji Heilongjiang. Siedzibą prefektury jest dzielnica Jiagedaqi. W 1999 roku liczyła 536 620 mieszkańców.
Podział administracyjny.
Prefektura Da Hinggan Ling podzielona jest na:

</doc>
<doc id="2177435" url="https://pl.wikipedia.org/wiki?curid=2177435" title="Parafia św. Małgorzaty w Trzcianie">
Parafia św. Małgorzaty w Trzcianie

Parafia Świętej Małgorzaty w Trzcianie - parafia rzymskokatolicka znajdująca się w diecezji tarnowskiej w dekanacie Lipnica Murowana. Erygowana w XIII wieku. Mieści się pod numerem 1. Prowadzą ją księża diecezjalni.

</doc>
<doc id="2177436" url="https://pl.wikipedia.org/wiki?curid=2177436" title="Daxing'anling">
Daxing'anling



</doc>
<doc id="2177438" url="https://pl.wikipedia.org/wiki?curid=2177438" title="Parafia św. Mikołaja Biskupa w Żegocinie">
Parafia św. Mikołaja Biskupa w Żegocinie

Parafia Świętego Mikołaja Biskupa w Żegocinie – parafia rzymskokatolicka znajdująca się w diecezji tarnowskiej w dekanacie Lipnica Murowana. Erygowana w XIII wieku. Mieści się pod numerem 1. Prowadzą ją księża diecezjalni. Proboszczem parafii jest ks. Bogusław Pasierb.

</doc>
<doc id="2177439" url="https://pl.wikipedia.org/wiki?curid=2177439" title="Shari Leibbrandt-Demmon">
Shari Leibbrandt-Demmon

Shari Leibbrandt-Demmon (ur. 26 marca 1966 w Salmon Arm, Kanada), holenderska curlerka, od 2004 reprezentuje kraj na mistrzostwach Europy w curlingu. Z pochodzenia jest Kanadyjką, wyszła za mąż za Holendra.
Shari curling uprawia od 1978, w 1990 zajęła 2. miejsce w prowincjonalnych mistrzostwach Alberty. Obecnie zespół Leibbrandt-Demmon plasuje się na pograniczu grupy A i B mistrzostw Europy. Shari zadebiutowała jako skip na ME 2004, Holenderki awansowały wówczas z 2. miejsca grupy B do rozgrywek najlepszych drużyn.
W 2005 Holandia pod przywództwem Leibbrandt-Demmon z bilansem 3 wygranych i 6 porażek zajęła 7. miejsce. Był to drugi wynik w historii, w 1983 Laura Van Imhoff zajęła 5. miejsce, a w 1988 7. Taki wynik równał się z powrotem holenderskiej drużyny na mistrzostwa świata po 20-letniej przerwie.
Na Mistrzostwach Świata 2006 Holenderki przegrały jednak wszystkie 11 meczów. W kolejnych występach na arenie europejskiej drużyna Leibbrandt-Demmon na przemian spada i kwalifikuje się do fazy A.
Leibbrandt-Demmon wystąpiła także jako skip na Mistrzostwach Europy Mikstów, Holandia uplasowała się na 17. miejscu. Shari jest również trenerką reprezentacji kraju juniorów.
Drużyna.
Miksty

</doc>
<doc id="2177440" url="https://pl.wikipedia.org/wiki?curid=2177440" title="Era konsularna">
Era konsularna

Era konsularna - we wczesnym średniowieczu spotykamy się z określeniem lat według imion konsula, zwyczaj ten sięga swoimi początkami czasów republiki rzymskiej. Po ostatnim konsulacie liczono przez jakiś czas lata następne jako "anni post consulatum" 1, 2, 3, itd. Gdy w cesarstwie bizantyńskim cesarz Justyn II przybrał tytuł konsula, zaczęto podawać w dokumentach obok lat jego rządów także lata konsulatu. Zwyczaj ten utrzymał się również za następców Justyna i przetrwał w Bizancjum do IX w. 
Po koronacji Karola Wielkiego do 904 roku używano ery konsularnej w kancelarii papieskiej.

</doc>
<doc id="2177441" url="https://pl.wikipedia.org/wiki?curid=2177441" title="Park Place (stacja metra na Broadway – Seventh Avenue Line)">
Park Place (stacja metra na Broadway – Seventh Avenue Line)

Park Place – stacja metra nowojorskiego, na linii 2 i 3. Znajduje się w dzielnicy Manhattan, w Nowym Jorku i zlokalizowana jest pomiędzy stacjami Chambers Street i Fulton Street. Została otwarta 1 lipca 1918.

</doc>
<doc id="2177448" url="https://pl.wikipedia.org/wiki?curid=2177448" title="Michael Mørkøv">
Michael Mørkøv

Michael Mørkøv (ur. 30 kwietnia 1985 w Kokkedal) – duński kolarz torowy i kolarz szosowy, wicemistrz olimpijski, trzykrotny torowy mistrz świata. Od 2018 roku jeździ w należącej do UCI WorldTeams drużynie Deceuninck-Quick Step.
Jeden raz występował w igrzyskach olimpijskich. W 2008 roku w Pekinie zdobył srebrny medal (razem z Alexem Rasmussenem, Casperem Jørgensenem, Jensem-Erikiem Madsenem i Michaelem Færkiem Christensenem) w wyścigu na dochodzenie drużynowo i szóste miejsce w madisonie. Dwukrotny mistrz świata (2009) w drużynowym wyścigu na dochodzenie i madisonie.
Jest wielokrotnym mistrzem Danii w wyścigu punktowym, madisonie, scratchu i drużynowym wyścigu na dochodzenie.

</doc>
<doc id="2177449" url="https://pl.wikipedia.org/wiki?curid=2177449" title="Fulton Street / Broadway – Nassau Street">
Fulton Street / Broadway – Nassau Street

Fulton Street / Broadway – Nassau Street – stacja metra nowojorskiego, na linii 2, 3, 4, 5, A i C. Znajduje się w dzielnicy Manhattan, w Nowym Jorku i zlokalizowana jest pomiędzy stacjami Park Place, Brooklyn Bridge – City Hall / Chambers Street, Wall Street, Wall Street, Chambers Street – World Trade Center i High Street – Brooklyn Bridge. Została otwarta 1 lipca 1918.

</doc>
<doc id="2177450" url="https://pl.wikipedia.org/wiki?curid=2177450" title="Kalendarz mahometański">
Kalendarz mahometański



</doc>
<doc id="2177453" url="https://pl.wikipedia.org/wiki?curid=2177453" title="Parafia Przemienienia Pańskiego i Nawiedzenia Najświętszej Maryi Panny w Kamienicy">
Parafia Przemienienia Pańskiego i Nawiedzenia Najświętszej Maryi Panny w Kamienicy

Parafia Przemienienia Pańskiego i Nawiedzenia Najświętszej Maryi Panny w Kamienicy – parafia rzymskokatolicka znajdująca się w diecezji tarnowskiej w dekanacie Łącko. Erygowana w XIV wieku. Mieści się pod numerem 45. Prowadzą ją księża diecezjalni.
Parafia obejmuje trzy wsie: Kamienicę, Zbludzę i Zasadne.
Historia.
Historia parafii w Kamienicy, według ksiąg parafialnych, rozpoczęła się ok. 1330, czyli od momentu lokacji wsi. W kolejnych wiekach do parafii przyłączano kolejne wsie: Zalesie, Zasadne i Szczawę.
Kroniki wspominają o klęskach żywiołowych, którym ulegały kolejne świątynie we wsi. Pierwszy kościół, o którym wspomina Jan Długosz, spłonął w 1646, drugi zniszczyła powódź w 1672, a kolejny spłonął z całym wyposażeniem 25 marca 1931. 
W latach 1932-1937 wzniesiono istniejącą do dziś świątynię murowaną.
Ciężkim okresem w dziejach parafii była również II wojna światowa, kiedy to hitlerowcy aresztowali a następnie rozstrzelali tutejszego proboszcza Mieczysłada Dydyńskiego i spalili plebanię.
Ważnym wydarzeniem w parafii była konsekracja kościoła parafialnego, której dokonał biskup Jan Stepa 12 września 1951.
W 1958 z parafii w Kamienicy wydzielono samodzielną placówkę duszpasterską - wikarię parafialną, w Szczawie, którą następnie 6 grudnia 1980 przekształcono w samodzielną parafię. Ten sam dekret biskupa Jerzego Ablewicza wydzielił również osobną parafię w Zalesiu.

</doc>
<doc id="2177456" url="https://pl.wikipedia.org/wiki?curid=2177456" title="Parafia św. Jana Chrzciciela w Łącku">
Parafia św. Jana Chrzciciela w Łącku

Parafia Świętego Jana Chrzciciela w Łącku – parafia rzymskokatolicka znajdująca się w diecezji tarnowskiej w dekanacie Łącko. Erygowana w XII wieku. Mieści się przy ulicy Kościelnej. Prowadzą ją księża diecezjalni.

</doc>
<doc id="2177460" url="https://pl.wikipedia.org/wiki?curid=2177460" title="Parafia św. Andrzeja Apostoła w Łukowicy">
Parafia św. Andrzeja Apostoła w Łukowicy

Parafia Świętego Andrzeja Apostoła w Łukowicy – parafia rzymskokatolicka znajdująca się w diecezji tarnowskiej w dekanacie Łącko. Erygowana w XIII wieku. Mieści się pod numerem 11. Prowadzą ją księża diecezjalni.
Swoim zasięgiem parafia obejmuje wsie Łukowica, Owieczka, Świdnik oraz częściowo Roztoka i Jastrzębie. Do roku 1933 w skład ziem parafialnych wchodziła również pobliska wieś Młyńczyska, w której teraz istnieje samodzielna parafia.
Proboszczem parafii jest ks. Wiesław Majca.
Odpust parafialny obchodzony jest dwukrotnie: w niedzielę przed lub po 24 maja - święcie Matki Bożej Wspomożycielki Wiernych oraz 30 listopada - w święto św. Andrzeja Apostoła.
Kościoły.
Funkcję kościoła parafialnego pełni nowy kościół pw. Matki Boskiej Wspomożenia Wiernych, wzniesiony w latach 1984-1995.
Ponadto parafia zarządza również:

</doc>
<doc id="2177464" url="https://pl.wikipedia.org/wiki?curid=2177464" title="Chryzostom (Stolić)">
Chryzostom (Stolić)

Chryzostom, nazwisko świeckie Jovan Stolić (ur. 1939 w Rumie, zm. 18 grudnia 2012 w Kraljevie) – serbski biskup prawosławny.
Życiorys.
Po ukończeniu szkoły średniej wstąpił do monasteru Visoki Dečani. Złożył w nim wieczyste śluby zakonne, po czym przyjął święcenia diakońskie i kapłańskie z rąk biskupa raszko-prizreńskiego Pawła (Stojčevicia). Następnie został skierowany na studia teologiczne w seminarium przy monasterze Trójcy Świętej w Jordanville i do pracy duszpasterskiej w serbskich cerkwiach w Chicago: soborze Zmartwychwstania Pańskiego oraz cerkwi św. Jerzego. Następnie wyjechał na górę Athos i spędził 20 lat w serbskim monasterze Chilandar. W klasztorze pełnił funkcję bibliotekarza oraz przełożył na język serbski Liturgię św. Jakuba. Patriarcha konstantynopolitański Dymitr I nadał mu godność archimandryty.
W maju 1988 Święty Sobór Biskupów Serbskiego Kościoła Prawosławnego nominował go na biskupa zachodnioamerykańskiego. Biskup Chryzostom zarządzał wymienioną eparchią przez cztery lata, w 1992 został przeniesiony na katedrę banacką, a następnie žičką. Zarządzał nią do śmierci w 2012.

</doc>
<doc id="2177468" url="https://pl.wikipedia.org/wiki?curid=2177468" title="Attnang-Puchheim (stacja kolejowa)">
Attnang-Puchheim (stacja kolejowa)

Attnang-Puchheim (niem: "Bahnhof Attnang-Puchheim") – stacja kolejowa w Attnang-Puchheim, w kraju związkowym Górna Austria, w Austrii. Znajduje się na Westbahn i Salzkammergutbahn. Jest stacją węzłową, na której zatrzymują się pociągi regionalne, pośpieszne, intercity, EuroCity, nocne oraz od 2008 Railjet. Została otwarta w 1860.

</doc>
<doc id="2177472" url="https://pl.wikipedia.org/wiki?curid=2177472" title="Edmund Gennings">
Edmund Gennings

Edmund Gennings (ur. 1567 w Lichfield, zm. 10 grudnia 1591 w Londynie) – święty Kościoła katolickiego, angielski męczennik, ofiara prześladowań antykatolickich.
Edmund Gennings już jako dziecko wykazywał się niezwykłą wrażliwością. W 1583 roku nawrócił się na katolicyzm. Wstąpił do Kolegium Angielskiego w Reims i tam w 1590 roku przyjął święcenia kapłańskie. Po powrocie do ojczyzny podjął działalność duszpasterską i przez osiemnaście miesięcy apostołował pod przybranym nazwiskiem.
Edmund Gennings został aresztowany 10 grudnia 1591 roku w czasie odprawiania mszy świętej w domu Swituna Wellsa. Prócz gospodarza domu i kapłana powieszono przed domem także pozostałych uczestników katolickiej mszy świętej: Briana Lacy i Jana Masona. Prawdopodobnie zginął tam też Sydneusz Hodgson.
Męczeńskiej śmierci Edmunda Genningsa przypisuje się konwersję jego młodszego brata Jana, który później został franciszkaninem.
Beatyfikowany w 1929 roku przez papieża Piusa XI, a kanonizowany został w grupie Czterdziestu męczenników Anglii i Walii przez Pawła VI 25 października 1970 roku.
Dniem wspomnienia Edmunda Genningsa jest dzienna rocznica śmierci.

</doc>
<doc id="2177473" url="https://pl.wikipedia.org/wiki?curid=2177473" title="Intersymbol Interference">
Intersymbol Interference



</doc>
<doc id="2177474" url="https://pl.wikipedia.org/wiki?curid=2177474" title="Maria od Jezusa Deluil-Martiny">
Maria od Jezusa Deluil-Martiny

Maria od Jezusa – Martiny (ur. 28 maja 1841 w Marsylii, zm. 27 lutego 1884 tamże) – założycielka zgromadzenia Sióstr Najświętszego Serca Jezusa, francuska Błogosławiona Kościoła katolickiego.
Życiorys.
Była najstarszą z pięciorga dzieci. Gdy miała 17 lat musiała wrócić do swojej rodziny żeby im pomóc. 24 czerwca 1879 roku założyła zgromadzenie Sióstr Najświętszego Serca Jezusa. 27 lutego 1884 roku została zastrzelona przez byłego ogrodnika. Została pochowana w Marsylii. Potem jej ciało przeniesiono do Antwerpii w 1906 roku. Obecnie spoczywa w sanktuarium w bazylice Najświętszego Serca Pana Jezusa w Antwerpii.
Beatyfikowana 22 października 1989 roku przez Jana Pawła II.

</doc>
<doc id="2177476" url="https://pl.wikipedia.org/wiki?curid=2177476" title="Interferencja międzysymbolowa">
Interferencja międzysymbolowa

Interferencja międzysymbolowa (w skrócie ISI od ang. "intersymbol interference") – forma zakłóceń, występująca przy transmisji sygnałów cyfrowych, w której jeden symbol (nadany wcześniej) nakłada się na kolejny lub na siebie. Powstaje przy przesyłaniu sygnału na relatywnie duże odległości, spowodowana jest m.in. propagacją wielodrogową. Interferencja międzysymbolowa powoduje rozmycie symbolu (znaku w "języku" cyfrowej modulacji sygnałów), co prowadzi do błędów decyzji odbiornika. Relatywnie duże odległości powinny być odnoszone do szybkości transmisji, kiedy opóźnienie odbitych sygnałów jest znaczące w stosunku do czasu trwania poszczególnych symboli.

</doc>
<doc id="2177478" url="https://pl.wikipedia.org/wiki?curid=2177478" title="Tamsin Egerton">
Tamsin Egerton

Tamsin Egerton (ur. 26 listopada 1988 w Hampshire) − angielska aktorka.

</doc>
<doc id="2177479" url="https://pl.wikipedia.org/wiki?curid=2177479" title="Korg M3">
Korg M3

Korg M3 - stacja robocza japońskiej firmy Korg, produkowana od 2007 roku. Konkuruje m.in. z:Rolandem Fantomem i Yamahą Motif XS.
1988-2007.
Od czasu Korga M1, japońska firma specjalizuje się w produkowaniu stacji roboczych. M1 powstał w końcu lat 80. Później firma Korg kontynuowała produkcję, i rozwój stacji roboczych, począwszy od modelu Trinity, przez legendarną serię Triton, kończąc w 2005 roku na potężnym modelu OASYS. M3 powstał, by pokazać, że mimo konkurencji, Korg jest dalej liczącym się producentem stacji roboczych i syntezatorów. M3 odebrał tytuł "Klawiszy Roku" w 2007 (nadawanym na niemieckim Music Messe) spodziewanemu zwycięzcy - modelowi Yamaha Motif XS.
Modele.
Korg M3 produkowany jest w trzech wersjach klawiszowych: 61, 73 i 88, a nie jak np. Fantom G, czy Motif XS - 61, 76, 88. Seria M3 obejmuje również moduł, sprzedawany także oddzielnie od klawiatury.
M3-61.
Ta wersja pomieści moduł M3, lub moduł z modelu Radias. Jest ona wyposażona w 61 klawiszy dynamicznych, z efektem After Touch.
M3-73.
Średnia wersja Korga M3 pomieści swój moduł, oraz moduł Radias jednocześnie. Posiada 73 klawisze (6 oktaw), wyposażone w dynamikę, oraz efekt After Touch.
M3-88.
Największa wersja M3 pomieści dwa swoje moduły (M3), albo moduł M3 i Radias jednocześnie. Wyposażona jest w 88 klawiszy ważonych (klawiatura fortepianowa), dynamicznych, z efektem Ballanced Hammer.
Opis.
Korg M3 ma nietypowy wygląd. Jest niemalże biały, oraz składa się z dwóch części: modułu klawiatury, oraz modułu operacyjnego, gdzie mieści się cały panel kontrolny, wyposażony w m.in.: dotykowy wyświetlacz LCD, o przekątnej 5.7", z funkcją X-Y, 8 suwaków, gałka Tap Tempo oraz kontrast wyświetlacza. W skład drugiego modułu, wchodzą: klawiatura (zależnie od wersji 61/73/88 klawiszy), joystick - zastępujący kontrolery Pitch Bend i Modulation, oraz kontroler taśmowy - Ribbon.
Użytkownik posiadający M3 będzie miał: 1664 miejsca na swoje barwy, 1344 fabryczne, 144 zestawy swoje perkusje, 32 fabryczne. M3 bazuje na syntezie EDS. Sztandarowy workstation Korga ma 120 głosów polifonii, 640MB pamięci ROM, 2686 próbek wave.

</doc>
<doc id="2177481" url="https://pl.wikipedia.org/wiki?curid=2177481" title="Port lotniczy Newman">
Port lotniczy Newman

Port lotniczy Newman (IATA: ZNE, ICAO: YNWN) – port lotniczy położony 11 km od Newman, w stanie Australia Zachodnia, w Australii.

</doc>
<doc id="2177483" url="https://pl.wikipedia.org/wiki?curid=2177483" title="Celso Guity">
Celso Guity

Ceslo Dredy Guity Nunes (ur. 7 sierpnia 1955, zm. 12 lutego 2021) – piłkarz, były reprezentant Hondurasu grający na pozycji napastnika. 
Kariera klubowa.
Celso Guity podczas piłkarskiej kariery występował w klubie C.D. Marathón. 
Kariera reprezentacyjna.
Celso Guity występował w reprezentacji Hondurasu w latach osiemdziesiątych. W 1982 wystąpił na Mundialu w Hiszpanii.
Na Mundialu był rezerwowym i nie wystąpił w żadnym meczu. W 1985 wystąpił w przegranych eliminacjach Mistrzostw Świata 1986. 

</doc>
<doc id="2177485" url="https://pl.wikipedia.org/wiki?curid=2177485" title="Bartosz Chajdecki">
Bartosz Chajdecki

Bartosz Chajdecki (ur. 28 września 1980 w Krakowie) – polski kompozytor muzyki filmowej, serialowej i teatralnej.
Życiorys.
Interesował się muzyką od dzieciństwa. Pierwsze kompozycje utworzył w wieku 12 lat, zainspirowany twórczością Zbigniewa Preisnera. Ukończył z wyróżnieniem Akademię Muzyczną w Krakowie, prezentując pracę magisterską o autonomiczności muzyki filmowej.
W wieku 16 lat współpracował z krakowskim Teatrem Akne. Jest twórcą kompozycji między innymi do spektaklu "A Little Requiem for Kantor" wystawianego ponad sto razy w Anglii, Niemczech, Francji, a także Brazylii. Za tę muzykę kompozytor został wyróżniony nagrodą Fringe First na Międzynarodowym Festiwalu Teatralnym w Edynburgu.
Pod koniec lat 90. Chajdecki rozpoczął współpracę jako kompozytor oraz konsultant muzyczny z Yale School of Drama i New York School of Visual Arts. Był także muzykiem Teatru Samuela Beckett'a w Londynie.
Od 2003 roku komponuje regularnie dla polskich teatrów i telewizji. Tworzył muzykę między innymi do sztuk Piotra Kruszczyńskiego, Kariny Piwowarskiej i Marty Ogrodzińskiej. 
W 2008 roku wygrał konkurs na kompozytora do wojennej produkcji TVP "Czas honoru". Ścieżka dźwiękowa jego autorstwa została bardzo dobrze przyjęta, a w 2010 Polskie Radio wydało album z muzyką z serialu, za który Chajdecki otrzymał nominację do nagrody IFMCA (Międzynarodowe Stowarzyszenie Krytyków Muzyki Filmowej) za najlepszą muzykę do serialu telewizyjnego. Muzyka z "Czasu honoru" została zaprezentowana na żywo podczas 4. Festiwalu Muzyki Filmowej w Krakowie 22 maja 2011 roku. W koncercie gościnny udział wzięli odtwórcy głównych ról w serialu.
Od 2000 Chajdecki regularnie komponuje muzykę do filmów i seriali

</doc>
<doc id="2177486" url="https://pl.wikipedia.org/wiki?curid=2177486" title="Herbert Croly">
Herbert Croly

Herbert Croly (1869-1930) amerykański dziennikarz, założyciel i wydawca pisma The New Republic. Autor książki "The Promise of American Life" (1909).

</doc>
<doc id="2177487" url="https://pl.wikipedia.org/wiki?curid=2177487" title="Gmina związkowa Wethautal">
Gmina związkowa Wethautal

Gmina związkowa Wethautal (niem. "Verbandsgemeinde Wethautal") – gmina związkowa w Niemczech, w kraju związkowym Saksonia-Anhalt, w powiecie Burgenland. Siedziba gminy związkowej znajduje się w mieście Osterfeld.
Gmina związkowa zrzesza siedem gmin, w tym dwie gminy miejskie oraz pięć gmin wiejskich: 

</doc>
<doc id="2177490" url="https://pl.wikipedia.org/wiki?curid=2177490" title="E441 (trasa europejska)">
E441 (trasa europejska)

E441 − trasa europejska biegnąca przez Niemcy. Zaliczana do tras kategorii B droga łączy Chemnitz z Hof. Jej długość wynosi 76 km.

</doc>
<doc id="2177492" url="https://pl.wikipedia.org/wiki?curid=2177492" title="E451 (trasa europejska)">
E451 (trasa europejska)

E451 − trasa europejska biegnąca przez Niemcy. Zaliczana do tras kategorii B droga łączy Gießen z Mannheim. Jej długość wynosi 151 km.

</doc>
<doc id="2177496" url="https://pl.wikipedia.org/wiki?curid=2177496" title="Mutacja cicha">
Mutacja cicha

Mutacja cicha – mutacja sekwencji nukleotydowych, która nie ma wpływu na funkcjonowanie genomu. Są to mutacje w pozagenowym DNA, w niekodujących fragmentach genów i mutacje synonimiczne. Ok. 95,5% ludzkiego genomu może ulec mutacji bez znaczących zmian.
Mutacja synonimiczna.
Mutacja synonimiczna to zmiana pojedynczego nukleotydu w genie (mutacja punktowa) nie powodująca zmiany aminokwasu w kodowanym białku ze względu na to, że kod genetyczny jest zdegenerowany, czyli jeden aminokwas może być kodowany przez kilka kodonów (np. zmiana CCC na CCU nie powoduje zmiany aminokwasu, gdyż obie trójki kodują prolinę). Wydaje się, że w niektórych przypadkach, jeśli zmiana następuje z kodonu preferowanego na rzadki, może to wpłynąć na szybkość syntezy białka, a to z kolei na szybkość jego zwijania, a zatem na jego strukturę przestrzenną, co może mieć wpływ na fenotyp.

</doc>
<doc id="2177497" url="https://pl.wikipedia.org/wiki?curid=2177497" title="Škoda Auto Grand Prix MTB">
Škoda Auto Grand Prix MTB



</doc>
<doc id="2177498" url="https://pl.wikipedia.org/wiki?curid=2177498" title="Yamaha Tyros">
Yamaha Tyros

Yamaha Tyros – seria stacji roboczych/aranżerów. Produkowana jest od 2002 roku, przez firmę Yamaha. Tyros, obok modelu Motif jest sztandarowym instrumentem klawiszowym tej firmy.
Seria TYROS składa się z 7 instrumentów: Tyros (2002), Tyros 2 (2005), Tyros 3 (2008), Tyros 4 (2010), Tyros 4 10th anniversary edition (2012), Tyros 5 61-key (2013) oraz Tyros 5 76-key (2013). Seria TYROS jest następcą serii 9000.
Historia.
Po modelach PSR-7000, PSR-8000 oraz PSR-9000 i 9000Pro, Yamaha opracowała nową koncepcję, aby nadążyć za innowacjami technicznymi innych producentów. Wersja stacji roboczej PSR-9000, 9000Pro, nie osiągnęła pożądanego sukcesu i sprzedaży na wysoce konkurencyjnym rynku instrumentów z 76 klawiszami, większą pamięcią i zewnętrznymi głośnikami. Wraz z PSR-9000, Yamaha straciła grunt na rzecz Korga, Rolanda i innych znanych producentów. Dla Tyrosa Yamaha opracowała technologię sprzedawaną pod nazwą „Mega-Voice”, która integrowała dźwięki z gitar i gitar basowych. Spowodowało to zapisanie dodatkowych wcześniej używanych ścieżek MIDI. Programiści Yamaha nie zdołali jeszcze samplować grywalnego głosu z tymi funkcjami. "Mega-Voices" są używane tylko do stylów (akompaniamentów rytmicznych) i nagranych plików MIDI. 
Koncepcja ta została również kontynuowana w modelu Tyros 2. Oprócz rozszerzonego wyboru "Mega-Voices" (np. dla instrumentów dętych), Tyros 2 zawiera również po raz pierwszy grywalną wersję "Mega-Voices", które Yamaha nazywa S"uper-Articulation-Voices". Podczas korzystania z tych brzmień "Super Articulation", analizowany jest styl gry i w zależności od niego wywoływane są różne próbki. 
We wrześniu 2008 r. Yamaha wypuściła na rynek trzecią generację Tyrosa, Tyros 3. Wśród ulepszeń szczególnie charakterystyczne są nowe „Super Articulation Voices 2”, a także suwaki pod wyświetlaczem, które ułatwiają obsługę. Jesienią 2010 r. Yamaha wprowadziła czwartą generację, Tyros 4, pod hasłem „Usłysz różnicę, zagraj w swoje marzenie”. Innowacje objęły dysk twardy o pojemności 250 GB, możliwość odtwarzania plików dźwiękowych w formacie MP3 oraz ulepszone funkcje "Vocal Harmony". Funkcja „Vocal Harmony 2” dodaje syntezatorowy vocoder do funkcji, która konwertuje sygnał wejściowy ze złącza mikrofonu na różne efekty vintage. Wejście mikrofonowe zostało również zastąpione połączeniem combo. Możliwe jest podłączenie mikrofonu przez XLR lub przez wtyk jack 6,3 mm. W zakresie dźwięków technologia "Super Articulation" została rozszerzona o funkcję o nazwie „Wave Cycling”, w której np. głosy wokalne mają kilka właściwości śpiewających i są wywoływane jeden po drugim w toku gry. W ten sposób głosy zyskują większą ekspresję.
Z okazji 10-lecia serii Tyros, Tyros 4 został wydany w limitowanej edycji z czarną obudową, krótko po Targach Muzycznych we Frankfurcie 2012. Edycja limitowana powstała w 2,500 egzemplarzy na cały świat.
W 2013 roku wypuszczono Tyros 5, ostatnią odmianę serii Tyros. W przeciwieństwie do poprzednich modeli serii Tyros, Tyros 5 był dostępny nie tylko z 61, ale także z 76 klawiszami. W Tyrosie 5 w porównaniu do poprzednich generacji zmniejszono przyciski EXIT, DIRECT ACCESS oraz przyciski nawigacyjne (A, B, C...) znajdujące się na podnoszonym panelu. Pokrętło DATA ENTRY z plastikowego zmieniono na metalowy. 
W 2017 roku wypuszczono Yamaha Genos, następcę serii Tyros.

</doc>
<doc id="2177502" url="https://pl.wikipedia.org/wiki?curid=2177502" title="Stara poczta w Augustowie">
Stara poczta w Augustowie

Stara poczta w Augustowie − zabytkowy klasycystyczny budynek dawnej poczty w Augustowie, wybudowany w 1829 według projektu Henryka Marconiego.
Augustów uzyskał pierwsze stałe połączenie pocztowe w czasie panowania pruskiego (1795–1807). W okresie Księstwa Warszawskiego w 1808 w Augustowie powstał urząd pocztowy (pocztamt), któremu podlegali m.in. ekspedytorzy w Suwałkach i Sejnach. W czasach Królestwa Kongresowego urząd w Augustowie stracił placówki na rzecz Suwałk. Miasto znalazło się jednak przy ważnym bitym trakcie kowieńskim, łączącym Warszawę z Petersburgiem, którym przewożono też pocztę (trakt stracił na znaczeniu po roku 1862, kiedy otwarto kolej Warszawsko-Petersburską).
Po utworzeniu województwa augustowskiego i powstaniu Kanału Augustowskiego w latach 20. i 30. XIX w. była planowana gruntowna przebudowa miasta, by mogło ono spełniać funkcję ośrodka administracyjnego. W tym celu zaprojektowano nowy plac w okolicach śluzy (teren dzisiejszego ronda Marconiego i pobliskiego parku), wokół którego miały powstać gmachy urzędów, w tym także budynek poczty. Poczta została wybudowana w 1829 według typowego wzoru Henryka Marconiego dla obsługi poczt na trakcie kowieńskim (podobny obiekt znajduje się m.in. w Szczuczynie). W 1830 powstał przy współudziale Marconiego nowy plan rozbudowy Augustowa. Zakładał on powiększenie i przebudowę dopiero co postawionego gmachu. Jednak w związku z zarzuceniem po powstaniu listopadowym planów umieszczenia w Augustowie władz województwa projekt modernizacji miasta nie został zrealizowany i budynek poczty pozostał w pierwotnej formie.
Kompleks pocztowy składał się z budynku głównego oraz dwóch oficyn. Mieściła się w nim stacja przeprzęgowa (16 koni), ekspedycja, pokoje dla specjalnych gości (z racji położenia miasta przy szlaku do Petersburga przez Augustów przejeżdżali m.in. car Mikołaj I oraz wielki książę Konstanty). Wozy i przesyłki kursowały do Warszawy, Kowna i Grodna. Ekstrapoczta docierała do Warszawy w 30 godzin, kurierska – 20 godzin. W 1867 władze carskie zlikwidowały samodzielność poczty Królestwa Polskiego, podporządkowując ją bezpośrednio Głównemu Zarządowi Poczt w Petersburgu. Placówka w Augustowie otrzymała nr 28.
W czasie II wojny światowej budynki poczty zostały zniszczone. Odbudowano je w 1963. W 1964 w środkowej części budynku uruchomiono hotel. Prawe skrzydło zajęła Powiatowa i Miejska Biblioteka Publiczna, lewe – Miejski Ośrodek Sportu i Rekreacji. W 1979 w miejscu hotelu ulokowano Państwową Szkołę Muzyczną I stopnia im. Emila Młynarskiego. W 1992 biblioteka przeprowadziła się do nowego gmachu i cały obiekt dawnej poczty zajęła szkoła muzyczna.

</doc>
<doc id="2177505" url="https://pl.wikipedia.org/wiki?curid=2177505" title="23 okręgi specjalne (Tokio)">
23 okręgi specjalne (Tokio)



</doc>
<doc id="2177507" url="https://pl.wikipedia.org/wiki?curid=2177507" title="Roland Fantom-G">
Roland Fantom-G

Roland Fantom-G (często spotykana nazwa Roland Fantom G) – sztandarowa stacja robocza firmy Roland, zaprezentowana na NAMM 2008 i produkowana od 2008 roku, konkuruje z Yamahą Motif i Korgiem M3.
Opis.
Model Fantom-G posiada 8,5-calowy wyświetlacz o rozdzielczości 480×800 pikseli (VGA), nie posiada ekranu dotykowego. Wyposażony został w 128-głosową polifonię i sekwencer, mogący zapisać maksymalnie około 1.000.000 nut. Fantom G posiada również 1664 brzmienia fabryczne i 64 zestawy perkusyjne. Instrument wspiera standard General MIDI; ma 256 brzmień i 9 zestawów perkusyjnych GM2. Fantom-G posiada 256 MB pamięci wave, w której mieści się 2230 próbek. Nowa seria Fantom ma wbudowanych 169 efektów (w tym: 3 chorus, 10 reverb, 78 multi-efektów). Instrument, podobnie jak jego poprzednik, model Fantom-X, opiera się na syntezie ARX, jednak z pakietem "Super NATURAL".
Modele.
Fantom-G jest produkowany w 3 wersjach:

</doc>
<doc id="2177510" url="https://pl.wikipedia.org/wiki?curid=2177510" title="Tadeusz Patalita">
Tadeusz Patalita

Tadeusz Patalita (ur. 29 października 1957 w Gdowie) – polski polityk, samorządowiec, poseł na Sejm VI kadencji, były wójt Mszany Dolnej.
Życiorys.
Uzyskał wykształcenie średnie w Liceum Ogólnokształcącym w Mszanie Dolnej. Zakładał struktury NSZZ „Solidarność” w swoim zakładzie pracy, a w 1989 współtworzył Komitet Obywatelski w Rabce. Od 1990 związany z samorządem terytorialnym. Był radnym Mszany Dolnej, wicewójtem gminy wiejskiej (1992–2002), radnym delegatem do sejmiku samorządowego województwa nowosądeckiego i radnym sejmiku małopolskiego I kadencji (1998–2002).
Działał w AWS i w Stronnictwie Konserwatywno-Ludowym. Później przez kilka lat niezwiązany z ogólnopolskimi ugrupowaniami, obecnie należy do Platformy Obywatelskiej.
Bez powodzenia kandydował do Sejmu z listy PO (jako członek SKL, w ramach porozumienia wyborczego) w 2001, do Senatu jako bezpartyjny kandydat komitetu „Wspólnota Małopolska — Senat 2005” w 2005 oraz ponownie do Sejmu jako bezpartyjny kandydat z listy PO w 2007.
W bezpośrednich wyborach w 2002 i 2006 był wybierany na urząd gminy Mszana Dolna. W 2010 bez powodzenia ubiegał się o reelekcję. W tym samym roku objął mandat poselski w miejsce Witolda Kochana. W wyborach w 2011 nie uzyskał reelekcji. Objął następnie stanowisko pełnomocnika marszałka województwa małopolskiego ds. Programu Ochrony przed Powodzią w Dorzeczu Górnej Wisły. W 2014 ponownie przegrał w II turze wybory na wójta gminy Mszana Dolna. W 2015 ponownie został kandydatem PO do Sejmu, nie uzyskując mandatu.
Odznaczenia.
Otrzymał Srebrny Krzyż Zasługi (2004) i Srebrną Odznakę „Zasłużony dla Ochrony Przeciwpożarowej” (2009).

</doc>
<doc id="2177512" url="https://pl.wikipedia.org/wiki?curid=2177512" title="Windhja">
Windhja

Windhja (dewanagari: विन्‍ध्य) – niewysokie (do 910 m n.p.m.) pasmo górskie w środkowych Indiach, rozciągające się równoleżnikowo na długości ok. 1000 km, oddzielające Nizinę Hindustańską od Wyżyny Dekańskiej. Góry te tradycyjnie uważane są za naturalną granicę pomiędzy północnymi a południowymi Indiami.

</doc>
<doc id="2177515" url="https://pl.wikipedia.org/wiki?curid=2177515" title="Yamaha EX5">
Yamaha EX5

Yamaha EX5 - syntezator, stacja robocza firmy Yamaha. Była produkowana w latach 1998-2000. 
EX5, wraz z wczesnymi modelami serii S, uważana jest za pierwowzór modelu Motif. Razem z EX7 należy do rodziny stacji roboczych Yamaha EX-series. 
Opis.
EX5 posiada zielono-czarny wyświetlacz LCD o rozdzielczości 240x64 pikseli, kontroler Ribbon, Pitch oraz 2x Modulation. Wyposażony został w 512 brzmień fabrycznych, a użytkownik ma do dyspozycji 256 miejsc na swoje barwy. EX5 to jeden z niewielu syntezatorów/stacji roboczych Yamahy, które posiadają więcej niż jedną syntezę. Sam EX5 posiada 4 syntezy: AWM2, AN, VL i FDSP. EX5 wyposażony został w 108 efektów łącznie. Sekwencer z serii EX może zapisać 30 000 nut i nagrywać maksymalnie 16 ścieżek.

</doc>
<doc id="2177517" url="https://pl.wikipedia.org/wiki?curid=2177517" title="Dębniak (miód pitny)">
Dębniak (miód pitny)

Dębniak – rodzaj miodu pitnego przechowywanego w beczkach dębowych. 
W Polsce wytwarzany od średniowiecza. Produkowany w dwóch rodzajach mocy, jako dwójniak i trójniak, w beczkach z drewna dębowego nabierał bursztynowej barwy i cierpkiego smaku. Popularny wśród szlachty na wyprawach wojennych: uważany za niezrównane lekarstwo, dlatego nazywany też miodem obozowym lub kwarcianym.
W literaturze wspomniany m.in. w narodowej epopei Mickiewicza, gdzie klucznik Gerwazy „z Soplicowskiej piwnicy dobywa / beczki starej siwuchy, dębniaku i piwa”. Jako szczególnie ceniony miód wymieniony przez znawcę ówczesnych obyczajów A. Odyńca: „By gościa przyjąć sowicie, / I uraczyć należycie, / Flasza dębniaku wyjęta, / Co Sasów jeszcze pamięta.”. 

</doc>
<doc id="2177519" url="https://pl.wikipedia.org/wiki?curid=2177519" title="Puzur-Sin">
Puzur-Sin

Puzur-Sin – imię to nosili trzej mezopotamscy władcy:

</doc>
<doc id="2177524" url="https://pl.wikipedia.org/wiki?curid=2177524" title="Dehlitz (Saale)">
Dehlitz (Saale)

Dehlitz (Saale) – dzielnica miasta Lützen w Niemczech, w kraju związkowym Saksonia-Anhalt, w powiecie Burgenland.
Do 31 grudnia 2010 samodzielna gmina wchodząca w skład wspólnoty administracyjnej Lützen-Wiesengrund.

</doc>
<doc id="2177527" url="https://pl.wikipedia.org/wiki?curid=2177527" title="Sössen">
Sössen

Sössen – dzielnica miasta Lützen w Niemczech, w kraju związkowym Saksonia-Anhalt, w powiecie Burgenland.
Do 31 grudnia 2010 samodzielna gmina wchodząca w skład wspólnoty administracyjnej Lützen-Wiesengrund.

</doc>
<doc id="2177528" url="https://pl.wikipedia.org/wiki?curid=2177528" title="Soessen">
Soessen



</doc>
<doc id="2177529" url="https://pl.wikipedia.org/wiki?curid=2177529" title="Zorbau">
Zorbau

Zorbau – dzielnica miasta Lützen w Niemczech, w kraju związkowym Saksonia-Anhalt, w powiecie Burgenland.
Do 31 grudnia 2010 samodzielna gmina wchodząca w skład wspólnoty administracyjnej Lützen-Wiesengrund.

</doc>
<doc id="2177533" url="https://pl.wikipedia.org/wiki?curid=2177533" title="Edgar Henckel von Donnersmarck">
Edgar Henckel von Donnersmarck



</doc>
<doc id="2177535" url="https://pl.wikipedia.org/wiki?curid=2177535" title="Rosa Maria Morató">
Rosa Maria Morató



</doc>
<doc id="2177536" url="https://pl.wikipedia.org/wiki?curid=2177536" title="Rosa Morató">
Rosa Morató



</doc>
<doc id="2177540" url="https://pl.wikipedia.org/wiki?curid=2177540" title="Irma Kurti">
Irma Kurti

Irma Kurti – (ur. 20 marca 1966 roku w Tiranie) – poetka i dziennikarka albańska.
Życiorys.
W 1988 ukończyła studia filologiczne na Uniwersytecie Tirańskim. Po studiach pracowała jako nauczycielka języka angielskiego, a także jako dziennikarka w pismach "Nauczyciel" (alb. Mësuesi) i "Dziennik informacyjny" (Dita informacion). W 1997 uczestniczyła w rocznym kursie języka i kultury greckiej na Uniwersytecie Ateńskim.
Jako poetka zadebiutowała w 1980, zdobywając pierwszą nagrodę w konkursie z okazji 35 rocznicy pisma "Pionieri". W 1989 zdobyła drugą nagrodę w konkursie organizowanym przez Radio Tirana, z okazji 45 rocznicy wyzwolenia Albanii. Utwory Kurti znalazły się także w wydanych w USA antologiach „Forever Spoken” i „The best poems and poets of 2007”. W 2010 zdobyła trzecią nagrodę w kategorii autorów obcojęzycznych na Międzynarodowym Festiwalu Poezji i Prozy w Neapolu, a w 2011 nagrodę krytyków na Festiwalu Poezji i Prozy w Mediolanie.
Oprócz poezji lirycznej pisze także teksty do piosenek, prezentowanych na prestiżowych festiwalach muzycznych w Albanii. Najbardziej znane spośród jej tekstów jak "Urimi yt" (Twoje życzenie) czy też "Mbrëmja që mban dashurinë time" (Wieczór mojej miłości) znalazły się na płycie wydanej w maju 1998 pod tytułem "E njejta ëndërr" (Ten sen).
Obecnie mieszka w Bergamo.

</doc>
<doc id="2177544" url="https://pl.wikipedia.org/wiki?curid=2177544" title="Bastian Schulz">
Bastian Schulz

Bastian Schulz (ur. 10 lipca 1985 w Hanowerze) – niemiecki piłkarz występujący na pozycji pomocnika. 
Jest wychowankiem Hannover 96. Do pierwszej drużyny został włączony w 2008 roku. W Bundeslidze zadebiutował 15 marca 2008 roku w meczu z Arminią Bielefeld (2:2). W 2009 roku przeszedł do 1. FC Kaiserslautern. W latach 2011–2014 był piłkarzem RB Leipzig. Następnie występował jeszcze w VfL Wolfsburg II i VfL Osnabrück.

</doc>
<doc id="2177549" url="https://pl.wikipedia.org/wiki?curid=2177549" title="Reprezentacja Estonii na Mistrzostwach Europy w Wioślarstwie 2010">
Reprezentacja Estonii na Mistrzostwach Europy w Wioślarstwie 2010

Reprezentacja Estonii na Mistrzostwach Europy w Wioślarstwie 2010 liczyła 17 sportowców. Najlepszym wynikiem było 2. miejsce w dwójce podwójnej mężczyzn.

</doc>
<doc id="2177552" url="https://pl.wikipedia.org/wiki?curid=2177552" title="Wasilisa Siemienczuk">
Wasilisa Siemienczuk

Wasilisa Wasiljewna Siemienczuk z d. Kanina (ros. "Василиса Васильевна Семенчук" z d. "Ка́нина", ur. 19 września 1966 w Taszkencie) – radziecka narciarka, uprawiająca narciarstwo dowolne. Specjalizowała się w skokach akrobatycznych. Jej największym sukcesem jest złoty medal w skokach akrobatycznych wywalczony na mistrzostwach świata w Lake Placid. Nigdy nie startowała na igrzyskach olimpijskich. Najlepsze wyniki w Pucharze Świata osiągnęła w sezonie 1990/1991, kiedy to zajęła 35. miejsce w klasyfikacji generalnej.
W 1991 r. zakończyła karierę.

</doc>
<doc id="2177554" url="https://pl.wikipedia.org/wiki?curid=2177554" title="Dostęp warunkowy">
Dostęp warunkowy

Dostęp warunkowy – według ustawy o ochronie niektórych usług świadczonych drogą elektroniczną opartych lub polegających na dostępie warunkowym wszelkie środki, a także przedsięwzięcia techniczne, które warunkują korzystanie z usług chronionych przez indywidualnego usługobiorcę.
Kwalifikacje dostępu warunkowego może uzyskać każdy układ elektroniczny lub informatyczny, który na podstawie technicznego zabezpieczenia uniemożliwia korzystanie z usługi bez upoważnienia usługodawcy. Żeby zastosowane środki i przedsięwzięcia techniczne mogły zostać uznane za system dostępu warunkowego w rozumieniu ustawy o ochronie usług świadczonych drogą elektroniczną opartych lub polegających na dostępie warunkowym, muszą spełniać określone ustawą kryteria.

</doc>
<doc id="2177559" url="https://pl.wikipedia.org/wiki?curid=2177559" title="Gröben (Teuchern)">
Gröben (Teuchern)

Gröben – dzielnica miasta Teuchern w Niemczech, w kraju związkowym Saksonia-Anhalt, w powiecie Burgenland.
Do 31 grudnia 2010 gmina należąca do wspólnoty administracyjnej Vier Berge-Teucherner Land.

</doc>
<doc id="2177560" url="https://pl.wikipedia.org/wiki?curid=2177560" title="Birenbaum">
Birenbaum



</doc>
<doc id="2177562" url="https://pl.wikipedia.org/wiki?curid=2177562" title="Reprezentacja Czech na Mistrzostwach Europy w Wioślarstwie 2010">
Reprezentacja Czech na Mistrzostwach Europy w Wioślarstwie 2010

Reprezentacja Czech na Mistrzostwach Europy w Wioślarstwie 2010 liczyła 32 sportowców. Najlepszym wynikiem było 1. miejsce w jedynce mężczyzn.

</doc>
<doc id="2177565" url="https://pl.wikipedia.org/wiki?curid=2177565" title="Terebenthen">
Terebenthen

Terebenthen – terpentyniarnia w Hajnówce wybudowana przez Niemców w okresie I wojny światowej.
1918–1939.
Po odzyskaniu niepodległości właścicielem był Rabinowicz. W 1922 r. terpentyniarnię nabyli: Marian Porowski i Piotr Godlewski, wówczas zakład otrzymał nazwę „Terebenthen” S.A. Po kilku latach właścicielem został sam Marian Porowski.
Zakład posiadał kilka „majdanów” (składnic) na terenie Puszczy Białowieskiej. Fabryka posiadała własny oddział straży pożarnej, który powstał w roku 1925. W maju i w czerwcu 1933 r. akcję strajkową prowadziło 54 pracowników – bez sukcesu. W 1937 r. na znak protestu przeciw zwolnieniu 9 robotników zastrajkowała cała załoga. Domagano się regulacji płac i przywrócenia do pracy zwolnionych. Żądania zostały spełnione. Zatrudnienie w roku 1938 wynosiło 120 osób. Warunki pracy w owych czasach były trudne i uciążliwe dla zdrowia. Cały zakład był nasycony intensywną wonią wytwarzanych produktów, promieniującą daleko poza teren przedsiębiorstwa. Płace były wypłacane w znacznej ilości w postaci bonów, które można było zrealizować w określonym sklepie.
1939–1941.
Po zajęciu Hajnówki 17 września 1939 r. przez armię radziecką zakład upaństwowiono, wymieniono personel kierowniczy i administracyjny. 
1941–1944.
Podczas okupacji niemieckiej (1941–1944) we wszystkich hajnowskich zakładach przemysłowych stanowiska administracyjne objęli Niemcy. Kierownikiem terpentyniarni był Dimick. W tym czasie utworzono zakładową straż pożarną złożoną z byłych strażaków i robotników wytypowanych przez kierownictwo. 
Likwidacja.
W roku 1962 Terebenthen zamknięto. Na terenie dawniej zajmowanym przez fabrykę utworzono między innymi park miejski (1973).
Lokalizacja.
Ówczesna fabryka była zlokalizowana pomiędzy obecnymi ulicami: Parkową, 3 Maja, Piłsudskiego, Armii Krajowej i Białowieską.
Produkcja.
W majdanach w wyniku spalania karpiny z małym dostępem powietrza, na zasadach odparowania, otrzymywano półprodukty gotowych wyrobów przeznaczone do dalszego przerobu w warunkach przemysłowych na terenie fabryki.
oraz wiele innych produktów (razem ok. 30).

</doc>
<doc id="2177567" url="https://pl.wikipedia.org/wiki?curid=2177567" title="1. Division austriacka w piłce nożnej (1984/1985)">
1. Division austriacka w piłce nożnej (1984/1985)

1. Division austriacka w piłce nożnej (1984/1985) była 74. sezonem najwyższej piłkarskiej klasy rozgrywkowej w Austrii. Tytuł obroniła drużyna Austria Wiedeń.

</doc>
<doc id="2177568" url="https://pl.wikipedia.org/wiki?curid=2177568" title="Gröben">
Gröben



</doc>
<doc id="2177569" url="https://pl.wikipedia.org/wiki?curid=2177569" title="Groeben">
Groeben



</doc>
<doc id="2177571" url="https://pl.wikipedia.org/wiki?curid=2177571" title="Reprezentacja Azerbejdżanu na Mistrzostwach Europy w Wioślarstwie 2010">
Reprezentacja Azerbejdżanu na Mistrzostwach Europy w Wioślarstwie 2010

Reprezentacja Azerbejdżanu na Mistrzostwach Europy w Wioślarstwie 2010 liczyła 3 sportowców. Najlepszym wynikiem było 13. miejsce w jedynce mężczyzn.

</doc>
<doc id="2177572" url="https://pl.wikipedia.org/wiki?curid=2177572" title="Gröbitz">
Gröbitz

Gröbitz – dzielnica miasta Teuchern w Niemczech, w kraju związkowym Saksonia-Anhalt, w powiecie Burgenland.
Dp 31 grudnia 2010 była gminą, należącą do wspólnoty administracyjnej Vier Berge-Teucherner Land.

</doc>
<doc id="2177573" url="https://pl.wikipedia.org/wiki?curid=2177573" title="Groebitz">
Groebitz



</doc>
<doc id="2177576" url="https://pl.wikipedia.org/wiki?curid=2177576" title="Johnny Cecotto, Jr.">
Johnny Cecotto, Jr.



</doc>
<doc id="2177577" url="https://pl.wikipedia.org/wiki?curid=2177577" title="Pierwsze formy wielogłosowe">
Pierwsze formy wielogłosowe

Pierwsze formy wielogłosowe w muzyce – pierwsze formy oparte na współbrzmieniu 2 lub więcej głosów powstały w średniowieczu. Ośrodkami kultury muzycznej były wówczas kościoły i klasztory. 
Epokę średniowieczną w historii muzyki można podzielić na fazę monodyczną (chorał) i, od schyłku IX wieku, na okres muzyki wielogłosowej (organum, motet). 
Chorał.
Reprezentacyjną formą muzyki kościelnej był chorał. Jego cechą charakterystyczną była jednogłosowość. Stał on się punktem wyjścia dla utworów wielogłosowych. Zakaz używania instrumentów w świątyniach uczynił muzykę chorałową wyłącznie wokalną. Śpiewy były wykonywane w różnych krajach:
Za pontyfikatu papieża Grzegorza I Wielkiego rozpoczęto pracę kodyfikacji muzyki kościelnej opartej na bazie chorału rzymskiego. Powstała wówczas księga Antyfonarz, zawierająca antyfony (gr. " przeciwgłos", czyli inaczej pieśń przed i po psalmie). Tak więc ze śpiewu rzymskiego wywodzi się chorał zwany gregoriańskim, który stał się na długo podstawą muzyki liturgicznej w Kościele rzymskokatolickim. 
Chorał jako forma oficjum.
Schemat mszy wykształcił się w VI wieku (vide: ordo romanus priumus) – był to schemat mszy cyklicznej, ponieważ wcześniej wykonywano tylko 2 części (Kyrie i Gloria), były to krótkie msze – missa brevis. W X wieku ustalił się cykl mszalny:
6 części stałych ordinarium missae, których tekst liturgiczny obowiązuje na każdej mszy niedzielnej i świątecznej.
Ordinarium missae:
6 części zmiennych (proprium missae) – części, w których tekst jest zmienny, w zależności od przeznaczenia mszy.
Proprium missae:
W poszczególnych częściach wykonywane są:
Godziny kanoniczne.
Godziny kanoniczne (w XI w.) w klasztorze benedyktynów, za których twórcę uważany jest św. Benedykt – rozpoczyna się jutrznią (Matutinum), którą wykonuje się przed wschodem słońca. Chwalby (Laudes) – o wschodzie słońca. Pryma – o szóstej rano. Tercja – dziewiąta rano, Seksta – dwunasta, Nona – piętnasta, Vesperae (Nieszpory) – o zachodzie słońca, Completorium (Kompleta) – po zachodzie słońca.
Sposoby wykonywania.
W zależności od przeznaczenia i funkcji liturgicznej różne sposoby wykonania chorału:
Chorał mógł być wykonywany przez 1 osobę lub grupowo:
Notacja chorału gregoriańskiego.
Notacja literowa.
Jedną z najstarszych form zapisu muzycznego była notacja literowa. Sformułował ją Boecjusz, wzorując się na muzyce greckiej. Wprowadził litery alfabetu łacińskiego A – P na oznaczenie tonów A (wielkie) – a1 (razkreślne). Tak zapisany jest kodeks z Montpellier:
Notacja neumatyczna.
Notacja neumatyczna jest związana z systemem literowym. Pierwszy wspomina o niej Hucbald w traktacie Musica enchiriadis z IX wieku.
Pierwszy etap rozwoju tej notacji polega na umieszczeniu znaków nad sylabami tekstu słownego.
Drugi etap, ważniejszy historycznie, stosuje linie. Każdy tetrachord w systemie podstawowym miał swoje 4 znaki, które w pozostałych tetrachordach powtarzały się nieco zmienione (w odbiciu lustrzanym). W ten sposób wszystkie dźwięki miały swoje znaki. Hucbald w związku z muzyką wielogłosową wprowadza system linii zależny od ambitusu.
W kolejnym etapie rozwoju notacji neumatycznej pojawiają się oznaczenia interwałów za pomocą symboli. Tę notację modyfikował i rozbudował Hermannus Contractus.
Notacja cheironomiczna neumatyczna.
Przed XI wiekiem stosowano tzw. notację cheironomiczną neumatyczną. Powstała ona z dwóch znaków – punctum (●) i virga (│). Obejmowała 32 znaki zwane neumami, które wskazują tylko kierunek melodii, nie określając bezwzględnej wysokości dźwięków (ani rytmu). Znaki te umieszczane były nad tekstem.
Notacja diastematyczna neumatyczna.
W roku 1000 została wprowadzona jedna pozioma linia, nad którą i pod którą pisano neumy. Umieszczano je w przestrzeniach między liniami. Dało to początek notacji diastematycznej neumatycznej, w której była już określona bezwzględna wysokość dźwięków. Stosowano ją jako środek mnemotechniczny.
Guido z Arezzo i wprowadzenie kolorowych linii.
Dalszego rozwoju notacji w XI wieku dokonuje Gwido z Arezzo. Uprościł on notację, wprowadzając cztery linie, w tym dwie kolorowe. Linie są oznaczone na konkretne dźwięki: f – czerwona, c – żółta, d, a – czarne. Linie kolorowe to prototypy kluczy głosowych.
Notacja neumatyczna jest najważniejszym typem notacji chorału gregoriańskiego.
Typy notacji w Europie Wschodniej.
Na wschodzie stosowano kilka typów notacji:
Skale modalne.
Chorał gregoriański był utrzymany w skalach kościelnych, zwanych też skalami modalnymi. O tym jak powstawały te skale dowiadujemy się z traktatów teoretycznych. Alcuin Flaccus i, przede wszystkim, Aurelianus Reomensis byli jednymi z pierwszych autorów traktatów o muzyce (IX wiek). Aurelianus Reomensis był autorem pierwszego zachowanego do dziś traktatu o muzyce, zatytułowanego Musica disciplina. Pisze w nim o ośmiu skalach modalnych. Skale modalne to skale diatoniczne, które opierały się na diatonicznym systemie greckim.
Skale:
Skale średniowiecze były przesunięte o 1 stopień w górę w stosunku do skal greckich, stało się to za sprawą Boecjusza. Są to tzw. skale autentyczne. Na ich podstawie budowano skale plagalne, które są transpozycją skali autentycznych o kwartę w dół.
Skale modalne autentyczne i plagalne posiadały wspólny dźwięk podstawowy, zwany finalis, natomiast różniły się położeniem dźwięku centralnego, tzw. repercussio (in. tonus dominans).
Tropy i sekwencje.
W IX wieku pojawiły się w Europie nowe formy śpiewu kościelnego – tropy i sekwencje. Za twórcę tropów uchodzi Tuotilo. Za twórcę sekwencji – Notker Balbulus (Notker Jąkała).
Praktyka tropowania, która znana była w muzyce bizantyjskiej, przechodzi do chorału w V wieku, a w IX wieku rozszerza się na zachodzie Europy.
Tropy były to wstawki do chorału gregoriańskiego, które początkowo rozszerzały melodię chorału. Z biegiem czasu do melizmatów podłożono tekst uzupełniający tekst chorału. Tropy były stopniowo rozbudowywane i otrzymywały własne teksty. W efekcie często odrywały się od chorału, stanowiąc oddzielne formy. Tropy stały się prototypem późniejszych pieśni religijnych. Zostały zakazane, mimo iż były rozpowszechnione. Uznano, że tropy rozbijają chorał poprzez stosowanie toni ficti – dźwięków obcych.
Sekwencje powstały tak samo jak tropy, z melizmatu Alleluja (jubilacji). Sekwencje pisane były prozą rymowaną. Z biegiem czasu przekształcają się w tzw. historię rymowaną o świętych. Poprzez sekwencje do chorału dostawały się toni ficti, dlatego zakazano także sekwencji. Oficjalnie na soborze trydenckim zatwierdzono jedynie pięć:
Sekwencje o świętych w Polsce
Sekwencje o świętych były ulubioną formą religijnej muzyki w Polsce (św. Wojciech, św. Stanisław). Najstarszy rękopis to sekwencja o św. Stanisławie. Drugi rękopis z XV wieku obejmuje legendę o św. Stanisławie. Druga część to legenda o św. Wojciechu, anonimowy autor umieścił hymn o św. Stanisławie – Gaude Mater Polonia. Ten hymn został opracowany w XVIII w. – Grzegorz Gerwazy Gorczyński. Spełnia on rolę hymnu kościelno-państwowego.
Muzyka wielogłosowa – organum.
Początki.
Pierwsze teoretyczne opisy organum spotykamy w traktacie teoretycznym z IX wieku, zatytułowanym "Musica Enchiriadis", przypisywany Hucbaldowi. Organum to śpiew dwugłosowy o następującym układzie głosów :
Dalszy rozwój organum poznajemy z XI wieku traktatu Micrologus autorstwa Guido z Arezzo. Organum wtedy przyjmuje również nazwę alternatywną – diaphonia. Omawia on organum z dwóch punktów widzenia:
Ze względu na położenie głosu organalnego wyróżnia on dwa rodzaje organum – jeżeli głos organalny był umieszczony nad głosem głównym, to jest to "diaphonia supra voce". Jeśli jest na odwrót to jest to "diaphonia sub voce".
Ze względu na ilość i rodzaj brzmień wyróżnia organum starsze i nazywa go modus "diaphoniae durum" oraz organum młodsze – "modus diaphoniae mollis". Oba rodzaje zaczynają i kończą się unisonem.
Szkoła St. Martial.
Dalszy rozwój dokonuje się w szkole St. Martial w Limoges. Wyróżniamy ich kilka rodzajów:
Wpływy szkoły St. Martial ogarnęły całą Europę. Dowodem jest Codex Calixtinus z Santiago de Compostela. Występują tam identyczne formy organum, jak w szkole St. Martial.
Kompozytorzy.
Leoninus.
Zasługą Leoninusa jest przede wszystkim powiększenie ilościowe muzyki wielogłosowej, stworzył
(wraz z Perotinusem) cykl opracowań organum, przeznaczonych na cały rok kościelny, zatytułowany Magnus Liber Organi. Zawierał on 46 utworów, z czego 13 to były proprium missae i 13 opracowań oficjum.
Drugą jego zasługą było uregulowanie zasad przebiegu rytmicznego formy organum. W związku z tym Leoninus wykrystalizował 2 style:
Rytmika modalna opierała się na rytmice greckiej – stosowano 6 stóp metrycznych wiersza: trocheiczny, jambiczny, spondeiczny, anapestyczny, daktyliczny, amfibrachiczny.
Założeniem rytmiki modalnej był podział trójdzielny, a wynikało to z założeń dogmatycznych (symbolika liczby trzy – Trójca Święta). Podstawą rytmiczną była tzw. nuta długa (longa) i nuta krótka (breves, l. mn. brevis). Podział rytmiczny dotyczył przede wszystkim longi.
Wprowadzone pojęcie perfekcji. Zespół znaków obejmował nuty pojedyncze (notas simplex) i nuty złożone (ligatury, koniunktury). Stopy metryczne łączono w pewne całości, tzw. okresy rytmiczne zwane ordines. Poszczególne ordines oddzielano graficznie znakami zwanymi divisio modi.
Perotinus.
Perotinus działa w I połowie XIII w. Wiek XIII przyjął nazwę ars antiqua. Perotinus tworzy trzy- i czterogłosowe organa przeznaczone na uroczystości kościelne. Był współtwórcą Magnus Liber Organi (Wielka księga organum).
Organum staje się formą reprezentacyjną. Perotinus usamodzielnił formę i zwiększył jej rozmiary. Wprowadza tzw. wymianę głosów oraz imitację. Rozbudowana imitacja doprowadziła do struktur o charakterze harmonicznym.
W ramach organum wykształcił się także inny środek techniczny – hoquetus (czkawka), w którym melodia była przerywana pauzami (dźwięk – pauza – dźwięk – pauza itd.): jeśli jeden głos miał pauzę to drugi musiał mieć nuty i odwrotnie (wywołuje to efekt podobny do łkania lub czkawki).
Perotinus wprowadził w swoich organum odcinki uzupełniające. Pojawiają się one pod koniec
utworu w stylu diskantowym, są to klauzule.
W szkole paryskiej Perotinus rozwinął: conductus i rondellus.
Conductus różnił się od organum między innymi tym, że melodia jego najniższego głosu (tenoru) nie była zapożyczona z chorału gregoriańskiego, ale tworzona przez kompozytora. Pierwszy raz wszystkie głosy pochodzą z inwencji kompozytora. Przechodzi 2 fazy rozwojowe:
tematyce świeckiej związanej z uroczystościami
Conductus jako gatunek zanika podczas wieku XIII, niemniej zostaje technika konduktowa.
Rondellus – znany już w XIII wieku – forma pieśni tanecznej z refrenem. W szkole paryskiej zyskuje postać wielogłosową, typowo świecki tekst.
Motet.
Motet to reprezentacyjna forma polifonicznej muzyki religijnej średniowiecza i renesansu.
Motet jest najdoskonalszą formą wielogłosową ars antiqua. Genezą motetu jest podkładanie słów
pod melodię melizmatycznych fragmentów organum i conductusa. Tak więc melizmaty odcięto i z
nich powstał 3. głos. Ten głos otrzymuje inny tekst, różny od tekstu cantus firmus. W związku z tym otrzymuje on nazwę motetus. Melodia głosu najniższego (tenoru) zapożyczona jest z chorału gregoriańskiego i stanowiąc szkielet konstrukcji wielogłosowej (cantus firmus), składała się z długich dźwięków.
Łacińska nazwa motetus rozpowszechniła się potem już nie tylko w odniesieniu do głosu, ale do całego utworu tego typu. Tenor występował z liturgicznym tekstem łacińskim, co nie miało
praktycznego znaczenia, bo był to zasadniczo głos instrumentalny (towarzyszący). Wyższe głosy wokalne (triplum, motetus) były bardziej ruchliwe i zyskały teksty świeckie – łacińskie lub francuskie. Powstał utwór, w którym nakładały się różne w charakterze melodie i teksty. Gdy w jednym głosie rozbrzmiewała melodia z tekstem o treści religijnej, w drugim słowa miały często charakter satyryczny, miłosny lub nawet frywolny. W długim okresie rozwojowym ustalił się jeden tekst.
W Ars Antiqua (XIII w.) wyróżniamy 3 rodzaje motetów, ze względu na różny rozwój rytmiki:

</doc>
<doc id="2177578" url="https://pl.wikipedia.org/wiki?curid=2177578" title="Maria Quintana">
Maria Quintana

Maria Quintana (ur. 7 lipca 1966 w Denver) – amerykańska narciarka, uprawiająca narciarstwo dowolne. Jej największym sukcesem jest złoty medal w skokach akrobatycznych wywalczony podczas mistrzostw świata w Tignes. Startowała w skokach akrobatycznych igrzyskach olimpijskich w Calgary, gdzie zajęła 7. miejsce, jednakże konkurencja ta była wtedy jedynie sportem pokazowym. Na późniejszych igrzyskach Quintana już nie startowała. Najlepsze wyniki w Pucharze Świata osiągnęła w sezonie 1984/1985, kiedy to zajęła 9. miejsce w klasyfikacji generalnej, a w klasyfikacji skoków akrobatycznych była czwarta.
W 1991 r. zakończyła karierę.

</doc>
<doc id="2177579" url="https://pl.wikipedia.org/wiki?curid=2177579" title="Krauschwitz (Teuchern)">
Krauschwitz (Teuchern)

Krauschwitz – dzielnica miasta Teuchern w Niemczech, w kraju związkowym Saksonia-Anhalt, w powiecie Burgenland.
Dp 31 grudnia 2010 gmina, należąca do wspólnoty administracyjnej Vier Berge-Teucherner Land.
W Krössuln, części Krauschwitz, urodził się Johann David Heinichen – niemiecki kompozytor i teoretyk muzyki.

</doc>
<doc id="2177581" url="https://pl.wikipedia.org/wiki?curid=2177581" title="Reprezentacja Łotwy na Mistrzostwach Europy w Wioślarstwie 2010">
Reprezentacja Łotwy na Mistrzostwach Europy w Wioślarstwie 2010

Reprezentacja Łotwy na Mistrzostwach Europy w Wioślarstwie 2010 liczyła 1 sportowca. Najlepszym wynikiem było 16. miejsce w jedynce mężczyzn.

</doc>
<doc id="2177587" url="https://pl.wikipedia.org/wiki?curid=2177587" title="Strój raciborski">
Strój raciborski

Strój raciborski – jeden ze śląskich strojów ludowych, spotykany na obszarze powiatu raciborskiego, głubczyckiego, części rybnickiego i wodzisławskiego, a także części Śląska Opawskiego, głównie w okolicach Hluczyna.
Raciborski strój ludowy w zasadniczych elementach tożsamy jest z ogólną grupą strojów śląskich. Największe było podobieństwo do strojów pszczyńskich, a także rybnickich. Specyficzna dla regionu raciborskiego była ciemna tonacja stroju, wyrażana przez niego powaga i majestat. Nawiązywał on do zachodnich strojów mieszczańskich. Najbardziej charakterystycznym elementem raciborskiego stroju były tzw. szatki, kolorowe, zdobione wzorami cienkie wełniane chusty zakładane na ramiona. Inną cechą charakterystyczną były kwiatowe aplikacje na kaftanach.
Raciborski strój ludowy rozwinął się w XIX wieku, na co miał wpływ wzrost zamożności wsi. W stroju z tego okresu charakterystyczne dla odzienia były tzw. szpyndzery, krótkie, dopasowane kaftany sięgające talii, szyte z atłasu zdobionego wzorami. Miały długie, bufiaste i podszywane watą rękawy, zwężające się ku mankietom. Zapinane były z przodu na haftki oraz dużą klamrę. Dekolty, zakończone szerokimi kołnierzami z frędzlami miały kształt trójkąta. Szerokie spódnice, zwane mazelonkami, kieckami bądź sukniami uszyte były z cienkich, wełnianych materiałów. Charakterystyczne w ich wyglądzie były karbowane falbany (tzw. tolkrouzy). Nierzadko spódnice były marszczone w pasie oraz przyszywane do płóciennego stanika. Młode dziewczyny nosiły tzw. glorki, czyli spódnice z tafty, do których doszywane były płócienne staniki. Na spódnice nakładane były fartuchy, lekko marszczone i wszywane w przechodzącą w troki obszewkę, szyte ze wzorzystych, brokatowych tkanin, zdobione najczęściej wzorami kwiatowymi. Długością były równe, lub też nieco krótsze od spódnicy, barwą współgrały z resztą stroju. Typowymi elementami były również czepce oraz kolorowe chusty z jedwabnymi frędzlami, tzw. szatki. Zwieńczeniem stroju były czarne pończochy oraz buty na słupkowych obcasach, sznurowane lub też zapinane na pasek.
W następnym stuleciu strój raciborski przeszedł wiele zmian. Na początku XX wieku noszone dotąd kaftany (tzw. szpyndzery) zostały zastąpione dłuższymi i charakteryzującymi się innym krojem jaklami. Po I wojnie światowej spódnice z karbowanymi falbanami zastąpiono dłuższymi i szerszymi, suto marszczonymi lub plisowanymi, wszytymi w wąską obszewkę w pasie i wykańczanymi na dole czarną tasiemką. Były wykonane z atłasu z wytłaczanym jednobarwnym wzorem roślinnym. Zrezygnowano także z noszenia czepców, na rzecz wełnianych i rypsowych chust. W ostatnim czasie strój ludowy Raciborszczyzny stopniowo zanika, dziś można się z nim spotkać głównie podczas występów zespołów folklorystycznych oraz w raciborskim muzeum, które posiada bogatą kolekcję zbiorów.
Omawiając raciborski strój ludowy mamy na względzie przede wszystkim stroje kobiece, gdyż męski strój ludowy podobny był na całym Śląsku, ponadto pod koniec XIX wieku został zastąpiony przez strój miejski.

</doc>
<doc id="2177590" url="https://pl.wikipedia.org/wiki?curid=2177590" title="Reprezentacja Ukrainy na Mistrzostwach Europy w Wioślarstwie 2010">
Reprezentacja Ukrainy na Mistrzostwach Europy w Wioślarstwie 2010

Reprezentacja Ukrainy na Mistrzostwach Europy w Wioślarstwie 2010 liczyła 37 sportowców. Najlepszym wynikiem było 1. miejsce w czwórce podwójnej kobiet.

</doc>
<doc id="2177592" url="https://pl.wikipedia.org/wiki?curid=2177592" title="William Abdullah Quilliam">
William Abdullah Quilliam

William Henry Quilliam (ur. 10 kwietnia 1856 w Liverpoolu, zm. 23 kwietnia 1932 w Londynie) – brytyjski prawnik, pisarz. Fundator pierwszego meczetu zbudowanego w Anglii.
Urodził się 10 kwietnia 1856 roku w Liverpoolu jako William Henry Quilliam. Jego ojcem był Robert Quilliam, producent zegarków. Uczył się w Liverpool Institute High School for Boys i King William's College. W 1878 roku rozpoczął w Liverpoolu pracę jako radca prawny, tworząc działającą z powodzeniem praktykę. W 1879 roku ożenił się z Hannah Johnstone.
Quilliam wychował się w rodzinie metodystycznej, ale w czasie podróży do Maroka w 1887 roku przeszedł na islam. Po powrocie do Liverpoolu rozpoczął promocję islamu, zaczął też posługiwać się imieniem Abdullah Quilliam. 25 grudnia 1889 roku w Liverpoolu otworzył Liverpool Muslim Institute, będący pierwszym w Anglii meczetem i islamskim centrum religijnym. Jego działalność zaowocowała wkrótce konwersjami na islam wśród rodziny (m.in. jego matki, Harriet) oraz ponad setki brytyjskich intelektualistów. Quilliam był także uważany ówcześnie za eksperta od spraw islamu. Był aktywnym pisarzem i eseistą, autorem dwukrotnie wznawianej "The Faith of Islam", która przyniosła mu sławę w świecie muzułmańskim. W latach 1893-1908 wydawał również tygodnik "The Crescent". Quilliam często podróżował, spotykał się także z przywódcami państw islamskich. Od sułtana osmańskiego Abd-ul-Hamida II otrzymał w 1894 roku tytuł szejk ul-islam Wysp Brytyjskich, od szacha Persji tytuł wicekonsula w Liverpoolu, zaś od emira Afganistanu Abdur Rahman Chana wsparcie finansowe na potrzeby swojego instytutu.
Quilliam opuścił Wielką Brytanię w 1908 roku, gdy został usunięty z listy radców prawnych pod zarzutem posługiwania się przed sądem fałszywymi dokumentami i eksmitowany z posesji zajmowanej przez meczet. Bez Quilliama wspólnota muzułmańska w Liverpoolu szybko uległa rozpadowi.
Do Wielkiej Brytanii Quilliam powrócił w grudniu 1914 roku pod nazwiskiem Henri Marcel Leon, osiadł w Onchan na Wyspie Man.
Zmarł w Londynie 23 kwietnia 1932 roku. Pochowany został na Brookwood Cemetery w hrabstwie Surrey.

</doc>
<doc id="2177593" url="https://pl.wikipedia.org/wiki?curid=2177593" title="Andrij Kurajew">
Andrij Kurajew

Andrij Wadymowycz Kurajew (ukr. Андрій Вадимович Кураєв, ros. Андрей Вадимович Кураев, "Andriej Wadimowicz Kurajew"; ur. 19 grudnia 1972) – ukraiński piłkarz, grający na pozycji bramkarza.
Kariera piłkarska.
Kariera klubowa.
W 1989 rozpoczął karierę piłkarską w drużynie rezerwowej Szachtara Donieck, a w 1992 debiutował w podstawowym składzie. Latem 1994 został piłkarzem Nywy Tarnopol, skąd w 1997 przeszedł do Metałurha Donieck. W latach 1998–1999 ponownie bronił barw Szachtara Donieck, po czym wrócił do Metałurha Donieck. Na początku 2002 został wypożyczony do Kubania Krasnodar. Potem występował w klubach Worskła Połtawa, Krywbas Krzywy Róg, Zoria Ługańsk i Olimpik Donieck. Latem 2005 powrócił do Krywbasa Krzywy Róg, w którym zakończył karierę piłkarską.

</doc>
<doc id="2177595" url="https://pl.wikipedia.org/wiki?curid=2177595" title="Reprezentacja Szwecji na Mistrzostwach Europy w Wioślarstwie 2010">
Reprezentacja Szwecji na Mistrzostwach Europy w Wioślarstwie 2010

Reprezentacja Szwecji na Mistrzostwach Europy w Wioślarstwie 2010 liczyła 7 sportowców. Najlepszymi wynikami było 2. miejsce w jedynce mężczyzn.

</doc>
<doc id="2177596" url="https://pl.wikipedia.org/wiki?curid=2177596" title="Dakhini">
Dakhini

Dakhini, dakhni, dekkani (urdu: دکنی "dekani"; hindi: दक्खिनी "dakkʰinī") – odmiana języka hindustani używana zwłaszcza przez muzułmanów zamieszkujących południowe Indie. Podobnie jak urdu, zapisywany jest zmodyfikowanym alfabetem arabskim. Od odmiany północnej odróżnia go duża liczba słów historycznie pochodzących z języka pendżabskiego oraz liczne zapożyczenia z miejscowych języków: kannada, telugu i innych. W przeszłości dakhini był językiem bogatej literatury, zwłaszcza związanej z sufizmem, obecnie został zredukowany do roli lokalnego dialektu.

</doc>
<doc id="2177597" url="https://pl.wikipedia.org/wiki?curid=2177597" title="1. Division austriacka w piłce nożnej (1985/1986)">
1. Division austriacka w piłce nożnej (1985/1986)

1. Division austriacka w piłce nożnej (1985/1986) była 75. sezonem najwyższej piłkarskiej klasy rozgrywkowej w Austrii. W pierwszej rundzie rywalizowało 12 zespołów. W drugiej rundzie 8 najlepszych zespołów z pierwszej rundy zakwalifikowało się do grupy mistrzowskiej, gdzie toczyła się walka o tytuł mistrza Austrii. 4 pozostałe zespoły rywalizowały z 4 najlepszymi zespołami z niższej ligi o udział w przyszłorocznych rozgrywkach. Tytuł obroniła drużyna Austria Wiedeń. 

</doc>
<doc id="2177599" url="https://pl.wikipedia.org/wiki?curid=2177599" title="11 Batalion Medyczny">
11 Batalion Medyczny

Pododdziały wojskowej służby zdrowia noszące numer 11:

</doc>
<doc id="2177602" url="https://pl.wikipedia.org/wiki?curid=2177602" title="Léon-Benoît-Charles Thomas">
Léon-Benoît-Charles Thomas

Léon-Benoît-Charles Thomas (ur. 29 maja 1826 w Paray-le-Monial, zm. 9 marca 1894 w Rouen) – francuski duchowny katolicki, kardynał, arcybiskup Rouen.
Życiorys.
Święcenia kapłańskie przyjął 21 grudnia 1850 w Paryżu. 27 marca 1867 został wybrany biskupem La Rochelle-Saintes. 15 maja 1867 w Autun przyjął sakrę z rąk arcybiskupa Jeana-Baptiste'a-Anne Landriota (współkonsekratorami byli biskupi Frédéric de Marguerye i Jean Devocoux). Uczestniczył w obradach soboru watykańskiego I. 24 marca 1884 przeszedł na stolicę metropolitalną Rouen, na której pozostał już do śmierci. 16 stycznia 1893 Leon XIII wyniósł go do godności kardynalskiej z tytułem prezbitera Santa Maria Nuova.

</doc>
<doc id="2177603" url="https://pl.wikipedia.org/wiki?curid=2177603" title="Reprezentacja Litwy na Mistrzostwach Europy w Wioślarstwie 2010">
Reprezentacja Litwy na Mistrzostwach Europy w Wioślarstwie 2010

Reprezentacja Litwy na Mistrzostwach Europy w Wioślarstwie 2010 liczyła 5 sportowców. Najlepszym wynikiem było 4. miejsce w jedynce mężczyzn.

</doc>
<doc id="2177604" url="https://pl.wikipedia.org/wiki?curid=2177604" title="Wyżnia Goryczkowa Rówień">
Wyżnia Goryczkowa Rówień

Wyżnia Goryczkowa Rówień – niewielka i pochyła płaśń w środkowej części Doliny Goryczkowej w polskich Tatrach. Położona jest na wysokości ok. 1345–1390 m n.p.m., nieco powyżej Niżniej Goryczkowej Równi. Dawniej na Wyżniej Równi stały szałasy pasterskie, cała Dolina Goryczkowa była bowiem wypasana i wchodziła w skład Hali Goryczkowej. Obecnie stoi na niej dolna stacja krzesełkowej kolei Goryczkowej na Kasprowy Wierch (czynna tylko w sezonie zimowym).
Brak szlaków turystyki pieszej, natomiast w zimie jest to miejsce będące bardzo ruchliwym centrum narciarstwa zjazdowego.

</doc>
<doc id="2177605" url="https://pl.wikipedia.org/wiki?curid=2177605" title="1. Division austriacka w piłce nożnej (1986/1987)">
1. Division austriacka w piłce nożnej (1986/1987)

1. Division austriacka w piłce nożnej (1986/1987) była 76. sezonem najwyższej piłkarskiej klasy rozgrywkowej w Austrii. W pierwszej rundzie rywalizowało 12 zespołów. W drugiej rundzie 8 najlepszych zespołów z pierwszej rundy zakwalifikowało się do grupy mistrzowskiej, gdzie toczyła się walka o tytuł mistrza Austrii. 4 pozostałe zespoły rywalizowały z 4 najlepszymi zespołami z niższej ligi o udział w przyszłorocznych rozgrywkach. Tytułu nie obroniła drużyna Austria Wiedeń. Nowym mistrzem Austrii został zespół Rapid Wiedeń. 

</doc>
<doc id="2177606" url="https://pl.wikipedia.org/wiki?curid=2177606" title="Catherine Lombard">
Catherine Lombard

Catherine Lombard (ur. 8 października 1965 w Paryżu, zm. 6 kwietnia 1994 w Coulommiers) – francuska narciarka, uprawiająca narciarstwo dowolne. Jej największym sukcesem jest złoty medal wywalczony na mistrzostwach świata w Oberjoch. Startowała w skokach akrobatycznych igrzyskach olimpijskich w Calgary, gdzie zajęła 8. miejsce, jednakże konkurencja ta była wtedy jedynie sportem pokazowym. Na późniejszych igrzyskach Lombard już nie startowała. Najlepsze wyniki w Pucharze Świata osiągnęła w sezonie 1988/1989, kiedy to zajęła 5. miejsce w klasyfikacji generalnej, a w klasyfikacji skoków akrobatycznych zdobyła małą kryształową kulę. W sezonach 1986/1987 i 1989/1990 była druga, a w sezonie 1987/1988 trzecia w klasyfikacji skoków akrobatycznych.
W 1991 r. zakończyła karierę.

</doc>
<doc id="2177610" url="https://pl.wikipedia.org/wiki?curid=2177610" title="Motor City Online">
Motor City Online

Motor City Online (pierwotnie Need for Speed: Motor City) – gra komputerowa z gatunku Massively Multiplayer Online, pierwotnie miała należeć do serii gier "Need for Speed".
Rozgrywka.
"Motor City Online" jest grą wyścigową z gatunku Massively Multiplayer Online (MMO). W grze zawarto ponad 35 pojazdów z okresu amerykańskiej „złotej ery”. Postać w grze jest charakterystyczna i ma własne współczynniki oraz zdolności, które rozwijają się podczas rozgrywki. Za zdobyte pieniądze (legalnie lub nie) w grze gracz ma możliwość zakupienia nowego pojazdu lub zmodernizowanie go o ponad 1000 autentycznych części. W grze istnieje model ekonomiczny. W grze zaimplementowano tryby zręcznościowy i symulacyjny oraz wyścigi po ulicach i oficjalne zawody na torach zamkniętych.
Odbiór.
Gra otrzymała nagrodę Game Critics Award w kategorii Best Racing Game.

</doc>
<doc id="2177616" url="https://pl.wikipedia.org/wiki?curid=2177616" title="Puzur-Sin z Aszur">
Puzur-Sin z Aszur

Puzur-Sin (akad. "Puzur-Sîn", w transliteracji z pisma klinowego zapisywane "pù-zur8"-dZUEN, tłum. „Ochroną jest bóg Sin”) – władca miasta-państwa Aszur, którego imienia nie wymienia "Asyryjska lista królów". Panował w końcu XVIII w. p.n.e., słabo znanym okresie wielkiego zamieszania i chaosu w historii Asyrii, który nastąpił po śmierci Iszme-Dagana I (1781-1741? p.n.e.), wraz z rozpadem państwa stworzonego przez jego ojca Szamszi-Adada I (1814-1782 p.n.e.). Cała wiedza o Puzur-Sinie pochodzi z jedynej znanej jego inskrypcji wyrytej na kamiennej tabliczce znalezionej w mieście Aszur, a obecnie przechowywanej w British Museum (nr inwent. BM 115688). Sama inskrypcja, zapisana archaizującym pismem w dialekcie staroasyryjskim, jest mocno uszkodzona i miejscami zatarta, co sprawia, że jej tekst jest trudny do odczytania i interpretacji. W inskrypcji tej Puzur-Sin nazywa siebie „namiestnikiem boga Aszura” ([É]NSI d"a-šur") oraz tym, który zniszczył „zło Asinuma, potomka Szamszi-Adada” ("le-mu-tu a-sí-nim" ["pa-r"]"a-á’" dUTU-"ši"-[d"adad"]). Wspomniany tu Asinum musiał być wnukiem Szamszi-Adada I, gdyż w innym miejscu tekstu Szamszi-Adad I nazywany jest „jego dziadkiem” ("a-bu a-bi-š"["u"], dosł. „ojcem jego ojca”). Usunięcie Asinuma z tronu asyryjskiego Puzur-Sin usprawiedliwia tym, iż Szamszi-Adad I, jako Amoryta, nie był rdzennym Asyryjczykiem, lecz uzurpatorem, człowiekiem „nie z ciała miasta Aszur” ("la" UZU URU "aš-š"["ur"]). Tym samym zarówno on, jak i jego następcy, nie mieli żadnych praw do asyryjskiego tronu. To oznacza, iż sam Puzur-Sin uważać się musiał za rdzennego Asyryjczyka, tego, który przywracał rodzimą dynastię, zwyczaje, obrzędy i rytuały. W dalszej części swej inskrypcji opisuje on zniszczenie zbudowanego przez Szamszi-Adada I pałacu i budowę nowych murów w Aszur.

</doc>
<doc id="2177622" url="https://pl.wikipedia.org/wiki?curid=2177622" title="Ułar ałtajski">
Ułar ałtajski

Ułar ałtajski ("Tetraogallus altaicus") – gatunek dużego ptaka z rodziny kurowatych (Phasianidae). Zamieszkuje środkową Azję. Osiadły.
Systematyka.
Gatunek monotypowy.
Charakterystyka.
Od podobnego ułara tybetańskiego różni się brakiem czarnego kreskowania na białym spodzie ciała oraz czarno nakrapianą piersią.
Wygląd zewnętrzny: Obie płci ubarwione podobnie, samica jest pozbawiona ostróg. Młode można odróżnić po zaostrzonych i wytartych zewnętrznych lotkach pierwszorzędowych.
Rozmiary: długość ciała ok. 57 cm
Masa ciała: samiec ok. 3000 g, samica ok. 2500 g
Występowanie.
Środowisko.
Step, górskie łąki i tundra górska od 400 m n.p.m. do linii wiecznego śniegu.
Zasięg występowania.
Południowa Syberia, Mongolia, północne Chiny i wschodni Kazachstan.
Pożywienie.
Głównie pokarm roślinny: bulwy, cebule, nasiona, pędy i jagody (np. berberysu). Latem uzupełnia dietę owadami.
Tryb życia i zachowanie.
Gatunek osiadły, ale w śnieżne zimy może przemieszczać się w obszary z cieńszą pokrywą śniegu.
Rozród.
Gniazdo zakładane na ziemi, wyściełane piórami.
Okres lęgowy: Jaja zwykle składane w marcu, dokładny termin zależy od pogody, środowiska i wieku ptaka.
Jaja: od 4 do 15
Wysiadywanie: 28 dni, wyłącznie przez samicę.
Młode osiągają dojrzałość po roku.
Status.
Międzynarodowa Unia Ochrony Przyrody (IUCN) uznaje ułara ałtajskiego za gatunek najmniejszej troski (LC – "least concern") nieprzerwanie od 1988 roku. Trend liczebności populacji jest spadkowy.

</doc>
<doc id="2177624" url="https://pl.wikipedia.org/wiki?curid=2177624" title="Tetraogallus altaicus">
Tetraogallus altaicus



</doc>
<doc id="2177625" url="https://pl.wikipedia.org/wiki?curid=2177625" title="Perdix altaica">
Perdix altaica



</doc>
<doc id="2177629" url="https://pl.wikipedia.org/wiki?curid=2177629" title="Stanisław Michałowski">
Stanisław Michałowski



</doc>
<doc id="2177631" url="https://pl.wikipedia.org/wiki?curid=2177631" title="Swarovski Tirol Innsbruck">
Swarovski Tirol Innsbruck

Swarovski Tirol Innsbruck – austriacki klub piłkarski z miasta Innsbruck. Klub powstał w 1986. W tym samym roku zajął miejsce zespołu Wacker Innsbruck w austriackiej Bundeslidze. Drużyna została rozwiązana w 1992. W czasie swojego istnienia klub zdobył dwukrotnie mistrzostwo Austrii (1989, 1990). Jego spadkobiercą jest klub Tirol Innsbruck.

</doc>
<doc id="2177632" url="https://pl.wikipedia.org/wiki?curid=2177632" title="Asinum">
Asinum

Asinum ("Asīnum") – władca miasta-państwa Aszur (koniec XVIII w. p.n.e.), którego imienia nie wymienia "Asyryjska lista królów". Znany jest jedynie ze wzmianki w inskrypcji innego asyryjskiego władcy, Puzur-Sina, gdzie przedstawiany jest jako wnuk Szamszi-Adada I (1814-1782 p.n.e.). Według tejże inskrypcji pokonany został przez Puzur-Sina i usunięty z tronu asyryjskiego.

</doc>
<doc id="2177633" url="https://pl.wikipedia.org/wiki?curid=2177633" title="Hotel Nirvana">
Hotel Nirvana



</doc>
<doc id="2177634" url="https://pl.wikipedia.org/wiki?curid=2177634" title="Aszurdugul">
Aszurdugul



</doc>
<doc id="2177637" url="https://pl.wikipedia.org/wiki?curid=2177637" title="English River (Kanada)">
English River (Kanada)

English River – rzeka w Kanadzie, na północy prowincji Ontario, dopływ rzeki Winnipeg. W miejscu wypływu z jeziora Lac Seul znajduje się elektrownia wodna. Główne dopływy English River to Vermilion i Wabigoon.

</doc>
<doc id="2177639" url="https://pl.wikipedia.org/wiki?curid=2177639" title="1. Division austriacka w piłce nożnej (1987/1988)">
1. Division austriacka w piłce nożnej (1987/1988)

1. Division austriacka w piłce nożnej (1987/1988) była 77. sezonem najwyższej piłkarskiej klasy rozgrywkowej w Austrii. W pierwszej rundzie rywalizowało 12 zespołów. W drugiej rundzie 8 najlepszych zespołów z pierwszej rundy zakwalifikowało się do grupy mistrzowskiej, gdzie toczyła się walka o tytuł mistrza Austrii. 4 pozostałe zespoły rywalizowały z 4 najlepszymi zespołami z niższej ligi o udział w przyszłorocznych rozgrywkach. Tytuł obroniła drużyna Rapid Wiedeń. 

</doc>
<doc id="2177641" url="https://pl.wikipedia.org/wiki?curid=2177641" title="Chelsea Staub">
Chelsea Staub



</doc>
<doc id="2177642" url="https://pl.wikipedia.org/wiki?curid=2177642" title="Leon-Benoit-Charles Thomas">
Leon-Benoit-Charles Thomas



</doc>
<doc id="2177644" url="https://pl.wikipedia.org/wiki?curid=2177644" title="Kirstie Marshall">
Kirstie Marshall

Kirstie Marshall (ur. 21 kwietnia 1969 w Melbourne) – australijska narciarka, specjalistka narciarstwa dowolnego. Jej największym sukcesem jest złoty medal w skokach akrobatycznych wywalczony podczas mistrzostw świata w Iizuna. Ponadto zdobyła także brązowy medal w tej samej konkurencji na mistrzostwach świata w La Clusaz. Startowała w tej samej konkurencji na igrzyskach olimpijskich w Albertville, gdzie zajęła 7. miejsce, jednak dyscyplina była wtedy tylko sportem pokazowym. Jej najlepszym wynikiem olimpijskim jest 6. miejsce w skokach akrobatycznych na igrzyskach olimpijskich w Lillehammer.
Najlepsze wyniki w Pucharze Świata osiągnęła w sezonie 1991/1992, kiedy to zajęła 5. miejsce w klasyfikacji generalnej, a w klasyfikacji skoków akrobatycznych wywalczyła małą kryształową kulę. W sezonach 1990/1991, 1994/1995 i 1996/1997 była druga, a w sezonach 1989/1990 i 1997/1998 trzecia w klasyfikacji skoków akrobatycznych.
W 1998 r. zakończyła karierę.

</doc>
<doc id="2177646" url="https://pl.wikipedia.org/wiki?curid=2177646" title="Espanola (Ontario)">
Espanola (Ontario)



</doc>
<doc id="2177647" url="https://pl.wikipedia.org/wiki?curid=2177647" title="1. Division austriacka w piłce nożnej (1988/1989)">
1. Division austriacka w piłce nożnej (1988/1989)

1. Division austriacka w piłce nożnej (1988/1989) była 78. sezonem najwyższej piłkarskiej klasy rozgrywkowej w Austrii. W pierwszej rundzie rywalizowało 12 zespołów. W drugiej rundzie 8 najlepszych zespołów z pierwszej rundy zakwalifikowało się do grupy mistrzowskiej, gdzie toczyła się walka o tytuł mistrza Austrii. 4 pozostałe zespoły rywalizowały z 4 najlepszymi zespołami z niższej ligi o udział w przyszłorocznych rozgrywkach. Tytułu nie obroniła drużyna Rapid Wiedeń. Nowym mistrzem Austrii został zespół Swarovski Tirol Innsbruck. 

</doc>
<doc id="2177648" url="https://pl.wikipedia.org/wiki?curid=2177648" title="1. Division austriacka w piłce nożnej (1989/1990)">
1. Division austriacka w piłce nożnej (1989/1990)

1. Division austriacka w piłce nożnej (1989/1990) była 79. sezonem najwyższej piłkarskiej klasy rozgrywkowej w Austrii. W pierwszej rundzie rywalizowało 12 zespołów. W drugiej rundzie 8 najlepszych zespołów z pierwszej rundy zakwalifikowało się do grupy mistrzowskiej, gdzie toczyła się walka o tytuł mistrza Austrii. 4 pozostałe zespoły rywalizowały z 4 najlepszymi zespołami z niższej ligi o udział w przyszłorocznych rozgrywkach. Tytuł obroniła drużyna Swarovski Tirol Innsbruck.

</doc>
<doc id="2177649" url="https://pl.wikipedia.org/wiki?curid=2177649" title="WASP-12 b">
WASP-12 b



</doc>
<doc id="2177652" url="https://pl.wikipedia.org/wiki?curid=2177652" title="Jacek Winnicki">
Jacek Winnicki

Jacek Winnicki (ur. 7 września 1967) – polski trener koszykówki, obecnie trener MKS-u Dąbrowa Górnicza.
Pracował wcześniej w kobiecym zespole Lotosu Gdynia. W latach 2010-2012 był trenerem Turowa Zgorzelec grającym w Tauron Basket Lidze.
W styczniu 2012 został trenerem reprezentacji Polski kobiet. Na Mistrzostwach Europy w 2015, reprezentacja prowadzona przez Winnickiego przegrała wszystkie mecze w grupie i ostatecznie zajęła 19. miejsce na 20 drużyn. 15 czerwca 2015 został zwolniony z funkcji trenera reprezentacji Polski kobiet. Wkrótce potem powrócił do męskiej koszykówki, obejmując Twarde Pierniki Toruń.
26 czerwca 2017 objął stanowisko głównego trenera MKS-u Dąbrowy Górniczej. 17 maja 2019 dołączył do Arged BM Slam Stali Ostrów Wielkopolski. 14 października opuścił klub.
13 listopada 2019 został trenerem PGE Spójni Stargard. 5 lutego 2020 został szkoleniowcem reprezentacji Polski do lat 20. 27 października 2020 został zawieszony przez Spójnię Stargard, po czym opuścił klub.
27 kwietnia 2021 zawarł umowę trenerską z MKS-em Dąbrowa Górnicza.
Osiągnięcia.
Koszykówka mężczyzn.
^ – oznacza, że pełnił funkcję asystenta trenera

</doc>
<doc id="2177654" url="https://pl.wikipedia.org/wiki?curid=2177654" title="Dryf barki T-36">
Dryf barki T-36

Dryf barki T-36 – wydarzenie z historii XX w., mające miejsce w 1960 roku na Oceanie Spokojnym.
Przebieg zdarzeń.
16 stycznia 1960 roku w zatoce wyspy Iturup na Kurylach, miał miejsce wyjątkowo silny sztorm. Prędkość wiatru dochodziła do 60 m/s, a fale sięgały ok. 15 metrów. Po 11 godzinach tajfunu, w nocy 16/17 stycznia, radziecka, wojskowa barka samobieżna T-36 zerwała się z cumy i pomimo prób osadzenia jej na brzegu przez załogę, została wyniesiona na otwarty ocean. 100-tonowa jednostka utraciła zdolność manewrowania, ponieważ podczas walki z żywiołem zużyte zostało całe paliwo. Na jej pokładzie znajdowało się czterech żołnierzy wojsk inżynieryjnych Armii Radzieckiej: mł. sierż. Ashat Ziganszyn (l. 21) i szeregowi: Filipp Popławski (l. 20), Anatolij Kriuczkowski (l. 22) oraz Iwan Fiedotow (l. 20). Wcześniej załoga nie była informowana o zbliżającym się zagrożeniu. Jedna z kilkunastometrowych fal zalała radiostację. Skąpe racje żywnościowe (trochę kaszy, trzy puszki wołowiny, bochenek chleba i dwa wiadra kartofli), pomimo racjonowania w końcu się wyczerpały. Załoga zaczęła więc jeść skórzane pasy, paski od zegarków, buty. Żołnierze próbowali posilać się mydłem i pastą do zębów, które w owym czasie były jeszcze produkowane z naturalnych komponentów. Wiele lat później powstała legenda, że zjedli nawet elementy harmonii. Wodę pitną odzyskiwali początkowo z osadzającego się na barce lodu, a następnie, wraz z ociepleniem, czerpali z układu chłodniczego dieslowskich silników barki (w sumie 120 litrów). Za opał mieli opony odbijaczowe wiszące na burtach barki i trzy pudełka zapałek. Sytuację dryfujących komplikował fakt, że rejon w którym się znaleźli stanowił obszar prób radzieckich rakiet balistycznych i do 1 marca znajdował się w obszarze zakazanym dla wszelkich rejsów. Między innymi z tego powodu nie wszczęto poszukiwań. Sam fakt zniknięcia barki oczywiście zauważono, jednak od razu uznano ją za zaginioną bez wieści, o czym poinformowano rodziny załogi. Strona radziecka nie podjęła żadnej akcji ratunkowej, chociaż załoga barki zdążyła nadać jeden komunikat radiowy o złej sytuacji, który został odebrany przez dowództwo radzieckiej Floty Oceanu Spokojnego (nie odebrano jednak sygnału SOS wysłanego kilka minut później). Nie wysłano żadnego samolotu ani okrętu w rejon zaginięcia. Ograniczono się jedynie do przeczesania nadbrzeża siłą plutonu, które ujawniło kilka szczątków z zaginionej barki. Przeszukano natomiast rodzinne domy zaginionych, poszukując ich jako potencjalnych dezerterów. 
W 45. dobie dryfowania, nocą barkę wymijał niezidentyfikowany okręt, ale radziecka jednostka nie została przez niego zauważona. Identyczna sytuacja wystąpiła w 48. dniu dryfu, w wypadku dwóch kolejnych, nieznanych jednostek. 6 marca, w 49. dniu dryfowania, krańcowo wyczerpani żołnierze radzieccy zostali przypadkowo odkryci przez śmigłowiec z amerykańskiego lotniskowca USS "Kearsarge" o 1000 mil na pn.-zach. od Midway. Dzień później, 7 marca, zostali podjęci na pokład amerykańskiej jednostki. Później amerykańskie źródła oceniały, że barka przedryfowała 1020 mil morskich. Rozbitkowie, po otrzymaniu pierwszej pomocy, zostali przetransportowani do San Francisco (leżącego najbliżej bazy USS "Kearsarge"), gdzie przybyli 16 marca i oficjalnie zostali internowani. Traktowani jednak byli jak goście, zapewniono im na koszt rządu Stanów Zjednoczonych utrzymanie. Zaproponowano azyl polityczny, który wszyscy odrzucili, do końca zachowując niezłomną postawę "ludzi radzieckich".
Ponieważ zdarzenie wywołało zainteresowanie mediów wolnego świata, już na lotniskowcu urządzono pierwszą konferencję prasową (15 marca). Obawy Rosjan odnośnie do tego, jak ich oddanie się w ręce Amerykanów zostanie zinterpretowane w ZSRR, rozwiał telegram Nikity Chruszczowa, gratulujący im bohaterskiej postawy. Załodze amerykańskiego lotniskowca wyrażono oficjalne podziękowania. W radzieckiej ambasadzie, którą poinformowano o zdarzeniu już w dniu znalezienia rozbitków, zamieniono ich liche mundury na eleganckie garnitury, w których występowali przez cały okres pobytu w USA. Każdemu z nich wypłacono po 100 $, jak na owe czasy sumę zawrotną dla obywateli ZSRR, które wydali w czasie wycieczki po mieście na drobne wydatki. Każdy otrzymał butelkę przedniej whisky, którą dowieźli do domu. Dowódcy załogi – Ziganszynowi, burmistrz San Francisco uroczyście podarował złoty klucz do miasta (który posiada do dzisiaj). Cała Ameryka zaczęła żyć nieprawdopodobną historią czwórki bohaterskich marynarzy. Richard Nixon – ówczesny sekretarz stanu, stwierdził publicznie, że ocieplenie na linii obydwu supermocarstw zyskało nowy impuls.
Następnie żołnierzy wysłano do Nowego Jorku, skąd na liniowcu "Queen Mary" trafili do Francji, gdzie również spotkali się z ciepłym przyjęciem. Zwiedzili Paryż i Cherbourg. Później, już jako wojskowi, samolotem wrócili do ZSRR, gdzie witani byli jak bohaterowie. W ten sposób odbyli podróż dookoła świata. Po miesięcznej rekonwalescencji w gruzińskim sanatorium, kontynuowali służbę w swoich jednostkach, ale tylko formalnie – minister obrony ZSRR marsz. Malinowski uznał ich służbę za zakończoną. W ZSRR zostali przyjęci bardzo uroczyście, na audiencji na Kremlu otrzymali Ordery Czerwonej Gwiazdy i zyskali duży rozgłos. Pisały o nich na pierwszych stronach czołowe radzieckie gazety. Stali się idolami młodzieży. Po latach dowódca załogi Ziganszyn w jednym z wywiadów stwierdził, że codziennie otrzymywał worki listów od obywateli ZSRR, a ze zdjęć dziewcząt, które pisały do niego listy skompletował pokaźny album. Byli prawdziwymi bohaterami narodowymi aż do 21 kwietnia 1961 roku, kiedy w kosmos wystrzelono Jurija Gagarina.
Początkowo radzieckie kierownictwo nosiło się z zamiarem ocalałym członkom załogi barki nadać tytuły Bohatera Związku Radzieckiego, jednak zrezygnowano z tego pomysłu po uwadze jednego z członów KC, że wtedy tytuły takie należało by przyznać również Amerykanom-członkom ekspedycji ratunkowej.
Następstwa.
Losy członków załogi.
W styczniu 2010 roku, kiedy z okazji kolejnej, okrągłej rocznicy wydarzenia przypomniały je media rosyjskie, żyło jeszcze dwóch członków feralnego rejsu – dowódca barki Ziganszyn i Kriuczkowski. Mł. sierż. Aschat Ziganszyn był emerytem mieszkającym w Strzelnie koło St. Petersburga, a Kriuczkowski mieszkał w Kijowie. Po zakończeniu służby zasadniczej wszyscy uczestnicy rejsu skorzystali z lukratywnej propozycji wstąpienia bez egzaminów do wojskowej szkoły morskiej w Łomonosowie, po ukończeniu której zyskali atrakcyjny zawód. Ziganszyn zmarł w czerwcu 2017 roku w wieku 80 lat. Obecnie w rodzinnej wsi dowódcy załogi – Szentala w obwodzie samarskim – jedna z ulic nosi jego imię. Natomiast Anatolij Kriuczkowski jest (w 2019 roku) ostatnim żyjącym uczestnikiem dryfu barki T-36.
Wpływy kulturowe.
Historia żołnierzy i ich przeżyć zyskała duży oddźwięk w kulturze masowej.

</doc>
<doc id="2177655" url="https://pl.wikipedia.org/wiki?curid=2177655" title="Julian Strzałkowski">
Julian Strzałkowski

Julian Strzałkowski (ur. 5 lipca 1909 w Łękobudach, zm. 24 grudnia 1969 w Białymstoku) – polski lekkoatleta biegacz i chodziarz.
Życiorys.
Był mistrzem Polski w chodzie na 50 kilometrów w 1930; ustanowił wówczas najlepszy wynik w Polsce czasem 5:02:12,0. Zdobył również mistrzostwo Polski w biegu na 3000 metrów z przeszkodami w 1933. Był wicemistrzem Polski w biegu na 1500 metrów w 1932 i w 1933, w biegu na 5000 metrów w 1931, w biegu na 3000 metrów z przeszkodami w 1934 oraz w biegu przełajowym w 1933.
W 1931 wystąpił w meczu międzypaństwowym z Węgrami w biegu na 5000 metrów, zajmując 4. miejsce.
Rekordy życiowe:
Był zawodnikiem 42 pułku piechoty (1927-1931) i Jagiellonii Białystok (1932-1936).
Był instruktorem szermierki (fechmistrzem) i wychowania fizycznego w Szkole Podchorążych Piechoty. W czasie II wojny światowej służył w Armii Krajowej w Okręgu Białystok. Po wojnie był trenerem szermierki w klubach białostockich.

</doc>
<doc id="2177657" url="https://pl.wikipedia.org/wiki?curid=2177657" title="1. Division austriacka w piłce nożnej (1990/1991)">
1. Division austriacka w piłce nożnej (1990/1991)

1. Division austriacka w piłce nożnej (1990/1991) była 80. sezonem najwyższej piłkarskiej klasy rozgrywkowej w Austrii. W pierwszej rundzie rywalizowało 12 zespołów. W drugiej rundzie 8 najlepszych zespołów z pierwszej rundy zakwalifikowało się do grupy mistrzowskiej, gdzie toczyła się walka o tytuł mistrza Austrii. 4 pozostałe zespoły rywalizowały z 4 najlepszymi zespołami z niższej ligi o udział w przyszłorocznych rozgrywkach. Tytułu nie obroniła drużyna Swarovski Tirol Innsbruck. Nowym mistrzem Austrii został zespół Austria Wiedeń.

</doc>
<doc id="2177663" url="https://pl.wikipedia.org/wiki?curid=2177663" title="Diana Georgiana Muresan">
Diana Georgiana Muresan



</doc>
<doc id="2177666" url="https://pl.wikipedia.org/wiki?curid=2177666" title="Rodrigo Lombardi">
Rodrigo Lombardi

Rodrigo Maranguape Lombardi (ur. 15 października 1976 w São Paulo, w stanie São Paulo, Brazylii) – brazylijski aktor telewizyjny, teatralny i filmowy.

</doc>
<doc id="2177670" url="https://pl.wikipedia.org/wiki?curid=2177670" title="Mutacje ciche">
Mutacje ciche



</doc>
<doc id="2177672" url="https://pl.wikipedia.org/wiki?curid=2177672" title="Jacqui Cooper">
Jacqui Cooper

Jacqueline "Jacqui" Cooper (ur. 6 stycznia 1973 w Melbourne) – australijska narciarka dowolna. Jej największym sukcesem jest złoty medal w skokach akrobatycznych wywalczony podczas mistrzostw świata w Meiringen. Ponadto zdobyła także brązowe medale w tej samej konkurencji na mistrzostwach świata w Madonna di Campiglio oraz na mistrzostwach świata w Inawashiro. Jej najlepszym wynikiem olimpijskim jest 5. miejsce w skokach akrobatycznych na igrzyskach olimpijskich w Vancouver.
Najlepsze wyniki w Pucharze Świata osiągnęła w sezonach 1998/1999, 1999/2000 i 2000/2001, kiedy to triumfowała miejsce w klasyfikacji generalnej oraz w klasyfikacji skoków akrobatycznych. Małą kryształową kulę w klasyfikacji skoków akrobatycznych zdobywała także w sezonach 2006/2007 i 2007/2008. Ponadto w sezonach 1997/1998 i 2001/2002 była druga w klasyfikacji generalnej i klasyfikacji skoków.

</doc>
<doc id="2177673" url="https://pl.wikipedia.org/wiki?curid=2177673" title="Ciekoniek">
Ciekoniek

Ciekoniek (niem. ) – potok górski, prawy dopływ Ciekonia. 
Potok płynie w Górach Izerskich. Jego źródła znajdują się na południowych zboczach Izerskich Garbów, poniżej Rozdroża pod Izerskimi Garbami. Płynie na południe. Uchodzi do Ciekonia, tuż przed jego ujściem do Kamiennej. Płynie po granicie i jego zwietrzelinie. Cały obszar zlewni Ciekonka porośnięty jest górnoreglowymi lasami świerkowymi, częściowo zniszczonymi i odnowionymi poprzez nowe zalesienia.

</doc>
<doc id="2177675" url="https://pl.wikipedia.org/wiki?curid=2177675" title="Adrian Zaugg">
Adrian Zaugg

Adrian Zaugg (ur. 4 listopada 1986 w Singapurze) – południowoafrykański kierowca wyścigowy.
Kariera.
Formuła BMW.
Zaugg karierę rozpoczął w roku 2000, od startów w kartingu. W 2004 roku przeszedł do wyścigów samochodów jednomiejscowych, debiutując w Niemieckiej Formule BMW. Ostatecznie zmagania w niej zakończył na 7. miejscu. Był wówczas kierowcą należącym do programu rozwoju młodych kierowców Red Bulla.
Formuła Renault.
W latach 2005-2006 brał udział we włoskiej oraz europejskiej Formule Renault. W pierwszym podejściu (we szwajcarskim zespole Jenzer Motosport) zmagania w nich zakończył odpowiednio na 5. i 6. miejscu, w końcowej klasyfikacji. Rok później sięgnął po tytuł wicemistrzowski we włoskiej serii (odniósł sześć zwycięstw), natomiast w europejskim odpowiedniku wystąpił w zaledwie trzech rundach (dwukrotnie zdobyte punkty pozwoliły mu zająć w klasyfikacji 16. pozycję). Reprezentował wówczas włoską stajnię Cram Competicion.
W sezonie 2006 Adrian dostał szansę startu (w brytyjskiej ekipie Carlin Motosrport) w trzech eliminacjach World Series by Renault (najlepiej zaprezentował się na torze Donington Park, gdzie sięgnął po pole position, by następnie dwukrotnie stanąć na średnim stopniu podium). Uzyskane punkty sklasyfikowały Zaugga na 13. lokacie.
Do Formuły Renault 3.5 powrócił w roku 2009. Startując w austriackiej stajni Interwetten.com Racing, wystąpił w jedenastu wyścigach, w pięciu z nich dojeżdżając na premiowanych punktami pozycjach (w tym raz stanął na podium, zajmując drugie miejsce na krętym, ulicznym torze w Monte Carlo). Na ostatnie trzy eliminacje sezonu, zastąpił go Meksykanin Salvador Durán. Ostatecznie Adrian w klasyfikacji generalnej zajął 14. pozycję.
A1 Grand Prix.
W przerwie, między sezonem 2006, a 2007, Adrian Zaugg zadebiutował w prestiżowej zimowej serii A1 Grand Prix, w narodowych barwach RPA. Spośród jedenastu eliminacji, Zaugg wziął udział w sześciu rundach, czterokrotnie meldując się na premiowanych pozycjach (w tym dwukrotnie na podium). Afrykanin zaskoczył już w pierwszym wyścigu sezonu, na torze w Holandii, gdzie sięgnął po pole position i zwycięstwo w debiucie. Ostatecznie przyczynił się do zajęcia przez jego stajnię 14. pozycji, w generalnej klasyfikacji.
W kolejnym podejściu (sezon 2008/2009) Adrian Zaugg zaliczył pełny program startów, biorąc udział we wszystkich dziesięciu rundach. W tym czasie czterokrotnie stanął na podium, z czego dwukrotnie na najwyższym stopniu. Oprócz tego cztery razy sięgnął po pierwsze pole startowe. Zdobyte punkty dały jego ekipie przyzwoitą 5. lokatę.
Seria GP2.
Na sezon 2007, reprezentant RPA, podpisał kontrakt z holenderską stajnią Arden International. W ciągu dziewiętnastu wyścigów, Zaugg czterokrotnie dojechał na punktowanej pozycji, zajmując dwukrotnie szóste (w Bahrajnie i we Francji) oraz siódme miejsce (w Niemczech i na Węgrzech). Warto odnotować, iż Adrian za każdym razem po punkty sięgał w głównym wyścigu. Dorobek punktowy pozwolił mu na zajęcie 18. lokaty w generalnej klasyfikacji. W ostatniej eliminacji w Hiszpanii, został zastąpiony przez Portugalczyka Filipe Albuquerque.
W azjatyckiej Serii GP2 Zaugg zadebiutował w sezonie 2009/2010. Wystąpił wówczas w jednej rundzie, na bahrajńskim torze Sakhir, we włoskiej ekipie Trident Racing. Jak sam przyznał, celem tego było zainteresowanie swoją osobą ekipy tej serii. W pierwszym wyścigu zajął ósme miejsce. W drugim, startując zgodnie z regulaminem, z pierwszego pola startowego, szybko stracił prowadzenie oraz miejsce w czołówce, a po kolizji z Francuzem Jules Bianchi, przebił oponę i musiał zjechać do boksów. Ostatecznie wyścig ten zakończył na dziewiętnastej pozycji, a w końcowej klasyfikacji zajął 19. lokatę.
Obiecujące wyniki oraz solidne zaplecze finansowe, skłoniły włoski zespół do zatrudnienia go, w roli etatowego kierowcy, w europejskim cyklu. Zaugg trzykrotnie meldował się na premiowanych pozycjach, najlepiej spisując się na niemieckim torze Hockenheimring (zajął tam siódme i trzecie miejsce, które było jego pierwszym podium w karierze w GP2). Po punkty sięgnął jeszcze w pierwszym wyścigu, na Monzie, gdzie dojechał na szóstym miejscu. Zdobyte punkty sklasyfikowały go, ponownie jak przed trzema laty, na 18. pozycji.

</doc>
<doc id="2177677" url="https://pl.wikipedia.org/wiki?curid=2177677" title="Wapping (stacja kolejowa)">
Wapping (stacja kolejowa)

Wapping - stacja kolejowa w Londynie, na terenie London Borough of Tower Hamlets, zarządzana i obsługiwana przez London Overground jako część zmodernizowanej East London Line, oddanej do użytku w kwietniu 2010 roku. W latach 1869-2007 stacja należała do "starej" East London Line, stanowiącej jedną z linii metra. W roku 2007 skorzystało z niej ok. 1,561 mln pasażerów.

</doc>
<doc id="2177680" url="https://pl.wikipedia.org/wiki?curid=2177680" title="Liceum Ogólnokształcące im. Adama Mickiewicza w Węgrowie">
Liceum Ogólnokształcące im. Adama Mickiewicza w Węgrowie

Liceum Ogólnokształcące im. Adama Mickiewicza w Węgrowie – liceum ogólnokształcące w Węgrowie w woj. mazowieckim. Mieści się przy ulicy Adama Mickiewicza 3.
Historia szkoły.
Szkoła została otwarta w 1918 roku i do 1920 roku funkcjonowała pod nazwą Gimnazjum Koedukacyjne Polskiej macierzy szkolnej w Węgrowie. Józef Gołębiowski ofiarował na rzecz szkoły dwa domy i plac. Zajęcia odbywały się w budynku przy ulicy Ogrodowej (dziś Mickiewicza). Pierwszym dyrektorem był Stefan Czapliński. W 1920 roku nazwa szkoły została zmieniona na Gimnazjum Koedukacyjne Powiatowego Sejmiku Węgrowskiego w Węgrowie. Pierwszy egzamin dojrzałości odbył się w 1926 roku. Dalszy rozwój szkoły został zahamowany przez wybuch II wojny światowej. We wrześniu Niemcy zajęli budynek gimnazjum. Akta szkolne, kilka tysięcy książek i instrumenty muzyczne zostały ocalone przez Alojzego Żagana i Stanisława Wangrata. Już w listopadzie Halina Czyżewska, Stanisław Wangrat, Stanisław Zaręba i Alojzy Żagan zorganizowali tajne nauczanie w zakresie czterech klas gimnazjum. w 1952 roku nazwa szkoły ponownie została zmieniona na Państwowa Szkoła Ogólnokształcąca Stopnia Licealnego, a w 1956 roku rozpoczęto jej rozbudowę. W dniach 15–16 sierpnia 1958 roku, w czterdziestolecie istnienia placówki, odbył się I Zjazd Absolwentów Szkoły. Na II Zjeździe Absolwentów, który odbył się 10 lat później, zamieniono dotychczasowy sztandar. Patronem szkoły został Adam Mickiewicz, a nie jak do tej pory św. Jadwiga. Wtedy też ostatecznie zmieniono nazwę na "Liceum Ogólnokształcące im. Adama Mickiewicza w Węgrowie". W szkole działało wiele kółek zainteresowań (np. szachowe, biologiczne, geograficzne, polonistyczne, teatralne, matematyczne). Prawie stu harcerzy działało w Szczepie ZHP im. K.K. Baczyńskiego. W roku 2003 powołane zostało Stowarzyszenie Ogólniak. 

</doc>
<doc id="2177681" url="https://pl.wikipedia.org/wiki?curid=2177681" title="Veronika Bauer">
Veronika Bauer

Veronika Elisabeth Bauer (ur. 17 października 1979 w North York) – kanadyjska narciarka, specjalistka narciarstwa dowolnego. Jej największym sukcesem jest złoty medal w skokach akrobatycznych wywalczony podczas mistrzostw świata w Whistler. Ponadto zdobyła także srebrny medal w tej samej konkurencji na mistrzostwach świata w Deer Valley. Jej najlepszym wynikiem olimpijskim jest 10. miejsce w skokach akrobatycznych na igrzyskach olimpijskich w Salt Lake City.
Najlepsze wyniki w Pucharze Świata osiągnęła w sezonie 2000/2001, kiedy to zajęła 6. miejsce w klasyfikacji generalnej. W sezonie 2002/2003 była druga, a w sezonie 2001/2002 trzecia w klasyfikacji skoków akrobatycznych.

</doc>
<doc id="2177683" url="https://pl.wikipedia.org/wiki?curid=2177683" title="Maksim Woitiul">
Maksim Woitiul

Maksim Woitiul (; ur. 24 kwietnia 1978 w Mińsku) – białorusko-polski tancerz.
Od 2002 jeden z pierwszych solistów baletu Teatru Wielkiego – Opery Narodowej w Warszawie, a od 2009 również Polskiego Baletu Narodowego. W styczniu 2020 został podniesiony do rangi pierwszego tancerza PBN.
Kariera artystyczna.
Ukończył Państwową Szkołę Baletową w Mińsku, pod kierunkiem Alaksandra Koladenki. W 1996 rozpoczął pracę w zespole baletowym Narodowego Akademickiego Teatru Wielkiego Opery i Baletu Białorusi w Mińsku. Zatańczył tam m.in. Błękitnego Ptaka w "Śpiącej królewnie" i Piotra w 'Postoju kawalerii' w klasycznych wersjach Mariusa Petipy, a także Merkucja w "Romeo i Julii" w choreografii Walentina Jelizariewa i tytułowego Cipollina w balecie Giennadija Majorowa.
W 1998 przeniósł się do Polski i został koryfejem, a krótko potem solistą baletu Teatru Wielkiego – Opery Narodowej pod kierownictwem Emila Wesołowskiego. W sezonie 2001/02 był solistą zespołu The National Ballet of Canada (Narodowego Baletu Kanady) w Toronto. Występował tam m.in. w rolach Romea i Benvolia w "Romeo i Julii" Johna Cranko i Kamila w "Wesołej wdówce" Ronalda Hynda. W 2002 powrócił do Warszawy i objął pozycję pierwszego solisty baletu Teatru Wielkiego – Opery Narodowej. Od 2009 jest pierwszym solistą Polskiego Baletu Narodowego pod dyrekcją Krzysztofa Pastora. Występuje w głównych i solowych partiach w repertuarze tego zespołu, zarówno na obu scenach Teatru Wielkiego, jak również podczas krajowych i zagranicznych występów zespołu. Zapraszany jest na międzynarodowe gale baletowe za granicą. W wolnym czasie pracuje także jako pedagog tańca klasycznego.
Nagrody i odznaczenia.
W 2011, przy okazji Międzynarodowego Dnia Tańca, w siedzibie Związku Artystów Scen Polskich w Warszawie odebrał Brązowy Medal „Zasłużony Kulturze Gloria Artis”. W 2016 podczas uroczystości jubileuszu 20-lecia pracy artystycznej został odznaczony na scenie Teatru Wielkiego Srebrnym Medalem „Zasłużony Kulturze Gloria Artis” za wybitne osiągnięcia na polskiej scenie baletowej. W latach 2015 i 2016 został dwukrotnie uznany za najlepszego tancerza w Polsce, nagrodzony Teatralną Nagrodą Muzyczną im. Jana Kiepury.

</doc>
<doc id="2177684" url="https://pl.wikipedia.org/wiki?curid=2177684" title="Halina Ekier">
Halina Ekier

Halina Ekier (ur. 8 sierpnia 1915 w Rabie Wyżnej, zm. 20 maja 1962 w Krakowie) – polska pianistka, siostra Jana Ekiera.
Maturę otrzymała w 1934 r. w Państwowym Gimnazjum Humanistycznym im. Królowej Wandy w Krakowie. W 1936 r. ukończyła krakowską Szkołę Muzyczną im. W. Żeleńskiego w klasie fortepianu Olgi Stolfowej. W kolejnych latach kształciła się w Państwowym Konserwatorium Muzycznym w Warszawie u Zbigniewa Drzewieckiego.
Jej pierwszy występ publiczny miał miejsce 30 grudnia 1919 w sali Sogalicyjskiej przy krakowskim Rynku. Podczas okupacji nie przerwała działalności koncertowej, dając koncerty prywatnie oraz organizując tajne spotkania w Krakowie i Warszawie, m.in. w tzw. "Kawiarni Woytowicza". W repertuarze koncertów znajdowały się utwory kompozytorów oficjalnie zakazanych. Po wojnie rozwijająca się choroba nowotworowa zaczęła ograniczać działalność koncertową pianistki.
W latach 1951–1962 prowadziła swoją klasę fortepianu w Państwowej Wyższej Szkole Muzycznej w Krakowie, wcześniej (od 1945) pracując już jako asystentka Zbigniewa Drzewieckiego. Wśród jej uczniów znaleźli się Krzysztof Meyer, Gabriela Cwojdzińska, Cecylia Heller, Irena Rolanowska.

</doc>
<doc id="2177685" url="https://pl.wikipedia.org/wiki?curid=2177685" title="Szumna Woda (dopływ Kamiennej)">
Szumna Woda (dopływ Kamiennej)

Szumna Woda (niem. "Schwarzes Floss") – bardzo krótki strumień górski w Górach Izerskich, lewy dopływ Kamiennej. Jego źródła znajdują się na południowych zboczach Wysokiego Grzbietu Gór Izerskich, pomiędzy Skalnym Domem a Wysokimi Skałkami. Płynie na południe. Uchodzi do Kamiennej pomiędzy Jakuszycami a Szklarską Porębą Górną. Płynie po granicie i jego zwietrzelinie. Cały obszar zlewni Szumnej Wody porośnięty jest górnoreglowymi lasami świerkowymi, częściowo zniszczonymi i odnowionymi poprzez nowe zalesienia.
W dolnym biegu strumień przecina linia kolejowa nr 311 z Jeleniej Góry do Harrachova, tzw. "Kolej Izerska".

</doc>
<doc id="2177687" url="https://pl.wikipedia.org/wiki?curid=2177687" title="„Silbervogel” Sänger Amerika Bomber">
„Silbervogel” Sänger Amerika Bomber

Sänger Amerika Bomber „Silbervogel” – niezrealizowany projekt niemieckiego bombowca międzykontynentalnego Eugena Sängera z lat trzydziestych XX wieku.
Bombowiec miał być wystrzeliwany z wyrzutni o długości 3 km pod kątem 30° przy pomocy dodatkowego silnika. Po osiągnięciu pułapu 1500 m i prędkości 1850 km/h (514 m/s, Mach 1,4) uruchamiane byłyby główne silniki rakietowe, aż do osiągnięcia prędkości maksymalnej 21 800 km/h (6055 m/s) na pułapie 145 km. Profil lotu zakładał, że po osiągnięciu maksymalnego pułapu Silbervogel będzie opadał aż do natrafienia na niżej położone, gęste warstwy atmosfery, po czym ponownie rozpocznie wznoszenie, „odbijając się od atmosfery”. Wykonując ten manewr wielokrotnie, będzie w stanie zrzucić na terytorium USA bombę o masie 4000 kg, a następnie kontynuować lot na zachód i wylądować na terytorium Cesarstwa Japońskiego, które było sprzymierzone z III Rzeszą. Konstrukcja miała płaską dolną część kadłuba i krótkie skrzydła, co zwiększało siłę nośną i doskonałość samolotu przy prędkościach hipersonicznych oraz zmniejszało masę osłony termicznej. Powojenne analizy wykazały, że w wyniku błędu rachunkowego zaniżono temperatury, jakie miały powstawać podczas wchodzenia pojazdu w atmosferę. Gdyby samolot zbudowano według tego projektu, nie przetrwałby on ponownego wejścia. Problem można by rozwiązać zwiększając osłonę termiczną, ale zmniejszyłby to i tak niewielki ładunek bojowy.

</doc>
<doc id="2177690" url="https://pl.wikipedia.org/wiki?curid=2177690" title="Michael Morkov">
Michael Morkov



</doc>
<doc id="2177691" url="https://pl.wikipedia.org/wiki?curid=2177691" title="SMS Rostock (1912)">
SMS Rostock (1912)

SMS Rostock − niemiecki krążownik lekki należący do typu "Karlsruhe" z okresu I wojny światowej. Budowany w latach 1911−1914, wszedł do służby w Kaiserliche Marine niedługo przed rozpoczęciem działań wojennych. Włączony w skład sił rozpoznawczych Hochseeflotte brał udział w bitwie na Dogger Bank w 1915 roku. Przez pewien czas działał również na Bałtyku. Podczas bitwy jutlandzkiej w dniach 31 maja i 1 czerwca 1916 roku został storpedowany przez brytyjskie niszczyciele. Podczas holowania do portu, w związku z zagrożeniem przez nadpływające siły przeciwnika, został po zdjęciu załogi zatopiony przez własne okręty.
Zamówienie i budowa.
„Rostock” był drugim i ostatnim okrętem typu "Karlsruhe", będącego rozwinięciem wcześniejszego typu "Magdeburg". Były to jednostki lekko uzbrojone, ale szybkie i dysponujące dużym zasięgiem, mające prowadzić rozpoznanie na rzecz floty lub zwalczać statki handlowe na liniach żeglugowych przeciwnika. Ich budowę sfinansowano w ramach programu rozbudowy floty na rok budżetowy 1910.
Stępkę pod krążownik (numer stoczniowy 560) położono w stoczni Howaldtswerke w Kilonii w 1911 roku. Zgodnie z niemieckim zwyczajem na czas budowy otrzymał tymczasową nazwę „Ersatz Geier”, jako planowany następca planowanego do wycofania starego krążownika „Geier”. Wodowanie, w obecności burmistrza miasta Rostock, nastąpiło 12 listopada 1912 roku, zaś wejście do służby w Kaiserliche Marine 5 lutego 1914 roku.
Opis konstrukcji.
„Rostock” miał długość całkowitą 142,2 m (139 m na konstrukcyjnej linii wodnej), szerokość maksymalną 13,7 m oraz zanurzenie 5,38 m na dziobie i 6,2 m na rufie (średnio 5,5 m). Wyporność konstrukcyjna wynosiła według projektu 4900 ton, pełna 6191 ton metrycznych. Kadłub był podzielony na 15 przedziałów wodoszczelnych i miał podwójne dno na 45% długości.
Napęd stanowiły dwa zespoły turbin parowych typu Marine o łącznej projektowanej mocy 26 000 KM, z których każdy napędzał jedną trójłopatową śrubę o średnicy 3,5 m. Parę do turbin dostarczało 14 dwupaleniskowych kotłów typu Marine, z których 12 było opalanych węglem, dwa zaś paliwem płynnym. Okręt miał pojedynczy ster. Instalacje elektryczną o napięciu 220 V zasilały dwa turbogeneratory o mocy 200 i 240 kW. Projektowana prędkość maksymalna miała wynosić 27,8 węzła, na próbach osiągnięto 29,3 węzła przy mocy na wałach 43 628 KM. Zapas paliwa, wynoszący 1300 t węgla i 200 t mazutu pozwalał uzyskać zasięg 5500 mil morskich przy prędkości ekonomicznej 12 węzłów lub 900 mil morskich przy 25 węzłach.
Uzbrojenie składało się z 12 dział 10,5 cm SK L/45, o długości lufy równej 45 kalibrom, umieszczonych na pojedynczych podstawach: dwóch na pokładzie dziobowym, obok siebie, dwóch w identycznej pozycji na pokładzie rufowym oraz po czterech na stanowiskach każdej burty na śródokręciu, z zapasem 1800 jednostek amunicji; dwóch podwodnych wyrzutni torpedowych kal. 500 mm z zapasem pięciu torped oraz maksymalnie 120 min morskich. Od 1915 roku „Rostock” miał zainstalowane dodatkowe stanowiska obserwacyjne i kierowania ogniem na masztach.
Opancerzenie było analogiczne do wcześniejszych jednostek typu "Magdeburg": burtowy pas pancerny grubości do 60 mm, rozciągający się na około 80% długości kadłuba, pokład pancerny o grubości maksymalnej 60 mm, stanowisko dowodzenia chronione płytami o maksymalnej grubości 100 mm, działa artylerii głównego kalibru opancerzone 50 mm płytami. Całość wykonana była ze stali Kruppa.
Etatowa załoga liczyła 18 oficerów oraz 355 podoficerów i marynarzy.
Historia.
Po wejściu w skład Kaiserliche Marine „Rostock” został włączony do sił rozpoznawczych Hochseeflotte, jako przewodnik flotylli niszczycieli. Pierwszą jego akcją bojową była wspólna z krążownikiem „Straßburg” próba przechwycenia brytyjskich kutrów rybackich, łowiących na Morzu Północnym 21 sierpnia 1914 roku. W jej trakcie niemieckie jednostki były bezskutecznie atakowane przez okręt podwodny przeciwnika. Plonem operacji było przejęcie sześciu kutrów. 24 stycznia 1915 roku „Rostock” brał udział w bitwie na Dogger Bank, gdzie wraz z przydzielonymi niszczycielami osłaniał prawą flankę krążowników liniowych admirała Hippera. 
W marcu 1915 roku, po zajęciu Kłajpedy przez Rosjan, niemieckie dowództwo postanowiło wzmocnić własne siły morskie na Morzu Bałtyckim. Przesunięto tam między innymi 2. Grupę Rozpoznawczą kontradmirała Georga Hebbinghausa, w składzie: „Graudenz”, „Regensburg”, „Stralsund” i „Rostock”. Ponieważ do 21 marca wojska rosyjskie wycofały się z miasta, krążowniki nie zdążyły wejść do akcji. W następnych dniach operowały w rejonie Połągi, biorąc udział w bombardowaniu pozycji przeciwnika. Po powrocie w skład Hochseeflotte, kolejne miesiące upłynęły załodze „Rostocka” na rutynowej służbie.
Kolejną większą operacją floty, w której wzięła udział jednostka, było bombardowanie Yarmouth i Lowestoft nad ranem 25 kwietnia 1916 roku. „Rostock”, wraz z pozostałymi krążownikami lekkimi 2. Grupy Rozpoznawczej osłaniał prawe, południowe skrzydło niemieckich krążowników liniowych. Obserwatorzy z „Rostocka” jako pierwsi wykryli zbliżające się do niemieckiego zespołu okręty brytyjskich sił lekkich, krążownik starł się w krótkim pojedynku artyleryjskim z przeciwnikiem, który został wkrótce zmuszony do odwrotu przez nadciągające krążowniki liniowe.
Podczas bitwy jutlandzkiej 31 maja i 1 czerwca 1916 roku „Rostock”, wchodząc w skład 2. Grupy Rozpoznawczej Hochseeflotte, pełnił równocześnie funkcję okrętu flagowego dowódcy niszczycieli, komodora Andreasa Michelsena. Podczas dziennej fazy bitwy, 31 maja, krążownik nie wchodził w bezpośredni kontakt bojowy z jednostkami przeciwnika. W nocnej fazie starcia, podczas ataków torpedowych przeprowadzonych przez niszczyciele brytyjskiej 4. Flotylli, został około 1.30 (czasu środkowoeuropejskiego) trafiony torpedą, wystrzeloną najprawdopodobniej z „Ambuscade” lub „Contesta”. Do wnętrza okrętu wlało się ponad 900 ton wody, co spowodowało kilkustopniowy przechył na burtę i znaczne ograniczenie prędkości.
Kilkugodzinna walka załogi o uratowanie „Rostocka” nie dała rezultatu. Holowany przez niszczyciel S 54 oraz osłaniany przez dwa kolejne: V 71 i V 73, płynął na południe z prędkością około 10 węzłów. Nad ranem niemieccy obserwatorzy zauważyli zbliżający się brytyjski krążownik „Dublin”. Pod ochroną zasłony dymnej załoga „Rostocka” przeszła na towarzyszące niszczyciele. Na okręcie założono ładunki wybuchowe, jednak by przyspieszyć jego zatonięcie V 71 i V 73 odpaliły torpedy do unieruchomionej jednostki, która ostatecznie zatonęła około 5.45. W bitwie jutlandzkiej zginęło 14 członków załogi krążownika.

</doc>
<doc id="2177692" url="https://pl.wikipedia.org/wiki?curid=2177692" title="Selgros Cash and Carry">
Selgros Cash and Carry



</doc>
<doc id="2177693" url="https://pl.wikipedia.org/wiki?curid=2177693" title="Francisco Vallés">
Francisco Vallés



</doc>
<doc id="2177694" url="https://pl.wikipedia.org/wiki?curid=2177694" title="Divino Vallés">
Divino Vallés



</doc>
<doc id="2177695" url="https://pl.wikipedia.org/wiki?curid=2177695" title="Divino Valles">
Divino Valles



</doc>
<doc id="2177697" url="https://pl.wikipedia.org/wiki?curid=2177697" title="Francisco Vallés de Covarrubias">
Francisco Vallés de Covarrubias



</doc>
<doc id="2177700" url="https://pl.wikipedia.org/wiki?curid=2177700" title="Francisco Valles de Covarrubias">
Francisco Valles de Covarrubias



</doc>
<doc id="2177701" url="https://pl.wikipedia.org/wiki?curid=2177701" title="Vallesius Covarruvianus">
Vallesius Covarruvianus



</doc>
<doc id="2177702" url="https://pl.wikipedia.org/wiki?curid=2177702" title="Live (album)">
Live (album)



</doc>
<doc id="2177709" url="https://pl.wikipedia.org/wiki?curid=2177709" title="Stanisław Tondos">
Stanisław Tondos

Stanisław Tondos (ur. 10 marca 1854 w Krakowie, zm. 22 grudnia 1917 tamże) – polski malarz pejzażysta.
Życiorys.
Studiował w latach 1869–1875 w Szkole Sztuk Pięknych pod kierunkiem Jana Matejki i Władysława Łuszczkiewicza, naukę kontynuował w Wiedniu i Monachium. Artysta malował przede wszystkim akwarele przedstawiające pejzaże miejskie (weduty), posługiwał się również techniką olejną i pastelami. Najczęściej przedstawiał Kraków, malował też Warszawę, Poznań i Lwów, wyjeżdżał pracować do Wenecji, Wiednia, Norymbergi i Magdeburga. Jego prace mają współcześnie wartość dokumentalną, ilustrują bowiem wygląd nieistniejących budynków i całych zespołów architektonicznych.
Stanisław Tondos był zwolennikiem propagowania sztuki za pomocą kart pocztowych, jego prace były popularyzowane w tej formie przez wydawnictwo Salonu Malarzy Polskich. W 1886 roku przy współpracy z Juliuszem Kossakiem wydał tekę graficzną pt. "Klejnoty m. Krakowa" zawierającą reprodukcje 24 akwarel. Później z Wojciechem Kossakiem publikował kolejne cykle akwarel: "Kościół Mariacki w Krakowie" (1892), "Wawel przeszłości skarbnica, siedziba Piastów i Jagiellonów" (1910) i "Kraków Legiony" (1915–1917). W Krakowie wystawiał w Towarzystwie Przyjaciół Sztuk Pięknych, w Warszawie zaś w Towarzystwie Zachęty i w Salonie Krywulta. Otrzymał złote medale na wystawach pocztówek w Warszawie i w Paryżu w 1900, był też kierownikiem artystycznym czasopisma "Świat".
Jego kariera przebiegała nie bez kłopotów. Na studiach profesor Jan Stanisławski uważał go za "analfabetę artystycznego". Później, gdy Tondos zdał sobie sprawę, że nie potrafi zadowalająco przedstawiać ludzkich postaci, zmuszony był do współpracy z Kossakami, którzy dla niego malowali sztafaż. Źródłem problemów był również wyjątkowo niski wzrost i nerwowy charakter artysty, którego utarczki z krakowskimi "andrusami" były tematem wielu anegdot i opowieści.
Miał syna Stanisława Michała (1895–1978), oficera Wojska Polskiego.

</doc>
<doc id="2177710" url="https://pl.wikipedia.org/wiki?curid=2177710" title="Karcinotron">
Karcinotron

Karcinotron – generacyjna lampa mikrofalowa będąca rodzajem lampy o fali wstecznej. W karcinotronie jeden z końców linii opóźniającej jest zakończony tłumikiem, na drugim końcu znajduje się prowadnica wyjściowa odprowadzająca moc generowaną. Wyróżnia się dwa rodzaje karcinotronów: typu O (pole magnetyczne skierowane równolegle do osi lampy) oraz typu M (z polem magnetycznym poprzecznym względem osi lampy). Zaletą tego typu lamp jest możliwość zmiany częstotliwości generowanej w szerokim zakresie.

</doc>
<doc id="2177717" url="https://pl.wikipedia.org/wiki?curid=2177717" title="Syn Człowieczy">
Syn Człowieczy

Syn Człowieczy – idiom semicki pojawiający się m.in. w Biblii oraz żydowskiej literaturze apokaliptycznej. We wcześniejszych księgach Starego Testamentu oznacza on po prostu człowieka, w literaturze późniejszego judaizmu jest tytułem Bożego wysłannika czasów ostatecznych. W Nowym Testamencie jest to jedno z określeń Jezusa Chrystusa.
Stary Testament i literatura apokaliptyczna.
Określenie "„syn człowieczy”" lub "„syn ludzki”" w Starym Testamencie znaczy zwykle to samo co "„człowiek”" (m.in. Hi 25,6; Ps 8,5; 36,8; 90,3; Ez 2,1; 3,17). Jedynie w Księdze Daniela określenie to nabiera głębszego znaczenia. W księdze tej, po proroctwie o czterech bestiach, opisana jest wizja proroka:
Istnieją zasadniczo dwie interpretacje tego proroctwa. Według pierwszej, kolektywnej, Syn Człowieczy jest tu symbolem większej zbiorowości, przeciwstawionej czterem królestwom pogańskim. Ostatnio dochodzi do głosu interpretacja indywidualna, według której chodzi o konkretną osobę, za czym przemawiają współczesne badania nad historią redakcji tekstu. Niektórzy bibliści uważają, że jednostka króla stanowi reprezentację kolektywu. 
Według Marka Parchema w księdze Daniela postać Syna Człowieczego ma ścisły związek z Mesjaszem, który jest reprezentantem władzy samego Boga. Posiada status osoby boskiej, choć wciąż podporządkowanej Bogu. To Bóg jest najwyższym władcą, Syn Człowieczy jest tylko wyrazicielem władzy Boga. Syn Człowieczy podlega władzy Bożej nawet po tym, jak otrzymał panowanie z jego rąk.
Geneza proroctwa z Księgi Daniela nie jest wyjaśniona. Źródeł i podobieństw do postaci syna człowieczego dopatrywano się w mitologii babilońskiej, egipskiej, greckiej, irańskiej i aramejskiej. Współcześni bibliści szukają źródeł koncepcji raczej w tradycji izraelskiej.
Wyraźnie indywidualne cechy Syn Człowieczy posiada w literaturze apokaliptycznej judaizmu. W Księdze Henocha jest to preegzystująca postać wybrana i namaszczona przez Boga, posiadająca cechy wyraźnie transcendentne. W przeciwieństwie do postaci z Księgi Daniela, Syn Człowieczy z Księgi Henocha pełni nie władzę królewską, a sądowniczą. W 4 Księdze Ezdrasza nie ma mowy o Synu Człowieczym, lecz po prostu o człowieku, jednak cechy wspólne z Księgą Daniela są wyraźne. W księdze tej Syn Człowieczy jest zapowiedzianym Mesjaszem.
Nowy Testament.
W Nowym Testamencie określenie Syn Człowieczy używane jest niemal wyłącznie w ewangeliach – ponad 70 razy w ewangeliach synoptycznych, 12 razy w Ewangelii Jana. Poza tym określenie to pada w odniesieniu do Chrystusa jeszcze w Dz 7,55 oraz Ap 1,13; 14,14.
Nie jest wyjaśnione, na ile termin Syn Człowieczy użyty w ewangeliach nawiązuje do proroctwa Daniela, a jeszcze mniej pewnego da się powiedzieć o związkach z apokaliptyką żydowską. Według ewangelistów terminu tego Jezus używał od samego początku swej działalności. Wielu biblistów przyjmuje, że tytuł ten był jedynym tytułem, który Jezus odnosił do siebie – używał go zamiast terminu Mesjasz, który wówczas wiązano z politycznymi nadziejami narodu izraelskiego. Część biblistów (np. G. Bornkamm, E. Lohse, E. Käsemann) uważa, że Jezus nie używał żadnego określenia, które mogłoby sugerować jego mesjańską godność. Z drugiej jednak strony przeciwko poglądowi, że tytuł ten został Jezusowi przypisany przez gminę chrześcijańską, przemawia fakt, że określenie to właściwie nie pojawia się w księgach Nowego Testamentu innych niż Ewangelie.
Rudolf Bultmann podzielił logia, w których występuje termin Syn Człowieczy, na trzy grupy:
W pierwszej grupie znalazły się wypowiedzi o charakterze wyraźnie apokaliptycznym, nawiązujące do proroctwa Daniela. Według biblistów pochodzą one z tzw. źródła Q. Niektórzy badacze (np. R. Bultmann, H. Conzelmann) twierdzą, że Jezus nie jest w nich tożsamy z Synem Człowieczym, lecz poprzedza jego nadejście. Jako argument przytaczane są słowa: "Kto się bowiem wstydzi Mnie i Moich słów wobec tego wiarołomnego i grzesznego pokolenia, tego Syn Człowieczy będzie się też wstydził, gdy przyjdzie w chwale swojego Ojca razem ze świętymi aniołami" (Mk 8,38 BE; por Łk 9,26). Według przeciwników takiego poglądu Jezus mówi tu o swej godności w sposób tajemniczy, nie ujawniając swej władzy otwarcie, tak jak mówił o Królestwie Bożym w przypowieściach. Według Manfreda Uglorza rozdzielenie postaci Jezusa i Syna Człowieczego byłoby niespójne z myślą teologiczną redaktora źródła Q. Poza tym inne logia z tego źródła nie budzą podobnych wątpliwości.
W drugiej grupie znajdują się logia również pochodzące ze źródła Q, w których termin Syn Człowieczy bez większych wątpliwości odnoszą się do Chrystusa, np. polemiki z faryzeuszami. Kontrowersje budzą wypowiedzi, według których Syn Człowieczy będzie znosił ucisk, poniesie śmierć i zmartwychwstanie. Pochodzą one nie ze źródła Q, lecz z tradycji Markowej. Zdaniem Bultmanna wszystkie tego typu logia są produktem refleksji uczniów Jezusa. Przeciwnicy tego poglądu wskazują, że powiązania męki i zmartwychwstania Chrystusa oraz tytułu Syn Człowieczy nie znajdujemy w innych, młodszych od Ewangelii Marka, tradycjach Nowego Testamentu. Zdaniem Manfreda Uglorza użycie takiego tytułu wynikało z chęci pozostania wiernym historii.
Do trzeciej grupy Bultmann zaliczył logia, gdzie jego zdaniem określenie Syn Człowieczy oznacza po prostu „człowiek” lub pełni funkcję zaimka „ja”, np. Mk 2,10.28. Wskazuje się jednak, że Jezus mówił o sobie w sposób zróżnicowany, np. używając terminu prorok.
Innym zagadnieniem dyskutowanym przez biblistów jest spójność ewangelicznych tradycji mówiących o nadejściu Królestwa Bożego i o Synu Człowieczym.

</doc>
<doc id="2177718" url="https://pl.wikipedia.org/wiki?curid=2177718" title="Wolha Samusik">
Wolha Samusik

Wolha Samusik, Olga Samusik (, ; ur. 7 stycznia 1985 w Mińsku, zm. 7 grudnia 2010 tamże) – białoruska piosenkarka.
Ukończyła dziennikarstwo na Białoruskim Uniwersytecie Państwowym (2008). Współpracowała z kilkoma gazetami. Była wokalistką grup: žygimont VAZA, Tarpacz, Hasta La Fillsta. W 2008 roku otrzymała nagrodę "rok-kniaziówny" (nagrodę specjalną) białoruskiej nagrody muzycznej "Rok-Karanacja" za 2007 rok.
Zmarła po długiej chorobie.

</doc>
<doc id="2177719" url="https://pl.wikipedia.org/wiki?curid=2177719" title="Olga Samusik">
Olga Samusik



</doc>
<doc id="2177721" url="https://pl.wikipedia.org/wiki?curid=2177721" title="Medal Ochotników Założycieli Wojska Litewskiego">
Medal Ochotników Założycieli Wojska Litewskiego

Medal Ochotników Założycieli Wojska Litewskiego (lit. "Lietuvos kariuomenės kūrėjų savanorių medalis") – jedno z litewskich odznaczeń państwowych, ustanowione w roku 1928 w celu nagradzania ochotników wojny 1918–1920. Obecnie jest nadawane osobom, które zbrojnie walczyły przeciw okupantom Litwy w latach 1940-1990.
Historia.
Medal Ochotników Założycieli Wojska Litewskiego ustanowiono 27 lutego 1928. Było niezwykle trudno uzyskać to wyróżnienie – do rozpatrywania wniosków o przyznanie statusu ochotnika utworzono specjalną komisję – gdyż wolontariusze otrzymywali z automatu medal a także ziemię. Medal zaprojektował kowieński artysta Adomas Smetona (krewny prezydenta), a medal wykonywała szwajcarska firma „Huguenin Fréres”. Łącznie odznaczono 10 245 osób. Odznaczenie zostało zlikwidowane w 1940 po zajęciu Litwy przez ZSRR. 
Po odzyskaniu niepodległości przez Litwę w 1991 odznaczenie odnowiono w niemal identycznej formie (z rewersu usunięto jedynie datę „1918-1920”) i nadawał je prezydent kraju. Od czerwca 2002 jest przyznawane przez litewskiego ministra obrony narodowej jako odznaczenie resortowe. W latach międzywojennych odznaczenie było produkowane przez szwajcarską firmę Huguenin. Obecnie jest wytwarzane w Wilnie przez mennicę państwową, a wstążki dostarczane są przez duńską firmę Mørch &amp; Søn. W okresie międzywojennym medalem tym odznaczono około 12 tys. osób, po roku 1991 – 1056 osób.
Opis odznaki.
Odznaką Medalu Ochotników Założycieli Wojska Litewskiego jest okrągły brązowy medal z obramowaniem. Na awersie znajduje się stylizowane wyobrażenie Zamku Górnego w Wilnie, a pod nim dłoń dzierżąca miecz, którym uderza w drugi miecz, łamiąc go, a jednocześnie rozcinając łańcuch, którym przepasane jest wzgórze zamkowe w Wilnie. Jest to typowa litewska symbolika, popularna w latach międzywojennych i łatwo czytelna ("łańcuch" to polska „okupacja” Wilna, "zwycięski miecz" to miecz litewski, "roztrzaskany miecz" to oręż polski). Na rewersie medalu znajduje się wieniec z liści dębu i wawrzynu, a w środku litewski napis LIETUVOS SAVANORIUI ("Litewskim ochotnikom"). Do 1940 używano nieco innego napisu: 1918-1920/SAVANORIUI ("1918-1920/Ochotnikom"). Medal zawieszany jest na klamrze umocowanej na wstążce z ciemnozielonej mory z trzema czerwonymi paskami wzdłuż obu brzegów wstążki i na jej środku oraz cienką żółtą bordiurą. Szerokość wstążki 34 mm.

</doc>
<doc id="2177727" url="https://pl.wikipedia.org/wiki?curid=2177727" title="Dariusz Rzepka">
Dariusz Rzepka

Dariusz Karol Rzepka (ur. 10 lipca 1963 w Tarnowskich Górach) – polski samorządowiec i nauczyciel, od 2006 do 2014 burmistrz Olkusza.
Życiorys.
Ukończył studia na Katolickim Uniwersytecie Lubelskim (magisterium z teologii uzyskał w 1988). Kształcił się również w Instytucie Nauk Prawnych Polskiej Akademii Nauk. Zawodowo związany z Olkuszem, prowadził własną działalność gospodarczą. Pracował także jako nauczyciel w olkuskich szkołach podstawowych i liceach ogólnokształcących. W 1998 z listy Akcji Wyborczej Solidarność i w 2002 z listy Komitetu Wyborczego Wyborców Porozumienie Obywatelskie uzyskiwał mandat radnego olkuskiej rady miasta, pełnił funkcję przewodniczącego klubów radnych. W 2003 burmistrz Olkusza Andrzej Kallista powołał go na stanowisko wiceburmistrza.
W wyborach w 2006 ubiegał się o urząd burmistrza Olkusza z ramienia Komitetu Wyborczego Wyborców Wspólnota Samorządowa Ziemi Olkuskiej, wygrywając w drugiej turze z Pawłem Piasnym. Cztery lata później z powodzeniem ubiegał się o reelekcję, kandydując z rekomendacji Platformy Obywatelskiej (nie będąc jednak członkiem tego ugrupowania). W drugiej turze pokonał Jacka Osucha. W wyborach w 2014 przegrał w pierwszej turze z trzecim wynikiem wśród ośmiu kandydatów. Uzyskał natomiast mandat radnego powiatu olkuskiego, a następnie został powołany na stanowisko wiceprzewodniczącego rady. W 2019 objął funkcję dyrektora Publicznej Szkoły Podstawowej im. Juliusza Słowackiego w Witeradowie.
Odznaczony Brązową (2009) i Srebrną (2014) Odznaką Zasłużony dla Ochrony Przeciwpożarowej. Jest żonaty, ma dwóch synów.

</doc>
<doc id="2177731" url="https://pl.wikipedia.org/wiki?curid=2177731" title="Susan Jane Blackmore">
Susan Jane Blackmore



</doc>
<doc id="2177732" url="https://pl.wikipedia.org/wiki?curid=2177732" title="Susan J. Blackmore">
Susan J. Blackmore



</doc>
<doc id="2177733" url="https://pl.wikipedia.org/wiki?curid=2177733" title="Beata Rusinowska">
Beata Rusinowska

Beata Małgorzata Rusinowska z domu Siedlecka (ur. 27 czerwca 1967 w Żyrardowie) – polska samorządowiec i działaczka kulturalna, była przewodnicząca rady powiatu żyrardowskiego, posłanka na Sejm VI i VII kadencji (2010–2011, 2014–2015).
Życiorys.
Ukończyła Liceum Ogólnokształcące im. Stefana Żeromskiego w Żyrardowie, następnie zaś studia na Wydziale Humanistycznym Wyższej Szkoły Rolniczo-Pedagogicznej w Siedlcach. Jest absolwentką studiów podyplomowych z dziedziny kierowania instytucjami samorządowymi i organizacjami pozarządowymi (na Uniwersytecie Warszawskim) oraz z dziedziny kontroli administracji (w Wyższej Szkole Humanistycznej im. Aleksandra Gieysztora w Pułtusku).
Od 1989 zatrudniona w ZDK „Resursa”, następnie zaś w Centrum Kultury w Żyrardowie, w tym jako jego dyrektor. W 1990 uzyskała mandat radnej Żyrardowa z ramienia Komitetu Obywatelskiego, następnie zasiadała w radzie powiatu żyrardowskiego z rekomendacji Unii Wolności (1998–2002) oraz Platformy Obywatelskiej (2002–2010), będąc jednocześnie przewodniczącą rady powiatu (2002–2008).
W wyborach parlamentarnych w 2007 bez powodzenia startowała do Sejmu z ramienia PO, mandat uzyskała w wyniku jego zrzeczenia się przez posła Andrzeja Nowakowskiego w związku z jego wyborem na urząd prezydenta Płocka w wyborach samorządowych w 2010. W wyborach w 2011 bez powodzenia ubiegała się o reelekcję. Pozostała na stanowisku dyrektora Centrum Kultury. W 2013 została przewodniczącą Platformy Obywatelskiej w powiecie żyrardowskim. Od 2017 dyrektor Dzielnicowego Ośrodka Kultury na warszawskim Ursynowie.
W wyborach europejskich w 2014 bez powodzenia startowała z mazowieckiej listy Platformy Obywatelskiej. 5 czerwca tegoż roku powróciła do Sejmu, obejmując mandat zwolniony przez Julię Piterę. W czerwcu 2014 została zgłoszona przez lokalne struktury partyjne jako kandydatka PO na prezydenta Żyrardowa w wyborach samorządowych w 2014 (nie uzyskała wyboru na ten urząd). W 2015 nie została wybrana na kolejną kadencję Sejmu. W 2018 bezskutecznie kandydowała na radną województwa z listy Koalicji Obywatelskiej. W wyborach w 2019 kandydowała ponownie do Sejmu.

</doc>
<doc id="2177734" url="https://pl.wikipedia.org/wiki?curid=2177734" title="Kościół Nawrócenia św. Apostoła Pawła w Wojdatach">
Kościół Nawrócenia św. Apostoła Pawła w Wojdatach

Kościół Nawrócenia Św. Apostoła Pawła w Wojdatach stoi we wsi Wojdaty (Wilno), na prawym brzegu Waki. Msze odprawiane są w języku polskim i litewskim. Fundatorem kościoła był hrabia Hilary Łęski herbu Ostoja.
Historia.
Najdłużej urzędujący proboszcz:
W 1949 r. do Bialej Waki przybył ks. Leopold Chomski, który został aż do swojej śmierci 1982 r. Ks. Chomski ur. 16 października 1885 r. we wsi Sproguny w parafii Soły w rejonie oszmiańskim. Szkołę średnią ukończył w Wilnie. Do seminarium wstąpił w 1902 r., otrzymał zezwolenie na studia teologiczne od gubernatora. W 1906 r. zdobył stopień magistra teologii. 12 czerwca 1910 r. z rąk bp. Jana Cieplaka przyjął święcenia kapłańskie. 1911-1919 prowadził wykłady w seminarium Duchownym w Wilnie. W latach 1919-1931 był kapelanem i prefektem w Gimnazjum im. Z. Augusta w Wilnie. Wśród jego uczniów byli m.in. Ludwik Stomma i Czesław Miłosz. Ks. Leopold Chomski pracował nieco później w Dąbrowie Grodzieńskiej jako proboszcz i dziekan. W czasie II wojny światowej i w okresie powojennym ks. Leopold był proboszczem w kościele p.w. Niepokalanego Poczęcia Najświętszej Marii Panny w Wilnie na Zwierzyńcu. Ponieważ nie zgodził się opuścić parafii, czego życzyły sobie władze sowieckie, oświadczając publicznie, iż „dopóki będzie w kościele chociaż jeden chrześcijanin, on nie opuści świątyni” został usunięty z parafii i wyrzucony z Wilna. Do Białej Waki przybył w końcu 1947 r. i tu pozostał do końca dni swoich. (o Chomskim „Jutrzenka Białostocka” w 1935r). W pamięci parafian ks. proboszcz Leopold Chomski zapisał się jako człowiek niezwykle pracowity, sumienny, słowny, uczciwy i wymagający. Do ostatnich prawie dni swego życia był czynny. Zmarł 23 grudnia 1982 r. Przeżył 97 lat i dwa miesiące. W chwili śmierci był jednym z najstarszych księży na Wileńszczyźnie. Został pochowany przy kościele w Wojdatach dn. 27 grudnia 1982 r.
Współcześnie.
Obecny ks. proboszcz Jerzy Witkowski od 2011 r.

</doc>
<doc id="2177735" url="https://pl.wikipedia.org/wiki?curid=2177735" title="Myōkō (1927)">
Myōkō (1927)

 – japoński krążownik ciężki, od którego nazwę wziął cały typ. Nazwa pochodzi od góry Myōkō w prefekturze Niigata, na wyspie Honsiu.
Budowę okrętu rozpoczęto 25 października 1924 w stoczni w Yokosuce. Wodowanie odbyło się 16 kwietnia 1927, a wcielenie do służby w Cesarskiej Marynarce Wojennej miało miejsce dnia 31 lipca 1929.
Wyporność.
W związku z podpisaniem w 1922 roku traktatu waszyngtońskiego, który wyznaczał limity wypornościowe dla poszczególnych klas okrętów, krążownik można uznać za jeden z najcięższych krążowników swojego okresu. W tamtym okresie sygnatariusze traktatu zobowiązani byli przestrzegać limitów traktatowych, ograniczających wielkość krążowników do 10 000 ton standardowych i artylerii głównej do kalibru nie przekraczającego 203 mm. W przypadku „Myōkō” wyporność standardowa wynosiła 13 500 ton, choć oficjalnie podawano 9 300 ton.
Uzbrojenie.
Uzbrojenie główne składało się z 10 dział 203 mm, osadzonych w 5 wieżach (A, B, C, D, E), z czego trzy znajdowały się na dziobie, podobnie jak na pancernikach typu "Nelson", oraz dwie wieże na rufie. Wieże B i D znajdowały się w superpozycji. 
Na artylerię średniego kalibru składało się 6 dział kalibru 120 mm, zamienionych po przebudowie, w latach 1934–1935, na 8 dział kalibru 127 mm i 2 działka przeciwlotnicze kalibru 13 mm. Ponadto posiadał cztery potrójne wyrzutnie torped oraz przenosił 12 torped zapasowych. Okręt miał na wyposażeniu dwa wodnosamoloty.
Przebieg służby.
Okręt uczestniczył w wojnie chińsko-japońskiej i II wojnie światowej.
Ważniejsze bitwy.
Po zakończeniu bitwy w zatoce Leyte w drodze do Wietnamu został storpedowany przez okręt podwodny USS „Bergall” (z wystrzelonych sześciu torped trafiła jedna) o godz. 17:35 13 grudnia 1944 roku i w rezultacie tego odholowany do Singapuru. Z powodu braku materiałów, nie został naprawiony, ale zamieniony na pływającą baterię przeciwlotniczą. 26 lipca 1945 roku ciężko uszkodzony wybuchem ładunków podłożonych przez brytyjski miniaturowy okręt podwodny. Poddany Brytyjczykom, ostatecznie został zatopiony w cieśninie Malakka 8 czerwca 1946 roku razem z I-501 (ex-U-181) oraz I-502 (ex-U-862).

</doc>
<doc id="2177737" url="https://pl.wikipedia.org/wiki?curid=2177737" title="Get Back Up">
Get Back Up

"Get Back Up" to piosenka hip-hopowa stworzona na siódmy album studyjny amerykańskiego rapera T.I. pt. "No Mercy" (2010). Wyprodukowany przez The Neptunes oraz nagrany z gościnnym udziałem wokalisty R&amp;B Chrisa Browna, utwór wydany został jako pierwszy singel promujący krążek dnia 29 października 2010 roku.
Informacje o utworze.
Utwór "Get Back Up" napisany został przez samego T.I., a także Pharrella Williamsa i Chada Hugo, członków duetu producenckiego The Neptunes, który wyprodukował gotowy singel.
Światowa premiera singla odbyła się 29 października 2010 roku w systemie digital download. Miesiąc później, 29 listopada, singel udostępniono w Wielkiej Brytanii, także w sprzedaży cyfrowej.
Teledysk.
Premiera wideoklipu do utworu miała miejsce 3 listopada 2010. Klip wyreżyserował Chris Robinson, znany ze współpracy z artystami formatu Beyoncé Knowles, Alicii Keys czy Jaya-Z.

</doc>
<doc id="2177741" url="https://pl.wikipedia.org/wiki?curid=2177741" title="Kaspars Ozoliņš">
Kaspars Ozoliņš

Kaspars Ozoliņš (ur. 7 stycznia 1968 w Rydze) – łotewski dyplomata, ambasador w Czechach i w Chorwacji. 
Życiorys.
W latach 1986–1993 studiował historię na Wydziale Historii i Filozofii Łotewskiego Uniwersytetu Państwowego/Uniwersytetu Łotewskiego. W 1996 uzyskał stopień magistra nauk historycznych. Doświadczenie zdobywał również kształcąc się w dziedzinie studiów bezpieczeństwa w Centrum George Marshalla w Niemczech oraz w Sztokholmskim Międzynarodowym Instytucie Badania Bezpieczeństwa (SIPRI). 
Karierę zawodową zaczął w Centralnej Bibliotece Ryskiej (1990–1994), następnie podjął pracę w Ministerstwie Spraw Zagranicznych: jako główny specjalista i starszy referent w Wydziale Organizacji Międzynarodowych (1994–1995), starszy referent w Departamencie Bezpieczeństwa (1995–1998) – przez pewien okres kierował tym departamentem. W latach 1998–2001 był I sekretarzem w ambasadzie Łotwy w Królestwie Szwecji. Po powrocie do kraju stał na czele Wydziału Rosji i Państw WNP w II Departamencie Politycznym MSZ (2001–2004), następnie pracował jako radca w ambasadzie łotewskiej w USA (2004–2006). Od 2006 do 2010 kierował Departamentem Bezpieczeństwa Ministerstwa Spraw Zagranicznych. 
27 sierpnia 2010 objął funkcję ambasadora w Czechach. 25 listopada 2010 prezydent Zatlers wręczył mu listy uwierzytelniające jako nowemu ambasadorowi w Chorwacji.

</doc>
<doc id="2177744" url="https://pl.wikipedia.org/wiki?curid=2177744" title="Pomnik partyzantów oddziału GL im. Mordechaja Anielewicza w Warszawie">
Pomnik partyzantów oddziału GL im. Mordechaja Anielewicza w Warszawie

Pomnik partyzantów oddziału GL im. Mordechaja Anielewicza w Warszawie – monument znajdujący się na cmentarzu żydowskim przy ulicy Okopowej w Warszawie, upamiętniający powstańców getta warszawskiego wydanych Niemcom i rozstrzelanych w Krawcowiźnie.
Opis.
Skromny pomnik znajduje się w alei głównej cmentarza (kwatera 31, rząd 3, grób 5). Składa się z głazu z tablicą pamiątkową oraz trzech rzędów po cztery tabliczki z czerwonego piaskowca. Na tabliczkach znajdują się imiona i nazwiska lub pseudonimy zabitych: Adek Jankielewicz, Szmulek Juszkiewicz, Joel Junghajer, Józef Papier, Tola Rabinowicz, Michał Rozenfeld, Janek Szwarcfus, Chaim ps. "Cyrenaika", NN ps. "Edek", NN ps. "Rachelka", NN ps. "Rutka", NN ps. "Stefan".
Pomnik stoi na grobie dwanaściorga żydowskich bojowców, którzy wydostawszy się z miasta po upadku powstania schronili się w lasach w okolicach Wyszkowa. Tam weszli w skład drużyny Adama Szwarcfusa ps. „Janek” należącej do oddziału Gwardii Ludowej im. Mordechaja Anielewicza. W sierpniu 1943 zniszczyli pod Urlami niemiecki transport kolejowy. Po udanej akcji wycofali się do Krawcowizny, gdzie zostali okrążeni przez oddział niemiecki sprowadzony przez miejscowego leśniczego. Z obławy uratowała się tylko dwójka partyzantów. Leśniczy został po wojnie skazany na karę śmierci.

</doc>
<doc id="2177752" url="https://pl.wikipedia.org/wiki?curid=2177752" title="Stary cmentarz żydowski w Horodle">
Stary cmentarz żydowski w Horodle

Stary cmentarz żydowski w Horodle – kirkut służący żydowskiej społeczności Horodła. Powstał w drugiej połowie XVI wieku i został zamknięty na początku XIX wieku. Miał powierzchnię 0,3 ha. Został zniszczony przez Niemców w czasie II wojny światowej. Obecnie brak na nim nagrobków. Na jego terenie znajdują się zabudowania i pola. Leży na wschód od miejscowości.

</doc>
<doc id="2177754" url="https://pl.wikipedia.org/wiki?curid=2177754" title="Nowy cmentarz żydowski w Horodle">
Nowy cmentarz żydowski w Horodle

Nowy cmentarz żydowski w Horodle – kirkut służący żydowskiej społeczności Horodła. Powstał na początku XIX wieku w związku z zamknięciem starego cmentarza. Został zniszczony przez Niemców w czasie II wojny światowej. Obecnie brak na nim nagrobków. Leży na południe od miejscowości.

</doc>
<doc id="2177757" url="https://pl.wikipedia.org/wiki?curid=2177757" title="Cmentarz żydowski w Uściługu">
Cmentarz żydowski w Uściługu

Cmentarz żydowski w Uściługu – kirkut służący żydowskiej społeczności Uściługu. Leżał we wschodniej części miejscowości. Nie wiadomo kiedy powstał. W czasach radzieckich na tym miejscu wybudowano szkołę która działa od 1973 roku. O sprawie przepogrzebienia nic nie jest wiadomo.

</doc>
<doc id="2177758" url="https://pl.wikipedia.org/wiki?curid=2177758" title="Cmentarz żydowski we Włodzimierzu">
Cmentarz żydowski we Włodzimierzu

Cmentarz żydowski we Włodzimierzu – nieistniejący kirkut służący dawniej żydowskiej społeczności Włodzimierza.
Powstał w XVII–XVIII wieku i był jednym z najstarszych cmentarzy żydowskich w Europie Środkowej. Pierwotnie zajmował kwadratowy plac na północ od obecnej ul. Drahomanowa (dawniej Zawalskiej), pod koniec XVIII wieku został rozszerzony aż do obecnej ulicy Sahajdacznego (dawniej Dubnikowskiej). Nie był ogrodzony. W latach 60. XX wieku władze radzieckie zdecydowały o likwidacji dawnego cmentarza i przekształceniu jego terenu w park im. Gagarina. Macew użyto do wyłożenia chodników wzdłuż ul. Wasylkowskiej (obecnie już tam nie leżą). Na miejscu, gdzie dawniej znajdował się cmentarz, istnieje mauzoleum osiemnastowiecznego cadyka Szlomo Gitliba.

</doc>
<doc id="2177760" url="https://pl.wikipedia.org/wiki?curid=2177760" title="Kotlet tatarski">
Kotlet tatarski



</doc>
<doc id="2177761" url="https://pl.wikipedia.org/wiki?curid=2177761" title="Aleksandr Waniuszyn">
Aleksandr Waniuszyn

Aleksandr Fiodorowicz Waniuszyn, ros. Александр Фёдорович Ванюшин (ur. 12 listopada 1900 we wsi Gosz w guberni twerskiej, zm. 24 sierpnia 1946 w ZSRR) – radziecki wojskowy (pułkownik), propagandysta, a następnie szef sztabu i zastępca dowódcy wojsk lotniczych Sił Zbrojnych Komitetu Wyzwolenia Narodów Rosji podczas II wojny światowej.
Życiorys.
W 1913 r. ukończył szkołę ziemską. Pracował w służbie leśnej. Uczestniczył w wojnie domowej w Rosji. W 1918 r. wstąpił do wojsk bolszewickich. Od września tego roku był instruktorem oddziału propagandowego miejscowego oddziału Rosyjskiej Partii Komunistycznej (bolszewików). Od lutego do kwietnia 1919 r. był funkcjonariuszem oddziału specjalnego WKP(b). Następnie służył w 1 pułku zapasowym Frontu Wschodniego. 10 maja 1920 r. objął funkcję instruktora politycznego baterii w brygadzie artylerii specjalnego przeznaczenia Ogólnorosyjskiego Centralnego Komitetu Wykonawczego Rad. 1 lipca został szefem informacji oddziału politycznego brygady, zaś na pocz. grudnia w 2 Dywizji Kawalerii. Od 28 grudnia był zastępcą komisarza politycznego 5 Zaamurskiego Pułku Kawalerii. 5 lutego 1921 r. został szefem wydziału ogólnego w oddziale politycznym Frontu Kaukaskiego. Od września 1921 r. do marca 1922 r. pełnił funkcję inspektora czerepowieckiej CzeKi, a następnie zastępcy komisarza wojskowego 3 Nowochoperskiego Pułku Kawalerii. Od września 1922 r. czasowo pełnił obowiązki zastępcy szefa oddziału politycznego 2 Turkiestańskiej Brygady Kawalerii. Od grudnia 1922 r. do kwietnia 1923 r. był zastępcą komisarza wojskowego 6 Bałaszewskiego Pułku Kawalerii, po czym skierowano go do rezerwy zarządu politycznego Leningradzkiego Okręgu Wojskowego. We wrześniu 1923 r. został politrukiem dywizyjnej szkoły kawaleryjskiej 4 Dywizji Kawalerii, w kwietniu 1924 r. szwadronu karabinów maszynowych 20 Salskiego Pułku Kawalerii, w grudniu 1924 r. szwadronu 19 Manczynskiego Pułku Kawalerii, zaś w lutym 1925 r. szkoły pułkowej. Latem 1927 r. ukończył kurs kawaleryjski, po czym został instruktorem na tym kursie. Od marca 1929 r. dowodził szwadronem 29 Pułku Kawalerii. Od listopada był zastępcą szefa sztabu 27 Pułku Kawalerii. W maju 1934 r. ukończył szkołę lotniczą, po czym objął funkcję szefa sztabu 45 Eskadry Lotniczej. 14 marca 1936 r. awansował do stopnia majora. Od lipca był szefem oddziału operacyjnego sztabu 1 Korpusu Lotniczego Ciężkich Bombowców Specjalnego Przeznaczenia. Od września 1937 r. był szefem sztabu 2 Armii Lotniczej, zaś od października 1938 r. w stopniu pułkownika wojsk lotniczych Samodzielnego Turkiestańskiego Okręgu Wojskowego. W sierpniu 1940 r. został szefem sztabu 2 Samodzielnej Bazy Lotniczej. Od listopada był szefem sztabu wojsk lotniczych Nadbałtyckiego Samodzielnego Okręgu Wojskowego. W sierpniu 1941 r. został pełniącym obowiązki dowódcy wojsk lotniczych 20 Armii. W październiku dostał się do niewoli niemieckiej. Od 1942 r. pracował w organizacji propagandowej Vineta. Z powodu niesubordynacji pod koniec 1942 r. został osadzony w oflagu XIII-D w Hammelburgu. Następnie przeniesiono do obozu jenieckiego dla lotników w Suwałkach. W grudniu 1944 r. wstąpił do Sił Zbrojnych KONR. Od 13 lutego 1945 r. w stopniu pułkownika pełnił funkcję szefa sztabu i zastępcy dowódcy wojsk lotniczych Sił Zbrojnych KONR. 30 kwietnia poddał się Amerykanom. Został deportowany do ZSRR. Po procesie skazano go na karę śmierci, wykonaną przez rozstrzelanie 24 sierpnia 1946 r.

</doc>
<doc id="2177762" url="https://pl.wikipedia.org/wiki?curid=2177762" title="Wiktoria Rasoamanarivo">
Wiktoria Rasoamanarivo

Wiktoria Rasoamanarivo, fr. "Victoire Rasoamanarivo" (ur. 1848 w Tananarive na Madagaskarze, zm. 21 sierpnia 1894 tamże) – błogosławiona Kościoła katolickiego.
Urodziła się w rodzinie malgaskiej z plemieniu Howasów. Uczęszczała do szkoły prowadzonej przez józefitki ("Zgromadzenie Sióstr Świętego Józefa", CSSJ) z Cluny, gdzie zapoznała się religią katolicką. Została ochrzczona 1 listopada 1863 roku. Mając 16 lat chciała wstąpić do zakonu, ale została wydana za mąż za krewnego Radriaka. Nie miała łatwego życia z mężem. Pomimo namów nie zgodziła się na rozwód, lecz modliła się o jego nawrócenie. Ten przyjął chrzest, gdy był bliski śmierci. Gdy misjonarzy wydalono oskarżonych o zdradę kraju, stanęła w ich obronie.
Zmarła w opinii świętości mając 46 lat.
Beatyfikacji dokonał papież Jan Paweł II dnia 30 kwietnia 1989 w Antananarywie.

</doc>
<doc id="2177763" url="https://pl.wikipedia.org/wiki?curid=2177763" title="Prittitz">
Prittitz

Prittitz – dzielnica miasta Teuchern w Niemczech, w kraju związkowym Saksonia-Anhalt, w powiecie Burgenland.
Do 31 grudnia 2010 jako gmina należała do wspólnoty administracyjnej Vier Berge-Teucherner Land.

</doc>
<doc id="2177764" url="https://pl.wikipedia.org/wiki?curid=2177764" title="Trebnitz (Teuchern)">
Trebnitz (Teuchern)

Trebnitz – dzielnica miasta Teuchern w Niemczech, w kraju związkowym Saksonia-Anhalt, w powiecie Burgenland.
Do 31 grudnia 2010 gmina, należąca do wspólnoty administracyjnej Vier Berge-Teucherner Land.

</doc>
<doc id="2177765" url="https://pl.wikipedia.org/wiki?curid=2177765" title="Trebnitz">
Trebnitz

Polska.
Dawna nazwa miejscowości:

</doc>
<doc id="2177766" url="https://pl.wikipedia.org/wiki?curid=2177766" title="An der Poststraße">
An der Poststraße

An der Poststraße – miejscowość i gmina w Niemczech, w kraju związkowym Saksonia-Anhalt, w powiecie Burgenland, wchodzi w skład gminy związkowej An der Finne.
Dzielnice gminy: Braunsroda, Burgheßler, Klosterhäseler, Frankroda, Gößnitz, Herrengosserstedt, Pleismar, Schimmel i Wischroda.

</doc>
<doc id="2177767" url="https://pl.wikipedia.org/wiki?curid=2177767" title="An der Poststrasse">
An der Poststrasse



</doc>
<doc id="2177772" url="https://pl.wikipedia.org/wiki?curid=2177772" title="Arkadiusz Bożek">
Arkadiusz Bożek



</doc>
<doc id="2177773" url="https://pl.wikipedia.org/wiki?curid=2177773" title="Dan Frazer">
Dan Frazer

Dan Frazer (ur. 20 listopada 1921 w Nowym Jorku, zm. 16 grudnia 2011 w Nowym Jorku) – amerykański aktor, popularny dzięki roli kapitana Franka McNeila w serialu z lat 70. XX wieku – Kojak. Frazer zagrał ponadto gościnnie w kilkudziesięciu innych serialach. Karierę filmową rozpoczął w latach 50.
Życiorys.
Dan Frazer urodził się w dzielnicy Nowego Jorku – Hell’s Kitchen, jako jeden z dziesięciorga rodzeństwa.
Początki.
Karierę aktora rozpoczął w wieku 14 lat w Federal Theatre Project (WPA). Po występie w sztuce "Three Steps Down" (Trzy stopnie w dół) zaoferowano mu próbę przed kamerami w wytwórni MGM, ale na przeszkodzie stanął wybuch II wojny światowej. Służąc w amerykańskiej armii został przeniesiony do sił specjalnych, gdzie ujawniły się jego zdolności teatralne oraz reżyserskie. Aktor wznowił karierę po wojnie, wtedy też miał miejsce jego debiut na Broadwayu w sztuce "Christopher Blake". Później pojawił się w odnoszącej sukces sztuce "Who Was That Lady I Saw You With", "Once More, With Feeling!", "Goodbye Charlie", "A Stone for Danny Fisher". Pod koniec lat 40. XX wieku rozpoczął również karierę telewizyjną. W serialu dokumentalnym "Crusade in Europe" (1949) wcielił się w postać Louiego, poruszającego się na wózku inwalidzkim żołnierza armii amerykańskiej grającego w szachy.
Lata 50..
Aktor pojawiał się w Lux Video Theatre, a także innych serialach tego typu realizowanych w latach 50. Frazera można było także zobaczyć w odcinkach "The Andy Griffith Show" (odc. 13, "Mayberry Goes Hollywood"), "Nietykalnych", a także McHale's Navy. Jeden z odcinków sitcomu "Car 54, Where Are You?" – "Change Your Partner" (odc. 4, 1961) zadecydował prawdopodobnie o jego chęci bycia aktorem telewizyjnym. Zagrał w nim komendanta Bradleya (pełnego najlepszych intencji szefa wydziału nowojorskiej policji, który zostaje wprawiony w osłupienie przez pełne sukcesu partnerstwo patrolujących ulice policjantów – Toody'ego i Muldoona). W latach 60. w amerykańskim sitcomie "The Munsters", Frazer zagrał u boku nowojorskiego aktora Freda Gwynne’a odtwórcy głównej roli – Hermana Munstera.
Lata 60. i sukces w "Polnych liliach".
W latach 60., w czasie występów w serialach "Route 66", "The F.B.I.", "My Favorite Martian" (Mój przyjaciel Marsjanin) oraz serialach antologicznych takich jak "Kraft Suspense Theatre", Frazera można było zobaczyć także na ekranach kin. Był on wśród ulubionych aktorów filmowca Ralpha Nelsona, u którego zagrał znaczące role w dwóch najlepszych obrazach reżysera – ojca Murphy’ego w "Polnych liliach" (1963) oraz I. Jacksona w "...tick...tick...tick..." (1970), jak również w "Counterpoint" (1968). Z gry w "Polnych liliach" Frazer był najbardziej dumny, mimo że studio United Artists obawiało się o budżet, o który poprosił Nelson. Aktor wcielał się także w główne role w czarnej komedii George’a Axelroda "Lord Love a Duck" (1966), dwóch tytułach Woody’ego Allena – "Bierz forsę i w nogi" (1969) oraz "Bananowy czubek" (1971). Aktor pojawił się także w amerykańskiej komedii kryminalnej "The Stoolie" (1972), gdzie zagrał u boku rozpoczynającego filmową karierę komika Jackiego Masona.
Lata 70. i sztandarowa rola w serialu "Kojak".
Jego rola porucznika Byrnesa w kryminale "Policjanci" (1972), umożliwiła Frazerowi angaż w nadchodzącym serialu "Kojak". Producenci szukali aktora do roli jednego z detektywów oddziału i przeglądając taśmy z grą Frazera w "Policjantach" zdecydowali, że to on będzie przyszłym Frankiem McNeil. Przez następne pięć lat, aktor pojawiał się regularnie co tydzień w roli przełożonego, a także przyjaciela Theo Kojaka, przez co stał się sławny w jego rodzinnym mieście Nowym Jorku (mimo że sam serial kręcony był niemal w całości w Hollywood). W filmach występował okazjonalnie. Pojawił się jeszcze w "Kleopatrze Jones" (1973) i "Brawurowym porwaniu" (1975), gdzie wystąpił u boku Charlesa Bronsona i Roberta Duvalla.
Lata 80. i dalsza kariera aktora.
Frazer pojawił się później jeszcze w wyprodukowanym dla telewizji filmie "Kojak: The Belarus File" (1985) i w latach 1989–1996 zagrał w amerykańskiej operze mydlanej "As the World Turns" w powracającej roli Dana McClosky'ego. W kolejnych latach, producent Dick Wolf (twórca "Prawa i porządku") poprosił Frazera jako gościa-gwiazdę, w siedemdziesięciolecie jego kariery, by zagrał w serialu i jego dwóch spin-offach, w których Wolf kompletował obsadę do "Prawa i porządku", "Prawa i bezprawia" oraz "".

</doc>
<doc id="2177776" url="https://pl.wikipedia.org/wiki?curid=2177776" title="Pavlina Nola">
Pavlina Nola

Pawlina Stojanowa-Nola (bułg. Павлина Стоянова-Нола; ur. 14 lipca 1974 w Warnie) – bułgarska tenisistka, od 2001 roku grająca w barwach Nowej Zelandii.
Tenisistka urodzona w Warnie, w Bułgarii, w swojej karierze reprezentująca Bułgarię do 2001 roku, kiedy to wyszła za mąż i zaczęła grać dla Nowej Zelandii. Zawodową karierę rozpoczęła w 1993 roku. Najwyższy światowy ranking (miejsce 68) osiągnęła w maju 2001 roku. Największy sukces w rozgrywkach WTA w grze singlowej odnotowała na turnieju w Palermo w 2000 roku, dochodząc do finału imprezy, w którym przegrała 3:6, 5:7 z Henrietą Nagyovą ze Słowacji. W tym samym turnieju, dwa lata wcześniej, w parze z Eleną Pampoulovą-Wagner wygrała swój jedyny w karierze turniej deblowy WTA. Większe sukcesy odniosła w rozgrywkach ITF, zwyciężając w siedmiu turniejach singlowych i ośmiu deblowych. Nigdy nie wystąpiła podczas turniejów wielkoszlemowych w grze mieszanej.

</doc>
<doc id="2177777" url="https://pl.wikipedia.org/wiki?curid=2177777" title="Finne (gmina)">
Finne (gmina)

Finne – miejscowość i gmina w Niemczech, w kraju związkowym Saksonia-Anhalt, w powiecie Burgenland, wchodzi w skład gminy związkowej An der Finne.
Gmina została utworzona 1 lipca 2009 z połączenia dwóch gmin: Billroda i Lossa.

</doc>
<doc id="2177779" url="https://pl.wikipedia.org/wiki?curid=2177779" title="Ażdacha">
Ażdacha

Ażdacha – w wierzeniach Słowian bałkańskich, złowrogi smokokształtny duch powietrzny, lokalna nazwa ogólnosłowiańskiego żmija. Wiara w ażdachy występuje również na Ukrainie.
Jest wirem powietrznym lub wodnym, wichrem lub chmurą. Ma porywać ludzi, woły i konie.
Bywa kojarzony z Aži Dahaką – mitycznym królem-smokiem panującym w Arianem Waedżo.

</doc>
<doc id="2177782" url="https://pl.wikipedia.org/wiki?curid=2177782" title="Finne">
Finne



</doc>
<doc id="2177787" url="https://pl.wikipedia.org/wiki?curid=2177787" title="Teapa">
Teapa

Teapa – miasto na południu meksykańskiego stanu Tabasco, siedziba władz gminy o tej samej nazwie. Miasto położone jest w odległości około 120 km na południe od wybrzeża Zatoki Meksykańskiej oraz około 60 km na południe od stolicy stanu Villahermosa, niedaleko granicy ze stanem Chiapas. Teapa położone jest nad Rio Teapa - dopływu jednej z największych rzek Meksyku Usumacinta. W 2005 roku ludność miasta liczyła 26 140 mieszkańców.

</doc>
<doc id="2177789" url="https://pl.wikipedia.org/wiki?curid=2177789" title="Allamanda cathartica">
Allamanda cathartica



</doc>
<doc id="2177796" url="https://pl.wikipedia.org/wiki?curid=2177796" title="Wskaźnik urbanizacji">
Wskaźnik urbanizacji



</doc>
<doc id="2177802" url="https://pl.wikipedia.org/wiki?curid=2177802" title="Sandra Cacic">
Sandra Cacic

Sandra Cacic (ur. 10 września 1974 w Joliet, Illinois) – amerykańska tenisistka.
Swoją zawodową karierę rozpoczęła w 1989 roku turniejami kwalifikacyjnymi w Indian Wells i Houston. W turniejach rangi ITF po raz pierwszy osiągnęła ćwierćfinał w 1990 roku a półfinał rok później. Pierwszy singlowy turniej tej rangi wygrała w 1993 roku w Meksyku. W sumie wygrała osiem turniejów singlowych i cztery deblowe ITF. Na swoim koncie ma również wygrany jeden turniej singlowy i jeden deblowy w rozgrywkach cyklu WTA. Najwyższe miejsce w rankingu światowym, 39, osiągnęła w maju 1994 roku.

</doc>
<doc id="2177806" url="https://pl.wikipedia.org/wiki?curid=2177806" title="Pani Bovary (film 1991)">
Pani Bovary (film 1991)

Pani Bovary (fr. "Madame Bovary") – francuski melodramat z 1991 roku w reżyserii Claude'a Chabrola. Adaptacja powieści Gustawa Flauberta.
Fabuła.
Emma Bovary - zwykła dziewczyna z prowincji - żeni się z miejscowym lekarzem, Karolem. Niestety, mimo tego, że mają dzieci, ich związek nie jest udany, a kobieta zaczyna odczuwać nudę. Zaczyna wdawać się w romanse, najpierw z Rudolfem Boulangerem, następnie z Leonem Dupuis.
Nagrody i nominacje.
Oscary za rok 1991
Złote Globy 1991

</doc>
<doc id="2177807" url="https://pl.wikipedia.org/wiki?curid=2177807" title="Pani Bovary (film)">
Pani Bovary (film)



</doc>
<doc id="2177809" url="https://pl.wikipedia.org/wiki?curid=2177809" title="Pomnik przyrody Kamienna Góra w Katowicach">
Pomnik przyrody Kamienna Góra w Katowicach



</doc>
<doc id="2177812" url="https://pl.wikipedia.org/wiki?curid=2177812" title="Pomnik przyrody Kamienna Góra">
Pomnik przyrody Kamienna Góra



</doc>
<doc id="2177815" url="https://pl.wikipedia.org/wiki?curid=2177815" title="38 Dywizja Strzelecka (ZSRR)">
38 Dywizja Strzelecka (ZSRR)

38 Dywizja Strzelecka () – związek taktyczny piechoty Armii Czerwonej.
Dywizja Strzelców – sformowana w Zachodnim Specjalnym Wojennym Okręgu w czerwcu 1939 została wysłana do Syberyjskiego Wojennego Okręgu, gdzie brała udział w walkach z Japończykami. W tym czasie została przeformowaną na dywizje Strzelców Zmotoryzowanych walcząc w czasie wojny zimowej z Finlandią. Wróciła do Zachodniego Specjalnego Wojennego Okręgu w kwietniu 1940 i w nim pozostała do wybuchu wojny.
W czerwcu 1941 roku pod dow. płk M.G. Kiryłowa w składzie 19 Armii Odwodowej.
Struktura organizacyjna.
Na przełomie 1942 i 1943 roku w składzie 64 Armia (ZSRR) pod Stalingradem.

</doc>
<doc id="2177817" url="https://pl.wikipedia.org/wiki?curid=2177817" title="Bunt (film 1994)">
Bunt (film 1994)

Bunt – amerykański film sensacyjny z 1994 roku oparty na faktach. Film przedstawia historię buntu więźniów w więzieniu federalnym w Attica. Podczas tłumienia zginęło 39 osób, w tym wielu cywili i strażników więzienia.
Fabuła.
Rok 1971. Michael Smith idzie w ślady swojego ojca i zostaje strażnikiem więziennym. Pracuje w Attica – więzieniu o zaostrzonym rygorze. Wśród nowych więźniów jest niejaki Jaamal – członek organizacji Black Power, który walczy o lepsze prawa dla czarnych skazańców. Michael stara się być dobrym strażnikiem, ale według dowódcy Weisbada jest za miękki. Szef zmusza go do poniżania więźniów. W końcu Jaamal wywołuje bunt i sytuacja zaczyna wymykać się spod kontroli. Michael staje się zakładnikiem...
Nagrody i nominacje.
Złote Globy 1994
Nagroda Emmy 1994

</doc>
<doc id="2177818" url="https://pl.wikipedia.org/wiki?curid=2177818" title="Akcja Bałtycka">
Akcja Bałtycka

Akcja Bałtycka − trwający od II połowy XX wieku program badania wędrówek ptaków, szczególnie wróblowych, na polskim wybrzeżu Bałtyku. Rodowód Akcji wywodzi się z obozów studenckiego Koła Naukowego Biologów Uniwersytetu Warszawskiego. Pierwszy taki obóz w okolicy ujścia Wisły odbył się jesienią 1960 roku, a jego wyniki dały inspirację do stworzenia programu Akcji Bałtyckiej, który ruszył jesienią 1961. Twórcą i wieloletnim kierownikiem Akcji Bałtyckiej był prof. dr hab. Przemysław Busse. Obecnie Akcja Bałtycka prowadzona jest przez Stację Badania Wędrówek Ptaków Uniwersytetu Gdańskiego. Kierownikiem programu jest dr inż. Jarosław Nowakowski, a prof. Przemysław Busse pełni funkcję Honorowego Przewodniczącego Zespołu Organizacyjno-Naukowego.
Terenowe prace Akcji Bałtyckiej prowadzone są wiosną (24 marca − 15 maja) i jesienią (12 sierpnia − 2 listopada) w przynajmniej dwu lokalizacjach jednocześnie na tak zwanych terenowych stacjach obrączkowania ptaków (TSOP). Tylko trzy stacje terenowe Akcji Bałtyckiej pracowały nieprzerwanie od 1960 roku:
Stacje terenowe mają charakter obozu namiotowego z zadaszonym miejscem do pracy z ptakami. W sąsiedztwie obozu rozstawione są sieci ornitologiczne do chwytania ptaków, a schwytane ptaki są obrączkowane i mierzone w obozie. Kontrole sieci prowadzone są co godzina, od świtu do zmierzchu, a w okresie przelotu sów również w nocy. Prace odbywają się bez względu na pogodę. Dziennie chwyta się od kilkunastu do ponad 1500 ptaków. Badania terenowe Akcji Bałtyckiej w dużym stopniu oparte są na pracy wolontariuszy. Wolontariuszami uczestniczącymi w pracach terenowych Akcji Bałtyckiej mogą zostać wszystkie osoby, które ukończyły 18 lat i są zainteresowane badaniami ptaków.
W wyniku działań Akcji Bałtyckiej zaobrączkowano blisko dwa miliony ptaków, z których około 1,5 miliona zostało pomierzonych. Standardowe procedury obrączkowania i mierzenia ptaków wypracowane na Akcji Bałtyckiej i obecnie stosowane w wielu krajach, obejmują 16 pomiarów i oznaczeń. Akcja Bałtycka posiada najbogatszą bazę danych pomiarowych kręgowców na świecie. Prace Akcji Bałtyckiej zaowocowały kilkunastoma tysiącami dalekodystansowych wiadomości powrotnych (komplet informacji o okolicznościach zaobrączkowania i ponownego stwierdzenia w innym czasie i miejscu jakiegoś osobnika).
Na podstawie danych zebranych w ramach Akcji Bałtyckiej przygotowano ponad 200 publikacji, raportów i innych prac naukowych.

</doc>
<doc id="2177823" url="https://pl.wikipedia.org/wiki?curid=2177823" title="Stacja Badania Wędrówek Ptaków">
Stacja Badania Wędrówek Ptaków

Stacja Badania Wędrówek Ptaków (SBWP) – jednostka Wydziału Biologii Uniwersytetu Gdańskiego wykonująca zadania badawcze (nie prowadzi zajęć kursowych ze studentami).
Historia.
Stacja powstała w 1980 roku z inicjatywy prof. Przemysława Busse, który był jej kierownikiem do 2007 roku. W latach 1980–2009 mieściła się we wsi Przebendowo, w gminie Choczewo. W 2009 roku siedziba stacji została przeniesiona do Gdyni, a w 2012 roku do Gdańska, gdzie mieści się w gmachu Wydziału Biologii Uniwersytetu Gdańskiego. Obecną kierowniczką stacji jest dr hab. Magdalena Remisiewicz, profesor Uniwersytetu Gdańskiego, sprawująca tę funkcję od 2013 roku.
Stacja posiada trzy placówki terenowe, które pracują nieprzerwanie od 1961 roku:
Działalność stacji.
Stacja realizuje trwający od połowy XX wieku program badania migracji ptaków nad polskim wybrzeżem Bałtyku – Akcję Bałtycką. W jego wyniku SBWP posiada największą bazę pomiarów ptaków na świecie (jest to też najbogatsza baza z pomiarami kręgowców). SBWP współpracuje z międzynarodową siecią badawczą SEEN (SE European Bird Migration Network) i międzynarodowym czasopismem ornitologicznym „The Ring”, poświęconym monitoringowi i badaniom wędrówek ptaków.

</doc>
<doc id="2177824" url="https://pl.wikipedia.org/wiki?curid=2177824" title="Sieć Badawcza SEEN">
Sieć Badawcza SEEN

Sieć Badawcza SEEN (SE European Bird Migration Network) – międzynarodowa organizacja zrzeszająca instytucje badające południowo-wschodni szlak migracji ptaków biegnący z Europy i Azji Zachodniej do Afryki. 
Historia i działalność SEEN.
SEEN została powołana w 1996 roku z inicjatywy prof. dr. hab. Przemysława Busse, ówczesnego kierownika Stacji Badania Wędrówek Ptaków Uniwersytetu Gdańskiego. Siedzibą SEEN jest XIX-wieczny dwór w Przebendowie w powiecie wejherowskim, w którym w latach 1980–2009 mieściła się Stacja Badania Wędrówek Ptaków. W siedzibie organizacji znajduje się centralna baza danych o ptakach zaobrączkowanych przez placówki zrzeszone w SEEN. Przewodniczącym SEEN jest prof. Przemysław Busse.
SEEN stawia sobie za cel wspieranie badań poszerzających wiedzę na temat szlaków migracji ptaków, utworzenie jednolitej metodyki zbierania danych na temat migracji, opracowywanie i rozwijanie nowych technik analizowania danych (programy komputerowe, wysoce wyspecjalizowane metody statystyczne itp.), udział w międzynarodowych programach badawczych oraz wymiana danych i doświadczeń dotyczących migracji ptaków, jak również promowanie ochrony ptaków i ich siedlisk. SEEN pomaga organizować prace badawcze, a także regularnie prowadzi szkolenia z zakresu badań nad migracjami ptaków, szczególnie w krajach, gdzie do tej pory nie prowadzono tego typu badań lub odbywały się one nieregularnie. Sieć SEEN organizowała krajowe systemy obrączkowania ptaków w Egipcie, Jordanii i Turcji.
Uczestnictwo w Międzynarodowej Sieci Badawczej SEEN jest dobrowolne. Członkiem SEEN może zostać stacja ornitologiczna czy jednostka naukowa uczelni, organizacja naukowa, organizacja pozarządowa zajmująca się ochroną ptaków lub grupa badawcza zajmująca się badaniem migracji ptaków.
W 2020 roku z siecią badawczą SEEN współpracowało 50 instytucji z 22 krajów – od Finlandii do Południowej Afryki oraz od Włoch do Kazachstanu.

</doc>
<doc id="2177825" url="https://pl.wikipedia.org/wiki?curid=2177825" title="Renata Bogdańska">
Renata Bogdańska



</doc>
<doc id="2177826" url="https://pl.wikipedia.org/wiki?curid=2177826" title="Otto Globocnik">
Otto Globocnik



</doc>
<doc id="2177837" url="https://pl.wikipedia.org/wiki?curid=2177837" title="Niżnia Goryczkowa Rówień">
Niżnia Goryczkowa Rówień

Niżnia Goryczkowa Rówień – niewielka płaśń w środkowej części Doliny Goryczkowej w polskich Tatrach Zachodnich, po zachodniej stronie Goryczkowego Potoku. Położona jest na wysokości ok. 1305–1325 m n.p.m., nieco poniżej Wyżniej Goryczkowej Równi, w północno-zachodnim kierunku od niej. Dawniej na Wyżniej Równi stało wiele szałasów pasterskich, cała Dolina Goryczkowa była bowiem wypasana i wchodziła w skład Hali Goryczkowej. Szałasy te czasami były niszczone były przez lawiny. Istniało tutaj również Schronisko w Dolinie Goryczkowej, ale 2 marca 1956 r. zostało zburzone przez lawinę ze Żlebu Marcinowskich, która zsunęła się Żlebem Marcinowskich z Kondratowego Wierchu. W wypadku tym zginęli obydwoje gospodarze schroniska (Zofia i Władysław Marcinowscy) oraz 3 żołnierzy WOP. Zniszczony został także stojący w pobliżu szałas, zimą pełniący rolę schroniska (Schronisko Króla).
Niżnia Goryczkowa Rówień popularnie nazywana bywa "Polakiem" – od nazwiska Jana Polaka, który był właścicielem zburzonego przez lawinę schroniska. Latem, jak pisze Władysław Cywiński "nie zagląda tu pies z kulawą nogą", zimą natomiast rówień roi się od narciarzy. Przez Niżnią Goryczkową Rówień brak bowiem szlaków turystyki pieszej, w zimie natomiast prowadzi przez nią nartostrada. Na potrzeby uniwersjady w 2001 na Niżniej Goryczkowej Równi wybudowano chatkę sędziowską. Dawniej tutaj kończyła się trasa biegu zjazdowego, jednak nie spełnia ona obecnych standardów (jest za krótka), czasami tylko przeprowadza się tutaj giganty.

</doc>
<doc id="2177841" url="https://pl.wikipedia.org/wiki?curid=2177841" title="39 Dywizja Strzelecka (ZSRR)">
39 Dywizja Strzelecka (ZSRR)

39 Dywizja Strzelecka () – związek taktyczny piechoty Armii Czerwonej.
39 DS wywodziła się z powstałej 20 lipca 1922 roku 1 Dywizji Zabajkalskiej, która otrzymała numer 39 w 1936 roku. Jej służba polegała głównie na ochronie granicy z Mandżurią w rejonie jeziora Chanka. W latach trzydziestych w starciach z Japończykami uczestniczył należący do tej dywizji 50 Czytyjski Pułk Strzelecki. Kompania strzelców pod dowództwem starszego lejtnanta Koczetkowa pokonała japońską piechotę usiłującą sforsować granicę wzdłuż brzegu jeziora Chanka i zdobyć wioskę Turij Rog.
W 39 DS rozpoczynał służbę późniejszy marszałek Nikołaj Kryłow, który latem 1945 roku dowodził 5 Armią.
Podczas ataku III Rzeszy na ZSRR w czerwcu 1941 roku 39 DS znajdowała się pod dowództwem gen-mjr Władimira Kuzniecowa, w składzie 59 Korpusu Strzeleckiego w 1. Armii Dalekowschodniej. W sierpniu 1945 roku wzięła udział w zwycięskiej ofensywie w Mandżurii przeciwko wojskom japońskim; wyzwoliła Mudanjiang.
Za kontynuację tradycji 39 DS uważa się Okręgowe Centrum Szkoleniowe im. marszałka Pietrowa.
Dowódcy dywizji.
Dywizją dowodzili:

</doc>
<doc id="2177846" url="https://pl.wikipedia.org/wiki?curid=2177846" title="Amber Lee Ettinger">
Amber Lee Ettinger

Amber Lee Ettinger (ur. 2 października 1982 w Hazleton) – amerykańska aktorka i modelka. Zyskała ogólnoświatową sławę jako Obama Girl, od kiedy wystąpiła w internetowym teledysku "Crush On Obama", w którym wyraziła poparcie dla ówczesnego senatora USA, a późniejszego prezydenta Baracka Obamy.
Jej przodkowie pochodzili z Niemiec, Szwecji oraz Irlandii. Ettinger przeniosła się do Nowego Jorku, gdzie rozpoczęła studia na Fashion Institute of Technology. W 2003 roku została Miss Nowego Jorku, później Miss Hawaiian Tropic, następnie Miss Howard TV (2007 rok). Pojawiła się także w kilku teledyskach.

</doc>
<doc id="2177848" url="https://pl.wikipedia.org/wiki?curid=2177848" title="40 Dywizja Strzelecka (ZSRR)">
40 Dywizja Strzelecka (ZSRR)

40 Dywizja Strzelecka () – związek taktyczny piechoty Armii Czerwonej.
W czerwcu 1941 roku pod dow. płk S.K. Mamonowa w składzie 39 Korpusu Strzeleckiego; 25 Armii Dalekowschodniej.

</doc>
<doc id="2177853" url="https://pl.wikipedia.org/wiki?curid=2177853" title="Zagrodno (przystanek kolejowy)">
Zagrodno (przystanek kolejowy)

Zagrodno – nieistniejący przystanek osobowy w Zagrodnie, w powiecie złotoryjskim, w województwie dolnośląskim, w Polsce.

</doc>
<doc id="2177854" url="https://pl.wikipedia.org/wiki?curid=2177854" title="Carin Hernskog">
Carin Hernskog

Carin Jeanette Eleonor Hernskog (ur. 22 lutego 1963 w Göteborgu) – szwedzka narciarka, uprawiająca narciarstwo dowolne. Jej największym sukcesem jest srebrny medal wywalczony na mistrzostwach świata w Tignes. Startowała w skokach akrobatycznych igrzyskach olimpijskich w Calgary, gdzie zajęła 3. miejsce, jednakże konkurencja ta była wtedy jedynie sportem pokazowym i medali nie przyznawano. Na późniejszych igrzyskach Hernskog już nie startowała. Najlepsze wyniki w Pucharze Świata osiągnęła w sezonie 1986/1987, kiedy to zajęła 8. miejsce w klasyfikacji generalnej, a w klasyfikacji skoków akrobatycznych była druga. W sezonie 1985/1986 również była druga w klasyfikacji skoków akrobatycznych.
W 1988 r. zakończyła karierę.

</doc>
<doc id="2177859" url="https://pl.wikipedia.org/wiki?curid=2177859" title="Obama Girl">
Obama Girl



</doc>
<doc id="2177861" url="https://pl.wikipedia.org/wiki?curid=2177861" title="Wiktor Nosow">
Wiktor Nosow



</doc>
<doc id="2177862" url="https://pl.wikipedia.org/wiki?curid=2177862" title="Udhayanidhi Stalin">
Udhayanidhi Stalin

Udhayanidhi Stalin (język tamilski:உதயநிதி ஸ்டாலின்; ur. 27 listopada 1977 w Madrasie) – indyjski aktor i producent filmowy, zajmujący się również dystrybucją filmów.
Działalność artystyczna.
Jest właścicielem firmy Red Giant Movies, jednej z głównych kompanii producenckich w Tamilnadu. Jako producent zadebiutował filmem "Kuruvi" (2008), w którym wystąpił Vijay. Następnie wyprodukował obrazy "Aadhavan" (2009) z udziałem Suryi oraz "Manmadhan Ambu" (2010) z Kamalem Hassanem i "Neerparavai" (2012) z Vishnu Vishalem. W 2012 po raz pierwszy zagrał główną rolę, w wyreżyserowanym przez M. Rajesha filmie "Oru Kal Oru Kannadi". Spotkał się on z życzliwym przyjęciem krytyków, został także pozytywnie przyjęty przez widzów, sam zaś Stalin dzięki niemu stał się rozpoznawalny jako aktor. Również w 2012 rozpoczął pracę w Tollywood, grając w "Ok Ok".
W odróżnieniu od większości krewnych deklaruje brak zainteresowania działalnością polityczną. Odżegnuje się również od prób wiązania go z polityką, podkreślając, że jest nade wszystko filmowcem.
Popularność.
Poświęconych jest mu kilka stron w serwisie Facebook, a także strona w serwisie Twitter. Jego fankluby funkcjonują na terenie całego Tamilnadu.
Nagrody, nominacje.
"Kuruvi" oraz "Aadhavan" zostały nominowane do Vijay Award. "7 Aum Arivu" uzyskał nominację do Nagrody Filmfare dla najlepszego filmu tamilskiego (2012). "Kuruvi" otrzymał nominację do Nagrody Filmfare w kategorii najlepsza wokalistka w playbacku (Kollywood, 2009). "Manmadhan Ambu" nominowano do Nagrody Filmfare (Kollywood) za najlepszą drugoplanową rolę żeńską i najlepszą drugoplanową rolę męską (2011). W 2013 Stalin otrzymał Edison Award za najlepszy debiut aktorski.
Rodzina, życie prywatne.
Syn tamilskiego polityka i aktora, M.K. Stalina oraz Durgi, wnuk filmowca i wielokrotnego premiera Tamil Nadu M. Karunanidhiego. Brat Senthamarai. Żonaty z Kiruthigą, wydawczynią magazynu "Inbox 1305", ma 2 dzieci (syna Inbanidhiego i córkę Tanmayę, ur. 2011).

</doc>
<doc id="2177863" url="https://pl.wikipedia.org/wiki?curid=2177863" title="Wzgórze Ernesta">
Wzgórze Ernesta



</doc>
<doc id="2177872" url="https://pl.wikipedia.org/wiki?curid=2177872" title="Edwin Arlington Robinson">
Edwin Arlington Robinson

Edwin Arlington Robinson (ur. 22 grudnia 1869, zm. 6 kwietnia 1935) – amerykański poeta.
Twórczość.
W swojej twórczości był spadkobiercą tradycji purytanizmu Nowej Anglii. W swoich wierszach lirycznych, poematach narracyjnych i monologach dramatycznych portretował ludzi wyobcowanych, skazanych na samotną walkę z losem we współczesnym świecie. W twórczości łączył bogatą treść intelektualną z dbałością o realizm szczegółów. Dopiero tomik
"The Man Against the Sky", wydany w 1916 przyniósł mu uznanie krytyki. Scenerią swoich wierszy uczynił fikcyjne miasteczko położone w Nowej Anglii, nazwane aliteracyjnie Tilbury Town. Był mistrzem klasycznej formy wierszowej. Niekiedy posługiwał się najkunsztowniejszymi formami dawnej liryki europejskiej. Wykorzystywał między innymi model ballady francuskiej ("Ballade of a Ship" ("Ballada o statku"), "Ballade by the Fire" ("Ballada przy kominku"), "Ballade of Broken Flutes" ("Ballada o zniszczonych fletach"), "Ballade of Dead Friends" ("Ballada o umarłych przyjaciołach") - wszystkie utwory z tomu "The Children of the Night" ("Dzieci nocy"). Napisał też villanelle: "Villanelle of Change" ("Villanella o zmianie") i "The House on the Hill" ("Dom na wzgórzu"). Poza tym tworzył sonety: "Calvary" ("Kalwaria"), "Dear Friends" ("Przyjaciele"), "The story of the Ashes and the Flame" ("Historia popiołów i płomienia"). Czasem sięgał po wiersz biały: "The Night Before" ("Noc przedtem"), "Lancelot", "Captain Craig" ("Kapitan Craig").
Przekłady.
Na język polski wiersze Edwina Arlingtona Robinsona tłumaczyła Ludmiła Marjańska.

</doc>
<doc id="2177878" url="https://pl.wikipedia.org/wiki?curid=2177878" title="Brochocin (przystanek kolejowy)">
Brochocin (przystanek kolejowy)

Brochocin – nieistniejący przystanek osobowy w Brochocinie, w powiecie złotoryjskim, w województwie dolnośląskim, w Polsce.

</doc>
<doc id="2177884" url="https://pl.wikipedia.org/wiki?curid=2177884" title="Nadzy i martwi (film)">
Nadzy i martwi (film)

Nadzy i martwi – amerykański film wojenny z 1958 roku na podstawie powieści pod tym samym tytułem autorstwa Normana Mailera.
Fabuła.
Pacyfik, II wojna światowa. Oficerowie żyją w komfortowych warunkach z dobrym jedzeniem, piciem i kwaterami. Dla nich wojna jest tylko grą, wiedzą, że żołnierze są pionkami na planszy i że będą wygrywać. Kiedy kampania przebiega wolno, generał Cummings wysyła pluton zwiadu na odległą przełęcz górską, by przeprowadzić rozpoznanie sił japońskich. Oddziałem dowodzi Sam Croft – twardy, cyniczny sierżant, cieszący się z perspektywy samodzielnego dowodzenia. Tymczasem przed wyruszeniem, do oddziału dołącza nowy dowódca porucznik Hearn…

</doc>
<doc id="2177894" url="https://pl.wikipedia.org/wiki?curid=2177894" title="Jak zostać królem">
Jak zostać królem

Jak zostać królem (ang. "The King’s Speech") − brytyjski niezależny dramat historyczny z 2010 roku w reżyserii Toma Hoopera. Film nagrodzono czterema Oscarami, w tym za najlepszy film roku.
W rolach głównych wystąpili Colin Firth jako król Jerzy VI Windsor oraz Geoffrey Rush jako Lionel Logue, logopeda, który pomógł królowi przezwyciężyć jąkanie.
Produkcja.
Zdjęcia do filmu kręcono w wielu różnych miejscach Londynu, m.in. Lancaster House (wnętrza udające Pałac Buckingham), wiktoriańskie kamienice Pullens Estate, Portland Place (budynek z gabinetem Logue'a), ekskluzywna ulica Harley Street, Old Royal Naval College w Greenwich, Regent's Park (spacerujący Jerzy i Lionel) oraz Elektrownia Battersea.
Poza Londynem filmowcy wykorzystali takie lokacje, jak m.in. katedra w Ely w hrabstwie Cambridgeshire (sceny koronacji w Opactwie Westminsterskim), stadiony piłkarskie Elland Road w Leeds oraz Odsal Stadium w Bradfordzie (sceny początkowe z jąkającym się księciem), rezydencje Cumberland Lodge w Windsorze, Knebworth House i Hatfield House w hrabstwie Hertfordshire oraz Halton House w Buckinghamshire, a także młyn Queen Street Mill w Burnley (Lancashire).
Obsada.
i inni

</doc>
<doc id="2177905" url="https://pl.wikipedia.org/wiki?curid=2177905" title="Pani Bovary (ujednoznacznienie)">
Pani Bovary (ujednoznacznienie)

Ekranizacje powieści Pani Bovary autorstwa Gustave'a Flauberta:

</doc>
<doc id="2177909" url="https://pl.wikipedia.org/wiki?curid=2177909" title="Liselotte Johansson">
Liselotte Johansson

Liselotte Johansson (ur. 21 lipca 1970 w Berg) – szwedzka narciarka, uprawiająca narciarstwo dowolne. Jej największym sukcesem jest brązowy medal w skokach akrobatycznych wywalczony podczas mistrzostw świata w Lake Placid. Jej najlepszym wynikiem olimpijskim jest 14. miejsce w tej samej konkurencji na igrzyskach olimpijskich w Lillehammer. Najlepsze wyniki w Pucharze Świata osiągnęła w sezonie 1992/1993, kiedy to zajęła 18. miejsce w klasyfikacji generalnej, a w klasyfikacji skoków akrobatycznych była czwarta.
W 2002 r. zakończyła karierę.

</doc>
<doc id="2177910" url="https://pl.wikipedia.org/wiki?curid=2177910" title="Żart (film 1968)">
Żart (film 1968)

Żart (cz. "Žert") – czechosłowacki dramat filmowy z 1968 roku w reżyserii Jaromila Jireša, zrealizowany na podstawie debiutanckiej powieści Milana Kundery. 
Fabuła.
Lata 50. Ludvík Jahn zostaje wyrzucony z Komunistycznej Partii Czechosłowacji i uniwersytetu z powodu niepoprawnej politycznie uwagi na temat swojej dziewczyny. Po 15 latach Jahn planuje zemstę uwodząc Helenę – żonę jednego z oskarżycieli...

</doc>
<doc id="2177913" url="https://pl.wikipedia.org/wiki?curid=2177913" title="Budynek Kołłątaja 9 w Bydgoszczy">
Budynek Kołłątaja 9 w Bydgoszczy

Budynek Kołłątaja 9 w Bydgoszczy – powstały w 1901 w Bydgoszczy budynek dawnego Zakładu dla Niewidomych, położony przy ul. Kołłątaja 9 w Bydgoszczy, obecnie siedziba przychodni zdrowia "Śródmieście" oraz Przychodni Akademickiej. W 2010 wpisany do rejestru zabytków nieruchomych województwa kujawsko-pomorskiego.
Położenie.
Budynek znajduje się w Śródmieściu Bydgoszczy, w narożniku ulic: Staszica i Kołłątaja, naprzeciw VI Liceum Ogólnokształcącego. 
Historia.
Gmach został wzniesiony w latach 1899–1901 przy ówczesnej ulicy Roonstrasse według projektu bydgoskiego architekta Karla Bergnera jako Schronisko dla niewidomych (niem. "Blindenheim"). 
Inicjatorem budowy obiektu był dyrektor bydgoskiego Prowincjonalnego Zakładu dla Niewidomych (dziś: Ośrodka Szkolno-Wychowawczego dla Dzieci Niewidomych) Anton Wittig. W ówczesnych czasach znaczna część uczniów, po ukończeniu szkoły nie miała żadnych możliwości otrzymania pracy. Nierzadko można było spotkać na ulicach niewidomych żebraków. Często byli to ludzie dobrze przygotowani zawodowo przez bydgoski Zakład. Dlatego ówczesny dyrektor Wittig zorganizował Towarzystwo Opieki nad Niewidomymi. Przy jego pomocy w 1901 r. zebrał fundusz na wybudowanie w Bydgoszczy schroniska dla niewidomych, głównie kobiet, u zbiegu ulic Staszica i Kołłątaja. Anton Wittig został pierwszym Kierownikiem Schroniska, a w tej funkcji zastępowali go jego następcy z bydgoskiego Zakładu dla Niewidomych. Schronisko było domem opieki i miejscem pracy dla bydgoskich niewidomych przez dziesięciolecia, i aż do 1962 r. stanowiło część Zakładu. Tu dorośli z dysfunkcją wzroku znajdowali opiekę, pracę, rozrywkę, poza tym działała tu przez długie lata drukarnia dla niewidomych. W Schronisku przy ulicy Kołłątaja funkcjonowała także Kaplica, będąca pierwszym ośrodkiem duszpasterstwa osób z dysfunkcją wzroku w regionie. Prefektem Kaplicy, który często sprawował tam ofiarę Mszy św. w latach 1923-1928, był Prefekt sąsiedniego Żeńskiego Katolickiego Gimnazjum Humanistycznego, ks. Michał Kozal. Poza kaplicą, obiekt posiadał pomieszczenia biurowe dla władz Zarządu Schroniska i Towarzystwa, sypialnie, jadalnię, przestrzeń wspólną dla spędzania czasu wolnego oraz pracownie warsztatowe. Niewidomi podopieczni schroniska zajmowali się szczotkarstwem, koszykarstwem, dziewiarstwem ręcznym i drukarstwem, głównie brajlowskim. Starano się reklamować zakres świadczonych usług, np. w lokalnej prasie, a wytwarzane produkty były do nabycia dla mieszkańców miast.
W 1923 roku w Schronisku odbyło się założycielskie zebranie Związku Cywilnych Niewidomych na Wielkopolskę i Pomorze (jedna z organizacji prekursorskich wobec Polskiego Związku Niewidomych).
W Schronisku pracowały siostry elżbietanki oraz nauczyciele zawodu z pobliskiego Zakładu dla niewidomych przy ulicy Krasińskiego. Kierownictwo nad placówką przy Kołłątaja sprawowała siostra Przełożona Schroniska oraz Kierownik Schroniska. Funkcję Kierownika do 1920 roku piastowali kolejni Dyrektorzy Zakładu dla Niewidomych. W okresie przejściowym powrotu Bydgoszczy do Macierzy, w latach 1920-1921 Schroniskiem kierował zasłużony miejski radca sanitarny, okulista dziecięcy dr Paul Bahr, który mimo fali odpływu inteligencji niemieckiej, pozostał w Bydgoszczy i dalej działał na rzecz mieszkańców miasta. Polskie władze oświatowe zdecydowały o rozdzieleniu funkcji Dyrektora Zakładu i Kierownika Schroniska. W 1921 pierwszym polskim Kierownikiem mianowano p. Michalaka, a 1922 roku p. Konwińskiego. Nieprzerwanie Kierownik Schroniska zasiadał także w Zarządzie bydgoskiego Towarzystwa Opieki nad Niewidomymi. Ostatnimi zasłużonymi członkami kierownictwa Schroniska była przełożona siostra Biegańska oraz kierownik Bronisław Konwiński. Wybuch II wojny światowej zahamował działalność Schroniska i Towarzystwa, które zostały zdelegalizowane. Schronisko działało oficjalnie do 1948 roku. 
W 1962 roku obiekt przejęto dla potrzeb publicznego systemu opieki zdrowotnej. Obecnie w budynku znajduje się Przychodnia „Śródmieście” (445 m kw.), Przychodnia „Akademicka” (312 m kw.) oraz dwie indywidualne specjalistyczne praktyki lekarskie. W 2015 zapadła decyzja o sprzedaży budynku przez władze miejskie (dotychczasowego właściciela) na rzecz działających w nim zakładów opieki zdrowotnej. Miasto zagwarantowało sobie konieczność utrzymania w budynku działalności leczniczej oraz prawo pierwokupu, gdyby przychodnia chciała się gmachu pozbyć. Wartość obiektu wyceniono na 3,5 mln zł, natomiast w związku z zabytkowym charakterem obiektu nabywcy zostali zobowiązani do wpłaty połowy tej kwoty.
Architektura.
Budynek został wzniesiony w stylu eklektycznym, z użyciem form nawiązujących do manieryzmu niderlandzkiego. Jest jednym z trzech budynków użyteczności publicznej w Bydgoszczy, które posiadają holendersko-manierystyczne cechy elewacji zewnętrznej (obok budynku Dyrekcji Kolei Wschodniej oraz pałacyku Lloyda).
Jest dwukondygnacyjny, z użytkowym poddaszem, podpiwniczony w typie suteren, nakryty dachem dwuspadowym. Posiada ceglane elewacje, zdobione tynkowanym detalem architektonicznym. Niewielkie ryzality zwieńczone są szczytami wolutowymi, ze sterczynami. Okna są ujęte tynkowanymi opaskami i odcinkami gzymsów. Wejście główne znajdujące się w ryzalicie środkowym ujęte jest bogato zdobionym portalem, z pseudodoryckimi kolumnami i reliefowym złoconym napisem "Blindenheim".

</doc>
<doc id="2177915" url="https://pl.wikipedia.org/wiki?curid=2177915" title="Budziwojów (przystanek kolejowy)">
Budziwojów (przystanek kolejowy)

Budziwojów – zlikwidowany przystanek osobowy w Budziwojowie, w powiecie legnickim, w województwie dolnośląskim, w Polsce.

</doc>
<doc id="2177916" url="https://pl.wikipedia.org/wiki?curid=2177916" title="Zoran Rendulić">
Zoran Rendulić

Zoran Rendulić (ur. 22 maja 1984 roku w Sarajewie) – serbski piłkarz występujący na pozycji obrońcy w FK Crvena zvezda.
Kariera klubowa.
Karierę zaczynał w klubach z Čačak: Remont i Borac. W 2007 roku był na półrocznym wypożyczeniu w austriackim SV Ried. W latach 2008–2010 był zawodnikiem francuskiego klubu Grenoble Foot 38, który występował w Ligue 1. Następnie powrócił do ojczyzny by grać w Javorze Ivanjica. Później grał w Pohang Steelers, Shenyang Shenbei i FK Čukarički. W 2015 trafił do FK Crvena zvezda.

</doc>
<doc id="2177917" url="https://pl.wikipedia.org/wiki?curid=2177917" title="Anton (superkomputer)">
Anton (superkomputer)

Anton – superkomputer zbudowany w D. E. Shaw Research w 2008 roku do symulacji dynamiki białek i innych makromolekuł. Potrafi wiernie symulować układy 100 tys. atomów z wydajnością 5,5 mikrosekundy/dobę.
Jego nazwa honoruje holenderskiego przyrodnika Antonie van Leeuwenhoek, który jako pierwszy zaobserwował bakterie pod mikroskopem.
Budowa.
Anton jest zbudowany z 512 wielordzeniowych procesorów ASIC, połączonych w sieć o topologii trójwymiarowego torusa. Każdy procesor posiada własną pamięć DRAM i komunikuje się ze swoimi 6 sąsiadami przez łącza o przepustowości 600 Gbit/s i opóźnieniu 50ns.
Każdy z 512 procesorów zawiera dwa podsystemy. Główny podsystem HTIS służy do symulacji oddziaływań elektrostatycznych i van der Waalsa. Składa się z 32 rdzeni połączonych w tablicę systoliczną. Pozostałe obliczenia, w tym wyliczanie sił wiązań chemicznych i wykonywanie FFT do oddziaływań dalekiego zasięgu, są wykonywane przez elastyczny podsystem, zawierający cztery uniwersalne rdzenie Tensilica (wyposażone w pamięć cache) i osiem programowalnych rdzeni SIMD.

</doc>
<doc id="2177918" url="https://pl.wikipedia.org/wiki?curid=2177918" title="Leszek Bandach">
Leszek Bandach

Leszek Bandach (ur. 3 czerwca 1960 w Zielonej Górze) – psycholog, szermierz, olimpijczyk z Seulu 1988.
Absolwent Uniwersytetu Śląskiego w Katowicach. Karierę sportową rozpoczynał w klubie Nadodrze Zielona Góra. Następnie reprezentował kluby: Zagłębie Sosnowiec, GKS Katowice, AZS-AWF Katowice, Górnik Radlin.

</doc>
<doc id="2177921" url="https://pl.wikipedia.org/wiki?curid=2177921" title="Acura RDX">
Acura RDX

Acura RDX − osobowy samochód sportowo-użytkowy produkowany przez japońską firmę Acura od 2006 roku jako następca modelu SLX.
Acura RDX I.
Acura RDX I zadebiutowała podczas targów motoryzacyjnych w Nowym Jorku w 2006 roku. 
Wymiarami i stylistyką pojazd nawiązuje do europejskiej Hondy CR-V, jednak technologicznie auto oparto na całkowicie nowej konstrukcji i nowym wnętrzu. W amerykańskich testach bezpieczeństwa NHTSA auto otrzymało 5 na 5 możliwych gwiazdek.
W 2009 roku auto przeszło facelifting. Przemodelowano m.in. przód pojazdu w który wkomponowano potężnych rozmiarów wlot powietrza oraz grill, nowy tylny zderzak, końcówki wydechu, wzory alufelg, deskę rozdzielczą. 
Standardowe wyposażenie modelu sprzed liftingu obejmuje m.in. system audio z funkcją rozpoznawania głosu, klimatyzację, nawigację satelitarną, skórzane fotele. 
Silnik.
"Źródło:"
Acura RDX II.
Acura RDX II została zaprezentowana podczas targów motoryzacyjnych w Detroit 9 stycznia 2012 roku. 
Standardowe wyposażenie pojazdu obejmuje m.in. 5-calowy wyświetlacz, czujniki parkowania, centralny zamek z pilotem, przycisk Start&amp;Stop, Bluetooth, dysk twardy.

</doc>
<doc id="2177924" url="https://pl.wikipedia.org/wiki?curid=2177924" title="Tyrani Heraklei Pontyjskiej">
Tyrani Heraklei Pontyjskiej



</doc>
<doc id="2177926" url="https://pl.wikipedia.org/wiki?curid=2177926" title="Finneland">
Finneland

Finneland – miejscowość i gmina w Niemczech, w kraju związkowym Saksonia-Anhalt, w powiecie Burgenland, wchodzi w skład gminy związkowej An der Finne.
Gmina została utworzona 1 lipca 2009 z połączenia trzech gmin: Kahlwinkel, Saubach i Steinburg.

</doc>
<doc id="2177927" url="https://pl.wikipedia.org/wiki?curid=2177927" title="Cień Caseya">
Cień Caseya

Cień Caseya – amerykański film familijny z 1978 roku na podstawie opowiadania "Ruidoso" Johna McPhee.
Fabuła.
Casey to młody chłopak. Pochodzi z rodziny hodującej konie wyścigowe. Jego najlepszy przyjaciel, źrebak zwany Cieniem Caseya, nie zapowiada się na mistrza, ale nigdy nic nie wiadomo...

</doc>
<doc id="2177928" url="https://pl.wikipedia.org/wiki?curid=2177928" title="Wiktor Nosow (lotnik)">
Wiktor Nosow (lotnik)

Wiktor Piotrowicz Nosow, (ur. 26 marca 1923 w Siengilieju, zm. 13 lutego 1945 na Morzu Bałtyckim) − młodszy porucznik lotnictwa Armii Czerwonej, Bohater Federacji Rosyjskiej (pośmiertnie).
Życiorys.
Urodził się w Siengilieju w guberni symbirskiej, w rodzinie prokuratora. Od dziecka zainteresowany lataniem, zafascynowany postacią Walerego Czkałowa. Po ukończeniu szkoły podstawowej i zawodowej trafił do szkoły pilotów cywilnej floty powietrznej, a po wybuchu wojny z Niemcami do szkoły lotnictwa wojskowego w Stalinabadzie, którą ukończył we wrześniu 1942 roku. W październiku 1944 roku trafił do 51 Tallińskiego Minowo-Torpedowego Pułku Powietrznej Floty Bałtyckiej ZSRR, gdzie od latał na samolocie amerykańskiej produkcji, A-20 Boston. W początkach 1945 roku został dowódcą samolotu, a 10 lutego otrzymał awans na podporucznika. Należał do tzw. topmasztowników, którzy pilotowali samoloty bombowe, lecąc na wysokości kilkunastu metrów, co znacząco poprawiało celność bombardowania.
Zginął z całą załogą 13 lutego 1945 roku, w czasie lotu bojowego, gdy ich samolot został poważnie uszkodzony ogniem przeciwnika. Nosow podjął wówczas decyzję o skierowaniu maszyny w statek transportowy. Według danych radzieckich, na skutek uderzenia samolotu statek zatonął. Z Nosowem zginęli nawigator Aleksandr Igoszyn i strzelec Fiodor Dorofiejew.
W kwietniu 1945, grudniu 1947 i czerwcu 1953 roku Nosow był przedstawiany jako kandydat do tytułu Bohatera Związku Radzieckiego, ale odznaczenia nie otrzymał. Został odznaczony tytułem Bohatera Federacji Rosyjskiej w 1998 roku.
W Rozewiu znajduje się pomnik załogi Nosowa w formie głazu z tablicą pamiątkową.

</doc>
<doc id="2177929" url="https://pl.wikipedia.org/wiki?curid=2177929" title="Klearchos I z Heraklei">
Klearchos I z Heraklei

Klearchos I lub Klearch I (gr.: "Kλέαρχoς", "Kléarchos") (ur. ok. 410, zm. 352 p.n.e. w Heraklei Pontyjskiej) – obywatel Heraklei Pontyjskiej nad Morzem Czarnym, pierwszy tyran Heraklei Pontyjskiej od 364 p.n.e. do swej śmierci.
Klearchos był wychowany w kulturze filozoficznej, bowiem należał do grona słuchaczy słynnego filozofa Platona. Przez cztery lata uczył się u mówcy Izokratesa w Atenach. Został przywołany z powrotem z wygnania przez arystokratów, którzy przedtem sami go wygnali, by pomógł im w zdławieniu buntu ludu. Klearch wykorzystując okazję, zawarł potajemny sojusz z Mitrydatesem I, władcą Kios. Umówił się z nim, że wyda mu miasto, po powrocie do ojczyzny, a sam obejmie urząd prefekta. Jednak nie dochował wierności sojuszu, bowiem po powrocie do Heraklei razem ze swymi ludźmi pochwycił Mitrydatesa. Uwolnił go za duży okup. Z tego powodu stał się niespodziewanie opiekunem ludu, zamiast oligarchii. Przekonał lud, żeby zdał się na jego opiekę przed senatorami, rządzącymi miastem. Ci zgodzili się na to. W ten sposób Klearch zlikwidował rządy oligarchiczne i przejął władzę w mieście jako jedynowładca w 364 p.n.e. Był wyjątkowo arogancki, surowy w stosunku do senatorów. Wielu kazał zakuć w kajdany, dzięki czemu wyłudzał okup. Niektórych z nich pozbawił życia. Prowadził częste kontakty z Artakserksesem II Mnemonem, potem z Artakserksesem III Ochosem, królami Persji, wysyłając do nich posłów.
Klearchos podawał się za syna Zeusa. Noszono przed nim złotego orła, jako symbol jego pochodzenia. Nosił purpurowe odzienie i buty oraz złotą koronę. Swego syna nazwał Keraunosem („Piorun”). Chion, syn Matrisa i bliski Klearcha, Leon (Leonides) i Euksenos, przedstawiciele rodów arystokratycznych, postanowili z innymi dokonać zamachu na jego życie. Uderzyli na Klearcha podczas składania przez niego ofiar publicznych. Chion wbił sztylet pod żebro tyrana. Klearch zmarł dwa dni później, ogromnie cierpiąc, w wieku pięćdziesięciu ośmiu lat w 353/352 p.n.e. Nawiedzały go chmary zjaw zabitych przez niego ofiar. Niemal wszyscy spiskowcy zostali zabici, jedni od ciosów straży przybocznej, inni, uwięzieni, zmarli w mękach. Władzę nad Herakleą przejął Satyros, brat tyrana i wychowawca jego synów, Tymoteusza i Dionizjusza.

</doc>
<doc id="2177930" url="https://pl.wikipedia.org/wiki?curid=2177930" title="Satyros z Heraklei">
Satyros z Heraklei

Satyros lub Satyr (gr.: "Σάτυρoς", "Sátyros") (ur. 409, zm. 345 p.n.e. w Heraklei Pontyjskiej) – tyran Heraklei Pontyjskiej w latach 352-345 p.n.e. Brat i następca Klearchosa I, tyrana Heraklei Pontyjskiej.
Informacje o nim mamy tylko od Memnona z Heraklei, historyka z I wieku n.e., którego dzieło o dziejach ojczystego miasta zaginęło, ale zostało ono streszczone przez Focjusza (zm. 891 r.), przyszłego patriarchy Konstantynopola. Satyros przejął władzę nad miastem od brata Klearchosa I, który został zamordowany w wyniku spisku. Pełnił wcześniej funkcję wychowawcy synów brata, Tymoteusza i Dionizjusza, przyszłych tyranów Heraklei. Po objęciu władzy dokonał zemsty na spiskujących przeciw bratu. Kazał zabić nawet ich dzieci oraz ukarać wielu niewinnych ludzi.
W przeciwieństwie do brata, nie pobierał nauk filozoficznych i innych nauk wyzwolonych. Nie chciał poznawać dziedzin dotyczących człowieka lub kultury. Chcąc zachować władzę dla bratanków, postanowił nie mieć dzieci ze swoją żoną. Po kilku latach nękany starością uznał, że należy przekazać tron starszemu bratankowi, Tymoteuszowi w r. 346/345 p.n.e. Niebawem zachorował na śmiertelną chorobę, która trawiła jego ciało. Był nim zapewne rak. Zmarł w męczarniach w wieku sześćdziesięciu pięciu lat.

</doc>
<doc id="2177934" url="https://pl.wikipedia.org/wiki?curid=2177934" title="Tymoteusz z Heraklei">
Tymoteusz z Heraklei

Tymoteusz (gr.: "Τιμόθεoς", "Timόtheos") (zm. 337 p.n.e.) – tyran Heraklei Pontyjskiej razem z młodszym bratem Dionizjuszem od 345 p.n.e. do swej śmierci. Starszy syn Klearchosa I, tyrana Heraklei Pontyjskiej.
Tymoteusz razem z bratem Dionizjuszem byli wychowywani przez stryja Satyrosa. Gdy Klearchos I zmarł w r. 352 p.n.e., władzę tyrańską objął jego brat Satyros, bowiem jego synowie byli zbyt młodzi. Stryj trzymał władzę dla bratanków przez piętnaście lat. Jeszcze za życia postanowił przekazać władzę Tymoteuszowi. Po tym zmarł na nieuleczalną chorobę.
Tymoteusz po przejęciu władzy, w przeciwieństwie do ojca i stryja. zmienił rządy na bardziej łagodne i przystępne. Jego sposób postępowania zjednał mieszkańców miasta, że postanowili nadać mu miano dobroczyńcy i zbawiciela. Unieważnił długi swoim dłużnikom, pożyczał pieniądze, kto chciał i bez oprocentowania. Dokonał amnestii ludzi skazanych. Był sprawiedliwym sędzią. Zaraz po objęciu władzy dopuścił do rządów młodszego brata Dionizjusza. Wspólnie panował z nim do swej śmierci w r. 338/337 p.n.e. Jego śmierć spowodowała u mieszkańców wielki smutek. Władzę po nim objął brat Dionizjusz.

</doc>
<doc id="2177936" url="https://pl.wikipedia.org/wiki?curid=2177936" title="Memnon z Heraklei">
Memnon z Heraklei

Memnon z Heraklei (gr.: "Mέμνων", "Mémnōn") (schyłek I wieku n.e.) – grecki historyk starożytności pochodzący z Heraklei Pontyjskiej, autor "Dziejów" swego ojczystego miasta, które zaginęły. Opisywały one historię miasta od jej początku, czyny i charaktery władców z czasów tyranii, sposoby życia mieszkańców, urzędy miejskie i wszystkie inne sprawy związane z miastem.
"Dzieje" Memnona zachowały się tylko w formie streszczenia dokonanego przez Focjusza (zm. 891), przyszłego patriarchę Konstantynopola, w swej wielkiej pracy pt. "Biblioteka" („kodeks” nr 224). Streszczenie obejmuje tylko księgi od dziewiątej do szesnastej jednego tomu. Prawdopodobnie pierwsze księgi i te następujące po szesnastej już nie istniały za czasów Focjusza, bowiem wspomina, że je nie widział. Zreferowane księgi 9-16 obejmują czasy od początku tyranii w Heraklei (r. 364/363 p.n.e.) do powrotu Cezara ze Wschodu do Rzymu (r. 47 p.n.e.). Focjusz pozytywnie ocenił dzieło Memnona, jako dojrzałe, napisane stylem prostym, wystrzegające się niepotrzebnych dygresji oraz zawierające słownictwo potoczne, rzadko zmieniające znaczenie.
Dzieło Memnona jest wartościowe, jako obejmujące prawie cały okres hellenistyczny, chociaż skupione głównie do miejscowego punktu widzenia oraz jako kompletny przykład rodzaju historii lokalnej w historiografii greckiej.

</doc>
<doc id="2177937" url="https://pl.wikipedia.org/wiki?curid=2177937" title="Katastrofa lotnicza generała Władysława Sikorskiego">
Katastrofa lotnicza generała Władysława Sikorskiego



</doc>
<doc id="2177939" url="https://pl.wikipedia.org/wiki?curid=2177939" title="Königspfalz">
Königspfalz



</doc>
<doc id="2177940" url="https://pl.wikipedia.org/wiki?curid=2177940" title="Koenigspfalz">
Koenigspfalz



</doc>
<doc id="2177941" url="https://pl.wikipedia.org/wiki?curid=2177941" title="Barbara Baran">
Barbara Baran

Barbara Bronisława Baran (Wojnar) (ur. 1 września 1959 w Łańcucie) – lekkoatletka (o specjalności skok w dal), olimpijka z Moskwy 1980.
Życiorys.
Reprezentowała kluby: Resovia Rzeszów (1974-1987), Stal Mielec (1988). Uczestniczyła w 5 meczach międzypaństwowych (6 startów, bez zwycięstw indywidualnych).
Jest technikiem analizy spożywczej.

</doc>
<doc id="2177942" url="https://pl.wikipedia.org/wiki?curid=2177942" title="Austin 1800/2200">
Austin 1800/2200

Austin 1800 − samochód osobowy klasy średniej produkowany przez brytyjską firmę Austin Motor Company w latach 1964-1975. Dostępny jako 4-drzwiowy sedan i 2-drzwiowy pick-up. Do napędu użyto silników R4 o pojemności 1,8 litra oraz R6 o pojemności 2,2 litra. Moc przenoszona była na oś przednią poprzez 4-biegową manualną lub 3-biegową automatyczną skrzynię biegów. W plebiscycie na Europejski Samochód Roku 1965, Austin 1800 zajął 1. pozycję.
Dane techniczne (R4 1.8).
"Źródło:"
Dane techniczne (R6 2.2).
"Źródło:"

</doc>
<doc id="2177943" url="https://pl.wikipedia.org/wiki?curid=2177943" title="BMC ADO17">
BMC ADO17



</doc>
<doc id="2177944" url="https://pl.wikipedia.org/wiki?curid=2177944" title="Morris 1800">
Morris 1800



</doc>
<doc id="2177945" url="https://pl.wikipedia.org/wiki?curid=2177945" title="Morris 2200">
Morris 2200



</doc>
<doc id="2177947" url="https://pl.wikipedia.org/wiki?curid=2177947" title="Las Gniotek">
Las Gniotek

Las Gniotek − remiza leśna o charakterze węzła o powierzchni 159,5 ha w Katowicach w dzielnicy Podlesie i w Mikołowie, przy granicy z Tychami.
Las Gniotek stanowi łącznik pomiędzy kompleksami Lasów Murckowskich, Lasów Pszczyńskich i Lasów Panewnickich. Znajdziemy w nim głównie siedliska borowe i wilgotne z młodym drzewostanem, w którym dominują sosna zwyczajna i brzoza brodawkowata. Na terenie Lasu Gniotek występuje kilka rzadkich i chronionych gatunków roślin. Jest to także ostoja zwierzyny płowej i wielu gatunków ptaków leśnych. Na północnym przedpolu lasu leżą kompleksy gruntów ornych. W ramach ESOCh planowane było utworzenie na tym obszarze użytku ekologicznego.
Przez las płyną potok Mąkołowiec oraz Bielawka. Przebiega przezeń Szlak Historii Górnictwa Górnośląskiego.

</doc>
<doc id="2177948" url="https://pl.wikipedia.org/wiki?curid=2177948" title="Las Gniotek w Katowicach">
Las Gniotek w Katowicach



</doc>
<doc id="2177952" url="https://pl.wikipedia.org/wiki?curid=2177952" title="Kaiserpfalz (gmina)">
Kaiserpfalz (gmina)

Kaiserpfalz – miejscowość i gmina w Niemczech, w kraju związkowym Saksonia-Anhalt, w powiecie Burgenland, wchodzi w skład gminy związkowej An der Finne.
Gmina została utworzona 1 lipca 2009 z połączenia trzech gmin: Bucha, Memleben i Wohlmirstedt.

</doc>
<doc id="2177953" url="https://pl.wikipedia.org/wiki?curid=2177953" title="Pirin 1922 Błagojewgrad">
Pirin 1922 Błagojewgrad



</doc>
<doc id="2177955" url="https://pl.wikipedia.org/wiki?curid=2177955" title="Pięć osób, które spotkamy w niebie">
Pięć osób, które spotkamy w niebie

Pięć osób, które spotkamy w niebie - amerykański film obyczajowy z 2004 roku na podstawie powieści Mitcha Alboma.
Fabuła.
83-letni Eddie jest mechanikiem od kilkudziesięciu lat pracującym w wesołym miasteczku. Podczas jazdy jednej z kolejek ginie. Mężczyzna budzi się w tajemniczym miejscu, które okazuje się niebem. Po drodze spotka 5 osób, choć niektórych z nich nie zna, los każdej z nich jest ściśle związany z jego życiem. Rozmowy z nimi mają pomóc Eddiemu odnaleźć sens jego życia...
Nagrody i nominacje.
Nagroda Gildii Aktorów Filmowych 2004
Nagroda Emmy 2005

</doc>
<doc id="2177956" url="https://pl.wikipedia.org/wiki?curid=2177956" title="Michèle Rohrbach">
Michèle Rohrbach

Michèle Rohrbach (ur. 28 grudnia 1974 r.) – szwajcarska narciarka, specjalistka narciarstwa dowolnego. Zdobyła srebrne medale w skokach akrobatycznych na mistrzostwach świata w Iizuna i mistrzostwach świata w Whistler. Zajęła także 11. miejsce w tej samej konkurencji na igrzyskach olimpijskich w Nagano. Najlepsze wyniki w Pucharze Świata osiągnęła w sezonie 1996/1997, kiedy to zajęła 15. miejsce w klasyfikacji generalnej, a w klasyfikacji skoków akrobatycznych była czwarta.
W 2002 r. zakończyła karierę.

</doc>
<doc id="2177959" url="https://pl.wikipedia.org/wiki?curid=2177959" title="Paweł Lubina">
Paweł Lubina

Paweł Jan Lubina (ur. 22 grudnia 1896 w Katowicach, zm. 6 grudnia 1977 w Katowicach) – polski piłkarz, pomocnik.
Był piłkarzem Diany oraz Pogoni Katowice. W reprezentacji Polski debiutował w rozegranym 4 lipca 1926 spotkaniu ze Estonią, które Polska wygrała 2:0. Drugi i ostatni raz w oficjalnym meczu zagrał w następnym roku. W 1926 zagrał także w spotkaniu z Czechosłowacją, dziś uznawanym za nieoficjalne.

</doc>
<doc id="2177960" url="https://pl.wikipedia.org/wiki?curid=2177960" title="Lanitz-Hassel-Tal">
Lanitz-Hassel-Tal

Lanitz-Hassel-Tal – miejscowość i gmina w Niemczech, w kraju związkowym Saksonia-Anhalt, w powiecie Burgenland, wchodzi w skład gminy związkowej An der Finne.
Gmina została utworzona 1 lipca 2009 z połączenia trzech gmin: Möllern i Taugwitz.

</doc>
<doc id="2177961" url="https://pl.wikipedia.org/wiki?curid=2177961" title="Moellern">
Moellern



</doc>
<doc id="2177962" url="https://pl.wikipedia.org/wiki?curid=2177962" title="August Milde">
August Milde

August Karol Milde (ur. 31 października 1899 w Łodzi, zm. 1970 w Bawarii, Niemcy) – polski piłkarz występujący na pozycji obrońcy, reprezentant Polski. 
Był piłkarzem ŁTSG Łódź. W reprezentacji Polski debiutował w rozegranym 4 lipca 1926 spotkaniu ze Estonią, które Polska wygrała 2:0, ostatni raz zagrał w tym samym roku. Łącznie w biało-czerwonych barwach rozegrał 3 spotkania.

</doc>
<doc id="2177963" url="https://pl.wikipedia.org/wiki?curid=2177963" title="Asol Sliwiec">
Asol Sliwiec

Asol Witaljeuna Sliwiec (biał. Асоль Вітальеўна Слівец, ros. Ассоль Витальевна Сливец, "Assol Witaljewna Sliwiec"; ur. 22 czerwca 1982 w Mińsku) – białoruska narciarka dowolna, od 2011 roku reprezentująca Rosję. Jej największym sukcesem jest srebrny medal w skokach akrobatycznych wywalczony podczas mistrzostw świata w Madonna di Campiglio w 2007 roku. W 2010 roku zajęła czwarte miejsce na igrzyskach olimpijskich w Vancouver. Była też między innymi piąta podczas rozgrywanych cztery lata wcześniej igrzysk w Turynie. Najlepsze wyniki w Pucharze Świata osiągnęła w sezonie 2009/2010, kiedy to zajęła 22. miejsce w klasyfikacji generalnej, a w klasyfikacji skoków akrobatycznych była ósma. W 2014 roku zakończyła karierę.
Jej brat, Cimafiej Sliwiec, również uprawiał narciarstwo dowolne.

</doc>
<doc id="2177964" url="https://pl.wikipedia.org/wiki?curid=2177964" title="Sejfmeni">
Sejfmeni

Sejfmeni - amerykańska komedia z 1998 roku.
Fabuła.
Sam i Eddie to dwaj niezbyt utalentowani piosenkarze. Gdy trafiają do Providence, przez pomyłkę zostają wzięci za ligowych hokeistów. Obaj są pod presją miejscowych bandziorów i szybko popadają w konflikt z zawodowymi zawodnikami. Jakby było mało, to jeszcze pojawia się córka przywódcy podziemia.

</doc>
<doc id="2177965" url="https://pl.wikipedia.org/wiki?curid=2177965" title="Droyssig">
Droyssig



</doc>
<doc id="2177969" url="https://pl.wikipedia.org/wiki?curid=2177969" title="Symplicjusz Zwierzewski">
Symplicjusz Zwierzewski

Symplicjusz Artur Zwierzewski (ur. 6 grudnia 1903 w Krakowie jako Symplicjusz Artur Zwierz, zm. 26 grudnia 1986 w Gdyni) – polski piłkarz, napastnik. Nazwisko zmienił w 1932 roku.
Życiorys.
Był pierwszoligowym piłkarzem Warszawianki. W reprezentacji Polski debiutował w rozegranym 4 lipca 1926 spotkaniu ze Estonią, które Polska wygrała 2:0, ostatni raz zagrał w 1932 roku. Łącznie w biało-czerwonych barwach rozegrał 3 oficjalne spotkania. W 1929 zagrał także w spotkaniu z Węgrami, dziś uznawanym za nieoficjalne.

</doc>
<doc id="2177970" url="https://pl.wikipedia.org/wiki?curid=2177970" title="Symplicjusz Artur Zwierzewski">
Symplicjusz Artur Zwierzewski



</doc>
<doc id="2177972" url="https://pl.wikipedia.org/wiki?curid=2177972" title="K.R.C. Mechelen">
K.R.C. Mechelen



</doc>
<doc id="2177973" url="https://pl.wikipedia.org/wiki?curid=2177973" title="RFC de Liège">
RFC de Liège



</doc>
<doc id="2177974" url="https://pl.wikipedia.org/wiki?curid=2177974" title="K.S.V. Roeselare">
K.S.V. Roeselare



</doc>
<doc id="2177975" url="https://pl.wikipedia.org/wiki?curid=2177975" title="A.F.C. Tubize">
A.F.C. Tubize



</doc>
<doc id="2177977" url="https://pl.wikipedia.org/wiki?curid=2177977" title="Xu Mengtao">
Xu Mengtao

 Xu Mengtao (chiń. 徐梦桃, pinyin "Xú Mèngtáo"; ur. 12 lipca 1990 w Jilin) – chińska narciarka dowolna, specjalizująca się w skokach akrobatycznych, trzykrotna medalistka olimpijska, wielokrotna medalistka mistrzostw świata oraz zdobywczyni Pucharu Świata.
Kariera.
W Pucharze Świata zadebiutowała 9 grudnia 2006 roku w Beidahu, gdzie zajęła siódme miejsce. Tym samym już w swoim debiucie wywalczyła pierwsze pucharowe punkty. Na podium zawodów tego cyklu po raz pierwszy stanęła dzień później w tej samej miejscowości, kończąc rywalizację na trzeciej pozycji. W zawodach tych wyprzedziły ją tylko jej rodaczka, Li Nina i Jacqui Cooper z Australii. Najlepsze wyniki osiągnęła w sezonie 2012/2013, kiedy to zwyciężyła w klasyfikacji generalnej, a w klasyfikacji skoków akrobatycznych wywalczyła Małą Kryształową Kulę. Rok wcześniej, podobnie jak w sezonie 2017/2018 oraz 2018/2019 była druga, a w klasyfikacji skoków także zwyciężyła. Ponadto w sezonie 2016/2017 zdobyła kolejną Małą Kryształową Kulę, w sezonie 2010/2011 i 2019/2020 była druga, a w sezonach 2009/2010 i 2013/2014 zajmowała trzecie miejsce. W sezonie 2021/2022 wygrała odrębną już klasyfikację generalną skoków.
W 2009 roku wystartowała na mistrzostwach świata w Inawashiro, zdobywając srebrny medal. Wynik ten powtórzyła na rozgrywanych dwa lata później mistrzostwach świata w Deer Valley, a podczas mistrzostw świata w Voss zwyciężyła. Zdobyła także brązowe medale na mistrzostwach świata w Kreischbergu w 2015 roku, mistrzostwach świata w Sierra Nevada w 2017 roku oraz na mistrzostwach świata w Deer Valley w 2019 roku. W 2019 roku wywalczyła również medal w rywalizacji drużynowej. 
Podczas igrzysk olimpijskich w Soczi w 2014 roku wywalczyła srebrny medal. Na rozgrywanych cztery lata później igrzyskach w Pjongczangu była dziewiąta. Brała także udział w igrzyskach olimpijskich w Pekinie w 2022 roku zwyciężyła w skokach indywidualnych, a w rywalizacji drużynowej zajęła drugie miejsce.
Osiągnięcia.
Puchar Świata.
Miejsca w klasyfikacji generalnej.
Od sezonu 2020/2021 klasyfikacja skoków akrobatycznych jest jednocześnie klasyfikacją generalną.

</doc>
<doc id="2177979" url="https://pl.wikipedia.org/wiki?curid=2177979" title="Gutenborn">
Gutenborn

Gutenborn – miejscowość i gmina w Niemczech, w kraju związkowym Saksonia-Anhalt, w powiecie Burgenland, wchodzi w skład gminy związkowej Droyßiger-Zeitzer Forst.
Gmina powstała 1 stycznia 2010 w wyniku połączenia czterech gmin: Bergisdorf, Droßdorf, Heuckewalde i Schellbach.

</doc>
<doc id="2177980" url="https://pl.wikipedia.org/wiki?curid=2177980" title="Iterpisza">
Iterpisza



</doc>
<doc id="2177981" url="https://pl.wikipedia.org/wiki?curid=2177981" title="Stadion Centralny w Jekaterynburgu">
Stadion Centralny w Jekaterynburgu

Stadion Centralny – wielofunkcyjny stadion klubu Urał Jekaterynburg położony w mieście Jekaterynburg w Rosji. Stadion ten ma cztery trybuny, w tym jedną zadaszoną, które są zdolne pomieścić około 27 tys. osób.
9 maja 2012 na stadionie odbył się finał pucharu Rosji w piłce nożnej, w którym Rubin Kazań wygrał z drużyną Dinama Moskwa 1:0.

</doc>
<doc id="2177982" url="https://pl.wikipedia.org/wiki?curid=2177982" title="Pirin Błagojewgrad">
Pirin Błagojewgrad

OFK Pirin Błagojewgrad (bułg. ОФК „Пирин“ Благоевград) – bułgarski klub piłkarski założony w 1922 roku.
Pirin spędził ponad 20 sezonów w I lidze bułgarskiej. W sezonie 2006/2007 drużyna została relegowana do III ligi bułgarskiej. W 2008 roku doszło do fuzji z innym klubem PFC Pirin Błagojewgrad występującym w I lidze bułgarskiej.
Skład na sezon 2017/2018.
 
 
 
 

</doc>
<doc id="2177985" url="https://pl.wikipedia.org/wiki?curid=2177985" title="Medalistki mistrzostw Polski seniorów w trójskoku">
Medalistki mistrzostw Polski seniorów w trójskoku

Medalistki mistrzostw Polski seniorów w trójskoku – zdobywczynie medali seniorskich mistrzostw Polski w konkurencji trójskoku.
Pierwsze mistrzostwa Polski kobiet w trójskoku odbyły się w 1990, ale nie w ramach głównych mistrzostw, które rozegrano w Pile od 13 do 15 lipca, lecz w Lubinie 2 września. Zwyciężyła wówczas Urszula Włodarczyk wynikiem 12,78 m, co było rekordem Polski. Aktualny rekord mistrzostw Polski seniorów w tej konkurencji wynosi 14,27 m i został ustanowiony przez Małgorzatę Trybańską podczas mistrzostw w 2010 w Bielsku-Białej.
25 lipca 1993 zwyciężczynią konkursu trójskoku podczas mistrzostw Polski w Kielcach została Agnieszka Stańczyk, która wynikiem 14,05 ustanowiła rekord Polski. Rekord ten, podobnie jak złoty medal został jej odebrany z powodu dyskwalifikacji za doping.
Klasyfikacja medalowa.
W historii mistrzostw Polski seniorów na podium tej imprezy stanęło dotychczas w sumie 26 zawodniczek. Najwięcej medali – 13 wywalczyły: Aneta Sadach oraz Małgorzata Trybańska-Strońska zaś najwięcej złotych medali ma w dorobku Liliana Zagacka – 6. W tabeli kolorem wyróżniono zawodniczki, które wciąż są czynnymi lekkoatletkami.
Zmiany nazwisk.
Niektóre zawodniczki w trakcie kariery lekkoatletycznej zmieniały nazwiska. Poniżej podane są najpierw nazwiska panieńskie, a następnie po mężu:

</doc>
<doc id="2177986" url="https://pl.wikipedia.org/wiki?curid=2177986" title="Urdukuga">
Urdukuga



</doc>
<doc id="2177987" url="https://pl.wikipedia.org/wiki?curid=2177987" title="Medal Niepodległości Litwy">
Medal Niepodległości Litwy

Medal Niepodległości Litwy (lit. "Lietuvos nepriklausomybės medalis") – jedno z litewskich odznaczeń państwowych ustanowione w 1928 w celu nagradzania obywateli za ich wkład w odzyskanie i umocnienie niepodległości Litwy.
Historia.
Medal Niepodległości Litwy został ustanowiony w 1928 na pamiątkę X rocznicy odzyskania niepodległości przez Litwę i był przyznawany do 1940. Medal zaprojektował artysta Juozas Zikaras, autor Pomnika Wolności w Kownie, z którego personifikacja Wolności posłużyła jako główny motyw medalu. Odznaczenie zostało zlikwidowane po zajęciu Litwy przez ZSRR. Po odzyskaniu niepodległości przez Litwę w 1991 odznaczenie zostało odnowione w niemal identycznej formie (dokonano jedynie drobnej modyfikacji daty w napisie na rewersie) i jest nadawane przez prezydenta kraju. W latach międzywojennych odznaczenie było produkowane przez szwajcarską firmę Huguenin. Obecnie jest wytwarzane w Wilnie przez mennicę państwową. 
Zasady nadawania.
W okresie międzywojennym medal był nadawany osobom, które w okresie zakazu druku w języku litewskim czcionkami łacińskimi, wprowadzonego po powstaniu styczniowym przez władze rosyjskie (1865), zajmowały się przemycaniem z Prus książek litewskich. Nagradzano nim także uczestników walk o niepodległość w latach 1918-1920, kawalerów Orderu Krzyża Pogoni, uczestników powstania w Kraju Kłajpedzkim z 1923. W latach 1928-1940 medalem zostało odznaczonych ponad 44 tys. osób. Po odzyskaniu niepodległości w 1991 medalem nagradza się osoby, które przyczyniły się do odzyskania niepodległości Litwy uczestnicząc zarówno w walce zbrojnej jak i w innych formach oporu wobec okupacji sowieckiej. W szczególności, w 2000 medalem odznaczono m.in. wszystkich sygnatariuszy Aktu Przywrócenia Państwa Litewskiego.
Opis odznaki.
Odznaką Medalu Niepodległości Litwy jest okrągły brązowy medal. Na awersie znajduje się stylizowana personifikacja Wolności z Pomnika Wolności w Kownie na tle wschodzącego słońca. Na rewersie medalu znajduje się napis: PER AMŽIUS BUDĖJĘ-LAISVĘ LAIMĖJOM PER AUKAS IR PASIŠVENTIMĄ 1000-2000 "(Przez wieki trwaliśmy - wolność zdobyliśmy ofiarami i poświęceniem 1000-2000)". W okresie międzywojennym napis ten był identyczny, różnił się jedynie datą: "1918-1928". Medal zawieszany jest na klamrze umocowanej na wstążce z żółtej mory z dwoma czarnymi paskami wzdłuż obu brzegów wstążki i oraz żółtą bordiurą. Szerokość wstążki 32 mm.

</doc>
<doc id="2177988" url="https://pl.wikipedia.org/wiki?curid=2177988" title="Jerzy Bardziński">
Jerzy Bardziński

 
Jerzy Bardziński (ur. 23 listopada 1893 w Sokołowie, zm. 26 października 1933 w Warszawie) – ziemianin, podpułkownik kawalerii Wojska Polskiego, olimpijczyk.
Życiorys.
Urodził się w majątku Sokołów, w rodzinie Jana i Izabeli z Ciechanowieckich. Jego pradziadem był Jan Nepomucen Bardziński.
Po zakończeniu I wojny światowej i odzyskaniu przez Polskę niepodległości został przyjęty do Wojska Polskiego. Brał udział w wojnie polsko-bolszewickiej. Dowodził między innymi 14 pułkiem ułanów.
W 1922 roku odznaczony dwukrotnie Krzyżem Walecznych jako rotmistrz byłego 1 pułku ułanów I Korpusu Polskiego w Rosji.
W latach 1921-1923 był "attaché" wojskowym przy Poselstwie RP w Londynie, pozostając oficerem nadetatowym 1 pułku ułanów. 3 maja 1922 roku został zweryfikowany w stopniu majora ze starszeństwem z dniem 1 czerwca 1919 roku i 36. lokatą w korpusie oficerów jazdy. Po powrocie do kraju pełnił służbę w macierzystym pułku w Suwałkach. 1 grudnia 1924 roku został mianowany podpułkownikiem ze starszeństwem z dniem 15 sierpnia 1924 roku i 6. lokatą w korpusie oficerów kawalerii. Następnie został przeniesiony do rezerwy. Pozostawał w ewidencji Powiatowej Komendy Uzupełnień Warszawa Miasto III. Posiadał przydział w rezerwie do 1 pułku Ułanów Krechowieckich.
Olimpijczyk z St. Moritz 1928; startował w piątkach bobslejowych (w latach późniejszych startowały tylko czwórki), gdzie zajął 16. miejsce. Jego partnerami w załodze byli : Antoni Bura, Józef Broel-Plater, Jerzy Potulicki i Jerzy Łucki
Zmarł 26 października 1933 roku w Warszawie. Został pochowany w grobie rodzinnym w Sokołowie. Był żonaty z Alicją Halama, z którą miał syna (ur. 27 października 1932 roku).

</doc>
<doc id="2177990" url="https://pl.wikipedia.org/wiki?curid=2177990" title="Trzy życzenia">
Trzy życzenia

Trzy życzenia – amerykański film familijny z 1995 roku.
Fabuła.
Tom Holman wiezie swoją rodzinę i o mało nie potrąca włóczęgi. To przypomina mu historię z jego dzieciństwa. W świąteczny dzień jego matka jechała z synem i potrąciła mężczyznę, łamiąc mu nogę. Jack - tak miał na imię - nie miał pieniędzy. Kobieta proponuje mu kurację w jej domu. W ich pozbawionym ojca domu Jack stał się szybko ostoją rodziny, pomógł jej przetrwać ciężkie chwile i spełnił skryte marzenia współmieszkańców.

</doc>
<doc id="2177991" url="https://pl.wikipedia.org/wiki?curid=2177991" title="Systemd">
Systemd

"systemd –" menadżer systemu i usług dla Linuksa, kompatybilny z Linux Standard Base oraz skryptami SysVinit. Nazwa systemd wywodzi się z Uniksowej konwencji nazewnictwa demonów (usług systemowych), tradycyjnie w formacie &lt;nazwa_usługi&gt; + 'd, często mylnie pisana jest z użyciem wielkich liter np. "SystemD".

</doc>
<doc id="2177992" url="https://pl.wikipedia.org/wiki?curid=2177992" title="Barbara Wojnar-Baran">
Barbara Wojnar-Baran



</doc>
<doc id="2177995" url="https://pl.wikipedia.org/wiki?curid=2177995" title="Łukasz Długosz">
Łukasz Długosz

Łukasz Długosz (ur. 22 października 1983 w Skarżysku-Kamiennej) – polski flecista.
Życiorys.
Absolwent studiów solistycznych w Hochschule für Musik und Theater w Monachium oraz studiów mistrzowskich w Conservatoire national supérieur de musique et de danse w Paryżu oraz na Uniwersytecie Yale w New Haven.
Jest laureatem ogólnopolskich konkursów fletowych oraz zdobywcą czołowych nagród na kilkunastu konkursach międzynarodowych, do których zaliczają się 8. Międzynarodowy Konkurs Fletowy im. Jean Pierre Rampala w Paryżu, 3. Międzynarodowy Konkurs Fletowy im. Carla Nielsena w Odense, 1. Międzynarodowy Konkurs Fletowy im. Theobalda Böhma w Monachium oraz 5. Międzynarodowy Konkurs Fletowy im. Leonardo de Lorenzo w Viggiano.
Koncertuje jako solista i kameralista w kraju i za granicą. Współpracuje z wieloma renomowanymi orkiestrami. Jako solista występował m.in.: w Musikverein Goldener Saal oraz Konzerthaus w Wiedniu, Konzerthaus w Berlinie, Gasteig Carl Orff Saal oraz Herkulessaal w Monachium. Grał pod batutą takich gwiazd jak Zubin Mehta, James Levine, Mariss Jansons, Jerzy Maksymiuk czy Jacek Kaspszyk. Był wielokrotnie zapraszany do wykonania koncertu fletowego Krzysztofa Pendereckiego pod batutą kompozytora.
W 2010 miał swój debiut fonograficzny z London Symphony Orchestra, z którą nagrał płytę z koncertem fletowym Michaela Colina. Jego liczne nagrania płytowe zostały wysoko ocenione przez krytykę polską i europejską oraz otrzymał szereg nagród fonograficznych, w tym nagrodę International Classical Music Award.
Jego koncerty były wielokrotnie transmitowane przez najważniejsze rozgłośnie radiowe: BBC Radio 3, NDR, SWR, BR4, Deutschland Radio Kultur, Polskie Radio 2, Radio France, RMF Classic.
Na swoim koncie ma szereg prawykonań kompozycji polskich i zagranicznych twórców, między innymi Enjott Schneidera, Pawła Mykietyna, Grażyny Pstrokońskiej-Nawratil, Piotra Mossa, Michaela Colina i wielu innych. Jest jurorem ogólnopolskich i międzynarodowych konkursów fletowych.
Był dwukrotnie nominowany do Paszportów „Polityki” oraz nagrody Fryderyki i Gwarancje Kultury TVP Kultura. Otrzymał szereg prestiżowych nagród i stypendiów, m.in. Gasteig Musikpreis, Ministra Kultury i Dziedzictwa Narodowego, Zeit-Preis, Deutsche Stiftung Musikleben. Otrzymał statuetkę Orfeusz 2016, przyznany przez Zarząd Główny Stowarzyszenia Polskich Artystów Muzyków za wykonawstwo muzyki fletowej, w tym dzieł kompozytorów polskich. Za działalność kulturalną i promocję kultury polskiej został odznaczony Brązowym Medalem „Zasłużony Kulturze Gloria Artis”
Często koncertuje wspólnie z żoną Agatą Kielar-Długosz, również flecistką. 
W 2022 został odznaczony Krzyżem Kawalerskim Orderu Odrodzenia Polski.

</doc>
<doc id="2177996" url="https://pl.wikipedia.org/wiki?curid=2177996" title="Pixmac">
Pixmac

Pixmac – fotograficzna agencja stockowa, z bazą obrazów royalty-free przekraczającą 12 milionów zdjęć (hi-res), grafik wektorowych i ilustracji (clip-art).
Historia.
Pixmac został założony w 2008 r. w Czechach.
Równocześnie strona Pixmac dostępna jest na całym świecie, a w ponad 17 krajach - w lokalnych wersjach językowych, poprzez osobne domeny (URL).
Po dwóch latach działalności, Pixmac wkroczył do pierwszej dziesiątki agencji microstockowych na świecie.
Siedziba.
Główna siedziba firmy znajduje się w Pradze, skąd jej założyciel - Vita Valka - nadzoruje działania Zespołu Pixmac we wszystkich placówkach na świecie.
Od września 2009 Pixmac działa również w Polsce, udostępniając lokalną wersję strony www oraz polską obsługę użytkownika (tel./e-mail).
Zasoby.
Pixmac posiada swoją własną społeczność fotograficzną, która co dzień powiększa jego kolekcję fotografii i grafik royalty-free. 
Pixmac prezentuje również kolekcje z zasobów takich agencji, jak: Fotolia, Dreamstime, Yuri Arcurs, Image Source, Moodboard, Datacraft, Image Broker czy Science photo library.
Jedna z oferowanych przez Pixmac kolekcji zawiera Zdjęcia Darmowe, dostępne bez ograniczeń na licencji Creative Commons; 
Pixmac posiada też kolekcję zdjęć celebrytów (Osobistości), dostępną do użytku prywatnego.
Innowacje.
- Podobieństwo Wizualne - wyszukiwanie podobieństw nie poprzez słowa kluczowe, ale kształtu, koloru, układ elementów występujących na zdjęciu
- funkcja zoom - podgląd miniatur zdjęć
- Ulubione (zaawansowany lightbox) - narzędzie ułatwiające wyszukiwanie obrazów
Dostępne licencje.
Pixmac udostępnia obrazy kreatywne na dwóch rodzajach licencji RF: podstawowej i rozszerzonej. Kolekcja Darmowa podlega licencji Creative Commons. Fotografie z kolekcji Osobistości oferowane są jedynie do użytku prywatnego.
Działalność.
Pixmac wspiera akcje charytatywne oraz organizacje edukacyjne i pozarządowe.

</doc>
<doc id="2177997" url="https://pl.wikipedia.org/wiki?curid=2177997" title="Alan Pardew">
Alan Pardew

Alan Scott Pardew (ur. 18 lipca 1961 w Wimbledonie) – angielski trener piłkarski i piłkarz występujący na pozycji pomocnika.

</doc>
<doc id="2177998" url="https://pl.wikipedia.org/wiki?curid=2177998" title="Bogdan Bacik">
Bogdan Bacik

Bogdan Bacik (ur. 13 listopada 1965 w Siemianowicach Śląskich) – dr hab. nauk o kulturze fizycznej, biomechanik.
W 1989 ukończył studia z zakresu rehabilitacji ruchowej na Akademii Wychowania Fizycznego w Katowicach. W 1998 ukończył podyplomowe Studia Dydaktyki Szkoły Wyższej.
Jest profesorem nadzwyczajnym Katedry Motoryczności Człowieka AWF w Katowicach – Zakład Biomechaniki (Wydział Wychowania Fizycznego), gdzie zatrudniony jest od 1990. Od 2008 r. jest dziekanem Wydziału Wychowania Fizycznego Akademii Wychowania Fizycznego im. Jerzego Kukuczki w Katowicach. Członek Polskiego Towarzystwa Biomechaniki oraz Polskiego Towarzystwa Fizjoterapii. Instruktor rekreacji ruchowej w kajakarstwie. Przodownik turystyki kajakowej PTTK.
Uzyskane stopnie naukowe.
 (AWF Katowice)
Publikacje.
Łączny dorobek naukowy stanowi 85 opublikowanych prac oryginalnych i 1 monografia.

</doc>
<doc id="2177999" url="https://pl.wikipedia.org/wiki?curid=2177999" title="Specjalny Ośrodek Szkolno-Wychowawczy dla Dzieci i Młodzieży Słabo Widzącej i Niewidomej im. L. Braille’a w Bydgoszczy">
Specjalny Ośrodek Szkolno-Wychowawczy dla Dzieci i Młodzieży Słabo Widzącej i Niewidomej im. L. Braille’a w Bydgoszczy

Kujawsko-Pomorski Specjalny Ośrodek Szkolno-Wychowawczy Nr 1 dla Dzieci i Młodzieży Słabo Widzącej i Niewidomej im. L. Braille’a w Bydgoszczy – placówka oświatowo-wychowawcza w Bydgoszczy, ulokowana w zabytkowym budynku przy ul. Krasińskiego 10.
Położenie.
Budynek znajduje się w Śródmieściu Bydgoszczy, między ulicami: 3 Maja, Zygmunta Krasińskiego i Mikołaja Reja.
Historia.
Okres pruski.
Kolebką bydgoskiego Ośrodka był Zakład dla Dzieci Niewidomych w Wolsztynie, który otwarto 6 lipca 1853 r. z inicjatywy miejscowego aptekarza – filantropa o nazwisku Knechtel. W 1864 r. zakład przeszedł pod bezpośrednią administrację samorządu Prowincji Poznańskiej.
W 1865 r. Komisja Stanowa zaproponowała Sejmowi Pruskiemu budowę zakładu dla czterdzieściorga dzieci niewidomych obojga płci bez względu na wyznanie w Bydgoszczy. Propozycja ta została przyjęta przez Sejm 2 października 1868 r. Komisja Stanowa przyjęła od magistratu bydgoskiego darowiznę gruntu o powierzchni 2,13 morgi z przeznaczeniem pod budowę zakładu wychowania i nauczania niewidomych, zaś Sejm Wielkiego Księstwa Poznańskiego w latach 1864–1870 przeznaczył 28 tysięcy talarów na budowę budynku.
Trwająca kilka lat budowa zakładu dla ociemniałych została sfinalizowana wiosną 1872 roku oddaniem nowego budynku. Został on wzniesiony według projektu miejskiego radcy budowlanego Fritza Müllera. Miał dwa piętra, posiadał 37 pomieszczenia dla wychowanków, 4 mieszkania dla nauczycieli oraz pomieszczenia dla służby i portiera.
Równocześnie według uchwały sejmowej, przeniesiono jednoklasową szkołę z Wolsztyna do Bydgoszczy. Pierwszym dyrektorem zakładu w Bydgoszczy został Albert Kienel, doświadczony pedagog pracujący ok. 20 lat z niewidomymi w Wolsztynie. Pierwsi wychowankowie zjawili się w ośrodku 4 maja 1872 r.. Na początku XX wieku duży procent uczniów stanowiły dzieci polskie, względem których stosowane były silne naciski germanizacyjne.
Od momentu powstania ośrodek szybko stał się ostoją życia niewidomych na terenie zaboru pruskiego. W większości uczęszczali do niego uczniowie pochodzący z terenów Pomorza, Wielkopolski i Śląska. Na początku było ich 24 (docelowo szkoła mogła przyjąć do 40). Uczniowie kończyli sześcioklasową szkołę powszechną, następnie uzyskiwali kwalifikacje w zawodzie organisty, szczotkarza, koszykarza lub stroiciela instrumentów muzycznych. W 1886 r. mury opuścił pierwszy organista, w 1902 r. pierwszy szczotkarz, w 1906 r. pierwsza masażystka (w tej dziedzinie zakład był wówczas pionierem). Za rządów Antona Wittiga, ówczesnego dyrektora placówki (od 1882 r.), powstało schronisko dla niewidomych na rogu ulic Staszica i Kołłątaja, w którym wychowankowie znajdowali zatrudnienie. Była to odpowiedź na problemy dotyczące znalezienia pracy przez niepełnosprawnych absolwentów.
W latach 1906–1909 gmach zakładu rozbudowano, dobudowano dwa skrzydła boczne oraz poszerzono część środkową, dzięki czemu powstały nowe klasy szkolne, pomieszczenia warsztatowe, mieszkanie dla dyrektora. Odnowiono również aulę – wyposażając ją w nowe organy, a także fortepian firmy Carl Bechstein z 1893. Poza tym do budynku doprowadzono wodę, gaz, centralne ogrzewanie, telefon, a także zainstalowano windę kuchenną.
Okres międzywojenny.
Przejęcie zakładu przez władze polskie – Starostwo Krajowe w Poznaniu – nastąpiło 1 kwietnia 1920 roku. Placówka otrzymała nazwę Krajowy Zakład dla Ociemniałych i nazwa ta obowiązywała do 16 stycznia 1928 r., po czym zmieniono ją na Wojewódzki Zakład dla Ociemniałych. Z dniem 1 kwietnia 1938 r. nazwę ponownie zmieniono na: Zakład Ociemniałych Pomorskiego Wojewódzkiego Związku Komunalnego w Bydgoszczy.
Pierwszym dyrektorem zakładu w niepodległej Polsce był Bronisław Hausner. W 1926 r. obowiązki dyrektora przejął Józef Mencel – nauczyciel tegoż zakładu, który pełnił je do września 1939 roku.
Po roku 1921 do placówki przyjęto dzieci z północnych i zachodnich rejonów kraju. 
Liczba wychowanków w zakładzie wynosiła: 
Dzieci w placówce uczono w programie siedmioletniej szkoły powszechnej. Oprócz nauki ogólnej uczono wychowanków zawodu m.in. szczotkarstwa, koszykarstwa, dziewiarstwa ręcznego, strojenia fortepianów, a najzdolniejszych kształcono na muzyków, głównie organistów. Zakład prowadził również sklep artykułów własnego wyrobu.
W 1930 r. w ośrodku utworzono pierwszy w Polsce oddział dla dzieci słabowidzących.
Okres okupacji.
Po zajęciu Bydgoszczy przez hitlerowskie wojska okupacyjne Zakład dla Ociemniałych został zamknięty. 26 października 1939 r. umieszczono w budynku szkołę dla głuchoniemych. Rozszerzające się działania wojenne na froncie wschodnim zmusiły jednak władze III Rzeszy do likwidacji i tej szkoły. Od 1943 r. przebywali tu obywatele niemieccy z Hamburga, którzy na skutek bombardowań utracili mieszkania, zaś pod koniec wojny zorganizowano na miejscu niemiecki szpital wojskowy.
Okres powojenny.
W pierwszych powojennych latach w zakładzie mieściło się kilka różnych instytucji miejskich i państwowych. Władze oświatowe przejęły ponownie obiekt w lipcu 1947 r. przeznaczając go na Ośrodek Doskonalenia Władz Oświatowych. Jednak w wyniku działalności Władysława Winnickiego zwracającego uwagę na potrzebę kształcenia niewidomych, budynek powrócił do swoich pierwotnych funkcji.
Ponowne otwarcie zakładu nastąpiło 16 października 1948 roku. Nosił on nazwę: Zakład Wychowawczy dla Dzieci Niewidomych w Bydgoszczy i posiadał szkołę podstawową, średnią publiczną szkołę zawodową oraz internat. W 1949 roku został przejęty przez Kuratorium Bydgoskiego Okręgu Szkolnego i upaństwowiony. W 1967 r. zmieniono jego nazwę na Ośrodek Szkolno-Wychowawczy w Bydgoszczy.
Obowiązki dyrektora bydgoskiego zakładu w okresie powojennym kolejno pełnili: Władysław Winnicki, Feliks Banach, Jan Jakóbowski, Gertruda Pydyń oraz Zbigniew Pogodziński. W roku szkolnym 1972/73 liczba wychowanków wynosiła 183, a personelu 77 osób.
W 1972 r. w setną rocznicę powołania bydgoskiego ośrodka, nadano mu imię Louisa Braille’a, twórcy pisma punktowego dla niewidomych. W gmachu szkoły odsłonięto jego popiersie i tablicę pamiątkową. W tym czasie otwarto również Liceum Zawodowe. W 1977 r. oddano do użytku budynek warsztatów szkolnych, w których nauczano zawodów: ślusarza warsztatowego, szczotkarza i mechanika obróbki skrawaniem.
W 1982 r. placówkę przemianowano na Specjalny Ośrodek Szkolno-Wychowawczy im. Louisa Braille’a, jeden z siedmiu zakładów tego typu w kraju. Uczyło się wówczas w nim 164 wychowanków – zarówno w szkole podstawowej, trzyletniej zasadniczej szkole zawodowej i czteroletnim liceum zawodowym. W latach 70. i 80. XX w. ośrodek posiadał przedsiębiorstwa opiekuńcze, które zapewniały praktyki zawodowe i zatrudnienie dla absolwentów. Były to spółdzielnie niewidomych „Gryf” w Bydgoszczy i Gdańsku, Wojewódzkie Przedsiębiorstwo Komunikacyjne oraz Wojewódzka Spółdzielnia Ochrony Mienia w Bydgoszczy. W szkole wykonywano również różne przedmioty w kooperacji z zakładami: ZNTK, „Rometem”, BKBD, „Befaną”, Spółdzielnią Inwalidów Niewidomych w Gdyni i innymi.
Współczesność.
Od 2009 przy ośrodku działa stowarzyszenie "Visus Supremus", które prowadzi punkt konsultacyjno – diagnostyczny oraz wspiera edukację i rehabilitację niewidomych i słabowidzących.
W 2022 roku w skład ośrodka wchodziły:
Większość absolwentów liceum podejmuje dalszą naukę w szkołach wyższych i policealnych. Od 19 stycznia 1999 roku ośrodek, jako pierwsza placówka specjalistyczna, jest stowarzyszony z UNESCO.
Mieszkają tutaj i uczą się dzieci i młodzież dotknięta dysfunkcją wzroku (krótkowzroczność, katarakty, podwichnięcia soczewki, mechaniczne uszkodzenia oczu, wrodzone niewidzenie, inne). Zdecydowana większość wychowanków niedowidzi, reszta jest ociemniała zupełnie.
4 kwietnia 2014 roku Ośrodek ustanowił Rekord Guinnessa. Na bydgoskim Starym Rynku została zbudowana najdłuższa na świecie biała laska o długości 24,33 m.
W 2017 rok nastąpiło przekazanie przez bydgoski Ratusz budynku wilii przy 3 Maja 11 (parcela o powierzchni 200 m2), z pozytywną opinią konserwatora zabytków, by przeznaczyć go jako nową część kampusu i nowy składnik Ośrodka - przedszkole dla dzieci niewidomych.
W latach szkolnych 2021/2022 oraz 2022/2023 Ośrodek świętował Jubileusz 150-lecia istnienia, jako najdłużej działająca na ziemiach polskich szkoła dla osób z dysfunkcją wzroku. Kulminację obchodów stanowiła konferencja zorganizowana 21 października 2022 roku w Hotelu pod Orłem pod patronatem Agaty Kornhauser-Dudy Małżonki Prezydenta RP.
Budynki.
Charakterystyka.
Główny budynek ośrodka posiada dwa piętra. Na drugim i częściowo na pierwszym znajduje się internat dla wychowanków. W pozostałej części pierwszego piętra mieszczą się gabinety: lekarza, pielęgniarki oraz okulisty, izolatki, sala doświadczania świata, gabinet historyczny, oddział dla dzieci głuchoniewidomych i aula ośrodka. Na parterze są: sale lekcyjne, stołówka, gabinety dyrektora i wicedyrektora, kierownika internatu, rehabilitanta, psychologa i pedagoga szkolnego, pokój nauczycielski i sekretariat szkoły. W sąsiedztwie znajduje się jednopiętrowy pawilon warsztatów szkolnych i gimnazjum wzniesione w latach 1974–1975. Połączony z nowym trzykondygnacyjnym pawilonem edukacyjnym, który mieści 26 pomieszczeń dydaktycznych i pracowni warsztatowych, oddano do użytku 3 września 2012 roku z okazji 140-lecia ośrodka. Na boisku ośrodka znajdują się dwa place zabaw dla najmłodszych wychowanków internatu oraz dla uczniów przedszkola i szkoły podstawowej, parking dla pracowników, a od 2017 roku także plac orientacji przestrzennej i ruchu ulicznego "Miasteczko Bezpiecznego Bohatera". W pobliżu ośrodka, na rogu ulic Krasińskiego i Gimnazjalnej, znajduje się sala gimnastyczna, należąca początkowo do zakładu dla głuchoniemych, a od 1920 roku do szkoły dla niewidomych.
Do 1966 roku w skład kampusu Ośrodka wchodził także budynek Schroniska dla niewidomych przy ulicy Kołłątaja 9. Obiekt został wzniesiony w latach 1899–1901 w stylu eklektycznym, nawiązującym do manieryzmu niderlandzkiego według projektu bydgoskiego architekta Karla Bergnera, z inicjatywy dyrektora bydgoskiego Prowincjonalnego Zakładu dla niewidomych, Antona Wittiga. Budynek jest dwukondygnacyjny, z użytkowym poddaszem. Nad złoconym portalem wejściowym znajduje się reliefowy złocony napis "Blindenheim".
Architektura.
Rzut głównego budynku został założony na planie litery „E”, z niewielkimi skrzydłami w elewacji podwórzowej i środkowej, wspartymi w narożach wydatnymi przyporami. W części środkowej najwyższa kondygnacja w typie mezzanina, ujęta jest trzykondygnacyjnymi skrzydłami. Ryzality zwieńczone są trójkątnymi szczytami i zdobione tynkowanymi płycinami w formie czwórliścia. Ceglane elewacje dzielone są szerokimi fryzami. 
W 2015 roku w trakcie prac renowacyjnych starego budynku, przy wejściu do Ośrodka od strony ulicy Krasińskiego, w westybulu odkryto XIX-wieczne freski. 
Na przełomie 2015 i 2016 roku dokonano remontu i renowacji zabytkowej sali gimnastycznej na rogu ulic Gimnazjalnej i Krasińskiego. 
W 2020 roku przeprowadzono naprawy i prace konserwatorskie zabytkowego muru ogradzającego kampus Ośrodka od strony ulicy 3 Maja.
W trakcie obchodów jubileuszowych, w wakacje 2021 roku przeprowadzono renowację zabytkowej, polichromowanej belki stropowej i kolumny w stołówce, w głównym budynku Ośrodka, a w 2022 roku dokonano strojenia i konserwacji zabytkowego fortepianu C. Bechstein z 1893 roku.
W 2022 roku rozpoczęła się także rozbudowa i renowacja zabytkowej willi przy ulicy 3 Maja 11, przeznaczonej na specjalistyczne przedszkole dla dzieci niewidomych.

</doc>
<doc id="2178001" url="https://pl.wikipedia.org/wiki?curid=2178001" title="Teodor Wieliszek">
Teodor Wieliszek

Teodor Wieliszek (ur. 2 listopada 1898 w Łodzi, zm. 26 sierpnia 1952 w Falkensee) – polski piłkarz, obrońca.
Był piłkarzem Klubu Turystów Łódź. W reprezentacji Polski wystąpił tylko raz, w rozegranym 4 lipca 1926 spotkaniu ze Estonią, które Polska wygrała 2:0.

</doc>
<doc id="2178006" url="https://pl.wikipedia.org/wiki?curid=2178006" title="Metal Gear Solid 4">
Metal Gear Solid 4



</doc>
<doc id="2178008" url="https://pl.wikipedia.org/wiki?curid=2178008" title="Feridun">
Feridun

Feridun (również Traetona) – mityczny syn Atbina (Atwija) z rodu Kajomarsa, potomków Dżemszyda.
Narodził się po złożeniu ofiary haomy przez swego ojca, Atwija (lub Atbina). Aby nie mógł odzyskać tronu Zahhak (Ażi Dahaka) usiłował go zabić ale udało mu się tylko zabić jego ojca. Wraz z matką i braćmi Feridun ucieka w góry gdzie zostaje oddany na wychowanie pobożnemu pustelnikowi. Gdy jest w wieku nastoletnim, otrzymuje od kowali żelazną maczugę w kształcie krowiej głowy i wyrusza do stolicy Aži Dahaka - Babilonu. Pod nieobecność władcy przejął władzę (wsparty przez Kawe) pozostawiając jako marszałka dworu Kondrowa i uwalniając siostry Dżemszyda - Sahanhawacz i Arenawacz. Po wyjeździe ze stolicy spotkawszy Zahhaka chciał go zabić lecz powstrzymany przez anioła (aby uniknąć kary za królobójstwo) zawiózł go na górę Demawend, gdzie go przywiązał aż do końca czasu. Zwycięstwo to miało miejsce na Mehrgan, jesienne święto Mitry.
Feridun pojął za żony obydwie uratowane królewny i doczekał się trzech synów. W drodze do króla Sarwa poddał ich próbie przemieniając się w atakującego ich smoka i obserwując ich zachowanie. Następnie ujawnił swoją tożsamość i zależnie od zachowania nadał imiona - najstarszemu Salm (wybrał spokój i bezpieczeństwo schodząc smokowi z drogi), średniemu Tur (rzucił się na smoka) i najmłodszemu Iradża (zaczął się modlić). Następnie Salmowi dał kraje zachodu, Turowi stepy wschodu, Iradżowi Iran wraz ze stolicą. Bracia w przypływie zawiści zabili Iradża. Zrozpaczony Feridun dowiedział się o urodzeniu się w haremie Iradża jego córki, kazał wychowywać ją w tajemnicy i wydał ją za Manuczehra. Manuczehr pobił Salma i Tura. Z powodu podeszłego wieku Feridun przekazał mu tron i berło królewskie. Jako opiekuna polecił mu Garszaspa.
Interpretacja mitu.
Najważniejsza wydaje się idea podziału królestwa na trzy części (awestyjskie imię Feriduna - Traetona - oznacza "Potrójny", "Trójciały"). Może chodzić o podział na kraj Sairima na zachodzie (Sarmacja?), właściwy Iran i Turan czy Turańczyków na wschodzie.

</doc>
<doc id="2178009" url="https://pl.wikipedia.org/wiki?curid=2178009" title="Jan Drapała">
Jan Drapała

Jan Drapała (ur. 17 czerwca 1899 we Lwowie, zm. na przełomie marca i kwietnia 1945) – polski piłkarz, bramkarz, lekkoatleta, tenisista.
W reprezentacji Polski wystąpił tylko raz, w rozegranym 3 października 1926 spotkaniu ze Szwecją, które Polska przegrała 1:3. Na kilka minut zastąpił Stefana Kisielińskiego. Był wówczas piłkarzem Czarnych Lwów.

</doc>
<doc id="2178010" url="https://pl.wikipedia.org/wiki?curid=2178010" title="Cmentarz wojenny w Studzienicznej">
Cmentarz wojenny w Studzienicznej

Cmentarz wojenny w Studzienicznej – cmentarz z I wojny światowej, położony w okolicach Studzienicznej (administracyjna część Augustowa).
Cmentarz znajduje się w lesie przy drodze łączącej Studzieniczną i Sajenek. Tablica na cmentarzu informuje, że pochowanych jest 41 żołnierzy niemieckich i 42 rosyjskich (według wpisu w Ogólnopolskiej Komputerowej Bazie Cmentarzy Wojennych - 58 żołnierzy rosyjskich ). Cmentarz ogrodzony jest drewnianym płotem. Ziemne mogiły porośnięte są mchem. Na cmentarzu znajdują się dwa drewniane krzyże.

</doc>
<doc id="2178012" url="https://pl.wikipedia.org/wiki?curid=2178012" title="Brian Chaplin">
Brian Chaplin



</doc>
<doc id="2178014" url="https://pl.wikipedia.org/wiki?curid=2178014" title="Ur-nigin">
Ur-nigin

Un-nigin – według "Sumeryjskiej listy królów" pierwszy władca należący do IV dynastii z Uruk. Dotyczący go fragment brzmi następująco:
„"W Uruk Ur-nigin został królem i panował przez 7 lat"”.

</doc>
<doc id="2178015" url="https://pl.wikipedia.org/wiki?curid=2178015" title="Locnville">
Locnville

Locnville – południowoafrykański zespół, w którego skład wchodzi dwójka braci bliźniaków: Andrew i Brian Chaplin. 
Andrew i Brian zaczęli pasjonować się muzyką kiedy mieli 6 lat i dostali wówczas pierwszą gitarę. Bardzo inspirowała ich muzyka takich zespołów, jak m.in. Pink Floyd, czy Oasis. Andrew i Brian zaczynali swoją karierę w rodzinnym mieście w Kapsztadzie. Mimo młodego wieku nagrali swój pierwszy singiel pt. "Amnesia". 
Między 8 a 12 rokiem życia duet "Chaplinów" założył rockową grupę, w której Brian grał na perkusji, natomiast Andrew na gitarze. W 2001 r. bliźniacy wraz z matką powrócili do Stanów, gdzie zaczęli tworzyć inny styl muzyki niż dotychczas. Zaczęli tworzyć hip-hop. W 2003 r. Andrew i Brian wrócili do ojca i zaczęli produkować muzykę, jaką zaczęli w Stanach, dodając do tego rap. W 2005 r. bliźniacy mając 15 lat wzięli udział w konkursie "Hip Hop Indaba". Po koncercie telewizja RPA zaprosiła ich do swego programu. Duet w późniejszym czasie podpisał kontrakt z kanałem "Showbiz Report". Nagrali demo kasety pt. "Making a Name for Us", w której chodziło o wpływ, jaki na bliźniaków ma hip-hop. 
Nagrali również piosenkę promującą kasetę "What If I Said". W 2006 r. Andrew i Brian kontynuowali współpracę z Le Roux. Le Roux podtrzymywał swoją ideę, żeby nie rozdzielać braci, aby mogli nagrywać i tworzyć razem, tak jak inni afrykańcy artyści. Z Le Roux bracia tworzyli muzykę hip hop, rock, kwaito oraz R&amp;B. Locnville wydali w lutym 2010 r. album, który nosi nazwę "Sun In My Pocket". Album odniósł sukces, gdyż zajął 1 miejsce na liście najlepiej sprzedających się albumów w południowej Afryce. "Sun in my Pocket" zawiera 3 single.
Locnville został nominowany przez afrykańską telewizję do nagrody w kategorii "Najlepszy Przybysz", dla piosenki "Sun In My Pocket", w 2010 r. Locnville wygrał nominację i odebrał nagrodę w teatrze "Monte Casino" w Johannesburgu 28 lutego 2010 r.

</doc>
<doc id="2178017" url="https://pl.wikipedia.org/wiki?curid=2178017" title="41 Dywizja Strzelecka (ZSRR)">
41 Dywizja Strzelecka (ZSRR)

41 Dywizja Strzelecka () – związek taktyczny piechoty Armii Czerwonej.
W czerwcu 1941 roku pod dow. płk G.N. Makuszewa w składzie 6 Korpusu Strzeleckiego, 6 Armii Okręgu Kijowskiego.
Struktura organizacyjna.
W jej skład wchodziły:

</doc>
<doc id="2178018" url="https://pl.wikipedia.org/wiki?curid=2178018" title="Ur-gigir">
Ur-gigir

Un-gigir – według "Sumeryjskiej listy królów" drugi władca należący do IV dynastii z Uruk. Dotyczący go fragment brzmi następująco:
„"Ur-gigir ( z Uruk), syn Ur-nigina, panował przez 6 lat"”.

</doc>
<doc id="2178020" url="https://pl.wikipedia.org/wiki?curid=2178020" title="Spas Delew">
Spas Delew

Spas Borisławow Delew (, ur. 22 września 1989 w Kluczu) – bułgarski piłkarz występujący na pozycji pomocnika lub napastnika w Łudogorcu Razgrad oraz w reprezentacji Bułgarii.
Kariera klubowa.
Delew jest wychowankiem Bełasicy Petricz. Następnie grał w Pirinie Błagojewgrad. W barwach tego klubu zadebiutował w II lidze bułgarskiej w sezonie 2008/09. Pod koniec 2008 roku doszło do fuzji z innym klubem PFC Pirin Błagojewgrad występującym w I lidze bułgarskiej i Delew spędził drugą część sezonu, grając w najwyższej klasie rozgrywkowej w Bułgarii. Następnie został wypożyczony do CSKA Sofia, a po sezonie został definitywnie zawodnikiem tego klubu za kwotę 230 tysięcy euro. W styczniu 2012 podpisał 3,5 letni kontrakt z tureckim Mersin i przeszedł do tego klubu za kwotę 1 mln Euro. W Mersin nie mógł się zaaklimatyzować, po pół roku rozwiązał kontrakt i wrócił do CSKA Sofia. W lipcu 2016 roku wraz z końcem umowy z Beroe Stara Zagora podpisał trzyletni kontrakt z Pogonią Szczecin.
Kariera reprezentacyjna.
25 marca 2017 strzelił dwie pierwsze bramki w karierze dla reprezentacji Bułgarii w wygranym 2:0 meczu eliminacji do Mistrzostw Świata z Holandią. Za ten występ został wybrany przez magazyn "France Football" do jedenastki V kolejki eliminacji do Mistrzostw Świata.

</doc>
<doc id="2178021" url="https://pl.wikipedia.org/wiki?curid=2178021" title="Meredith Gardner">
Meredith Gardner

Meredith Gardner (ur. 29 czerwca 1961 w Toronto) – kanadyjska narciarka, uprawiająca narciarstwo dowolne. Zdobyła brązowe medale w skokach akrobatycznych na mistrzostwach świata w Tignes oraz w kombinacji podczas mistrzostw świata w Oberjoch. Nigdy nie startowała na igrzyskach olimpijskich.
Najlepsze wyniki w Pucharze Świata osiągnęła w sezonach 1984/1985 i 1987/1988, kiedy to zajmowała drugie miejsce w klasyfikacji generalnej i klasyfikacji kombinacji, a w klasyfikacji skoków akrobatycznych wywalczyła małą kryształową kulę. W sezonie 1988/1989 również była druga w klasyfikacji generalnej, a w klasyfikacji skoków była trzecia. ponadto w sezonie 1983/1984 była trzecia w klasyfikacji generalnej i klasyfikacji kombinacji, a w sezonie 1985/1986 była odpowiednio trzecia i druga.
W 1989 r. zakończyła karierę.
Osiągnięcia.
Puchar Świata.
Miejsca na podium.
W sumie 19 zwycięstw, 22 drugie i 23 trzecie miejsca.

</doc>
<doc id="2178022" url="https://pl.wikipedia.org/wiki?curid=2178022" title="Spas Delev">
Spas Delev



</doc>
<doc id="2178023" url="https://pl.wikipedia.org/wiki?curid=2178023" title="Kuda">
Kuda

Kuda – według "Sumeryjskiej listy królów" trzeci władca należący do IV dynastii z Uruk. Dotyczący go fragment brzmi następująco:
„"Kuda (z Uruk) panował przez 6 lat"”.

</doc>
<doc id="2178024" url="https://pl.wikipedia.org/wiki?curid=2178024" title="Puzur-ili">
Puzur-ili

Puzur-ili – według "Sumeryjskiej listy królów" czwarty władca należący do IV dynastii z Uruk. Dotyczący go fragment brzmi następująco:
„"Puzur-ili (z Uruk) panował przez 5 lat"”.

</doc>
<doc id="2178027" url="https://pl.wikipedia.org/wiki?curid=2178027" title="Barbara Wojnar">
Barbara Wojnar



</doc>
<doc id="2178030" url="https://pl.wikipedia.org/wiki?curid=2178030" title="Ur-Utu z Uruk">
Ur-Utu z Uruk

Ur-Utu (sum. ur-dutu; tłum. „"sługa boga Utu"”) – według "Sumeryjskiej listy królów" piąty, ostatni władca należący do IV dynastii z Uruk. Dotyczący go fragment brzmi następująco:
„"Ur-Utu (z Uruk) panował przez 6 lat"”.
Następnie "Sumeryjska lista królów" stwierdza, iż „"Uruk zostało pokonane, a (siedziba) królestwa została przeniesiona do armii/wojsk z Gutium"”.

</doc>
<doc id="2178032" url="https://pl.wikipedia.org/wiki?curid=2178032" title="Timothy Giaccardo">
Timothy Giaccardo



</doc>
<doc id="2178033" url="https://pl.wikipedia.org/wiki?curid=2178033" title="Oslac">
Oslac

Oslac (fl. 966–975) uważany jest za pierwszego earla Yorku i przyległych terytoriów o powierzchni zbliżonej do Nortumbrii. Ze względu na ubogość źródeł historycznych jego pochodzenie jest niejasne i historycy spierają się w kwestiach dotyczących jego rodziny i tożsamości etnicznej. Uważa się, że Oslac został earlem Yorku w roku 966 i sprawował urząd aż do swego upadku w 975 roku.
Oslac zdaje się być pierwszym earlem południowej, a nie zjednoczonej, Nortumbrii, choć została ona rozdzielona na dwa hrabstwa dopiero po jego śmierci. O jego karierze earla niewiele wiadomo, poza legendą mówiącą, że eskortował króla Kennetha II Szkockiego na angielski dwór oraz że został usunięty z Anglii w roku 975. Wszelkie informacje na temat jego życia po tym wydarzeniu są niepotwierdzone. Miał jednego znanego syna, ale nie wiadomo, czy kiedykolwiek został on jego sukcesorem.
Początki.
Początki Oslaca są niejasne. Żadne dostępne źródła nie wskazują na jakiekolwiek relacje ze znanymi osobistościami. Według niektórych historyków imię Oslac sugeruje nordyckie pochodzenie. Susan Whitelock wskazuje na fakt, że imię Oslac jest często zangielszczoną wersją staroskandynawskiego imienia Áslákr, podczas gdy autorzy hasła o Oslacu w "Biographical Dictionary of Dark Age Britain" („Biograficzny słownik ciemnych wieków Brytanii”) komentują, że imię to sugeruje pochodzenie z Danelagh, co stanowiłoby poparcie dla teorii, że to syn Oslaca, Thored, władał po nim ziemiami Cambridgeshire.
Z drugiej strony, Oslac to też typowo angielskie imię. Element "Os" w imieniu Oslac pojawia się w imieniu poprzedniego earla Yorku – Osulfa z Bamburghu. Wskazuje to na związki z rodziną Bamburgh z północnej Anglii.
Akcesja.
"Kronika anglosaska" ("Anglo-Saxon Chronicle") zawiera zapisek dotyczący najazdu Thoreda, syna Gunnara, na Westmoreland w 966 roku i fakt przejęcia ealdormanu przez Oslaca. Niektórzy historycy biorą to za znak, iż Oslac stał się starszym ealdormanem całej Nortumbrii, włączając w to terytorium Bamburghu.
Istnieją zapisy na temat Oslaca poświadczającego w roku 963 nadawanie włości feudalnych, co może znaczyć, że już wtedy był earlem i implikowałoby to śmierć lub pochówek jego poprzednika Osulfa.
Niektóre z tych aktów nadania ziem są dość problematyczne jako dokumenty źródłowe, choć zapisane są tylko w późnych kartulariuszach, do których mogły wkraść się błędy w czasie ich przepisywania. Ponadto dekret z 966 roku wydany przez księcia Thoreda jest poświadczony przez Oslaca, co sugeruje akcesję ealdormanu York przed rokiem 966.
Podział Nortumbrii.
"De primo Saxonum adventu", jedenasto- bądź dwunastowieczny zbiór dzieł historycznych z wcześniejszych czasów, dowodzi, iż po śmierci Osulfa Nortumbria została podzielona na dwie części. Eadulf Evil-child (z ang. "złe dziecię") otrzymał ziemie pomiędzy zatoką Firth of Forth i rzeką Tees, a Oslac tereny pomiędzy ujściem rzek Humber i Tees.
Według Johna z Wallingfordu król Edgar podjął decyzję o takim podziale na wiecu w Yorku po to, by obszarem tym nie zarządzał tylko jeden człowiek. "Historia Regum" twierdzi, że taki podział miał miejsce nie w czasach Oslaca, lecz Osulfa i linią graniczną była raczej rzeka Tyne niż Tees. To sprawozdanie jest postrzegane jako mało wiarygodne.
Dokonania.
Oslac niejednokrotnie poświadczał akty prawne króla Edgara i sprawiał wrażenie oddanego sługi.
"De primo Saxonum adventu" podaje, że Oslac wraz z Eadulfem z Bamburgha i biskupem Chester-le-Street Ælfsige'iem towarzyszyli szkockiemu królowi Cináedowi mac Maíl Coluimowi w drodze do rezydującego w Wesseksie króla Anglii Edgara Spokojnego:
 Dwaj earlowie (Oslac i Eadwulf) wraz z Ælfsige'iem, biskupem St Cuthbert [968-90] eskortowali Cinaeda do króla Edgara. Kiedy Cinead oddał królowi należyty hołd, otrzymał w darze ziemię Lothian, po czym został odesłany do swych nowych ziem.
O ile do tego wydarzenia w ogóle doszło, to musiało mieć miejsce między rokiem 968 a 975, czyli w latach, kiedy Ælfsige był biskupem, a Edgar umarł. Richard Fletcher datuje to wydarzenie na rok 973.
Historyk Geoffrey Barrow uważa, że to wydarzenie zapoczątkowało okres szkockiego panowania nad ziemiami położonymi pomiędzy rzeką Tweed i zatoką Firth of Forth (nazywanymi łącznie regionem Lothian). Alex Woolf sugeruje, że informacja dotycząca regionu Lothian mogła być nieprawdziwa. Miała ona jedynie uwiarygodnić zdarzenie, podczas którego król Szkocji w zamian za ziemie oddał hołd Anglii.
Upadek i spuścizna.
Tuż po śmierci króla Edgara w roku 975 Oslac został wygnany z Anglii. "Kronika anglosaska" nie podaje przyczyny banicji. Wersja C tejże kroniki opisuje owo zdarzenie następująco:
Mężnego Oslaca wypędzono z domu rodzinnego. Siwowłosy, światły mąż, zdolny mówca wygnany z ojcowizny gnany był przez wzburzone morze – siedlisko głuptaków, niespokojne wody, ojczyznę wielorybów.
Historyk Richard Fletcher sugeruje, że upadek Oslaca mógł być spowodowany jego protestami w sprawie przejęcia tronu przez Edwarda Męczennika.
Według "Historia Eliensis" Oslac był ojcem "Thortha", czyli Thoreda. Jego następcą był mężczyzna imieniem Thored. Nie jest jednak historycznie potwierdzone, czy ów Thored był synem Oslaca, czy Gunnera, lecz historycy są bardziej skłonni uznać drugą wersję.
"Gesta Herwardi" podaje, że jego praprawnuczka Aedeva (Edith) była matką Herewarda Ostrożnego.

</doc>
<doc id="2178037" url="https://pl.wikipedia.org/wiki?curid=2178037" title="42 Dywizja Strzelecka (ZSRR)">
42 Dywizja Strzelecka (ZSRR)

42 Dywizja Strzelecka () – związek taktyczny piechoty Armii Czerwonej.
Sformowana 17 stycznia 1940 roku w Leningradzkim Okręgu Wojskowym z samodzielnych pododdziałów piechoty i batalionów roboczych Karelskiego Okręgu Wojskowego jako 42 Zmechanizowana Dywizja Strzelecka. 
Po wojnie zimowej z Finlandią w sierpniu 1940 została włączona w skład Zachodniego Specjalnego Okręgu Wojskowego. 
W czerwcu 1941 roku pod dow. płk I.S. Łazarenki w składzie 28 Korpusu Strzeleckiego, 4 Armii Okręgu Zachodniego. 
Rozformowana 27 grudnia 1941 roku. Jej numer przejęła dywizja sformowana w Nadwołżańskim Okręgu Wojskowym.
Struktura organizacyjna.
W 1943 roku w składzie 33 Armii walczyła pod Lenino.

</doc>
<doc id="2178040" url="https://pl.wikipedia.org/wiki?curid=2178040" title="Melanie Palenik">
Melanie Palenik

Melanie Jaye Palenik-Simboli (ur. 30 marca 1966 w Windsor) – amerykańska narciarka, uprawiająca narciarstwo dowolne. Jej największym sukcesem jest złoty medal w kombinacji wywalczony podczas mistrzostw świata w Oberjoch. Na tych samych mistrzostwach wywalczyła także brązowy medal skokach akrobatycznych. Zajęła także 6 miejsca w jeździe po muldach i balecie narciarskim oraz 1. miejsce w skokach akrobatycznych na igrzyskach olimpijskich w Calgary, jednakże narciarstwo dowolne było na tych igrzyskach tylko sportem pokazowym, więc medali nie przyznawano.
Najlepsze wyniki w Pucharze Świata osiągnęła w sezonie 1988/1989, kiedy to zajęła trzecie miejsce w klasyfikacji generalnej, klasyfikacji kombinacji oraz w klasyfikacji skoków akrobatycznych. Ponadto w sezonie 1987/1988 była trzecia w klasyfikacji generalnej i klasyfikacji kombinacji, a w sezonie 1986/1987 była odpowiednio trzecia i druga.
W 1991 r. zakończyła karierę.
Osiągnięcia.
Puchar Świata.
Miejsca na podium.
W sumie 6 zwycięstw, 12 drugich i 16 trzecich miejsc.

</doc>
<doc id="2178042" url="https://pl.wikipedia.org/wiki?curid=2178042" title="Akszauhini">
Akszauhini

Akszauhini (Dewanagari: अक्शौहिणी) – wspominana w Śrimad-Bhagawatam formacja militarna składająca się z:
__SPIS__

</doc>
<doc id="2178055" url="https://pl.wikipedia.org/wiki?curid=2178055" title="Logitech G11">
Logitech G11

Logitech G11 – klawiatura firmy Logitech zaprojektowana specjalnie dla graczy. Zawiera 18 klawiszy makro do których można przypisać po 3 makra. Jest podobna do swojej poprzedniczki G15 z tą różnicą, że nie posiada wyświetlacza LCD. Pomimo tego, że była projektowana głównie do gier, "elastyczność" jej zaawansowanych funkcji jest również wartościowa w wykorzystaniu zawodowym do takich celów jak edycja wideo i programowanie.
Wymiary: długość 550 mm, szerokość 220 mm (z podkładką na nadgarstki 270 mm), wysokość 40 mm (z rozłożonymi nóżkami)

</doc>
<doc id="2178064" url="https://pl.wikipedia.org/wiki?curid=2178064" title="Kristean Porter">
Kristean Porter

Kristean Porter (ur. 3 września 1971 w Biloxi) – amerykańska narciarka, uprawiająca narciarstwo dowolne. Jej największym sukcesem jest złoty medal w kombinacji wywalczony podczas mistrzostw świata w La Clusaz. Ponadto na mistrzostwach świata w Altenmarkt wywalczyła brązowe medale skokach akrobatycznych i kombinacji, a na mistrzostwach świata w Lake Placid zdobyła brązowy medal w kombinacji. Zajęła także 20 miejsca w skokach akrobatycznych na igrzyskach olimpijskich w Lillehammer.
Najlepsze wyniki w Pucharze Świata osiągnęła w sezonie 1994/1995, kiedy to triumfowała w klasyfikacji generalnej, a klasyfikacji kombinacji była druga. Ponadto w sezonie 1987/1988 była trzecia w klasyfikacji generalnej i klasyfikacji kombinacji, a w sezonie 1986/1987 była odpowiednio trzecia i druga.
W 1997 r. zakończyła karierę.
Osiągnięcia.
Puchar Świata.
Miejsca na podium.
W sumie 6 zwycięstw, 11 drugich i 14 trzecich miejsc.

</doc>
<doc id="2178065" url="https://pl.wikipedia.org/wiki?curid=2178065" title="Honor Oak Park (stacja kolejowa)">
Honor Oak Park (stacja kolejowa)

Honor Oak Park – stacja kolejowa w Londynie, na terenie London Borough of Lewisham, zarządzana przez London Overground, w którego sieci stanowi część East London Line. Na stacji zatrzymują się również pociągi firmy Southern. W roku statystycznym 2008/09 ze stacji skorzystało ok. 1,462 mln pasażerów.

</doc>
<doc id="2178067" url="https://pl.wikipedia.org/wiki?curid=2178067" title="Daniel Wenig">
Daniel Wenig

Daniel Wenig (ur. 12 sierpnia 1991) – niemiecki skoczek narciarski, reprezentant klubu SK Berchtesgaden. Srebrny medalista mistrzostw świata juniorów (2011).
W reprezentacji zadebiutował 30 czerwca 2006, podczas zawodów FIS Cup w Bischofshofen.
7 grudnia 2010 po raz pierwszy uplasował się w pierwszej piątce zawodów Pucharu Kontynentalnego, zajmując 5. miejsce w Rovaniemi. Na podium po raz pierwszy stanął w styczniu 2013, zwyciężając w Zakopanem.
W Pucharze Świata zadebiutował w zawodach 62. Turnieju Czterech Skoczni, 29 grudnia 2013 w Oberstdorfie, zajmując 43. miejsce. Pierwsze punkty cyklu zdobył dokładnie rok później na tej samej skoczni, zajmując 22. miejsce.
Po sezonie 2015/2016 zakończył karierę.

</doc>
<doc id="2178069" url="https://pl.wikipedia.org/wiki?curid=2178069" title="Haggerston (stacja kolejowa)">
Haggerston (stacja kolejowa)

Haggerston – stacja kolejowa w Londynie, na terenie London Borough of Hackney, zarządzana i obsługiwana przez London Overground jako część zmodernizowanej East London Line, oddanej do użytku w kwietniu 2010 roku. Obecna stacja jest drugą działającą w tym miejscu. Pierwsza, nosząca taką samą nazwę, działała w latach 1867-1940 w ramach sieci metra, jednak doznała bardzo poważnych zniszczeń w czasie bombardowań Londynu podczas II wojny światowej. Po wojnie postanowiono już jej nie odbudowywać, aż do roku 2007, gdy rozpoczęła się budowa obecnej stacji. Otwarty w 2010 budynek został zaprojektowany przez pracownię Acanthus LW Architects.

</doc>
<doc id="2178071" url="https://pl.wikipedia.org/wiki?curid=2178071" title="Igor Winiczenko">
Igor Winiczenko

Igor Aleksiejewicz Winiczenko (ros. Игорь Алексеевич Виниченко, ur. 11 kwietnia 1984 w Moskwie) – rosyjski lekkoatleta, młociarz.
Zdobył brązowy medal uniwersjady w 2007. Brał udział w igrzyskach olimpijskich (2008) jednak nie awansował do finału. Bronił barw narodowych w finale mistrzostw globu w 2009 roku jednak nie oddał wówczas żadnej ważnej próby. Startował w mistrzostwach Europy w Barcelonie (2010), w których zajął 8 miejsce. Medalista mistrzostw kraju (także w kategorii juniorów) oraz reprezentant Rosji w pucharze Europy, drużynowym czempionacie Starego Kontynentu i zimowym pucharze w rzutach lekkoatletycznych.
W 2013 został zdyskwalifikowany na dwa lata za stosowanie niedozwolonego dopingu (do 12 marca 2015).
Jego rekord życiowy w rzucie młotem wynosi 80,00 m osiągnięty w lutym 2007 roku, podczas zawodów lekkoatletycznych w mieście Soczi.

</doc>
<doc id="2178075" url="https://pl.wikipedia.org/wiki?curid=2178075" title="Tantalus aethiopicus">
Tantalus aethiopicus



</doc>
<doc id="2178079" url="https://pl.wikipedia.org/wiki?curid=2178079" title="Pomnik Ofiar Zbrodni Katyńskiej we Wrocławiu">
Pomnik Ofiar Zbrodni Katyńskiej we Wrocławiu

Pomnik Ofiar Zbrodni Katyńskiej ("Pomnik Ofiar Katynia, Miednoje i Charkowa, więźniów obozów Kozielsk, Starobielsk, Ostaszków") we Wrocławiu – pomnik upamiętniający ofiary zbrodni katyńskiej. Autorem projektu pomnika jest Tadeusz Tchórzewski. Budowany w latach 1994-2000.
Uroczystość odsłonięcia pomnika odbyła się 22 września 2000 r. Odsłonięcia dokonał (w obecności rodzin pomordowanych, władz Wrocławia i Województwa Dolnośląskiego, przedstawicieli duchowieństwa, Wojska Polskiego, Policji i kombatantów), Andrzej Przewoźnik.
Pomnik usytuowany jest na planie krzyża, na powierzchni 380 m2. Ma formę czterech płyt granitowych oraz dwóch figur z brązu: Anioła Śmierci i Piety Katyńskiej - Matki-Ojczyzny trzymającej w ramionach zamordowanego jeńca. Na ścianie postumentu z lewej strony wyryte są nazwy miejsc zbrodni, zaś na postumencie, ze strony prawej – nazwy obozów jenieckich.
Na pomniku umieszczono tablicę z inskrypcją w języku polskim:

</doc>
<doc id="2178080" url="https://pl.wikipedia.org/wiki?curid=2178080" title="Ibis molucca">
Ibis molucca



</doc>
<doc id="2178081" url="https://pl.wikipedia.org/wiki?curid=2178081" title="Elfie Simchen">
Elfie Simchen

Elfie Simchen (ur. 11 lipca 1967 w Ludwigsburgu) – niemiecka narciarka, uprawiająca narciarstwo dowolne. Jej największym sukcesem jest srebrny medal w skokach akrobatycznych wywalczony podczas mistrzostw świata w Lake Placid. Zajęła 3. miejsce w tej samej konkurencji na igrzyskach olimpijskich w Albertville, jednakże medalu nie otrzymała, ponieważ skoki akrobatyczne były tylko konkurencją okazową. Zajęła także 9. miejsce w skokach akrobatycznych na igrzyskach olimpijskich w Lillehammer. Najlepsze wyniki w Pucharze Świata osiągnęła w sezonie 1990/1991, kiedy to zajęła 6. miejsce w klasyfikacji generalnej, a klasyfikacji skoków akrobatycznych wywalczyła małą kryształową kulę.
W 1994 r. zakończyła karierę.
Osiągnięcia.
Puchar Świata.
Miejsca na podium.
W sumie 9 zwycięstw, 5 drugich i 4 trzecie miejsca.

</doc>
<doc id="2178082" url="https://pl.wikipedia.org/wiki?curid=2178082" title="Notes 3D">
Notes 3D

Notes 3D – ósmy solowy album polskiego rapera Tedego. Za produkcję muzyczną w całości odpowiada Sir Michu. Album ukazał się 9 grudnia 2010 nakładem wytwórni Wielkie Joł. Album został udostępniony w formie digital stream na kanale YouTube – Tedewizja. Gościnnie w nagraniach wzięli udział: wokaliści Mateusz Krautwurst, Piotr Dymała, Agata „Seta” Sieradzka oraz raperzy Numer Raz i Zgrywus oraz zespół Jama Zła.
Nagrania promował teledysk do utworu „To jest mój rock”.
Album zadebiutował na 23. miejscu polskiej listy przebojów OLiS w Polsce.
Lista utworów.
Opracowano na podstawie materiału źródłowego.
Twórcy.
Opracowano na podstawie materiału źródłowego.

</doc>
<doc id="2178083" url="https://pl.wikipedia.org/wiki?curid=2178083" title="Pirus">
Pirus

Pirus lub Piru Street Boys są ulicznymi gangami głównie w Compton w Los Angeles, będące w większości jednocześnie setami większego gangu - Bloodsów.
Istnieje 14 setów Piru w Compton, 2 w Inglewood, 5 w Carson, 1 w Los Angeles, 1 w Watts, 1 w Willowbrook, 1 w San Diego i 1 w Nowym Yorku. Jest jeszcze wiele innych fałszywie się za nie podających. W dzisiejszych czasach, Piru jest tylko sojuszem gangów współpracujących z Bloods'ami. Jednak kiedyś, Piru byli niezależnym od nich gangiem, niekiedy popadającym z nimi w konflikty.

</doc>
<doc id="2178085" url="https://pl.wikipedia.org/wiki?curid=2178085" title="Mistrzostwa Armii Zaprzyjaźnionych w Lekkoatletyce 1979">
Mistrzostwa Armii Zaprzyjaźnionych w Lekkoatletyce 1979

Mistrzostwa Armii Zaprzyjaźnionych w Lekkoatletyce 1979 – wojskowe zawody lekkoatletyczne, które odbyły się w Poczdamie od 30 sierpnia do 1 września. W imprezie startowali wyłącznie mężczyźni.

</doc>
<doc id="2178087" url="https://pl.wikipedia.org/wiki?curid=2178087" title="Jukar">
Jukar

, lokalnie zwane jukara – gatunek literacki w ustnej tradycji Ajnów. Są to długie, wyrafinowane stylistycznie poematy narracyjne o rozbudowanej fabule, wyśpiewywane lub recytowane przez danego narratora. Wykonanie jednego "jukaru" trwało zazwyczaj całą noc, a niejednokrotnie kilka nocy z rzędu. Nazwa "jukar" oznacza „imitację” i odnosi się do imitowania przez narratora głosu aktualnego bohatera. Opowieści były często przedstawiane w pierwszej osobie i przeważnie zaczynały się od autoprezentacji. Zgodnie z ajnoską legendą "jukary" to historie, które niegdyś opowiadali Ajnom bogowie, jednak od czasu, gdy odeszli z ziemi do nieba, są one wykonywane przez ludzi. Zdaniem badaczy ajnoskiego folkloru wiara w boskie pochodzenie "jukarów" i wygłaszanie ich w pierwszej osobie mają swoje źródło w praktykach szamańskich, w których to dany bóg przemawia do ludzi ustami szamana.
"Jukary" dzielą się na „jukary boskie” ("kamuj jukar") i „jukary ludzkie” ("ajnu jukar"), w ramach których wyróżnia się kilka podgatunków, m.in. opowieści o bogach-ludziach, noszące nazwę "ojna", oraz opowieści o bohaterach, zwane "hauki" i "sakorpe".
Zapisywaniem i opracowywaniem jukarów zajmowali się między innymi I. Kubodera i Kyōsuke Kindaichi. Ten drugi napisał także komentarze do wydanego przez Matsu Kannari w latach 1959-1976 dziewięciotomowego zbioru jukarów pt. "Ainu jojishi yūkara-shū".
Nazwą tą określa się czasem wszystkie gatunki ajnoskiej poezji narracyjnej. Bywa również używana w odniesieniu do całości literatury ustnej stworzonej przez Ajnów.

</doc>
<doc id="2178097" url="https://pl.wikipedia.org/wiki?curid=2178097" title="Ančerl">
Ančerl

Ančerl:

</doc>
<doc id="2178099" url="https://pl.wikipedia.org/wiki?curid=2178099" title="Wall Street (stacja metra na Broadway – Seventh Avenue Line)">
Wall Street (stacja metra na Broadway – Seventh Avenue Line)

Wall Street – stacja metra nowojorskiego, na linii 2 i 3. Znajduje się w jednej z dzielnic Manhattanu - Financial District, w Nowym Jorku i zlokalizowana jest pomiędzy stacjami Fulton Street i Clark Street. Została otwarta 1 sierpnia 1918.

</doc>
<doc id="2178101" url="https://pl.wikipedia.org/wiki?curid=2178101" title="Sonja Reichart">
Sonja Reichart

Sonja Reichart (ur. 2 listopada 1964 w Immenstadt) – niemiecka narciarka, uprawiająca narciarstwo dowolne. Jej największym sukcesem jest srebrny medal w skokach akrobatycznych wywalczony podczas mistrzostw świata w Oberjoch. Zajęła też 2. miejsce w tej samej konkurencji na igrzyskach olimpijskich w Calgary, jednakże medalu nie otrzymała, ponieważ narciarstwo dowolne było wtedy tylko sportem pokazowym. Zajęła także 22. miejsce w skokach akrobatycznych na igrzyskach olimpijskich w Lillehammer. Najlepsze wyniki w Pucharze Świata osiągnęła w sezonie 1989/1990, kiedy to zajęła 2. miejsce w klasyfikacji generalnej, a klasyfikacji skoków akrobatycznych wywalczyła małą kryształową kulę. W sezonach 1986/1987 i 1988/1989 również triumfowała w klasyfikacji skoków akrobatycznych, a w sezonie 1987/1988 była druga.
W 1994 r. zakończyła karierę.
Osiągnięcia.
Puchar Świata.
Miejsca na podium.
W sumie 14 zwycięstw, 8 drugich i 3 trzecie miejsca.

</doc>
<doc id="2178102" url="https://pl.wikipedia.org/wiki?curid=2178102" title="Bergius">
Bergius

Bergius:

</doc>
<doc id="2178103" url="https://pl.wikipedia.org/wiki?curid=2178103" title="Clark Street">
Clark Street

Clark Street – stacja metra nowojorskiego, na linii 2 i 3. Znajduje się w jednej z dzielnic Brooklynu – Brooklyn Heights, w Nowym Jorku i zlokalizowana jest pomiędzy stacjami Wall Street i Borough Hall. Została otwarta 15 sierpnia 1919.

</doc>
<doc id="2178104" url="https://pl.wikipedia.org/wiki?curid=2178104" title="Lisbet Arredondo">
Lisbet Arredondo

Lisbet Arredondo (ur. 22 listopada 1987) – kubańska siatkarka, grająca jako libero. Obecnie występuje w drużynie Villa Clara.

</doc>
<doc id="2178105" url="https://pl.wikipedia.org/wiki?curid=2178105" title="Daymara Lescay">
Daymara Lescay



</doc>
<doc id="2178106" url="https://pl.wikipedia.org/wiki?curid=2178106" title="Give (stacja kolejowa)">
Give (stacja kolejowa)

Give (duń: "Give Station") – stacja kolejowa w Give, w regionie Dania Południowa, w Danii. Jest obsługiwana przez pociągi Danske Statsbaner. 

</doc>
<doc id="2178109" url="https://pl.wikipedia.org/wiki?curid=2178109" title="Rachel Sánchez">
Rachel Sánchez

Rachel Sánchez Perez (ur. 9 stycznia 1989 w Pinar del Río) – kubańska siatkarka, grająca na pozycji środkowej. Od sezonu 2020/2021 występuje w greckiej drużynie Panathinaikos Ateny.
Sukcesy klubowe.
Mistrzostwo Kuby:
Puchar Szwajcarii:
Mistrzostwo Szwajcarii:
Klubowe Mistrzostwa Świata:
Puchar Francji:
Mistrzostwo Francji:
Sukcesy reprezentacyjne.
Mistrzostwa Ameryki Północnej, Środkowej i Karaibów:
Igrzyska Ameryki Środkowej i Karaibów:
Puchar Panamerykański:
Volley Masters Montreux:
Grand Prix:

</doc>
<doc id="2178110" url="https://pl.wikipedia.org/wiki?curid=2178110" title="Leanny Castañeda Simón">
Leanny Castañeda Simón

Leanny Castañeda Simón (ur. 18 października 1986) – kubańska siatkarka, grająca na pozycji atakującej. Od sezonu 2020/2021 występuje we włoskiej drużynie Cuore Di Mamma Cutrofiano.
Życie prywatne.
W 2015 roku Leanny Castañeda Simón w połowie listopada zaszła w ciążę. Jej bratem jest Roberlandy Simón Aties.
Sukcesy klubowe.
Puchar Czech:
Mistrzostwo Czech:

</doc>
<doc id="2178111" url="https://pl.wikipedia.org/wiki?curid=2178111" title="Dom Wieprzowskiego w Tarnowskich Górach">
Dom Wieprzowskiego w Tarnowskich Górach

Dom Wieprzowskiego – XVII-wieczna zabytkowa kamienica przy Rynku w Tarnowskich Górach.
Architektura i historia.
Początki.
Budynek wzniesiono w XVII wieku prawdopodobnie na miejscu wcześniejszego drewnianego. Początkowo piętrowy dom mieszczański o czteroosiowej elewacji. Na parterze znajdowało się, częściowo zachowane, duże pomieszczenie sklepione kolebkowo z lunetami. Budynek w XVIII wieku nadbudowany, a w 1890 przebudowany. Mieścił urząd solny.
Wiek XIX.
Po przebudowach budynek dwupiętrowy, podpiwniczony, z sienią we frontowej części. Posiadający jednocześnie sklepienia krzyżowo-żebrowe.
Budynek obecnie.
Współcześnie piętra służą do celów mieszkalnych, natomiast na parterze znajdują się bar franczyzowy oraz kawiarnia "Café Silesia – Gryfny Kafyj".
W 2018 roku budynek został gruntownie wyremontowany.

</doc>
<doc id="2178112" url="https://pl.wikipedia.org/wiki?curid=2178112" title="Rosanna Giel">
Rosanna Giel

Rosanna Giel (ur. 10 czerwca 1992) – kubańska siatkarka, grająca na pozycji środkowej. Od sezonu 2018/2019 występuje w tureckiej drużynie Halkbank Ankara.
Sukcesy klubowe.
Superpuchar Serbii:
Puchar Serbii:
Mistrzostwo Serbii:
Mistrzostwo Francji:
Sukcesy reprezentacyjne.
Volley Masters Montreux:
Igrzyska Panamerykańskie:
Mistrzostwa Ameryki Północnej, Środkowej i Karaibów:
Puchar Panamerykański:

</doc>
<doc id="2178113" url="https://pl.wikipedia.org/wiki?curid=2178113" title="Yamaha SY">
Yamaha SY

Yamaha SY - seria syntezatorów i stacji roboczych produkowanych w latach 1989-1994 (ostatni model pojawił się na rynku w 1992) przez firmę Yamaha. Seria SY jest konkurentem Korga M1 - pierwszej stacji roboczej na rynku.
Modele.
W skład serii SY wchodzi 6 instrumentów:

</doc>
<doc id="2178114" url="https://pl.wikipedia.org/wiki?curid=2178114" title="Yoana Palacios">
Yoana Palacios

Yoana Palacios Mendoza (ur. 6 października 1990) – kubańska siatkarka, grająca na pozycji przyjmującej.
Sukcesy klubowe.
Mistrzostwo Azerbejdżanu:
Sukcesy reprezentacyjne.
Mistrzostwa Ameryki Północnej, Środkowej i Karaibów:
Volley Masters Montreux:
Igrzyska Panamerykańskie:
Puchar Panamerykański:

</doc>
<doc id="2178115" url="https://pl.wikipedia.org/wiki?curid=2178115" title="Parda">
Parda

Parda – ("hindi", dosł. zasłona, welon) praktyka, której celem jest zasłanianie kobiet przed obcymi. Funkcje zasłony mogą pełnić ubiory, ale też wysokie ogrodzenia, kotary wewnątrz domu. Praktyka ta, została zapoczątkowana w Indiach przez muzułmanów, później przyjęta przez różne grupy hinduskie.

</doc>
<doc id="2178116" url="https://pl.wikipedia.org/wiki?curid=2178116" title="Upupa Eremita">
Upupa Eremita



</doc>
<doc id="2178118" url="https://pl.wikipedia.org/wiki?curid=2178118" title="Port lotniczy Greater Moncton">
Port lotniczy Greater Moncton

Port lotniczy Greater Moncton (IATA: YQM, ICAO: CYQM) – port lotniczy położony w Dieppe, 7,4 km na północny wschód od Moncton, w prowincji Nowy Brunszwik, w Kanadzie.

</doc>
<doc id="2178119" url="https://pl.wikipedia.org/wiki?curid=2178119" title="Kebra Negast">
Kebra Negast



</doc>
<doc id="2178120" url="https://pl.wikipedia.org/wiki?curid=2178120" title="Gyselle Silva">
Gyselle Silva

Gyselle de la Caridad Silva Franco (ur. 29 października 1991) – kubańska siatkarka, grająca na pozycji atakującej. W sezonie 2020/2021 nie grała w żadnym klubie, gdyż zaszła w ciążę.
Sukcesy klubowe.
Mistrzostwo Azerbejdżanu:
Superpuchar Polski:
Puchar Polski:
Mistrzostwo Polski:
Puchar Grecji:
Sukcesy reprezentacyjne.
Mistrzostwa Ameryki Północnej, Środkowej i Karaibów:
Volley Masters Montreux:
Igrzyska Panamerykańskie:
Puchar Panamerykański:

</doc>
<doc id="2178122" url="https://pl.wikipedia.org/wiki?curid=2178122" title="Aleksander Briant">
Aleksander Briant

Aleksander Briant (ur. 17 sierpnia 1556 w hrabstwie Somerset w Anglii, zm. 1 grudnia 1581 w Tyburn) – angielski jezuita i męczennik, ofiara prześladowań antykatolickich, święty Kościoła katolickiego.
Życiorys.
Po studiach, które odbył na Uniwersytecie Oxfordzkim, przeszedł na katolicyzm. Już jako konwertyta udał się w sierpniu 1577 na studia do Douai. Święcenia kapłańskie przyjął 29 marca 1578 roku. Po powrocie do kraju w sierpniu 1579, prowadził swój apostolat w hrabstwie Somerset jako kapłan diecezjalny. 28 kwietnia 1581 został aresztowany w Londynie i uwięziony w Tower. 16 listopada tegoż roku został skazany na karę śmierci przez powieszenie i poćwiartowanie.
Przebywając w więzieniu i w czasie procesu nie rozstawał się z małym, drewnianym krzyżem, który obecnie znajduje się w Kolegium Angielskim w Rzymie.
Będąc już w więzieniu uzyskał aprobatę na wystosowaną prośbę o przyjęcie do Towarzystwa Jezusowego i stracony został w grupie współbraci zakonnych. Zginął w egzekucji wykonanej 1 grudnia razem z Edmundem Campionem i Rudolfem Sherwinem, poćwiartowany za życia.
Beatyfikacji dokonał papież Leon XIII 29 grudnia 1886 roku. Kanonizowany został w grupie czterdziestu męczenników Anglii i Walii przez Pawła VI 25 października 1970 roku.
Wspomnienie liturgiczne św. Aleksandra obchodzone jest w Kościele katolickim w dzienną rocznicę śmierci oraz 25 października w grupie 40 męczenników.

</doc>
<doc id="2178123" url="https://pl.wikipedia.org/wiki?curid=2178123" title="Brian Levant">
Brian Levant

Brian Levant (ur. 6 sierpnia 1952 w Highland Park w stanie Illinois) − amerykański reżyser, producent i scenarzysta filmowy, twórca kina familijnego.

</doc>
<doc id="2178130" url="https://pl.wikipedia.org/wiki?curid=2178130" title="Kolędy (album Top One)">
Kolędy (album Top One)

Kolędy – piętnasty album zespołu Top One wydany na kasecie magnetofonowej przez wytwórnię Music Ton w 2000 roku. 

</doc>
<doc id="2178131" url="https://pl.wikipedia.org/wiki?curid=2178131" title="Brother Firetribe">
Brother Firetribe

Brother Firetribe – fiński zespół uformowany w 2002 roku. Nazwa zespołu jest tłumaczeniem na język angielski imienia i nazwiska fińskiego tenisisty Veli Paloheimo.
Sami twórcy swoją muzykę określają jako „easy going” (łatwy, luzacki) rock. Na początku grupa nosiła nazwę False Metal, nazwa jednak została zmieniona, natomiast ówczesna została przypisana ich pierwszemu krążkowi.

</doc>
<doc id="2178133" url="https://pl.wikipedia.org/wiki?curid=2178133" title="1. Division austriacka w piłce nożnej (1991/1992)">
1. Division austriacka w piłce nożnej (1991/1992)

1. Division austriacka w piłce nożnej (1991/1992) była 81. sezonem najwyższej piłkarskiej klasy rozgrywkowej w Austrii. W pierwszej rundzie rywalizowało 12 zespołów. W drugiej rundzie 8 najlepszych zespołów z pierwszej rundy zakwalifikowało się do grupy mistrzowskiej, gdzie toczyła się walka o tytuł mistrza Austrii. 4 pozostałe zespoły rywalizowały z 4 najlepszymi zespołami z niższej ligi o udział w przyszłorocznych rozgrywkach. Tytuł obroniła drużyna Austria Wiedeń. 

</doc>
<doc id="2178134" url="https://pl.wikipedia.org/wiki?curid=2178134" title="Askesis">
Askesis

Askesis () – ćwiczenie; w filozofii starożytnej fizyczne i duchowe ćwiczenie w cnocie; źródło pojęcia ascezy.
Cynicy.
Askesis było pojęciem kluczowym dla etyki w filozofii cynickiej. Dla cyników, cnota wymagała wyrobienia odporności na trudności stawiane przez naturę. Można ją było sobie wyrobić przez hartowanie ciała i ducha i nabycie przyzwyczajeń w panowaniu nad przyjemnościami. Wskazując tę drogę cynicy używali dwóch pojęć: trudu (, "ponos") i askesis (ćwiczenia).
Askesis była ćwiczeniem zarówno ciała, jak i ducha. Diogenes z Synopy wskazywał, że oba rodzaje ćwiczeń nawzajem się wspomagają. Ćwiczenia fizyczne są warunkiem osiągnięcia doskonałości, również moralnej. Askesis pozwala wyzwolić się od związania żądzami i jest warunkiem wolności oraz cnotliwego i, tym samym, szczęśliwego życia.
Późniejszy rozwój.
Askesis pełniło również istotną rolę u neostoickiego filozofa pozostającego pod wpływem cyników, Muzoniusz Rufus. Również dla niego cnota wymagała ćwiczeń w jej praktykowaniu. Przyzwyczajanie ciała do znoszenia niedogodności i cierpień, umiejętność odmawiania sobie przyjemnością warunkiem koniecznym osiągnięcia cnoty.
Z pojęcia askesis wykształciło się pojęcie ascezy, rozumianej jako wyrzekanie się przyjemności.

</doc>
<doc id="2178135" url="https://pl.wikipedia.org/wiki?curid=2178135" title="Gholam Reza Tachti">
Gholam Reza Tachti

Gholam Reza Tachti (pers. غلامرضا تختی, ur. 27 sierpnia 1930, zm. 7 stycznia 1968) – irański zapaśnik, jeden z najbardziej utytułowanych zawodników w historii tego kraju. Znany głównie z dżentelmeńskiego zachowania w stosunku do rywali oraz z rywalizacji fair play. Uważany za symbol sportu w Iranie.
Biografia i kariera sportowa.
Tachti urodził się 27 sierpnia 1930 roku w Teheranie. Pochodził z biednej rodziny, której korzenie wywodziły się z Hamadanu. W wieku 9 lat zrezygnował z nauki w szkole i rozpoczął treningi zapaśnicze w gimnazjum sportowym w Pulad. Był jednym z najlepszych i najbardziej rozpoznawalnych ikon w irańskiej odmianie zapasów - Warzesz-e Pahlawani, zwanym równiej jako „Sport bohaterów”. Oprócz zwykłych treningów zapaśniczych brał udział w walkach submission wrestlingowych („Koszti Pahlawani”) i pojedynkach catch wrestlingowych („wolna amerykanka”). Jest trzykrotnym medalistą olimpijskim (złoto w 1956 oraz dwa srebra - w 1952 i 1960). Oprócz medali olimpijskich jest dwukrotnym mistrzem świata (1959, 1961) oraz dwukrotnym wicemistrzem świata (1951, 1962). Również zdobywca złotego medalu z igrzysk azjatyckich w roku 1958. W roku 1961, po tragicznym trzęsieniu ziemi, które nawiedziło miasto Bu’in Zahra w zachodnim Iranie zabijając 45 000 osób, Tachti, który był głęboko poruszony tym zdarzeniem, rozpoczął zbiórkę na pomoc ofiarom tego trzęsienia.
Podczas walki z Rosjaninem, Aleksandrem Miedwiediem, który doznał kontuzji prawego kolana, Tachti okazał współczucie temu zawodnikowi i pozwolił mu wygrać w tej walce. Nigdy nie zaatakował jego kontuzjowanej nogi. Po przegranym starciu Tachtiego, Miedwied wyraził głęboki szacunek dla jego osoby i przez szereg lat odwiedzał go w Iranie jako przyjaciela.
Zmarł nagle 7 stycznia 1968 w jednym z pokoi hotelowych w Teheranie. Rząd irański oficjalnie ogłosił tę śmierć, jako samobójstwo. Jednak niektórzy twierdzą, że zginął z rąk SAWAK z powodu swojej działalności politycznej przeciwko reżimowi Pahlawich.

</doc>
<doc id="2178137" url="https://pl.wikipedia.org/wiki?curid=2178137" title="Bundesliga austriacka w piłce nożnej (1992/1993)">
Bundesliga austriacka w piłce nożnej (1992/1993)

1. Division austriacka w piłce nożnej (1992/1993) była 82. sezonem najwyższej piłkarskiej klasy rozgrywkowej w Austrii. W pierwszej rundzie rywalizowało 12 zespołów. W drugiej rundzie 8 najlepszych zespołów z pierwszej rundy zakwalifikowało się do grupy mistrzowskiej, gdzie toczyła się walka o tytuł mistrza Austrii. 4 pozostałe zespoły rywalizowały z 4 najlepszymi zespołami z niższej ligi o udział w przyszłorocznych rozgrywkach. Tytuł obroniła drużyna Austria Wiedeń. 

</doc>
<doc id="2178138" url="https://pl.wikipedia.org/wiki?curid=2178138" title="Sydenham (stacja kolejowa)">
Sydenham (stacja kolejowa)

Sydenham – stacja kolejowa w Londynie, na terenie London Borough of Lewisham, zarządzana i obsługiwana przez London Overground jako część East London Line. Na stacji zatrzymują się również pociągi firmy Southern. W roku statystycznym 2008/09 ze stacji skorzystało ok. 2,222 mln pasażerów.

</doc>
<doc id="2178140" url="https://pl.wikipedia.org/wiki?curid=2178140" title="Jan Karol Steeb">
Jan Karol Steeb

Jan Karol Steeb, określenie własne Carlo Steeb, właśc. "Johannes Heinrich Karl Steeb" (ur. 18 grudnia 1773 w Tybindze, zm. 15 grudnia 1856 w Weronie) – ksiądz, prezbiter, współzałożyciel, obok bł. Wincencji Marii Poloni, "Zgromadzenia Sióstr Miłosierdzia w Weronie" (wł. "L'Istituto Sorelle della Misericordia di Verona ", I.S.M.), błogosławiony Kościoła rzymskokatolickiego.
Życiorys.
Młodość w Tybindze.
Karl Steeb był synem Johanna Heinricha Steeba i jego żony Christine Elisabeth Steeb z domu Immendörfer. Jego ojciec był zamożnym i poważanym obywatelem Tybingi – był właścicielem położonej przy rynku gospody [hotelu] „Zum Lamm“ (Pod jagnięciem), a ponadto zarządcą królewskiej owczarni i handlarzem wełną o rozległych kontaktach handlowych. Rodzice byli religijnymi ewangelikami z nurtu pietystycznego i dlatego chłopiec został ochrzczony nazajutrz po urodzeniu. Rodzice mieli w sumie ośmioro dzieci, sześcioro z nich zmarło we wczesnym dzieciństwie. Oprócz Karla przeżyła jedynie o 11 lat od niego młodsza siostra Henriketta Wilhelmine. Ojciec był człowiekiem wykształconym, opisywany był jako surowy i zgorzkniały. Pod wpływem czułej, ciepłej matki Karl dorastał na wyrozumiałego, pełnego zrozumienia dla bliźniego młodzieńca, wyróżniającego się cierpliwością i wielkodusznością.
Karl uczył się w szkole łacińskiej „Schola anatolica” (popularnie zwanej Anatolicum) Po jej ukończeniu ojciec, pragnący przygotować syna do przejęcia jego interesów, wysłał go w wieku 16 lat (1789) do Paryża. Wybuch rewolucji francuskiej skrócił ten pobyt; Karla raziła bezbożność mas i niejako zmusiła go do powrotu do domu (1791).
Początek pobytu w Weronie.
Karl Steeb udał się ponownie za granicę na początku marca 1792 roku do Werony, gdzie było wiele firm tekstylnych o doskonałej reputacji, a ojciec utrzymywał dobre stosunki z kilkoma firmami i ludźmi interesu na czele z rodzinami Sartori i Campoli. U nich Carlo otrzymał zakwaterowanie i pracę i po raz pierwszy spotkał się z katolicyzmem. Przewidująca matka, obawiając się wpływu katolicyzmu, który właśnie w Weronie był szczególnie widoczny, skłoniła go przed wyjazdem do złożenia obietnicy, że nie ulegnie pokusom i pozostanie wierny swojemu wyznaniu. Poza zajęciami kupieckimi Karl rozpoczął po przyjeździe do Werony naukę włoskiego u znakomitego nauczyciela języków Don Santiego Fontany, który notabene był księdzem katolickim, i już wkrótce mówił płynnie po włosku. Tu poznał Pietro Leonardiego, księdza katolickiego będącego prawie jego rówieśnikiem, z którym się zaprzyjaźnił. Przyjaźń ta otworzyła mu drogę do poznania dalszych osób: wujka Pietro – Luigiego Fusariego, przeora zgromadzenia św. Filipa Neri, oraz braci Giovanniego i Francesca Bertolinich i ich siostry Magdaleny z Canossy, do której niebawem się przeniósł. Ona zastąpiła mu poniekąd matkę. Wszystkie te osoby stały się dla Carla uosobieniem żarliwego i pełnego poświęceń katolicyzmu, będącego zaprzeczeniem tego, co o katolicyzmie dowiedział się w Tybindze. Zaintrygowany ich postawą przeczytał dwie rozprawy przedstawiające wyznanie katolickie w porównaniu z ewangelickim. To wszystko skłoniło go do zmiany wyznania i wbrew ostrzeżeniom matki 14 września (święto Podwyższenia Krzyża) tegoż roku przyjął wyznanie katolickie w obecności biskupa Werony Avogadro. Niebawem – już jako Carlo - rozpoczął studia teologii katolickiej.
Na wieść o tym rodzina całkowicie zerwała z nim stosunki i wyrzekła się go i wydziedziczyła. Zmiana wyznania Karla była dla jego ojca potężnym ciosem. Gorzkniał on coraz bardziej. W roku 1797 sprzedał gospodę „Zum Lamm“ i przeniósł się do dzierżawionego przez niego majątku Schwärzloch koło Tybingi, gdzie dwa lata później zmarł.
Praca kapłańska.
Pozbawionego środków dożycia Carla studia kosztowały wiele wyrzeczeń. Ukończył je uzyskując święcenia kapłańskie 9 września 1796 roku. Trzy miesiące wcześniej Północne Włochy pozostające wówczas w posiadaniu Habsburgów stały się widownią wojny Napoleona przeciwko Austrii. Po wtargnięciu armii Napoleona do Werony 1 czerwca 1796 roku przemoc i mordowanie pozostawały przez długi czas na porządku dziennym, bo Włosi kilkakrotnie porywali się, by zrzucić jarzmo francuskie. Szpitale były przepełnione, a na młodego księdza czekał ogrom pracy. Wezwany tam do pomocy ze względu na znajomość niemieckiego i francuskiego, stał się tam najwytrwalszym współpracownikiem. W wyniku walk i biedy w mieście pojawiła się zaraza, a nieodchodzący od chorych Carlo Steeb stał się jej ofiarą. Jednak tyfus plamisty oszczędził go.
Carlo Steeb stał się w Weronie znaną osobą. Był nie tylko duchownym szpitalnym i wojskowym, lecz także wykładowcą języka niemieckiego w biskupim seminarium duchownym, wychowawcą i nauczyciel języka niemieckiego w nowo powstałym królewskim gimnazjum dla dziewcząt, duszpasterzem Austriaków i Niemców w Weronie, nauczycielem rytuałów i śpiewu na seminarium duchownym, opiekunem domu dla zagrożonych dziewcząt, spowiednikiem w gimnazjum miejskim, doradcą i spowiednikiem biskupów Werony i innych osób, autorem memorandów w sprawach szkolnych i wielu ważnych pism ordynariatu biskupiego do władz austriackich.
Werona nawiedzana była tymczasem dalej przez plagi: Od jesieni 1813 do lipca 1814 (szczególnie wśród stacjonujących tam oddziałów wojska) grasował tyfus, a w kolejnych latach 1815 i 1816 katastrofalny głód. W roku 1835 pojawiła się cholera. Angażując się ciągle w opiekę nad chorymi Carlo Steeb doszedł do przekonania, że dobrowolne pielęgniarki oddające się w imię miłosierdzia służbie chorym lepiej wypełnią swe zadania niż osoby za to opłacane. Dlatego też pragnął utworzyć odpowiednią instytucję.
Powołanie Zgromadzenia Sióstr Miłosierdzia.
Jeszcze w 1821 r. został spowiednikiem Luigii Francesci Poloni (późniejszej "błogosławionej Wincencji Marii Poloni", 1802–1855) pochodzącej z rodziny aptekarzy. Jej pragnieniem było zostać zakonnicą, gdy sytuacja rodzinna jej na to pozwoli. Ich pragnienia uzupełniały się znakomicie. Przezwyciężywszy wiele trudności, 2 listopada 1840 roku wspólnie założyli "L'Istituto Sorelle della Misericordia di Verona", czyli "Zgromadzenie Sióstr Miłosierdzia w Weronie", którego głównym zadaniem była opieka nad chorymi. Na początek Luigia Poloni wraz z trzema innymi siostrami przejęła opiekę nad chorymi na żeńskim oddziale przytułku w Weronie, później także w tamtejszym szpitalu. Siostry mieszkały początkowo w wielkiej biedzie. Dopiero od wczesnego lata 1842 r. zaczęto wynajmować dom dla wspólnoty. Śmierć siostry Henrikette Wilhelmine (1839), po której Carlo odziedziczył część majątku rodziców (9000 guldenów), umożliwiła mu w roku 1844 zakup pierwszego własnego domu dla wspólnoty. Zgromadzenie zostało uznane przez Kościół (tj. biskupa Werony Aureliusa Muttiego) jako zakon wiosną 1848 roku. 10 września 1848 roku odbyło się pierwsze uroczyste złożenie ślubowań zakonnych przez 13 sióstr. Decyzja biskupa została potwierdzona aktem papieskim Piusa IX z 5 czerwca 1850 r.
Carlo Steeb zmarł w tydzień po poświęceniu nowej kaplicy zakonu (8 grudnia 1856). W chwili jego śmierci społeczność zgromadzenia liczyła 64 siostry w 5 ośrodkach, lecz szybko się powiększała i obecnie liczy około 1200 sióstr. Działa ono na całym świecie w 200 ośrodkach. Najsilniej reprezentowane są dalej Włochy z ok. 100 zakładami. Zgrupowania znajdują się w Portugalii, Szwajcarii, a także w Afryce (Tanzania, Angola, a od niedawna w Burundi) i w Ameryce Łacińskiej (Argentyna, Brazylia i Chile). W Niemczech istnieją w Berlinie (od 1950 r.) i Tybindze (tu od 1954 r., gdzie urządzono akademik żeński „Carlo-Steeb-Heim”, rozszerzone katolickie przedszkole „Carlo-Steeb-Kinderhaus” i hospicjum dla seniorów „Luise-Poloni-Heim” przy kościele św. Piotra w dzielnicy Lustnau).
Po śmierci Carlo został otoczony kultem we Włoszech. Nazwano go "Samarytaninem z Werony". W Niemczech pozostawał nieznany aż do lat pięćdziesiątych XX w.
Dzień obchodów.
Jego wspomnienie liturgiczne obchodzone jest 15 grudnia (rocznica śmierci).
Beatyfikacja.
Beatyfikacji dokonał Paweł VI 6 lipca 1975 roku.

</doc>
<doc id="2178141" url="https://pl.wikipedia.org/wiki?curid=2178141" title="Carlo Luigi Morichini">
Carlo Luigi Morichini

Carlo Luigi Morichini (ur. 21 listopada 1805 w Rzymie, zm. 26 kwietnia 1879 tamże) – włoski duchowny rzymskokatolicki, kardynał.
Życiorys.
Kształcił się w Rzymie. Tam uzyskał doktoraty "utroque iure" i z teologii. Święcenia kapłańskie otrzymał 20 grudnia 1828. Był sekretarzem abp Pietro Marini, przyszłego kardynała, ówcześnie audytora Roty Rzymskiej. W latach 1833-1837 pracował w Świętej Kongregacji Dobrego Rządu. Później związany był również z Sygnaturą Apostolską, Świętą Kongregacją Soboru i Kamerą Apostolską.
21 kwietnia 1845 otrzymał nominację na tytularnego arcybiskupa "Nisibi" i nuncjusza w Bawarii. Konsekrowany przez kardynała Luigi Lambruschini. W roku 1847 powrócił do Kurii i został skarbnikiem Kamery Apostolskiej. W roku kolejnym zrezygnował z tej funkcji i został prefektem Pałacu Apostolskiego.
Na konsystorzu z marca 1852 kreowany kardynałem prezbiterem S. Onofrio. Trzy dni później mianowany biskupem diecezji Jesi. Dwukrotnie aresztowany przez Piemontczyków, raz po bitwie pod Castelfidardo w 1860, drugi raz w 1864, gdy przetransportowano go do Ankony i uwolniono po dwóch tygodniach. 24 listopada 1871 przeniesiony na stolicę metropolitalną Bolonia. W roku 1876 ponownie powrócił do Rzymu. 12 marca 1877 awansowany do grona kardynałów biskupów. Brał udział w konklawe 1878. Był następnie przez krótki czas prefektem Kongregacji Soboru, a od 15 lipca 1878 do swej śmierci przewodniczył Trybunałowi Sygnatury Sprawiedliwości. Pochowany został na Campo Verano.

</doc>
<doc id="2178142" url="https://pl.wikipedia.org/wiki?curid=2178142" title="Konwój ONS-92">
Konwój ONS-92

Konwój ONS-92 – aliancki konwój morski podczas II wojny światowej.
Tło.
Po katastrofalnym w skutkach polowaniu na konwój HG-76 w grudniu 1941 roku (utrata 4 z 10 biorących udział w ataku U-Bootów) Karl Dönitz, dowódca niemieckiej floty podwodnej, wydał rozkaz o tymczasowym wstrzymaniu ataków na konwoje. Większość U-Bootów została wysłana do niechronionych wybrzeży amerykańskich. Jednak wraz ze wzmocnieniem obrony i jej lepszą organizacją, zrezygnowano z planów ataku na ważne konwoje płynące z północnych Stanów Zjednoczonych i Kanady. Przez sześć miesięcy, do czasu ataku „wilczego stada” "Hecht" na konwój ONS-92 w maju 1942 roku, nie doszło do żadnych większych bitew morskich.
Bitwa.
U-569 odnalazł konwój ONS-92 11 maja 1942 roku i naprowadził na niego kolejne okręty: U-94 i U-124. Podczas nocnego ataku U-124 zatopił w dwóch podejściach cztery frachtowce; U-94 storpedował jeden statek. Następnej nocy zaatakowały te same okręty, ale tylko U-94 udało się zatopić dwa statki. Atak U-406 zakończył się niepowodzeniem z powodu wadliwej torpedy. Eskorta konwoju wykazała się niekompetencją; zła pogoda uniemożliwiła U-Bootom podążanie za konwojem, co zapobiegło dalszym stratom.
Skład konwoju.
Amerykańska grupa eskorty A-3 dowodzona przez komandora J. B. Heffermanna składała się z niszczyciela USS „Gleaves”, kutra Coast Guard USCGC „Spencer” i czterech kanadyjskich korwet: HMCS „Algom”, „Arvida”, „Bittersweet” i „Shediac”. W konwoju znajdował się także statek ratowniczy „Bury” wyposażony w radionamiernik Huff-Duff. Sam konwój składał się z 41 statków transportowych.
Skład grupy U-Bootów.
Niemieckie wilcze stado składało się z U-Bootów: U-94 (porucznik Ites), U-96 (porucznik Hellriegel), U-124 (kapitan Mohr), U-406 (kapitan porucznik Dieterichs), U-569 (kapitan porucznik Hinsch), U-590 (kapitan porucznik Muller-Edzards).
Straty.
W wyniku ataku na konwój zatonęło siedem alianckich statków o łącznym tonażu 36 284 BRT.

</doc>
<doc id="2178143" url="https://pl.wikipedia.org/wiki?curid=2178143" title="Piccolo Coro dell' Antoniano">
Piccolo Coro dell' Antoniano



</doc>
<doc id="2178145" url="https://pl.wikipedia.org/wiki?curid=2178145" title="Bundesliga austriacka w piłce nożnej (1993/1994)">
Bundesliga austriacka w piłce nożnej (1993/1994)

Bundesliga austriacka w piłce nożnej (1993/1994) była 83. sezonem najwyższej piłkarskiej klasy rozgrywkowej w Austrii. Liga liczyła 10 zespołów. Tytułu nie obroniła drużyna Austria Wiedeń. Nowym mistrzem Austrii został zespół Austria Salzburg. 

</doc>
<doc id="2178148" url="https://pl.wikipedia.org/wiki?curid=2178148" title="Bundesliga austriacka w piłce nożnej (1994/1995)">
Bundesliga austriacka w piłce nożnej (1994/1995)

Bundesliga austriacka w piłce nożnej (1994/1995) była 84. sezonem najwyższej piłkarskiej klasy rozgrywkowej w Austrii. Liga liczyła 10 zespołów. Tytuł obroniła drużyna Austria Salzburg. 

</doc>
<doc id="2178152" url="https://pl.wikipedia.org/wiki?curid=2178152" title="Spanish River">
Spanish River



</doc>
<doc id="2178153" url="https://pl.wikipedia.org/wiki?curid=2178153" title="Kałgan">
Kałgan



</doc>
<doc id="2178158" url="https://pl.wikipedia.org/wiki?curid=2178158" title="Bundesliga austriacka w piłce nożnej (1995/1996)">
Bundesliga austriacka w piłce nożnej (1995/1996)

Bundesliga austriacka w piłce nożnej (1995/1996) była 85. sezonem najwyższej piłkarskiej klasy rozgrywkowej w Austrii. Liga liczyła 10 zespołów. Tytułu nie obroniła drużyna Austria Salzburg. Nowym mistrzem Austrii został zespół Rapid Wiedeń. 

</doc>
<doc id="2178163" url="https://pl.wikipedia.org/wiki?curid=2178163" title="Bundesliga austriacka w piłce nożnej (1996/1997)">
Bundesliga austriacka w piłce nożnej (1996/1997)

Bundesliga austriacka w piłce nożnej (1996/1997) była 86. sezonem najwyższej piłkarskiej klasy rozgrywkowej w Austrii. Liga liczyła 10 zespołów. Tytułu nie obroniła drużyna Rapid Wiedeń. Nowym mistrzem Austrii został zespół Austria Salzburg. 

</doc>
<doc id="2178164" url="https://pl.wikipedia.org/wiki?curid=2178164" title="Orange Bowl">
Orange Bowl



</doc>
<doc id="2178166" url="https://pl.wikipedia.org/wiki?curid=2178166" title="Spanish (Ontario)">
Spanish (Ontario)



</doc>
<doc id="2178169" url="https://pl.wikipedia.org/wiki?curid=2178169" title="Dolary prezydenckie (seria monet)">
Dolary prezydenckie (seria monet)

Dolary prezydenckie – seria monet jednodolarowych emitowana przez Mennicę Stanów Zjednoczonych. O emisji podjął decyzję Kongres Stanów Zjednoczonych ustawą z 22 grudnia 2005. Na rewersie przedstawieni mają być wszyscy amerykańscy prezydenci.
Prace nad ustawą.
Senacki projekt dotyczący ustawy emisyjnej został przedłożony przez senatora Johna Edwarda Sununu z New Hampshire przy poparciu siedemdziesięciu innych senatorów 17 maja 2005. Senacka Komisja Bankowości, Mieszkalnictwa i Rozwoju Miast oceniła go pozytywnie wydając stosowne oświadczenie 29 lipca 2005. Ustawa została zaaprobowana przez senat z niewielkimi zmianami 18 listopada 2005. Kongres zaaprobował projekt 13 grudnia 2005, który 15 grudnia 2005 trafił do Białego Domu. Prezydent George W. Bush podpisał ją 22 grudnia 2005.
Charakterystyka monet.
Każda z monet posiada wartość 1 dolara amerykańskiego. Charakteryzuje się masą 8,1 g, średnicą 26,5 mm i grubością 2 mm. Monety bite są w miedzi platerowanej mosiądzem (Cu 88,5%, Zn 6%, Mn 3,5%, Ni 2%).
Program emisji.
Emisję rozpoczęto 1 stycznia 2007. Założono, iż emisja nie zostanie zakończona, dopóki nie zostaną uczczeni wszyscy sprawujący władzę prezydenci. Zaplanowano emisję czterech monet każdego roku, z czterema podobiznami prezydentów na awersie w kolejności chronologicznej, biorąc pod uwagę daty sprawowania urzędu. Na potrzeby mennicy program zyskał oficjalną nazwę: The Presidential $1 Coin Program. Pierwszą monetę z serii, przedstawiającą prezydenta George’a Washingtona, puszczono w obieg 15 lutego 2007 z okazji Dnia Prezydenta, który obchodzono cztery dni później.
Na rewersie każdej z monet znajduje się przedstawienie nowojorskiej Statuy Wolności oraz napisy „$1” i „United States of America”. Na rancie umieszcza się rok emisji, znak menniczy, 13 gwiazdek oraz wezwanie "E pluribus unum" z Wielkiej Pieczęci Stanów Zjednoczonych. Napis układa się w następujący sposób: ★★★★★★★★★★ 2009 D ★★★ E PLURIBUS UNUM.
Przed rokiem 2009 motto "In God we trust" było częścią napisu na rancie monety. Tekst ustawy nie wymienia zalecanego koloru monety, mennica bije jednodolarówki prezydenckie w tym samym kolorze co typową złotą jednodolarówkę (ang. "golden dollar"). Jednodolarówki prezydenckie są pierwszymi od czasów złotej dwudziestodolarówki St. Gaudens Double Eagle obiegowymi monetami amerykańskimi posiadającymi napisy na rancie. Monet takich nie bito w Stanach Zjednoczonych od lat 90. XVIII wieku. Zaniechanie spowodowane było działaniem zapobiegawczym. Chciano uniemożliwić ścieranie rantów monet, poprzez które oszukiwano prowadzących transakcje. W grudniu 2007 Kongres uchwalił, iż napis „In God we trust” będzie bity na rewersie lub awersie monety. Tym samym prawem objęto bicie monet ćwierćdolarowych dla terytoriów zależnych: Waszyngtonu, Portoryko, Marianów Północnych, Guamu, Wysp Dziewiczych Stanów Zjednoczonych oraz Samoa Amerykańskiego.
Centralny program emisji jednodolarówek prezydenckich został wprowadzony w celu zapobieżenia nieszczęśliwego przyjęcia tzw. Sacagawea dollar, który miał problemy z powszechnym wejściem w użycie na terenie Stanów Zjednoczonych. Ustawa wyszła naprzeciw sektorowi prywatnemu, który oczekiwał bicia monet jednodolarowych. Społeczeństwo amerykańskie raczej dobrze przyjmowało podobne projekty, odpowiadając pozytywnie na program emisji ćwierćdolarówek z serią stanów – the State Quarter program. Projekt prezydencki sprzyjał edukacji obywatelskiej, faworyzując poznanie historii urzędu prezydenckiego. W przypadku złego przyjęcia przez przeciętnych konsumentów, jednodolarówki, jak spodziewał się zarząd mennicy państwowej, trafiłyby w ręce kolekcjonerów.
Monety serii.
Jednodolarówki prezydenckie są emitowane według następującej chronologii:
† – Ustawa określa, że prezydent może być uhonorowany jednodolarówką dopiero w dwa lata po jego śmierci.
Seria z pierwszymi damami.
Obok programu emisji jednodolarówek prezydenckich, Stany Zjednoczone rozpoczęły emisję złotych dziesięciodolarówek z podobiznami pierwszych dam (ang. "First Ladies, First Spouses").
Mennica państwowa emituje dziesięciodolarówki według tego samego klucza co w przypadku jednodolarówek prezydenckich. Na awersie monet w tej serii znajduje się podobizna pierwszej damy, jej imię i nazwisko, daty jej „urzędowania”, rok emisji oraz słowa „In God We Trust” i „Liberty”. Na rewersie znajdzie się przedstawienie pierwszej damy w charakterystycznej dla niej pozie oraz napisy „The United States of America”, „E Pluribus Unum”, „$10”, „1/2 oz.”, oraz „9999 Fine Gold”.
Jeśli w czasie sprawowania urzędu prezydenta nie było pierwszej damy, jak w przypadku Thomasa Jeffersona, mennica wyemituje złotą monetę z przedstawieniem wolności, charakterystycznym dla obiegowych monet ówczesnej epoki. Na rewersie znajdzie się wówczas scena przedstawiająca charakterystykę prezydenta. Jedynym wyjątkiem będzie moneta z sufrażystką Alice Paul, związaną z czasami prezydenta Chestera A. Arthura, ponieważ prezydent ten był wdowcem w czasie pełnienia urzędu.
Ustawa nakazywała, by pierwsza złota moneta z pierwszą damą została wybita w tym samym czasie, co odpowiadająca jej jednodolarówka prezydencka, nawet jeśli kobieta ta jeszcze żyje. Nie obowiązuje tu więc zasada, iż wolno bić konkretną monetę dopiero w dwa lata po śmierci osoby przedstawianej. Obecnie żyją dwie pierwsze damy, które mogą jeszcze za życia znaleźć się na monetach w tej serii: Betty Ford i Nancy Reagan.
Mennica Stanów Zjednoczonych wyemitowała oficjalnie pierwszą monetę z serii „Żon Prezydenckich” 19 czerwca 2007. Moneta ta ma dwie formy: wersję lustrzaną (ang. „proof coinage”) o wartości 429,95  USD oraz wersję zwykła (ang. „uncirculated”), o wartości 410,95 USD. Mennica wybija także za każdym razem brązowy medal z tymi samymi co na złotej monecie wizerunkami, który nie jest środkiem płatniczym. W lutym 2009 amerykański magazyn numizmatyczny "Coin World" doniósł, iż jakaś część medali z Abigail Adams została wybita przy użyciu rewersu medalu z Louisą Adams z 2008.
Dziesięciodolarówki z pierwszymi damami są emitowane według następującej chronologii:
† Żona Chester A. Arthur zmarła, zanim został on prezydentem. Podczas prezydentury nie było więc pierwszej damy. Ustawa reguluje, iż wybita zostanie moneta z podobizną Alice Paul, która urodziła się podczas tej kadencji.
‡ Dla tej pierwszej damy nie zostały jeszcze spełnione kwalifikacje edycyjne.

</doc>
<doc id="2178170" url="https://pl.wikipedia.org/wiki?curid=2178170" title="Mistrzostwa Nowej Zelandii w Lekkoatletyce 2010">
Mistrzostwa Nowej Zelandii w Lekkoatletyce 2010

Mistrzostwa Nowej Zelandii w Lekkoatletyce 2010 – zawody lekkoatletyczne, które odbyły się w Christchurch 26–28 marca.
Obok rywalizacji seniorów odbywały się także mistrzostwa kraju w kategorii juniorów oraz kadetów. W mistrzostwach kadetów Jacko Gill ustanowił wynikiem 20,88 rekord Australii i Oceanii w tej kategorii wiekowej w pchnięciu kulą (5 kg), a w skoku o tyczce kobiet Kerry Charlesworth ustanowiła rekord Nowej Zelandii w kategorii kadetek i juniorek uzyskując wynik 4,00 m – o 41 cm lepszy niż złota medalistka w rywalizacji seniorek.
Wieloboje.
Mistrzostwa Nowej Zelandii w wielobojach rozegrano 13 i 14 lutego w Hamilton.

</doc>
<doc id="2178171" url="https://pl.wikipedia.org/wiki?curid=2178171" title="Zuolong">
Zuolong

Zuolong () – rodzaj teropoda z grupy celurozaurów (Coelurosauria) żyjącego w późnej jurze na terenach współczesnej Azji. Jego szczątki zostały odkryte w 2001 roku przez uczestników chińsko-amerykańskiej ekspedycji paleontologicznej w górnojurajskich osadach formacji Shishugou w chińskim regionie autonomicznym Sinciang i wstępnie opisane przez Jamesa Clarka i współpracowników w 2002 roku. Bardziej szczegółowy opis ukazał się w 2008 roku, jednak takson został formalnie nazwany dopiero w 2010 roku przez Jonaha Choiniere'a, Clarka, Catherine Forster i Xu Xinga. Holotyp (IVPP V15912) obejmuje kilka kości czaszki i niepołączone stawowo kości szkieletu pozaczaszkowego. Datowanie metodą argonowo-argonową wskazuje, że górne warstwy formacji Shishugou powstały na przełomie oksfordu i keloweju – ponieważ szczątki zuolonga pochodzą z ich szczytowego poziomu, Choiniere i in. sugerują, że dinozaur ten żył w oksfordzie.
"Zuolong" osiągał prawdopodobnie nieco ponad 3 m długości. Jego masę szacuje się – w zależności na użytą metodę pomiaru – na 16,22–50,38 kg. Miał duży, nachylony otwór w kości kwadratowej, ciągnący się do przyśrodkowej powierzchni kości kwadratowo-jarzmowej, bardzo duży dołek głowy kości udowej i duże dystalne kłykcie na III kości śródręcza, z przyśrodkowo wystającą kryzą na prostowniku, będące jego cechą apomorficzną. Zarówno wstępna analiza kladystyczna z 2008 roku, jak i obszerniejsza z 2010 roku wskazują, że "Zuolong" jest bazalnym przedstawicielem celurozaurów. Badania z 2008 sugerowały jego bliskie pokrewieństwo z tuguluzaurem. Ich bliskiego pokrewieństwa nie potwierdziła jednoznacznie analiza z 2010 roku, z której wynika, że "Zuolong" mógł być najbardziej bazalnym celurozaurem, tworzyć nierozwikłaną trychotomię z tuguluzaurem i kladem obejmującym pozostałe celurozaury, lub być przedstawicielem kladu Tyrannoraptora bliżej spokrewnionym z kladem Maniraptoriformes niż z Tyrannosauroidea (w tym ostatnim wypadku "Zuolong" byłby taksonem siostrzanym do rodzaju "Bagaraatan" lub do rodzaju "Proceratosaurus"). Na drzewie konsensusowym wygenerowanym na podstawie 421 najbardziej oszczędnych drzew "Zuolong" jest w politomii z rodzajami "Proceratosaurus", "Tanycolagreus", "Xinjiangovenator", "Coelurus" i "Ornitholestes" oraz kladami Ornithomimosauria, Tyrannosauroidea, Compsognathidae i Maniraptora.
Nazwa "Zuolong" honoruje chińskiego polityka i wojskowego Zuo Zongtanga, który za czasów dynastii Qing podbił część Sinciangu, a przyrostek "long" po chińsku oznacza „smok”. Nazwa gatunkowa gatunku typowego, "salleei", honoruje Hilmara Salleego, którego zapis w testamencie pozwolił na częściowe sfinansowanie prac wykopaliskowych.

</doc>
<doc id="2178172" url="https://pl.wikipedia.org/wiki?curid=2178172" title="Zuolong salleei">
Zuolong salleei



</doc>
<doc id="2178173" url="https://pl.wikipedia.org/wiki?curid=2178173" title="Bundesliga austriacka w piłce nożnej (1997/1998)">
Bundesliga austriacka w piłce nożnej (1997/1998)

Bundesliga austriacka w piłce nożnej (1997/1998) była 87. sezonem najwyższej piłkarskiej klasy rozgrywkowej w Austrii. Liga liczyła 10 zespołów. Tytułu nie obroniła drużyna Austria Salzburg. Nowym mistrzem Austrii został zespół Sturm Graz. 

</doc>
<doc id="2178175" url="https://pl.wikipedia.org/wiki?curid=2178175" title="Bejdewind">
Bejdewind



</doc>
<doc id="2178178" url="https://pl.wikipedia.org/wiki?curid=2178178" title="Rezerwat przyrody Płone Bagno">
Rezerwat przyrody Płone Bagno



</doc>
<doc id="2178180" url="https://pl.wikipedia.org/wiki?curid=2178180" title="Kamienna Góra (wzgórze w Katowicach)">
Kamienna Góra (wzgórze w Katowicach)



</doc>
<doc id="2178181" url="https://pl.wikipedia.org/wiki?curid=2178181" title="Puchar Świata w biathlonie 2010/2011 – Hochfilzen 2010">
Puchar Świata w biathlonie 2010/2011 – Hochfilzen 2010

Zawody pucharu świata w biathlonie w Hochfilzen były drugimi w sezonie 2010/2011 w tej dyscyplinie sportu. Konkurencje rozgrywane były w dniach 10 – 13 grudnia. Rywalizacja odbywała się w sprincie, biegu pościgowym oraz w sztafecie.
Pierwszego dnia odbywały się sprinty. Wśród mężczyzn tryumfował Norweg Tarjei Bø przed Ukraińcem Serhijem Sedniewem i Francuzem Alexisem Bœufem. Wśród kobiet tryumfowała Słowaczka Anastasija Kuźmina przed Białorusinką Darią Domraczewą i Finką Kaisą Mäkäräinen. Drugiego dnia wśród mężczyzn odbył się bieg na dochodzenie. Tryumfował w nim Norweg Tarjei Bø przed Austriakiem Simonem Ederem i Rosjaninem Iwanem Czeriezowem. W tym dniu odbywał się także wyścig sztafetowy kobiet. Wygrały go Niemki przed Ukrainkami i Norweżkami. Trzeciego dnia odbywała się sztafeta mężczyzn. Wygrali ją Norwegowie przed Austriakami i Francuzami. Tego dnia rozegrano również bieg pościgowy kobiet. Wygrała go Szwedka Helena Ekholm przed Finką Kaisą Mäkäräinen i Białorusinką Darią Domraczewą.
Sprinty – 10.12.2010.
Mężczyźni.
Do zawodów przystąpiło 104 zawodników. W trakcie rywalizacji wycofali się Andrij Deryzemla oraz Karol Gombos.
Wyniki:
"Uwzględniono tylko miejsca punktowane"
Klasyfikacja po zawodach.
"Uwzględniono tylko pierwszą dziesiątkę"
Kobiety.
Do zawodów zostało zgłoszonych 98 zawodniczek. Na starcie nie pojawiła się Alexandra Camenscic, zaś w trakcie rywalizacji wycofała się Mari Laukkanen
Wyniki:
"Uwzględniono tylko miejsca punktowane"
Klasyfikacja po zawodach.
"Uwzględniono tylko pierwszą dziesiątkę"
Biegi pościgowe – 11.12.2010, 12.12.2010.
Mężczyźni.
Do zawodów przystąpiło sześćdziesięciu najlepszych zawodników w sprincie. Wszyscy ukończyli rywalizację. 
Wyniki:
"Uwzględniono tylko miejsca punktowane"
Klasyfikacja po zawodach.
"Uwzględniono tylko pierwszą dziesiątkę"
Kobiety.
Do zawodów zakwalifikowało się sześćdziesiąt najlepszych zawodniczek w sprincie. Na starcie nie stawiły się Wang Chunli i Veronika Vítková, a biegu nie ukończyła Nina Klenowska.
Wyniki:
"Uwzględniono tylko miejsca punktowane"
Klasyfikacja po zawodach.
"Uwzględniono tylko pierwszą dziesiątkę"
Sztafety – 11.12.2010, 12.12.2010.
Mężczyźni.
Do zawodów zgłoszono 26 sztafet. Rywalizacji z powodu zdublowania nie ukończyły , , i .
Wyniki:
Klasyfikacja po zawodach.
"Uwzględniona została tylko pierwsza dziesiątka"
Kobiety.
Do zawodów zgłoszono 21 drużyn. Reprezentacja Finlandii nie pojawiła się na starcie. Dziewięć drużyn zostało zdublowanych i musiały wycofać się z rywalizacji (, , , , , , , i ).
Wyniki:
Klasyfikacja po zawodach.
"Uwzględniona została tylko pierwsza dziesiątka"

</doc>
<doc id="2178182" url="https://pl.wikipedia.org/wiki?curid=2178182" title="Spanish River (Kanada)">
Spanish River (Kanada)

Spanish River – rzeka w Kanadzie, na północy prowincji Ontario. Jej źródła znajdują się w jeziorach Biscotasi (zachodnia odnoga) i Duke Lake (wschodnia odnoga). Płynie na południe i ostatecznie wpada w okolicach miasta Spanish do zatoki Georgian Bay, stanowiącej część jeziora Huron. Rzeka w większości przepływa przez dystrykt Sudbury, ale na niewielkim odcinku przepływa również przez miasto Greater Sudbury. Jej najważniejszymi dopływami są rzeki Aux Sables i Vermilion.
Nazwa rzeki Spanish River (ang. "Hiszpańska Rzeka") oraz nazwy pobliskich miast Espanola i Spanish związane są z przekazami francuskich odkrywców i jezuitów, którzy mieli w tych okolicach spotykać Odżibwejów mówiących po hiszpańsku, prawdopodobnie dzięki białej kobiecie schwytanej w hiszpańskich koloniach.

</doc>
<doc id="2178183" url="https://pl.wikipedia.org/wiki?curid=2178183" title="Bundesliga austriacka w piłce nożnej (1998/1999)">
Bundesliga austriacka w piłce nożnej (1998/1999)

Bundesliga austriacka w piłce nożnej (1998/1999) była 88. sezonem najwyższej piłkarskiej klasy rozgrywkowej w Austrii. Liga liczyła 10 zespołów. Tytuł obroniła drużyna Sturm Graz. 

</doc>
<doc id="2178186" url="https://pl.wikipedia.org/wiki?curid=2178186" title="Bundesliga austriacka w piłce nożnej (1999/2000)">
Bundesliga austriacka w piłce nożnej (1999/2000)

Bundesliga austriacka w piłce nożnej (1999/2000) była 89. sezonem najwyższej piłkarskiej klasy rozgrywkowej w Austrii. Liga liczyła 10 zespołów. Tytułu nie obroniła drużyna Sturm Graz. Nowym mistrzem Austrii został zespół Tirol Innsbruck. 

</doc>
<doc id="2178188" url="https://pl.wikipedia.org/wiki?curid=2178188" title="Bundesliga austriacka w piłce nożnej (2000/2001)">
Bundesliga austriacka w piłce nożnej (2000/2001)

Bundesliga austriacka w piłce nożnej (2000/2001) była 90. sezonem najwyższej piłkarskiej klasy rozgrywkowej w Austrii. Liga liczyła 10 zespołów. Tytuł obroniła drużyna Tirol Innsbruck. 

</doc>
<doc id="2178190" url="https://pl.wikipedia.org/wiki?curid=2178190" title="Alphard Sound Technology">
Alphard Sound Technology

Alphard Sound Technology ETP to polska firma produkująca sprzęt muzyczny od 1997 roku z siedzibą w Grójcu pod Warszawą. Posiada ona certyfikat ISO 9001:2000. Firma posiada prawa ochronne, patentowe, na liczne rozwiązania. Jest także wydawcą magazynu muzycznego HardRocker i jako jedyne pismo w Polsce sprzedało licencje na wydawania pisma w Czechach i na Słowacji. Firma posiada przedstawicielstwa na Ukrainie, Białorusi, Rosji i w Szwecji.
Z produktów marki Alphard korzystają znakomite firmy muzyczne oraz muzycy tacy jak m.in. Małgorzata Ostrowska, Krzysztof Krawczyk.
W skład oferty firmy wchodzą marki:
Pod których nazwami produkuje się m.in. kolumny głośnikowe oraz przewody.

</doc>
<doc id="2178192" url="https://pl.wikipedia.org/wiki?curid=2178192" title="Bundesliga austriacka w piłce nożnej (2002/2003)">
Bundesliga austriacka w piłce nożnej (2002/2003)

Bundesliga austriacka w piłce nożnej (2002/2003) była 92. sezonem najwyższej piłkarskiej klasy rozgrywkowej w Austrii. Liga liczyła 10 zespołów. Tytułu nie obroniła drużyna Tirol Innsbruck. Nowym mistrzem Austrii został zespół Austria Wiedeń. 

</doc>
<doc id="2178193" url="https://pl.wikipedia.org/wiki?curid=2178193" title="Mycroft Holmes">
Mycroft Holmes

Mycroft Holmes – postać literacka występująca incydentalnie w cyklu utworów Arthura Conana Doyle’a. Starszy o siedem lat brat genialnego detektywa Sherlocka Holmesa.
Mycroft Holmes pojawia się po raz pierwszy w opowiadaniu pt. "Grecki tłumacz", kiedy Doktor Watson i Sherlock Holmes składają wizytę w Klubie Diogenesa, londyńskiej instytucji stworzonej dla ludzi niepasujących do innych klubów. 
Bliższy opis pracy Mycrofta w agendach rządu JKM zostaje przedstawiony doktorowi Watsonowi przez Sherlocka w „Planach Bruce-Partingtona”:

</doc>
<doc id="2178194" url="https://pl.wikipedia.org/wiki?curid=2178194" title="Bundesliga austriacka w piłce nożnej (2003/2004)">
Bundesliga austriacka w piłce nożnej (2003/2004)

Bundesliga austriacka w piłce nożnej (2003/2004) była 93. sezonem najwyższej piłkarskiej klasy rozgrywkowej w Austrii. Liga liczyła 10 zespołów. Tytułu nie obroniła drużyna Austria Wiedeń. Nowym mistrzem Austrii został zespół Grazer AK. 

</doc>
<doc id="2178195" url="https://pl.wikipedia.org/wiki?curid=2178195" title="Karol Dudij">
Karol Dudij

Karol Dudij (ur. 24 sierpnia 1970 w Bartoszycach) – polski lekkoatleta średniodystansowiec.
Osiągnięcia.
Specjalizował się w biegu na 1500 metrów. Startował na mistrzostwach świata w 1991 w Tokio, gdzie odpadł w eliminacjach na tym dystansie. Odpadł w eliminacyjnym biegu na 800 metrów podczas mistrzostw Europy juniorów (1989), w 1993 wygrał bieg na 1500 m w zawodach I ligi pucharu Europy.
Był mistrzem Polski na 1500 metrów w 1992 oraz wicemistrzem w tej konkurencji w 1993 i 1994.
Był zawodnikiem AZS-AWF Gdańsk. Jest absolwentem AWFiS w Gdańsku. Ukończył również dwa roczne kursy managementu w ICAN Institute. W lipcu 2010 został Dyrektorem Pionu Zakupów i Sprzedaży spółki Action S.A.
Rekordy życiowe.
źródła wyników:

</doc>
<doc id="2178197" url="https://pl.wikipedia.org/wiki?curid=2178197" title="Maria od Krzyża di Rosa">
Maria od Krzyża di Rosa

Maria od Krzyża di Rosa, właśc. "Paolina (Paola) Francesca di Rosa " (ur. 6 listopada 1813 w Brescii, zm. 15 grudnia 1855 tamże) – założycielka "Zgromadzenia Zakonnego Służebnic Miłosierdzia" w Brescii ("Ancelle della Carità"), święta Kościoła katolickiego.
Urodziła się jako Paolina Francesca di Rosa w zamożnej rodzinie. Nauki pobierała w klasztorze wizytek, skąd odeszła po śmierci matki. Mając siedemnaście lat pomagała ojcu, który prowadził tartak, pomagając przy tym kobietom i dziewczętom tam pracującym. Podczas epidemii cholery w 1836 roku pracowała w szpitalu w Brescii. Założyła szkołę dla niesłyszących i stworzyła program pomocy dla kobiet żyjących w ubóstwie. Jej zaangażowanie doprowadziło do jej nominacji na matkę przełożoną. 
Jej duchowość zakorzeniona była w cierpieniu i męce Syna Bożego, co stało się podstawą jej nauczania i kontemplacji, a jej miłość do Chrystusa ukrzyżowanego przełożyła się na jej poświęcenie na rzecz cierpiących i potrzebujących w imię miłosierdzia Bożego. W roku 1840 w wieku 30 lat, przyjmując imię Maria od Krzyża di Rosa, założyła nowe zgromadzenie zakonne Służebnic Miłosierdzia, które zostało oficjalnie zatwierdzone przez papieża Piusa IX w 1850 roku. Głównym apostolstwem Zgromadzenia była troska o ubogich, chorych i cierpiących.
Maria od Krzyża zmarła w Brescii w wieku 42 lat.
Została beatyfikowana 6 maja 1940, a kanonizowana 12 czerwca 1954. Obu aktów dokonał Pius XII.
Jej wspomnienie liturgiczne obchodzone jest 15 grudnia.

</doc>
<doc id="2178201" url="https://pl.wikipedia.org/wiki?curid=2178201" title="Czarnowieża (gmina)">
Czarnowieża (gmina)



</doc>
<doc id="2178202" url="https://pl.wikipedia.org/wiki?curid=2178202" title="Tantalus Hagedash">
Tantalus Hagedash



</doc>
<doc id="2178203" url="https://pl.wikipedia.org/wiki?curid=2178203" title="Bundesliga austriacka w piłce nożnej (2004/2005)">
Bundesliga austriacka w piłce nożnej (2004/2005)

Bundesliga austriacka w piłce nożnej (2004/2005) była 94. sezonem najwyższej piłkarskiej klasy rozgrywkowej w Austrii. Liga liczyła 10 zespołów. Tytułu nie obroniła drużyna Grazer AK. Nowym mistrzem Austrii został zespół Rapid Wiedeń. 

</doc>
<doc id="2178205" url="https://pl.wikipedia.org/wiki?curid=2178205" title="Klaudiusz Balcerzak">
Klaudiusz Balcerzak

Klaudiusz Balcerzak (ur. 16 lutego 1944 w Nackel) – polski przedsiębiorca i samorządowiec, poseł na Sejm VI kadencji.
Życiorys.
W 1979 ukończył studia na Wydziale Prawa i Administracji Uniwersytetu Wrocławskiego.
Jego rodzina zajmowała się przetwórstwem mięsa i produkcją wędlin. Z tą samą branżą związał się Klaudiusz Balcerzak. W 1970 został kierownikiem zakładu mięsnego w Sławie. Rozbudowywane za jego czasu przedsiębiorstwo w 1995 zatrudniało około 700 pracowników. Doprowadził do jego przekształcenia w spółkę z ograniczoną odpowiedzialnością, która jako pierwsza firma w Polsce uzyskała certyfikaty pozwalające na eksport produktów mięsnych do krajów Unii Europejskiej, a jej zakład przetwórstwa był uznawany za najnowocześniejszy w kraju. Pod koniec lat 90. Klaudiusz Balcerzak kontrolował łącznie trzy przedsiębiorstwa z branży, w których w 2002 pracowało około 2 tysięcy osób. W 2000 znalazł się na 81. miejscu listy 100 najbogatszych Polaków według tygodnika „Wprost”.
Wkrótce urząd skarbowy zajął konta jego firmy, domagając się zwrotu 2 mln złotych z tytułu ulg inwestycyjnych w związku z przekształceniem statusu prawnego przedsiębiorstwa. Klaudiusz Balcerzak sprzedał ją wówczas niemieckiemu inwestorowi, zobowiązując się do dziesięcioletniego zakazu konkurencji. Działał w branży gastronomicznej i hotelarskiej, przeszedł terapię związaną z chorobą nowotworową, procesował się z nabywcą jego firmy w sprawach o działalność konkurencyjną. W 2009 otworzył restaurację w budynku dworca kolejowego w Sławie.
W wyborach samorządowych w 2006 i 2010 był wybierany na radnego sejmiku lubuskiego z listy Platformy Obywatelskiej. W wyborach w 2007 również z ramienia PO kandydował bez powodzenia do Sejmu, a w wyborach w 2009 do Parlamentu Europejskiego. Po utracie mandatu przez posła Marka Cebulę (w związku z wyborem na burmistrza) uzyskał prawo do jego objęcia. Ślubowanie poselskie złożył 14 grudnia 2010. W wyborach w 2011 nie odnowił mandatu. W 2014 powrócił do sejmiku lubuskiego z ramienia PO. W kwietniu 2016 odszedł z partii, przechodząc do klubu radnych Prawa i Sprawiedliwości. W 2018 z listy PiS nie uzyskał reelekcji. W 2019 bez powodzenia kandydował do Senatu.
Został honorowym obywatelem Głogowa.

</doc>
<doc id="2178207" url="https://pl.wikipedia.org/wiki?curid=2178207" title="Bundesliga austriacka w piłce nożnej (2005/2006)">
Bundesliga austriacka w piłce nożnej (2005/2006)

Bundesliga austriacka w piłce nożnej (2005/2006) była 95. sezonem najwyższej piłkarskiej klasy rozgrywkowej w Austrii. Liga liczyła 10 zespołów. Tytułu nie obroniła drużyna Rapid Wiedeń. Nowym mistrzem Austrii został zespół Austria Wiedeń. 

</doc>
<doc id="2178210" url="https://pl.wikipedia.org/wiki?curid=2178210" title="Olimpia Teodora">
Olimpia Teodora

Olimpia Teodora - żeński klub piłki siatkowej z Włoch. Został założony w 1965 roku z siedzibą w mieście Rawenna.
Historia.
Olimpia Teodora zrodziła się w lutym 1965 z inicjatywy Alfy Garaviniego. Pierwsze sukcesy przyszły w latach 70. za sprawą drużyn młodzieżowych (w 1974 i 1975 zdobył Mistrzostwo Włoch do lat 16, a w 1978 zdobył Mistrzostwo Włoch juniorów). Zespół zadebiutował w żeńskiej Serie A w sezonie 1976/77 kończąc udział na 5. miejscu. Doskonałe występy klubu na arenie klubowej siatkówki włoskiej jak i międzynarodowej (Liga Mistrzyń i Klubowe Mistrzostwa Świata) przypadają na lata 1980-92. W tym czasie Olimpia Teodora zdobyła jedenaście tytułów Mistrzyń Włoch z rzędu rozpoczynając doskonałą passę w sezonie 1980/81. W sezonach 1987/88 i 1991/1992 klub zdobył Ligę Mistrzyń oraz w sezonie 1991/1992 Klubowe Mistrzostwo Świata.

</doc>
<doc id="2178211" url="https://pl.wikipedia.org/wiki?curid=2178211" title="Bundesliga austriacka w piłce nożnej (2006/2007)">
Bundesliga austriacka w piłce nożnej (2006/2007)

Bundesliga austriacka w piłce nożnej (2006/2007) była 96. sezonem najwyższej piłkarskiej klasy rozgrywkowej w Austrii. Liga liczyła 10 zespołów. Tytułu nie obroniła drużyna Austria Wiedeń. Nowym mistrzem Austrii został zespół Red Bull Salzburg. 

</doc>
<doc id="2178214" url="https://pl.wikipedia.org/wiki?curid=2178214" title="Bundesliga austriacka w piłce nożnej (2007/2008)">
Bundesliga austriacka w piłce nożnej (2007/2008)

Bundesliga austriacka w piłce nożnej (2007/2008) była 97. sezonem najwyższej piłkarskiej klasy rozgrywkowej w Austrii. Liga liczyła 10 zespołów. Tytułu nie obroniła drużyna Red Bull Salzburg. Nowym mistrzem Austrii został zespół Rapid Wiedeń. 

</doc>
<doc id="2178215" url="https://pl.wikipedia.org/wiki?curid=2178215" title="L.E.F.">
L.E.F.

L.E.F. – (skrót od Loud, Electronic, Ferocious) album Ferry'ego Corstena wydany w maju 2006 roku.

</doc>
<doc id="2178217" url="https://pl.wikipedia.org/wiki?curid=2178217" title="Sick of the Studio ’07">
Sick of the Studio ’07

Sick of the Studio ’07 – trasa koncertowa zespołu Metallica, obejmująca tylko Europę. 
Trwała od 28 czerwca do 18 lipca 2007 roku, w jej trakcie odbyło się dwanaście koncertów.

</doc>
<doc id="2178222" url="https://pl.wikipedia.org/wiki?curid=2178222" title="Aleja Wielkopolska w Poznaniu">
Aleja Wielkopolska w Poznaniu

Aleja Wielkopolska – ulica na Sołaczu w Poznaniu, zlokalizowana pomiędzy ul. Kazimierza Pułaskiego na wschodzie, a ul. Nad Wierzbakiem na zachodzie. Prawie na całej długości stanowi zabytkową aleję starych kasztanowców. Ulica w obecnej formie, związana jest z powstaniem w początkach XX wieku kolonii willowej na Sołaczu, zaprojektowanej przez Josepha Stübbena. 
Charakterystyka.
Ulica składa się z dwóch jezdni, pomiędzy którymi znajduje się ciąg pieszy, otoczony z obu stron przez szpalery kasztanowców. Pomiędzy aleją pieszą a północną jezdnią przebiega linia tramwajowa w kierunku pętli "Piątkowska" (od 1913 – wtedy tylko do Sołacza). W zachodniej części układ ten dopełnia jeszcze droga rowerowa, odchodząca potem do Parku Adama Wodziczki. W tym samym rejonie, pod północną jezdnią i linią tramwajową, przepływa Bogdanka. 
25 marca 1945 rozegrano tutaj pierwszą masową imprezę biegową po II wojnie światowej – bieg przełajowy na 2200 metrów (Aleja Wielkopolska – Małopolska – Śląska – Nad Wierzbakiem – Aleja Wielkopolska). Startowało 80 zawodników w wieku od 16 do 45 lat. Zwycięzcą był Henryk Baranowski z Junikowa (czas 7.41,5).
Ważniejsze obiekty, zlokalizowane przy Alei Wielkopolskiej to (od zachodu): osiedle z okresu II wojny światowej, Park Wodziczki, Salon Muzyczny-Muzeum Feliksa Nowowiejskiego, estakada PST oraz siedziba firmy jubilerskiej "W. Kruk" z wyeksponowaną zabytkową prasą jubilerską w ogrodzie od strony Alei. Zabudowa Alei to przede wszystkim wille z różnych epok i w różnych stylach architektonicznych. Do zabytkowych należą budynki pod numerami: 2, 4, 6, 7 ("Willa Hala"), 8, 10, 11, 12, 13, 14, 19, 27, 29, 30, 32, 33, 34, 35/37, 39, 40, 43, 45, 49 (najmłodszy, z 1945), 51, 53 i 67. 
Na domu pod numerem 11, w którym mieszkał Feliks Nowowiejski, wisi tablica pamiątkowa, odsłonięta 23 listopada 2010, w stulecie powstania i prawykonania "Roty", do którego to wiersza Nowowiejski napisał muzykę. Autorem projektu tablicy był prof. Józef Stasiński, a fundatorem firma "Agrobex". W odsłonięciu uczestniczył Jan Nowowiejski – syn Feliksa, muzyk. W tym samym budynku mieści się Salon Muzyczny-Muzeum Feliksa Nowowiejskiego.
Przedłużeniem Alei Wielkopolskiej na zachód jest ul. Małopolska. Na południe natomiast odchodzi m.in. ul. Klin o bardzo nietypowym przebiegu. Nazwa ulicy wpisuje się w toponimię tej części miasta, związaną z nazwami krain geograficznych Polski.

</doc>
<doc id="2178223" url="https://pl.wikipedia.org/wiki?curid=2178223" title="Tantalus cayennensis">
Tantalus cayennensis



</doc>
<doc id="2178226" url="https://pl.wikipedia.org/wiki?curid=2178226" title="Kawe">
Kawe

Kawe – w mitologii irańskiej kowal, który zbuntował się przeciwko Aži Dahace.
Wysłannicy Zahhaka (Aži Dahaka) zabrali ostatniego syna kowala Kawe do pałacu w stolicy. Zrozpaczony Kawe podjął szaleńczą próbę ocalenia syna i samotnie wkroczył do pałacu podczas uroczystości w sali tronowej. W ostrych słowach oskarżył króla-smoka i jego dostojników o spowodowanie swojego nieszczęścia oraz wyraził rzeczywiste uczucia ludu do niego. Przy ogólnej konsternacji zabrał syna i opuścił pałac. Przed bramą przywitał go tłum, uznano go za przywódcę i po otrzymaniu wiadomości o nadejściu Feriduna rozpoczęto powstanie. Po zwycięstwie i obaleniu Aži Dahaki Kawe został dowódcą wojsk Ferudina a dwaj jego synowie - Kobad i Garszap strzegli granic wschodniej i zachodniej.
Na początku walki Kawe zdjął kowalski fartuch i zatknąwszy na pice uczynił z niego sztandar. Odtąd sztandar z wołowej skóry przyozdabiany drogimi kamieniami i perłami towarzyszył królom Iranu idącym do walki (sztandar kawejański).

</doc>
<doc id="2178228" url="https://pl.wikipedia.org/wiki?curid=2178228" title="Pokój śmierci">
Pokój śmierci

Pokój śmierci – amerykański thriller dramatyczny z 2009 roku w reżyserii Jonathana Liebesmana.
Fabuła.
Cztery osoby (trzej mężczyźni i kobieta) dobrowolnie przystępują do udziału w eksperymencie psychologicznym, który okazuje się być brutalną, nowoczesną wersją programu MKULTRA. Ochotnicy zostają zamknięci w dużym, białym pokoju, w którym stoły i krzesła zostały przymocowane do podłogi. Każde z nich otrzymuje ankietę do wypełnienia. W międzyczasie, do pokoju wchodzi doktor prowadzący badanie, aby rzekomo opisać zakres eksperymentu. Tłumaczy on ochotnikom, że badanie będzie trwało około ośmiu godzin, w czasie których każde z nich zarobi po 250 dolarów. Po zakończeniu wprowadzenia, doktor strzela kobiecie w głowę i szybko wychodzi z pokoju. W ciągu najbliższych kilku godzin, każdy z pozostałych trzech mężczyzn zostanie poddany fizycznej i psychicznej brutalności. Tylko jeden ochotnik będzie mógł przetrwać badanie. W końcu okazuje się, że celem programu jest osiągnięcie zjawiska podobnego do apoptozy komórek (porównanie użyte w filmie), rozwój "cywilnej broni", zdolnej do ataków samobójczych.

</doc>
<doc id="2178229" url="https://pl.wikipedia.org/wiki?curid=2178229" title="Europejski Komisarz ds. Budżetu i Programowania Finansowego">
Europejski Komisarz ds. Budżetu i Programowania Finansowego

Europejski Komisarz ds. Budżetu i Programowania Finansowego – członek Komisji Europejskiej. Obecnym komisarzem jest Günther Oettinger.

</doc>
<doc id="2178235" url="https://pl.wikipedia.org/wiki?curid=2178235" title="Right of Way">
Right of Way

Right of Way – album Ferry'ego Corstena wydany w listopadzie 2003 roku. Był to pierwszy album wydany pod jego prawdziwym nazwiskiem.

</doc>
<doc id="2178238" url="https://pl.wikipedia.org/wiki?curid=2178238" title="The Ape">
The Ape

The Ape – amerykańska komedia z 2005 roku, w reżyserii Jamesa Franco.
Opis fabuły.
Młody żonaty pisarz chce znaleźć dla siebie natchnienie. W tym celu opuszcza rodzinę i udaje się do swojego schronienia w odosobnieniu. W mieszkaniu znajduje jednak "małpę". Dzień po dniu, krok po kroku, współmieszkańcy poznają się nawzajem. Owłosione stworzenie w hawajskiej bluzce staje się nawet muzą dla Harry'ego Walkera, w którego rolę wcielił się współautor scenariusza i reżyser obrazu James Franco.

</doc>
<doc id="2178240" url="https://pl.wikipedia.org/wiki?curid=2178240" title="Teatry.art.pl">
Teatry.art.pl



</doc>
<doc id="2178241" url="https://pl.wikipedia.org/wiki?curid=2178241" title="Www.teatry.art.pl">
Www.teatry.art.pl



</doc>
<doc id="2178244" url="https://pl.wikipedia.org/wiki?curid=2178244" title="Bundesliga austriacka w piłce nożnej (2010/2011)">
Bundesliga austriacka w piłce nożnej (2010/2011)

Bundesliga austriacka w piłce nożnej (2010/2011) był 99. sezonem najwyższej piłkarskiej klasy rozgrywkowej w Austrii. W rozgrywkach wzięło udział 10 zespołów. Tytułu broniła drużyna Red Bull Salzburg, ale nowym mistrzem w sezonie 2010/2011 została drużyna .
Wyniki.
Każdy zespół gra z każdym po 4 spotkania – 2 w rundzie jesiennej i 2 w wiosennej.
Strzelcy.
"Łącznie z meczami rozegranymi 15 maja 2011; Źródło:Bundesliga Austrii"

</doc>
<doc id="2178245" url="https://pl.wikipedia.org/wiki?curid=2178245" title="Bánh mì">
Bánh mì

Bánh mì (wymowa: [ʔɓajŋ̟˧˦ mi˨˩])– rodzaj wietnamskiej nadziewanej bagietki, wytwarzanej przy użyciu mąki pszennej i ryżowej. Czasem pieczywo ma formę tosta.
Bułkę przekrawa się wzdłuż (na podobieństwo hot-doga) i wypełnia nadzieniem w postaci kiszonej marchwi, rzodkwi japońskiej, ogórka, papryczek chili, kolendry, pasztetu, majonezu, tofu oraz innych składników, według uznania sporządzającego kanapkę. Oprócz warzyw, ważnymi składnikami są komponenty mięsne, np. grillowana wieprzowina, giò lụa (kiełbaski wietnamskie), kurczak, ser lub szynka. Nazewnictwo odmian bánh mì jest uzależnione od kluczowego składnika, definiującego smak, np.:
Jak wiele dań kuchni wietnamskiej, tak i to jest fuzją upodobań azjatyckich i europejskich (zwłaszcza francuskich).

</doc>
<doc id="2178247" url="https://pl.wikipedia.org/wiki?curid=2178247" title="Party Crasher Tour 2009">
Party Crasher Tour 2009

Party Crasher Tour 2009 – trzecia solowa trasa koncertowa Pera Gessle. 
W jej trakcie odbyło się piętnaście koncertów. Materiał z trasy został wydany na wydawnictwie "Gessle over Europe" wydanym zarówno w formacie CD jak i DVD.

</doc>
<doc id="2178248" url="https://pl.wikipedia.org/wiki?curid=2178248" title="Rodolfo González (kierowca wyścigowy)">
Rodolfo González (kierowca wyścigowy)

Rodolfo González (ur. 14 maja 1986 w Caracas) – wenezuelski kierowca wyścigowy.
Kariera.
Formuła Renault.
Rodolfo po zakończeniu kariery kartingowej, postanowił rozpocząć poważną karierę wyścigową, debiutując w 2003, w zimowej edycji Włoskiej Formuły Renault. Zmagania w niej zakończył na 19. miejscu. W kolejnym sezonie rozpoczął starty w głównym cyklu tej serii. Dorobek punktowy pozwolił mu zająć w klasyfikacji 21. pozycję. W tym samym roku zajął 10. miejsce w zimowym cyklu. Sezon 2005 był ostatnim dla Wenezuelczyka w Brytyjskiej Formule Renault. W tym czasie raz stanął na podium, a w ogólnej punktacji został sklasyfikowany na 10. pozycji. Oprócz tego, wystąpił w dwóch rundach holenderskiej edycji. Punkty w niej uzyskane pozwoliły mu na zajęcie 23. lokaty, w generalnej klasyfikacji. Pod koniec roku po raz trzeci wystartował w zimowej edycji serialu. Tym razem jednak nie odnotował progresu, kończąc zmagania na 13. miejscu.
Formuła 3.
W sezonie 2006 awansował do Brytyjskiej Formuły 3. Startując w brytyjskiej stajni T-Sport, w klasie narodowej, już w pierwszym podejściu sięgnął po tytuł mistrzowski (wygrał trzynaście wyścigów, natomiast do dwunastu startował z pierwszego pola startowego). Rok później, w tym samym zespole, brał udział w głównym pucharze. W ciągu sezonu raz stanął na podium, ostatecznie kończąc rywalizację na 11. miejscu.
W roku 2008 podpisał kontrakt z brytyjską ekipą Carlin Motorsport, na starty w Formule 3 Euroseries. González nie spisywał się jednak najlepiej, będąc ostatecznie sklasyfikowanym na odległej 24. pozycji (w ciągu osiemnastu wyścigów, zdobył w sprzyjających okolicznościach pół punktu za szóste miejsce, w drugim wyścigu, na francuskim torze Bugatti Circuit). W ostatniej rundzie, na niemieckim Hockenheimringu, zastąpił go Brytyjczyk Oliver Oakes. Rodolfo w zespole Trevora Carlina, wystartował również w prestiżowym wyścigu Masters of Formuła 3. Ostatecznie zajął w nim 9. lokatę.
Euroseria 3000.
W 2008 roku Wenezuelczyk, w zespole Sighinolfi Autoracing, wziął udział w jednej rundzie Euroserii 3000. Punkty zdobyte w drugim wyścigu, po zajęciu czwartego miejsca, dały mu w klasyfikacji 20. miejsce (pierwszego nie ukończył).
Rok później wystartował w całym cyklu, reprezentując barwy włoskiej ekipy Fisichella Motor Sport. W ciągu trzynastu wyścigu czterokrotnie stawał na podium, w tym raz na najwyższym stopniu (w pierwszym wyścigu, na belgijskim torze Zolder). Ostatecznie został w niej sklasyfikowany na przyzwoitej 5. pozycji.
Seria GP2.
Na przełomie sezonu 2008 i 2009, Rodolfo wziął udział w ośmiu wyścigach Azjatyckiej Serii GP2 (w zespole FMS). Nie zdobył jednak punktów, najlepiej spisując się w drugim wyścigu w Malezji, gdzie zajął ósmą lokatę.
W europejskim cyklu zadebiutował w roku 2009. Wystąpił wówczas w jednej rundzie, na niemieckim obiekcie Nürburgring (zastąpił w niej Włocha Davide Rigona). W obydwóch zajął miejsca w drugiej dziesiątce (odpowiednio piętnaste i osiemnaste).
W sezonie 2009/2010 zimowego cyklu, Wenezuelczyk wystartował w inauguracyjnej (na torze w Abu Zabi reprezentował holenderski Arden International) oraz kończącej zmagania eliminacji (na bahrajńskim torze Sakhir współpracował z hiszpańskim Barwa Addax). Podczas zmagań na obiekcie Yas Marina, González został sklasyfikowany na czternastej i szesnastej lokacie. W Bahrajnie z kolei obu wyścigów nie ukończył.
Za sprawą solidnego zaplecza finansowego, Rodolfo został zakontraktowany na cały sezon 2010 głównego serialu GP2, przez stajnię Arden International. Wziąwszy udział w dziesięciu rundach, tylko na belgijskim obiekcie Spa-Francorchamps meldował się na premiowanych punktami pozycjach, zajmując odpowiednio ósme i czwarte miejsce (w drugim wyścigu, zgodnie z regulaminem, startował z pole position). Ostatecznie zdobyte punkty sklasyfikowały Gonzáleza, na 21. miejscu, w klasyfikacji generalnej.
W sezonie 2011 został zakontraktowany przez włoską ekipę Trident Racing zarówno na edycję azjatycką jak i europejską. W zimie w 4 startach 2 razy zmieścił się w pierwszej dziesiątce, ale nie zdobył żadnego punktu (2 razy 9 miejsce) i został sklasyfikowany na 17 pozycji w generalce.
Formuła Acceleration 1.
W sezonie 2014 Wenezuelczyk reprezentował barwy swojego kraju w nowo utworzonej Formule Acceleration 1. W ciągu czterech wyścigów, w których wystartował, uzbierał łącznie dziesięć punktów. Dało mu to siedemnaste miejsce w końcowej klasyfikacji kierowców.

</doc>
<doc id="2178252" url="https://pl.wikipedia.org/wiki?curid=2178252" title="Wydział Inżynierii Lądowej, Środowiska i Geodezji Politechniki Koszalińskiej">
Wydział Inżynierii Lądowej, Środowiska i Geodezji Politechniki Koszalińskiej

Wydział Inżynierii Lądowej, Środowiska i Geodezji Politechniki Koszalińskiej – jeden z czterech wydziałów Politechniki Koszalińskiej, będący jednostką naukowo-dydaktyczną znajdującą się przy ulicy Śniadeckich 2 w Koszalinie. Jednostka powstała w 1968 roku. Dziekanem jest prof. dr hab. inż. Robert Sidełko (2020).
W ramach wydziału wyodrębnione zostały zakłady oraz katedry:
Obecnie wydział daje możliwość podjęcia nauki na trzech kierunkach:

</doc>
<doc id="2178253" url="https://pl.wikipedia.org/wiki?curid=2178253" title="Kirk Acevedo">
Kirk Acevedo

Kirk Acevedo (urodzony 27 listopada 1971 roku w Nowym Jorku) – amerykański aktor. Najlepiej znany z ról w serialach "Oz", "Kompania Braci" oraz "".
Wczesne lata.
Ma pochodzenie chińskie i portorykańskie. Jego rodzice urodzili się i żyli w Nowym Jorku, w Brooklynie. Tam też urodziły się ich dzieci: Richard oraz Kirk. Rodzina przeniosła się do Bronx i tam bracia się wychowali. Od dzieciństwa Kirk okazywał zainteresowanie aktorstwem. Chciał występować przed rodziną w improwizowanych przedstawieniach. Acevedo uczestniczył też do klubu aktorskiego w szkole średniej.
Kariera.
Po kilku gościnnych występach w serialach, między innymi "New York Undercover" (1994), otrzymał rolę w serialu stacji HBO "Oz", gdzie wcielił się w Miguela Alvareza. Następnie zagrał w produkcji "Prawo i bezprawie" jako śledczy Hector Salazar. W 1998 roku wystąpił w filmie "Cienka czerwona linia" jako szeregowy Tella. Przypadła mu też rola sierżanta Josepha Toye'a w miniserialu "Kompania Braci". Przez następne kilka lat zaliczył epizody w takich serialach jak "Gliniarze bez odznak", "Dowody zbrodni" czy "Wzór". W 2005 zagrał w romansie przygodowym "Podróż do Nowej Ziemi", rok później wystąpił w dramacie sportowym "Vince niepokonany". Od 2008 roku można go oglądać w serialu "" jako agenta FBI, Charliego Francisa.
Nagrody.
W 1997 roku otrzymał nominację do CableACE Award za "Oz". W 1999 otrzymał nagrodę ALMA za rolę w "Cienkiej czerwonej linii", a był do niej nominowany jeszcze trzykrotnie za rolę w "Oz".

</doc>
<doc id="2178254" url="https://pl.wikipedia.org/wiki?curid=2178254" title="Alexander Litvinchev">
Alexander Litvinchev



</doc>
<doc id="2178257" url="https://pl.wikipedia.org/wiki?curid=2178257" title="Denis Nikiforov">
Denis Nikiforov



</doc>
<doc id="2178259" url="https://pl.wikipedia.org/wiki?curid=2178259" title="Wydział Elektroniki i Informatyki Politechniki Koszalińskiej">
Wydział Elektroniki i Informatyki Politechniki Koszalińskiej

Wydział Elektroniki i Informatyki Politechniki Koszalińskiej – jeden z sześciu wydziałów Politechniki Koszalińskiej, będący jednostką naukowo-dydaktyczną znajdującą się przy ulicy Śniadeckich 2 w Koszalinie. Jednostka powstała jako Wydział Elektroniki 23 czerwca 1997 roku. Dziekanem jest prof. nadzw. dr hab. inż. Grzegorz Bocewicz.
W ramach wydziału, wyróżniono sześć katedr:
Obecnie wydział daje możliwość podjęcia nauki na trzech kierunkach:

</doc>
<doc id="2178261" url="https://pl.wikipedia.org/wiki?curid=2178261" title="Ivan Podshivalov">
Ivan Podshivalov



</doc>
<doc id="2178265" url="https://pl.wikipedia.org/wiki?curid=2178265" title="Mikhail Belov">
Mikhail Belov



</doc>
<doc id="2178266" url="https://pl.wikipedia.org/wiki?curid=2178266" title="Johann Jakob Scherer">
Johann Jakob Scherer

Johann Jakob Scherer (ur. 10 listopada 1825, zm. 23 grudnia 1878) – szwajcarski polityk, członek Rady Związkowej od 12 lipca 1872 do 23 grudnia 1878. Kierował następującymi departamentami:
Był członkiem Radykalno-Demokratycznej Partii Szwajcarii.
Pełnił funkcję prezydenta Konfederacji na rok 1875.

</doc>
<doc id="2178268" url="https://pl.wikipedia.org/wiki?curid=2178268" title="Kosmomineralogia">
Kosmomineralogia

Kosmomineralogia – nauka o minerałach pochodzenia pozaziemskiego; dział mineralogii, a także astronomii.
Badania materii pochodzenia pozaziemskiego prowadzą do rozpoznania nowych faz krystalicznych (nanominerałów, minerałów oraz ich kumulatów, czyli skał), szczególnie tych niewystępujących na Ziemi. Kosmomineralogia poszerza wiedzę o procesach minerało- i skałotwórczych zachodzących w kosmosie. Badania opierają się przede wszystkim na badaniach meteorytów kamiennych, czyli chondrytów, ale również materii dostarczonej z powierzchni Księżyca. Stwarza to dla kosmomineralogii szansę poznania wczesnej historii i etapów formowania się Układu Słonecznego, a także, pośrednio, budowy wnętrza Ziemi. Wyniki badań prowadzą do opisania własności i struktury materii nieorganicznej, budującej planety skaliste, planetoidy, komety, cząsteczki pyłu kosmicznego oraz przybliżają warunki, w jakich one powstały.
Jednym z najciekawszych odkryć kosmomineralogów jest odkrycie w chondrytach nanodiamentów. Są to nanometryczne cząstki mineralne wielkości milionowych części milimetra, które po raz pierwszy zaobserwował Edward Anderson w 1987. Nanodiamenty powstają w czasie wybuchów supernowych, kiedy materia z gwiazdy zostaje wyrzucona w przestrzeń kosmiczną i dochodzi wtedy do kondensacji atomów węgla. Ponadto obserwuje się w meteorytach niespotykaną na Ziemi różnorodność polimorficznych odmian pierwiastka węgla, z których wyjątkowe są, nieznane na Ziemi, fuleryt zbudowany z fulerenów i nietypowa odmiana diamentu, nazywana lonsdaleitem.
Dzięki badaniom kosmomineralogicznym opisano około 300 minerałów pochodzenia pozaziemskiego, w tym 54 minerały nieznalezione w skałach Ziemi (dane z 2010 roku).

</doc>
<doc id="2178271" url="https://pl.wikipedia.org/wiki?curid=2178271" title="Wydział Mechaniczny Politechniki Koszalińskiej">
Wydział Mechaniczny Politechniki Koszalińskiej

Wydział Mechaniczny Politechniki Koszalińskiej – jeden z czterech wydziałów Politechniki Koszalińskiej, będący jednostką naukowo-dydaktyczną znajdującą się przy ulicy Racławickiej 15-17 w Koszalinie. Jednostka powstała w 1968 roku. Dziekanem jest prof. dr hab. inż. Waldemar Kuczyński.
W ramach wydziału, funkcjonuje dwanaście katedr oraz inne jednostki specjalistyczne:
Obecnie wydział daje możliwość podjęcia nauki na sześciu kierunkach inżynierskich i magisterskich:
Oraz przyznaje tytuł naukowy doktora w dwóch dyscyplinach:

</doc>
<doc id="2178273" url="https://pl.wikipedia.org/wiki?curid=2178273" title="Wiktor Smihunow">
Wiktor Smihunow

Wiktor Iwanowycz Smihunow (ukr. Віктор Іванович Смігунов, ros. Виктор Иванович Смигунов, "Wiktor Iwanowicz Smigunow"; ur. 28 stycznia 1962 w Doniecku) – ukraiński piłkarz grający na pozycji obrońcy, trener piłkarski.
Kariera piłkarska.
Kariera klubowa.
Wychowanek Szkoły Piłkarskiej Szachtara Donieck. W 1981 rozpoczął karierę piłkarską w klubie Mietałłurg Czerepowiec, a w następnym roku występował w drużynie rezerwowej Szachtara Donieck. W 1984 debiutował w podstawowym składzie Szachtara. W 1987 przeszedł do Szachtara Gorłówka, a w 1988 do Tawrii Symferopol. W 1992 powrócił do Szachtara Donieck, a na początku 1995 ponownie został piłkarzem Tawrii Symferopol. W 2000 zakończył karierę piłkarską.
Kariera trenerska.
Po zakończeniu kariery piłkarskiej rozpoczął pracę trenerską. Od 2000 pomagał trenować klub w którym ostatnio grał - Tawrija Symferopol. Potem objął stanowisko głównego trenera młodzieżowej drużyny Tawrii.

</doc>
<doc id="2178279" url="https://pl.wikipedia.org/wiki?curid=2178279" title="Hrabstwo Appling">
Hrabstwo Appling

Hrabstwo Appling (ang. "Appling County") – hrabstwo w stanie Georgia w Stanach Zjednoczonych.
Geografia.
Według spisu z 2000 obszar całkowity hrabstwa obejmuje powierzchnię 512,11 mil2 (1326,36 km2), z czego 508,51 mil2 (1317,03 km2) stanowią lądy, a 3,61 mil2 (9,35 km2) stanowią wody. Według szacunków United States Census Bureau w roku 2009 miało 18 011 mieszkańców. Jego siedzibą administracyjną jest Baxley.

</doc>
<doc id="2178293" url="https://pl.wikipedia.org/wiki?curid=2178293" title="Burza broadcastowa">
Burza broadcastowa

Burza broadcastowa () – anomalia powstająca w sieciach komputerowych, najczęściej w wyniku utworzenia połączenia nadmiarowego lub pętli. Jej skutkiem jest bezustanne krążenie ramek rozgłoszeniowych, które powoduje bardzo duże obciążenie mediów transmisyjnych i urządzeń sieciowych.

</doc>
<doc id="2178295" url="https://pl.wikipedia.org/wiki?curid=2178295" title="Jan Bucher">
Jan Bucher

Jan Bucher (ur. 17 listopada 1957 w Salt Lake City) – amerykańska narciarka, specjalistka narciarstwa dowolnego. Zdobyła złote medale w balecie narciarskim na mistrzostwach świata w Tignes oraz mistrzostwach świata w Oberjoch. Ponadto zdobyła także srebrny medal w balecie narciarskim podczas mistrzostwach świata w Lake Placid. Zajęła również drugie miejsce w tej samej konkurencji na igrzyskach olimpijskich w Calgary, jednakże narciarstwo dowolne było jedynie dyscypliną pokazową więc medali nie przyznawano.
Najlepsze wyniki w Pucharze Świata osiągnęła w sezonie 1988/1989, kiedy to zajęła 4. miejsce w klasyfikacji generalnej, a w klasyfikacji baletu wywalczyła małą kryształową kulę. W klasyfikacji baletu triumfowała także w sezonach 1979/1980, 1980/1981, 1981/1982, 1982/1983, 1983/1984, 1985/1986, 1986/1987 i 1988/1989, a w sezonach 1984/1985, 1987/1988 oraz 1990/1991 była druga.
W 1991 r. zakończyła karierę.

</doc>
<doc id="2178297" url="https://pl.wikipedia.org/wiki?curid=2178297" title="Ambalavao">
Ambalavao

Ambalavao – miasto w południowo-wschodniej części regionu Haute Matsiatra w prowincji Fianarantsoa na Madagaskarze, 56 km na południe od stolicy prowincji miasta Fianarantsoa. Słynie z charakterystycznych domów z balustradami oraz z wyrabianego tu papieru antaimoro.

</doc>
<doc id="2178300" url="https://pl.wikipedia.org/wiki?curid=2178300" title="Andreas Kopke">
Andreas Kopke



</doc>
<doc id="2178301" url="https://pl.wikipedia.org/wiki?curid=2178301" title="SMS Stettin">
SMS Stettin

SMS Stettin – krążownik niemieckiej Kaiserliche Marine (według klasyfikacji niemieckiej: mały krążownik - "Kleiner Kreuzer").
Historia i rejsy.
Budowa SMS "Stettin" odbyła się w szczecińskiej stoczni Vulcan a rozpoczęła się marcu 1905 roku (nr. bud. 207), wodowanie odbyło się 7 marca 1907 r., a rozpoczęcie służby 29 lipca 1907 roku. 11 maja 1912 roku jednostka wyruszyła z bazy w Kilonii na wizytę kurtuazyjną do Nowego Jorku. Okręt brał udział w bitwie koło Helgolandu oraz bitwie jutlandzkiej. W 1917 został okrętem bazą szkolną okrętów podwodnych. Wycofany ze służby w 1919. W 1920 oddany Wielkiej Brytanii. W latach 1921-23 złomowany w Kopenhadze.
Inne.
Około 25 jednostek pływających różnego typu nosiło nazwę "Stettin" (m.in. lodołamacz "SS Stettin").

</doc>
<doc id="2178312" url="https://pl.wikipedia.org/wiki?curid=2178312" title="Isaac Delahaye">
Isaac Delahaye

Isaac Delahaye (ur. 9 stycznia 1982 w Ypres) – belgijski muzyk i gitarzysta. Był gitarzystą prowadzącym grupy deathmetalowej God Dethroned. Zajął miejsce poprzedniego gitarzysty, Jensa Van Der Valka, kiedy ten opuścił zespół w 2004 roku. 15 stycznia 2009 God Dethroned wydało oświadczenie, że Delahaye nie jest już dłużej członkiem zespołu. Od 2009 roku jest gitarzystą prowadzącym formacji Epica. Muzyk współpracował ponadto z zespołami Panopticum, Down Till Dawn, Edgecrusher, Forcible oraz MaYaN.
Isaac Delahaye korzysta z gitar firmy Ibanez. Najczęściej używa Gitary Ibanez Darkstone DN500. Używa wzmacniaczy Firm Bogner oraz Mesa Boogie oraz kolumn firmy Marshall.

</doc>
<doc id="2178318" url="https://pl.wikipedia.org/wiki?curid=2178318" title="Paul Cérésole">
Paul Cérésole

Paul Cérésole (ur. 16 listopada 1832, zm. 7 stycznia 1905 w Lozannie) – szwajcarski prawnik i polityk, członek Rady Związkowej od 1 lutego 1870 do 21 grudnia 1875. Kierował następującymi departamentami:
Był członkiem Radykalno-Demokratycznej Partii Szwajcarii.
Pełnił funkcję wiceprezydenta Konfederacji na rok 1872 i prezydenta na rok 1873.

</doc>
<doc id="2178320" url="https://pl.wikipedia.org/wiki?curid=2178320" title="Irenion z Gazy">
Irenion z Gazy

Irenion z Gazy, Święty Irenion, łac. "Irenionus" (zm. pomiędzy 389-393) – pierwszy biskup Gazy, święty Kościoła katolickiego.
Wzmianki o Świętym znajdują w "Vita Porphyrii", autorstwa historyka i diakona Marka ("Marcusa"), współpracownika św. Porfiriusza (łac. "Porphyrius"), oraz w "Historii" Sokratesa. Wiadomo, że Irenion brał udział w synodzie antiocheńskim (361-363) i zbudował pierwszy kościół ("Irene", z gr. "εἰρήνη" – pokój) w pogańskiej Gazie (w "Dzielnicy Pokoju") obejmując urząd biskupa. Jego następcą został "Aeneas", a w 395 roku św. Porfiriusz (+420), prawdziwy konserwator chrześcijaństwa w Strefie. 
Wspomnienie liturgiczne Ireniona w Kościele katolickim obchodzone jest za "Martyrologium Baroniusza" 16 grudnia.

</doc>
<doc id="2178322" url="https://pl.wikipedia.org/wiki?curid=2178322" title="Boondox">
Boondox

Boondox, właściwie David Hutto – amerykański raper, pochodzący z Covington w stanie Georgia, nagrywający dla Psychopathic Records.Występuje jako morderczy strach na wróble z południa. Jest pierwszym raperem w Psychopathic Records, niepochodzącym z dużego miasta.
Życiorys.
David Hutto urodził się w hrabstwie Richmond w stanie Georgia, jednak wychowywał się w mieście Covington w hrabstwie Newton. W wieku dwóch lat jego wujek próbował utopić go w basenie.
Zanim zdecydował się zostać raperem, grał na gitarze basowej w kilku lokalnych zespołach metalowych.W 2002 roku Hutto (pod pseudonimem „Turn Coat Dirty”) dołączył do grupy Southern Hustlas Inc.
W 2005 roku Turn Coat Dirty wystąpił na „Underground Psychos Contest”, który odbył się podczas Gathering of the Juggalos 2005.
Mimo że odpadł już podczas pierwszej rundy, jego talent został zauważony przez Violent J’a z Insane Clown Posse. Po kilku rozmowach telefonicznych Hutto przyjął ksywę Boondox i podpisał kontrakt z Psychopathic Records, zastępując miejsce ABK-a, który odszedł z wytwórni na początku 2006 roku.
Pierwszy album Boondoxa, "The Harvest", został wydany 11 lipca 2006 roku. Na płycie gościnnie wystąpili Axe Murder Boyz, Blaze Ya Dead Homie, Insane Clown Posse oraz Twiztid.
Pierwszym singlem promującym album był utwór „They Pray With Snakes”, do którego nakręcono teledysk, wyreżyserowany przez Violent J-a.
W tym samym roku Boondox zaliczył swój debiutancki występ podczas Gathering of the Juggalos 2006, na którym zagrał cztery utwory, „They Pray with Snakes”, „Out Here”, „Diggin’ Myself Out” oraz „Seven”.
Niedługo później, wspólnie z Blaze Ya Dead Homie oraz Axe Murder Boyz, wyruszył na swoją pierwszą trasę koncertową „The Tombstone Terror Tour”.
Wkrótce po zakończeniu „The Tombstone Terror Tour” Boondox ruszył na dwie kolejne trasy, dołączając do ICP na ich „Hallowicked Clown Tour”, a następnie grając koncerty wspólnie z Kottonmouth Kings.
W listopadzie 2006 Boondox nagrał zwrotkę na świąteczny utwór „Hatchet House”, który można było ściągnąć za darmo ze strony insaneclownposse.com.6 grudnia w serwisie informacyjnym Weekly Freekly Weekly została podana informacja że skończono nagrywanie teledysku do utworu „Red Mist”.
W styczniu 2007 Boondox rozpoczął pracę nad kolejnym materiałem, tym razem EP-ką zatytułowaną "Punkinhed", która została wydana 1 maja 2007 roku.EP-ka spotkała się ze świetnym przyjęciem ze strony Juggalos, którzy określili ją jako jedną z najmroczniejszych wydanych kiedykolwiek przez Psychoptahic Records.
Od momentu gdy Boondox stał się członkiem Psychopathic Records krążyły spekulacje czy zastąpi on miejsce ABK-a w grupach Dark Lotus i Psychopathic Rydas. W jednym z wywiadów Violent J powiedział, że nagrany będzie kolejny album Dark Lotusa, jednak w składzie grupy znajdzie się tylko ICP, Twiztid oraz Blaze. Również w tym samym wywiadzie poinformował, że podczas Gathering of the Juggalos 2007 zostanie wydany nowy album Psychopathic Rydas, na którym udzieli się siedmiu członków, dając tym samym nadzieje że Boondox zapełni jedno z dwóch wolnych miejsc.
4 lipca podano informację, że po GOTJ, Hutto zabiera się za nagrywanie trzeciego albumu, noszącego nazwę "Krimson Creek", który planuje wydać w pierwszej połowie 2008 roku.
13 lipca oficjalnie potwierdzono, że szóstym członkiem Psychopathic Rydas będzie Boondox, nagrywający pod ksywą „Yung Dirt”, oraz że w składzie grupy znajdzie się ostatecznie sześciu, a nie siedmiu członków, jak początkowo zakładano.Nawiązując do południowych korzeni Boondoxa, a także do typowego stylu Psychopathic Rydas, ksywa „Yung Dirt” była oczywistą parodią raperów z „Brudnego Południa”.
Podczas seminarium na Gathering of the Juggalos 2007, Boondox ogłosił, że „Krimson Creek” będzie jeszcze bardziej mrocznym albumem niż „PunkinHed”, jak również bardziej osobistym.
W międzyczasie udzielił się gościnnie na płycie Blaze Ya Dead Homie „Clockwork Gray” w utworze „Dead Neck”.
13 listopada ukazała się trzecia część kompilacyjnego albumu "Psychopathics From Outer Space", na którym znalazły się dwa utwory Boondoxa, „My Van” i „Torn Possession”, a także nagrany wspólnie z Shaggy 2 Dope’em i Monoxide’em utwór „Last Day Alive”.
Równo pół roku później LP "Krimson Creek" wyszedł. Album dotarł na 13 miejsce „Najbardziej Niezależnych Albumów” Billboardu. W tym samym czasie Boondox dograł się gościnnie w utworze „Tried Trued &amp; Tested” na albumie Dirtballa "Crook County", który miał premierę dokładnie tego samego dnia co „Krimson Creek”.
Od początku 2008 roku Hutto regularnie udziela się na mixtape’ach DJ Claya.
W kwietniu 2009 Boondox, wspólnie z Twiztid, Potluck i Prozakiem wyruszył na trasę koncertową promującą wydaną miesiąc wcześniej płytę "W.I.C.K.E.D.", Twiztid. Podczas trwania tej trasy, dostępna była EP-ka „End Of Days”, na której znalazł się utwór „Hold On 2 Me”, z gościnnym udziałem Boondoxa.
11 maja 2010 roku wydał swój trzeci studyjny album "South of Hell".

</doc>
<doc id="2178323" url="https://pl.wikipedia.org/wiki?curid=2178323" title="Walborg Svensson Bernacka">
Walborg Svensson Bernacka

Walborg Svensson Bernacka (ur. 20 czerwca 1921 w Stavanger, Norwegia, zm. 9 listopada 2005 w Stavanger) – norweska działaczka społeczna.
Podczas II wojny światowej wraz z koleżanką Solveig Bratland Knudsen pomagały rosyjskim i polskim jeńcom wojennym w niemieckich obozach w Norwegii. Przemycały jedzenie, lekarstwa, ubrania i świeże wiadomości z "Głosu z Londynu" Toralv Øksnevad- Voice from London dla więźniów.
Po wojnie wyszła za mąż za byłego polskiego jeńca wojennego Antoniego Bernackiego i zamieszkała z nim w Nowym Sączu w 1946 roku. Widząc wielkie zniszczenia i biedę w powojennej Polsce, już wtedy skontaktowała się z jedną z gazet norweskich aby pomogli jej zorganizować pomoc z Norwegii dla Polaków. Bardzo dużo rodzin polskich skorzystało wtedy z tej pomocy.
W 1980 roku powróciła z powrotem do Stavanger. W latach stanu wojennego i długo później, po raz drugi organizowała pomoc humanitarną z Norwegii dla Sądeczan. Dzięki niej kilkadziesiąt TIR-ów z jedzeniem, odzieżą, lekarstwami itp trafiło między innymi do Polskiego Czerwonego Krzyża, Polskiego Komitetu Opieki Społecznej, szpitala i kościołów w Nowym Sączu. Kojarzyła norweskie rodziny z sądeckimi, dzięki czemu nawiązały się bezpośrednie znajomości i przyjaźnie między rodzinami. Jej akcja rozwijała się i nie ustała nawet po zniesieniu stanu wojennego. W latach 1985 i 1986 zorganizowała wakacje w Norwegii dla kilkudziesięcioosobowych grup dzieci z ubogich rodzin, a w roku 1991 z jej inicjatywy zaproszono na wakacje do Norwegii również grupę polskich gospodyń domowych.
2 lipca 1982 roku Walborg Svensson Bernacka otrzymała Złotą Tarczę Herbową Nowego Sącza jako wyróżnienie za szczególne zasługi dla tego miasta od Prezydium Miejskiej Rady Narodowej.

</doc>
<doc id="2178326" url="https://pl.wikipedia.org/wiki?curid=2178326" title="Lucie Barma">
Lucie Barma

Lucie Barma (ur. 24 września 1962 w Venise-en-Québec) – kanadyjska narciarka, specjalistka narciarstwa dowolnego. Zdobyła brązowe medale w balecie narciarskim na mistrzostwach świata w Tignes oraz mistrzostwach świata w Oberjoch. Zajęła również czwarte miejsce w tej samej konkurencji na igrzyskach olimpijskich w Calgary, jednakże narciarstwo dowolne było jedynie dyscypliną pokazową. Najlepsze wyniki w Pucharze Świata osiągnęła w sezonie 1981/1982, kiedy to zajęła 4. miejsce w klasyfikacji generalnej. W sezonach 1985/1986 oraz 1988/1989 była trzecia w klasyfikacji baletu narciarskiego.
W 1990 r. zakończyła karierę.

</doc>
<doc id="2178328" url="https://pl.wikipedia.org/wiki?curid=2178328" title="Sieczkarnia samojezdna Orkan Z310">
Sieczkarnia samojezdna Orkan Z310

Sieczkarnia samojezdna Orkan Z310 (KS1s) to pierwsza polska sieczkarnia samojezdna. 
Historia i informacje ogólne.
Oficjalnie po raz pierwszy można ją było zobaczyć podczas wystawy maszyn rolniczych, na terenie Targów Poznańskich (obecnie Międzynarodowe Targi Poznańskie), która odbywała się w 1971 roku. Seryjną produkcję i sprzedaż sieczkarni KS1s rozpoczęto na przełomie lat 1971–72 (rok wcześniej niż początkowo planowano), w Poznańskiej Fabryce Maszyn Żniwnych w Poznaniu. Była to maszyna bardzo nowoczesna i wydajna, spełniająca wszelkie wymogi technologiczne (w czasie wstępnych badań sieczkarnia Z310 uzyskała wysoką ocenę jakości konstrukcji pod względem pewności technicznej, trwałości i wytrzymałości). Za wielki sukces uważano również fakt, iż jej schemat konstrukcyjny przypominał swym wyglądem schematy sieczkarni produkowanych przez przodujące wtedy firmy zagraniczne, na czele z amerykańskimi. Konstruktorzy sieczkarni samojezdnej Z310 chcąc ułatwić użytkownikom przeprowadzanie ewentualnych napraw, w dużym stopniu zunifikowali części służące do jej budowy z częściami produkowanych wtedy polskich maszyn rolniczych: przyczepianej sieczkarni polowej Z305 (KS1p) oraz kombajnu zbożowego Bizon Z040. Sieczkarnia była dostępna w sprzedaży w różnej kompletacji zależnej od klienta, każdy element agregatu miał swój symbol handlowy oraz oddzielne nazwy. 
Na podstawie wyników badań przeprowadzonych przez instytuty w 1972 roku oraz w oparciu o opinię użytkowników sieczkarni samojezdnej, już w roku 1973 wprowadzono szereg zmian konstrukcyjnych, mających na celu podniesienie walorów eksploatacyjnych oraz trwałości maszyny: zmieniono konstrukcję sprzęgła głównego, zmieniono układ sterowania silnika oraz wprowadzono sprzęgło przeciążeniowe na wale transportera. Dokonywano też zmian w wyglądzie zewnętrznym maszyny: zmieniono położenie przednich świateł, zmieniała się również kolorystyka sieczkarni m.in. barwa kanału wyrzutowego, obręczy kół, kabiny oraz kolorystyka elementów przyrządów roboczych. Po kilku latach pierwotną nazwę KS1s wyparła bardziej chwytliwa Z310, która wzięła się od symbolu oznaczającego maszynę podstawową sieczkarni. 
Z biegiem czasu sieczkarnia okazała się maszyną o zbyt małej wydajności w stosunku do rosnących potrzeb państwowych gospodarstw rolnych, które były głównym odbiorcą i użytkownikiem tych maszyn. Dlatego też stworzono kolejną polską sieczkarnie samojezdną – Z320 (KS2s), która miała spełnić wymagania dużych wyspecjalizowanych kombinatów. Przez pewien czas produkowano obie sieczkarnie równocześnie. Około 1978 roku zaprzestano produkcji KS1s.
Budowa i dane techniczne.
Rozwiązanie konstrukcyjne sieczkarni samojezdnej KS1s umożliwiało zastosowanie wymiennych przyrządów zbierających (przystawek). W skład sieczkarni wchodziły: maszyna podstawowa Z310, przyrząd do zbioru zielonek niskich Z311, przyrząd do zbioru zielonek wysokich Z308 a także dwa przyrządy podbierające: Z307 oraz ulepszony Z313. Przystawki montowano na maszynie-bazie.
Maszyna podstawowa Z310.
Maszyna podstawowa składała się z zespołu napędowo-jezdnego oraz zespołów roboczych rozdrabniających i transportujących. Konstrukcja KS1s była w całości stalowa. Źródłem napędu sieczkarni był wysokoprężny silnik SW-400/R3 o mocy 105 KM przy 2200 obr./min. Jego zamocowanie na saniach ułatwiało zamontowanie go na maszynie, naciąg pasów oraz demontaż w celu wykonania naprawy, ewentualnie przechowania go na okres zimowy. Napęd z silnika na mechanizmy robocze był przenoszony za pomocą sprzęgła jednotarczowego, a na mechanizm jezdny za pomocą pasa klinowego bezpośrednio na przekładnię. Bezstopniowa regulacja prędkości jazdy maszyny umożliwiała dobór optymalnych parametrów w każdych warunkach pracy. Mały promień skrętu, mianowicie 5 metrów oraz sterowanie tylnymi kołami przy pomocy hydraulicznego urządzenia wspomagającego (serwomechanizmu) typu Orbitrol zapewniało dobrą sterowność i manewrowość maszyny. Trzybiegowa przekładniowa skrzynia biegów umożliwiała jazdę do przodu z prędkością od 1,53 km/h do 20,2 km/h (1 bieg: 1,53-3,64 km/h; 2 bieg: 3,50-8,30 km/h; 3 bieg: 8,50-20,2 km/h) oraz jazdę do tyłu z prędkością od 3,30 km/h do 7,35 km/h. Dużą sprawność agregatowania przyczep zapewniał automatyczny zaczep z tyłu maszyny podstawowej. Umieszczona na pomoście, szczelnie zamykana i przeszklona kabina zapewniała dobre warunki pracy jednoosobowej obsłudze w każdych warunkach atmosferycznych. 
Konstrukcja sieczkarni umożliwiała cięcie sieczki z dokładnością do 80% założonej długości. Bęben nożowy (prędkość obrotowa 1120 obr/min) o średnicy 620 mm i szerokości 500 mm w zależności od ilości noży: 8-4-2, pozwalał otrzymywać 11 różnych zakresów długości sieczki (5-8-10-13-16-20-26-32-40-52-80 mm). Sieczkarnia posiadała mechanizm nawrotowy, pozwalający na zmianę kierunku obrotów walców zgniatających i przenośnika łańcuchowego, co umożliwia, w przypadku zapchania wycofanie nagromadzonej masy z powrotem na przyrząd roboczy. Przenośnik łańcuchowo-listwowy sieczkarni o szerokości 450 mm miał zmienne prędkości robocze wynoszące: 0,63; 0,99; 1,6; 2,52 m/s, a przy wycofywaniu masy: 0,61; 0,98; 1,53; 2,45 m/s. Ponadto sieczkarnia miała wbudowaną ostrzałkę, za pomocą której możne było ostrzyć noże bębna bez ich demontażu, w czasie jałowego biegu bębna sieczkarni. Stalnica (przeciwostrze noży bębna) wykonano ze stalowego pręta kwadratowego, co umożliwiało kolejne przestawienie krawędzi roboczych przez przekręcenie stalicy o kąt 90 stopni. Załadunek pociętej masy na przyczepy objętościowe odbywał się za pośrednictwem kanału wyrzutowego. Jego regulacja zarówno w płaszczyźnie pionowej jak i poziomej odbywała się mechanicznie. Zasięg wyrzutu sieczki szacowano na 10-12 metrów w zależności od rozdrabnianego materiału. Maszyna podstawowa miała wbudowane sprężyny amortyzujące, które odciążały zawieszenie mocowania przyrządów. Położenie przyrządów roboczych w płaszczyźnie pionowej regulowano hydraulicznie. Napięcie instalacji elektrycznej to 24 V. 
Sieczkarnia miała dwuosiowe podwozie z tylną osią skrętną. Wymiary ogumienia: przód 16,9-14x28; tył 10x15.
Przepustowość sieczkarni dochodziła do ponad 50 t/h.
Dane techniczne maszyny podstawowej Z310:
Przyrząd do zbioru zielonek niskich Z311.
Ze względu na swą szerokość (3,6 m) musiał być przewożony na miejsce pracy przy pomocy specjalnego wózka transportowego, przeznaczonego do tego celu. Zdemontowany przyrząd Z311 umieszczony na wózku mógł być zaczepiany z tyłu maszyny podstawowej lub sprzęgany z ciągnikiem rolniczym. Wózek miał dwie osie: tylną o szerszym rozstawie kół oraz przednią o niewielkim rozstawie. Konstrukcja mechanizmu tnącego normalnego cięcia, gwarantowała czysty zbiór roślin przy prędkości do 8 km/h, przy minimalnej wysokości koszenia 10 cm. Wysokość koszenia mogła być regulowana bezpośrednio za pomocą hydraulicznego układy wydźwigowego, natomiast podstawowa wysokość cięcia mogła być regulowana przez odpowiednie ustawienie płóz, dzięki temu można było uzyskać minimalną wysokość cięcia bliską 4 cm. Zastosowane sprzęgła przeciążeniowe w układzie napędu łańcuchów podających oraz pracujące w kąpielach olejowych przekładnie zębate miały gwarantować trwałość przyrządu. Skok listwy nożowej wynosił 76,2 mm. Przystawka była używana do koszenia lucerny, koniczyny, traw i mieszanek zbożowych oraz do kukurydzy i słonecznika do wysokości 1,5 m. Uniwersalny nagarniacz ze sterowanymi sprężystymi palcami pomagał przy zbiorze roślin wyległych. Na wypadek zapchania bądź napotkania przeszkody był zabezpieczony sprzęgłem przeciążeniowym. Warto dodać iż, przyrząd Z311 nie mógł współpracować z zawieszaną sieczkarnią Z305 (KS1p) ze względu na jego masę i szerokość. Wydajność przyrządu podczas współpracy z sieczkarnią samojezdną Z310 (KS1s) sięgała 1,5 ha/h lub 50 t/h. 
Dane techniczne przyrządu do zielonek niskich Z311:
Przyrząd do zbioru zielonek wysokich Z308.
Służył do zbioru roślin wysokich z pnia (kukurydza, słonecznik), sianych w rzędach o rozstawie od 70 do 80 cm. Przystawka kosiła równocześnie dwa rzędy roślin. Aby praca przyrządu i sieczkarnia była płynna, łodygi koszonych roślin powinny przekraczać 1,5 m. Był on wyposażony w rozdzielacze, specjalny typ mechanizmu tnącego i układ łańcuchów podających rośliny (zarówno proste jak i pochylone). Sprawne działanie wszystkich elementów przystawki Z308 zapewniało prawidłowe przenoszenie ściętej masy. Prędkość pracy mogła dochodzić do 8 km/h. Minimalna wysokość cięcia wynosiła 10 cm, jej regulacja odbywała hydraulicznie mechanizmem wydźwigowym sieczkarni. W roku 1975 opracowano adapter trzyrzędowy. Wydajność przyrządu Z308 podczas współpracy z sieczkarnią samojezdną Z310 (KS1s) sięgała 1 ha/h lub 35 t/h.
Dane techniczne przystawki do zielonek wysokich Z308:
Przyrządy podbierające Z307 i Z313.
Przeznaczone były do zbierania podsuszonych zielonek lub siana z pokosów lub wałów oraz do zbioru słomy po kombajnie zbożowym. Podstawowym zespołem roboczym przyrządu był podbieracz o sterowanych za pomocą krzywki sprężynowych palcach podbierających. Gwarantował on czyste zbieranie masy przy prędkości do 8 km/h. Sprzęgło przeciążeniowe eliminowało możliwość powstawania uszkodzeń, a regulacja wysokości podbierania odbywała się hydraulicznie. Wzrost plonów roślin, większa ilość siana oraz zbiór zbóż kombajnami zbożowymi o większych przepustowościach sprawił, że przyrząd podbierający Z307 nie spełniał wymogów i nie odpowiadał potrzebą rolnictwa. Głównymi przyczynami takiej sytuacji była zbyt mała szerokość robocza (1,55 m) i zbyt mała średnica bębna podbieracza, które prowadziły w konsekwencji do zapychania maszyny i owijania się na elementach podbieracza zbieranej masy. W 1975 roku rozpoczęto prace modernizacyjne na przyrządem podbierającym Z307. W wyniku prac powstał ulepszony podbieracz Z313. W stosunku do poprzednika wprowadzono zmiany: zwiększono szerokość roboczą (do 1,8 m) co podniosło wydajność podbieracza i zlikwidowało dotychczasowe problemy z eksploatacją. Poza tym, dla ułatwienia przetaczania zdemontowanego przyrządu wbudowano stalowe koła. Wydajność przyrządu podbierającego Z307 we współpracy z sieczkarnią samojezdną Z310 (KS1s) wynosiła prawie 40 t/h, przyrządu Z313 we współpracy z tą samą maszyną 50 t/h (2 ha/h).
Dane techniczne przyrządu podbierającego Z307:
Dane techniczne przyrządu podbierającego Z313: 

</doc>
<doc id="2178329" url="https://pl.wikipedia.org/wiki?curid=2178329" title="Medal Gwiazdy Strzelców">
Medal Gwiazdy Strzelców

Medal Gwiazdy Strzelców (lit. "Šaulių žvaigždės medalis") – jedno z litewskich odznaczeń państwowych ustanowione w 1939 w celu nagradzania obywateli za zasługi dla Związku Strzelców Litewskich i jego wyróżniających się członków.
Historia.
Medal Gwiazdy Strzelców został ustanowiony w 1939 w XX rocznicę powstania Związku Strzelców, jako wyróżnienie dla członków niższego szczebla. Zaprojektował go artysta Petras Rimša. Wydano wówczas 2 083 medali. Odznaczenie zostało zlikwidowane po zajęciu Litwy przez ZSRR. Po odzyskaniu niepodległości przez Litwę w 1991 odznaczenie zostało odnowione, a od 2003 jest przyznawane przez litewskiego ministra obrony narodowej jako odznaczenie resortowe. W latach międzywojennych odznaczenie otrzymały 2083 osoby. 
Obecnie medal jest przyznawany jako nagroda dla wyróżniających się Strzelców i innych osób zasłużonych dla Związku Strzelców. Nadawane jest za uczciwość, pilność i oddanie w pracach Związku.
Opis odznaki.
Odznaką Medalu Gwiazdy Strzelców jest okrągły brązowy medal o średnicy 34 mm. Na awersie znajduje się otoczona wieńcem dębowym, na tle dwu skrzyżowanych strzelb, tarcza herbowa z podwójnym krzyżem Jagiellonów, ponad którą widnieje odznaka Gwiazdy Strzelców. Na rewersie ukazany jest typowy krajobraz wsi litewskiej z chatami i drzewami, ponad którym widać promienie wschodzącego słońca. Całość otoczona wieńcem laurowym, zamkniętym na górze wstążką z napisem „1919-1939”. Pośrodku medalu, na tle promieni słonecznych widnieje napis: DIRBK IR BUDĖK/LIETUVOS GARBEI "(Pracuj i czuwaj dla honoru Litwy)". Medal zawieszany jest na klamrze umocowanej na wstążce z zielonej mory z dwoma białymi paskami wzdłuż obu brzegów wstążki. Szerokość wstążki 30 mm.

</doc>
<doc id="2178332" url="https://pl.wikipedia.org/wiki?curid=2178332" title="Jarosław Gwóźdź">
Jarosław Gwóźdź

Jarosław Gwóźdź (ur. 14 maja 1955) – polski lekkoatleta, który specjalizował się w skoku wzwyż.
Reprezentował Polskę na halowych mistrzostwach Europy w 1976 zajmując ósmą lokatę. W 1979 zdobył srebrny medal mistrzostw Armii Zaprzyjaźnionych. Czterokrotnie bronił barw narodowych w meczach międzypaństwowych (od 1975 do 1978).
Pięć razy startował w finale mistrzostw Polski seniorów zdobywając jeden tytuł wicemistrza kraju w 1977.
Rekord życiowy: 2,24 (13 września 1979, Kraków).

</doc>
<doc id="2178340" url="https://pl.wikipedia.org/wiki?curid=2178340" title="Jan Morávek">
Jan Morávek

Jan Morávek (ur. 1 listopada 1989 w Pradze) – czeski piłkarz występujący na pozycji pomocnika w niemieckim klubie FC Augsburg.
Życiorys.
Jest wychowankiem klubu Bohemians 1905. W 2009 roku został zawodnikiem FC Schalke 04. W Bundeslidze zadebiutował 13 września 2009 w meczu przeciwko 1. FC Köln (2:1). W 2010 roku został wypożyczony na jeden sezon do 1. FC Kaiserslautern. Od początku 2012 roku jest zawodnikiem FC Augsburg.

</doc>
<doc id="2178347" url="https://pl.wikipedia.org/wiki?curid=2178347" title="Joachim Heer">
Joachim Heer

Joachim Heer (ur. 25 września 1825 w Glarus, zm. 1 marca 1879 tamże), szwajcarski polityk, członek Rady Związkowej od 10 grudnia 1875 do 31 grudnia 1878. Kierował następującymi departamentami:
Był członkiem Radykalno-Demokratycznej Partii Szwajcarii.
Przewodniczył Radzie Narodu (1863, 1869 - 1870). Pełnił też funkcję wiceprezydenta Konfederacji na rok 1876 i prezydenta na rok 1877.

</doc>
<doc id="2178348" url="https://pl.wikipedia.org/wiki?curid=2178348" title="Franko Andrijasević">
Franko Andrijasević



</doc>
<doc id="2178349" url="https://pl.wikipedia.org/wiki?curid=2178349" title="Ihor Łeonow (ur. 1967)">
Ihor Łeonow (ur. 1967)

Ihor Iwanowycz Łeonow, ukr. Ігор Іванович Леонов, ros. Игорь Иванович Леонов, "Igor Iwanowicz Leonow" (ur. 14 września 1967 w Kerczu, w obwodzie krymskim) – ukraiński piłkarz grający na pozycji obrońcy, a wcześniej pomocnika lub napastnika, trener piłkarski.
Kariera piłkarska.
Kariera klubowa.
Wychowanek Szkoły Piłkarskiej w Kerczu. W 1984 rozpoczął karierę piłkarską w miejscowej drużynie Okean Kercz, skąd przeszedł do Tawrii Symferopol. W 1988 roku przeniósł się do Szachtara Donieck. Po zakończeniu sezonu 1991 wyjechał do Austrii, gdzie bronił barw klubów VSE Sankt Pölten i Favoritner AC Wiedeń. Na początku 1993 powrócił do Szachtara Donieck. Wiosną 1996 został wypożyczony do Kreminia Krzemieńczuk, a wiosną 2000 do Metałurha Donieck. Jesienią 2000 próbował swoich sił w drugoligowym chińskim klubie, ale po 15 dniach opuścił klub. W marcu 2001 rozegrał 1 mecz w składzie Zorii Ługańsk, a potem występował w rosyjskich klubach Wołgar-Gazprom Astrachań i Gazowik-Gazprom Iżewsk. Jesienią 2001 zakończył karierę piłkarską.
Kariera trenerska.
Po zakończeniu kariery piłkarskiej rozpoczął pracę trenerską. Najpierw szukał talenty dla klubu Szachtar Donieck. Po trzech latach został trenerem w Akademii Piłkarskiej Szachtara Donieck. W grudniu 2010 został zaproszony do sztabu szkoleniowego Illicziwca Mariupol, a od 6 października 2011 pełnił obowiązki głównego trenera klubu. W 2012 opuścił mariupolski klub.
16 stycznia 2019 stał na czele Arsenału Kijów.

</doc>
<doc id="2178350" url="https://pl.wikipedia.org/wiki?curid=2178350" title="Zatoka delfinów">
Zatoka delfinów

Zatoka delfinów (ang. "The Cove") – amerykański film dokumentalny z 2009 roku w reżyserii Louie Psihoyosa. Jego światowa premiera odbyła się 20 sierpnia 2009, natomiast na ekranach polskich kin pokazywany był od 21 maja 2010.
Opis fabuły.
Richard O'Barry, słynny treser delfinów, z grupą naukowców, wyposażeni w najnowocześniejszy sprzęt wybierają się do Japonii. Ukazują oni zarówno szokujące znęcanie się nad delfinami, jak i związane z tym zagrożenia dla ludzkiego zdrowia.
Nagrody.
Film otrzymał ponad 20 nagród na festiwalach filmowych na całym świecie. W 2010 otrzymał Oscara za najlepszy film dokumentalny, w 2009 zdobył nagrodę publiczności na Sundance Film Festival, a także został nominowany do Satelity za najlepszy pełnometrażowy dokument.

</doc>
<doc id="2178355" url="https://pl.wikipedia.org/wiki?curid=2178355" title="MFK Koszyce">
MFK Koszyce



</doc>
<doc id="2178358" url="https://pl.wikipedia.org/wiki?curid=2178358" title="Michał Meyer">
Michał Meyer

Michał Meyer, znany również jako Michał Kowalczyk (ur. 2 września 1985 w Warszawie) – polski aktor teatralny, filmowy i telewizyjny.
Życiorys.
W 2008 roku ukończył studia w Państwowej Wyższej Szkole Teatralnej w Krakowie.
W programie TVN "Szymon Majewski Show" (część programu: "Rozmowy w tłoku") parodiował postaci Kuby Wojewódzkiego (od dwunastej serii), Tomasz Kammela, Colina Farrella, Pascala Brodnickiego, Grzegorza Napieralskiego i Justina Biebera. W 2013 gościnnie wystąpił w programie TVP2 "I kto to mówi?".
Był uczestnikiem czternastej edycji programu rozrywkowego Polsatu "Twoja twarz brzmi znajomo" (2021). Po dziewięciu odcinkach dotarł do finału, w którym zajął trzecie miejsce.
W roku 2022 został prowadzącym programu "Mask Singer" telewizji TVN.
Życie prywatne.
Jest zaręczony z aktorką Kamilą Kamińską. Para doczekała się córki o imieniu Jaśmina Maria (ur. 17 maja 2021).

</doc>
<doc id="2178359" url="https://pl.wikipedia.org/wiki?curid=2178359" title="1. HFK Ołomuniec">
1. HFK Ołomuniec



</doc>
<doc id="2178360" url="https://pl.wikipedia.org/wiki?curid=2178360" title="Stefan Domański">
Stefan Domański

Stefan Paweł Domański (ur. 18 lutego 1904 w Warszawie, zm. 23 lipca 1961 tamże) – polski piłkarz, bramkarz.
Absolwent Wyższej Szkoły Handlowej w Warszawie. Był piłkarzem dwóch klubów ze stolicy: Polonii i Warszawianki. W reprezentacji Polski debiutował w rozegranym 10 czerwca 1924 spotkaniu ze Stanami Zjednoczonymi, które Polska przegrała 2:3. Ostatni raz zagrał 10 lat później, jesienią 1934. Łącznie w biało-czerwonych barwach rozegrał 6 oficjalnych spotkań. Grał także w meczach kadry dziś uznawanych za nieoficjalne. Z powodzeniem grał też w koszykówkę i szczypiorniaka.
Spoczywa na cmentarzu Powązkowskim w Warszawie (kwatera H-1-9,10).

</doc>
<doc id="2178363" url="https://pl.wikipedia.org/wiki?curid=2178363" title="Farma Życia">
Farma Życia

Farma Życia – ośrodek pobytu stałego i pracy oraz terapii i rehabilitacji osób dotkniętych autyzmem i innymi problemami związanymi ze spektrum autystycznym. Ośrodek ten znajduje się w Więckowicach k. Krakowa, w gminie Zabierzów w powiecie krakowskim.
Swoją formą nawiązuje do farmy - zabudowy mieszkalnej, podporządkowanej i ściśle zintegrowanej z rozległym gospodarstwem rolnym, gwarantującym wykorzystanie przez autystyków możliwości przyrodniczych.
Pomysłodawcą i realizatorem, nie tylko pierwszego w Polsce, lecz także w Europie Środkowej założenia tego typu jest krakowska "Fundacja Wspólnota Nadziei", pozarządowa organizacja pożytku publicznego powołana w 1998 w celu aktywizacji, uspołeczniania dorosłych autystyków, a także młodzieży z tego typu zaburzeniami. Założona przez Jerzego Perzanowskiego fundacja zrzesza m.in. rektora UJ prof. dr hab. Karola Musioła (przewodniczący Rady Fundacji), ma na celu ratowanie osób z autyzmem poprzez umożliwianie im samodzielnego na miarę swoich możliwości życia, aktywnej pracy i odpoczynku zgodnie z warunkami dostosowanych do specyfiki zaburzenia. Asumptem do rozwinięcia tej koncepcji są prowadzone przez autystyków i ich opiekunów gospodarstwa wiejskie w zachodniej Europie (m.in. w Holandii, Irlandii i Niemczech).
W Więckowicach Farma Życia istnieje od września 2005 i wciąż jest rozbudowywana. W obecnym stanie Farma składa się z dwóch budynków mieszkalnych z szerokim zapleczem umożliwiającym pracę i rehabilitację oraz rozległego obszaru (ok. 7 ha) przeznaczonego na prowadzenie wielofunkcyjnego gospodarstwa ekologicznego.
Oprócz 8 mieszkańców Farmy, do pracy i na zajęcia aktywizujące zgłasza się ponad 30 osób dojeżdżających, głównie mieszkańców Krakowa, których część ma w przyszłości zamieszkać w tym ośrodku. W celu umożliwienia rozwoju zawodowego i artystycznego prowadzi się szkolenia zawodowe, warsztaty rozwoju komunikacji i pracę na terenie Farmy Życia w branży rolniczej (uprawa warzyw, owoców przeznaczonych do produkcji zdrowej żywności), stolarskiej oraz rękodzieła artystycznego. Celem tych zajęć jest także przygotowanie autystyków do wejścia w struktury wolnego rynku pracy, lub pracy chronionej. Prowadzona jest także opieka nad pensjonariuszami mieszkającymi na Farmie gwarantujący nie tylko ich bezpieczeństwo, lecz także ćwiczenia rehabilitacyjne i aktywny odpoczynek.
Docelowym punktem Fundacji jest sfinalizowanie realizacji budowy kompleksu kilku budynków na Farmie, z których pięć będzie pełniło funkcję mieszkalną (dla ok. 30 osób), jeden o charakterze gospodarczym i największy obiekt przeznaczony na ośrodek zdrowia i aktywności dla osób z autyzmem. Oprócz gabinetów lekarskich, biur i stołówki z jadalnią mają się znajdować pomieszczenia do zajęć rehabilitacyjnych, ćwiczeń sportowych, nauki zawodu. Architektura ośrodka jest dostosowana do okolicznego, jurajskiego krajobrazu i gospodarki, którą w znacznej części tworzy rolnictwo.

</doc>
<doc id="2178365" url="https://pl.wikipedia.org/wiki?curid=2178365" title="Əfran İsmayılov">
Əfran İsmayılov

Əfran İsmayılov (ur. 8 października 1988 w Baku) − azerski piłkarz występujący na pozycji pomocnika w klubie Səbail Baku, do którego trafił w 2020 roku. W reprezentacji Azerbejdżanu zadebiutował w 2010 roku.

</doc>
<doc id="2178366" url="https://pl.wikipedia.org/wiki?curid=2178366" title="Gwiazda Strzelców">
Gwiazda Strzelców

Gwiazda Strzelców (lit. "Šaulių žvaigždė") – jedno z litewskich odznaczeń ustanowione w 1930 w celu nagradzania obywateli za zasługi dla Związku Strzelców Litewskich i jego wyróżniających się członków.
Historia.
Pomysł ustanowienia Gwiazdy Strzelców został przedstawiony w 1927 przez pismo „Trimitas” („Trąbka”). Odznaczenie zostało ustanowione w trzy lata później, a jego pierwsze rozdanie miało miejsce 24 czerwca 1931 w święto strzelców litewskich. 
Odznaczenie zaprojektował Petras Rimša, a produkowane w Kownie przez firmę „Gravelit”, a także w Szwajcarii w Le Locle przez firmę „Huguenin Fréres”. W latach międzywojennych Gwiazdę Strzelców otrzymało 850 osób, w tym 53 obcokrajowców. Choć nadawana była przez ministra obrony, w imieniu prezydenta i na wniosek Związku Strzelców, to nie znajdowało się wśród oficjalnych odznaczeń litewskich. 
Gwiazda Strzelców została zniesiona po zajęciu Litwy przez ZSRR. 
Po odzyskaniu niepodległości przez Litwę w 1991 odznaczenie zostało odnowione, a od 2003 jest przyznawane przez litewskiego ministra obrony narodowej jako odznaczenie resortowe – forma nagrody dla wyróżniających się strzelców i innych osób zasłużonych dla Związku Strzelców i dla kraju. Nadawane jest za uczciwość, pilność i oddanie w pracach na rzecz Związku i kraju.
Opis odznaki.
Odznaką Gwiazdy Strzelców jest trójramienny krzyż, którego każde z ramion jest zakończone trzema ostrymi wypustkami. Ramiona krzyża pokryte są zieloną emalią. Na górnym ramieniu krzyża znajduje się tarcza herbowa z podwójnym krzyżem Jagiellonów. Na dwu pozostałych ramionach widnieje kolba strzelby i czara trąby, które są skrzyżowane pośrodku odznaczenia pod centralnie umieszczonym medalionem z czerwonej emalii przedstawiającym litewską Pogoń. Pomiędzy ramionami krzyża znajdują się srebrzyste promienie. Rewers odznaczenia jest gładki, metaliczny. Na medalionie pośrodku widnieje napis: UŽ NUOPELNUS "(Za zasługi)". Na górnym ramieniu trójramiennego krzyża widnieją litery L.Š.S ("Lietuvos Šaulių Sąjunga", Związek Strzelców Litewskich), zaś na dolnych ramionach daty powstania Związku (1919) i ustanowienia odznaczenia (1930). Medal zawieszany jest na klamrze umocowanej na wstążce z zielonej mory z dwoma wąskimi białymi paskami wzdłuż obu brzegów wstążki i takim samym czerwonym pośrodku. Szerokość wstążki 30 mm.

</doc>
<doc id="2178374" url="https://pl.wikipedia.org/wiki?curid=2178374" title="Maszyny rolnicze">
Maszyny rolnicze



</doc>
<doc id="2178376" url="https://pl.wikipedia.org/wiki?curid=2178376" title="Rim-Sin II">
Rim-Sin II

Rim-Sin II – uzurpator, który ok. 1740 r. p.n.e., w dziewiątym roku rządów Samsu-iluny, siódmego króla z I dynastii z Babilonu, ogłosił się królem Larsy i wzniecił powstanie w południowej Babilonii. Powstanie to, które objęło wiele miast (m.in. Uruk, Ur, Isin i Kisurrę), z czasem rozszerzyło się na tereny Emutbalu (Jamutbalu) na wschód od rzeki Tygrys. Samsu-ilunie udało się stłumić rebelię dopiero po pięciu latach uporczywych walk w decydującej bitwie pod miastem Kisz.

</doc>
<doc id="2178378" url="https://pl.wikipedia.org/wiki?curid=2178378" title="Z310 (KS1s)">
Z310 (KS1s)



</doc>
<doc id="2178380" url="https://pl.wikipedia.org/wiki?curid=2178380" title="Reprezentacja Francji na Mistrzostwach Europy w Wioślarstwie 2010">
Reprezentacja Francji na Mistrzostwach Europy w Wioślarstwie 2010

Reprezentacja Francji na Mistrzostwach Europy w Wioślarstwie 2010 liczyła 38 sportowców. Najlepszymi wynikami było 1. miejsce w dwójce bez sternika wagi lekkiej i dwójce podwójnej mężczyzn.

</doc>
<doc id="2178382" url="https://pl.wikipedia.org/wiki?curid=2178382" title="Reprezentacja Białorusi na Mistrzostwach Europy w Wioślarstwie 2010">
Reprezentacja Białorusi na Mistrzostwach Europy w Wioślarstwie 2010

Reprezentacja Białorusi na Mistrzostwach Europy w Wioślarstwie 2010 liczyła 20 sportowców. Najlepszymi wynikami było 1. miejsce w jedynce i czwórce bez sternika kobiet oraz dwójce ze sternikiem mężczyzn.

</doc>
<doc id="2178383" url="https://pl.wikipedia.org/wiki?curid=2178383" title="Zalew Wrzesiński">
Zalew Wrzesiński



</doc>
<doc id="2178385" url="https://pl.wikipedia.org/wiki?curid=2178385" title="Reprezentacja Monako na Mistrzostwach Europy w Wioślarstwie 2010">
Reprezentacja Monako na Mistrzostwach Europy w Wioślarstwie 2010

Reprezentacja Monako na Mistrzostwach Europy w Wioślarstwie 2010 liczyła 1 sportowca. Najlepszym wynikiem było 17. miejsce w jedynce mężczyzn.

</doc>
<doc id="2178395" url="https://pl.wikipedia.org/wiki?curid=2178395" title="Przedsiębiorczość - rozwój - praca">
Przedsiębiorczość - rozwój - praca



</doc>
<doc id="2178397" url="https://pl.wikipedia.org/wiki?curid=2178397" title="Nowy cmentarz żydowski w Giżycku">
Nowy cmentarz żydowski w Giżycku

Nowy cmentarz żydowski w Giżycku – kirkut mieści się przy ul. Smętka, sąsiadując z dawnym cmentarzem ewangelickim. Powstał przypuszczalnie w połowie XIX wieku w związku z wyczerpaniem miejsca na starym cmentarzu. Został zniszczony podczas II wojny światowej i w okresie powojennym. Obecnie na jego miejscu znajduje się park miejski. Nie zachowała się żadna macewa.

</doc>
<doc id="2178398" url="https://pl.wikipedia.org/wiki?curid=2178398" title="Cmentarz żydowski w Giżycku">
Cmentarz żydowski w Giżycku



</doc>
<doc id="2178399" url="https://pl.wikipedia.org/wiki?curid=2178399" title="Cmentarz żydowski w Filipowie">
Cmentarz żydowski w Filipowie

Cmentarz żydowski w Filipowie – kirkut służący niegdyś żydowskiej społeczności Filipowa. Miał powierzchnię 0,94 ha. Na nieogrodzonym terenie zachowało się kilkadziesiąt nagrobków.

</doc>
<doc id="2178400" url="https://pl.wikipedia.org/wiki?curid=2178400" title="Pomianowski">
Pomianowski



</doc>
<doc id="2178401" url="https://pl.wikipedia.org/wiki?curid=2178401" title="Pomianowska">
Pomianowska



</doc>
<doc id="2178402" url="https://pl.wikipedia.org/wiki?curid=2178402" title="Nikołaj Brieszko-Brieszkowski">
Nikołaj Brieszko-Brieszkowski

Nikołaj Nikołajewicz Brieszko-Brieszkowski, ros. Николай Николаевич Брешко-Брешковский (ur. 20 lutego 1874 w Sankt Petersburgu, zm. 23/24 sierpnia 1943 r. w Berlinie) – rosyjski pisarz i publicysta, biały emigrant, pracownik hitlerowskiego Ministerstwa Propagandy i Oświecenia Publicznego podczas II wojny światowej.
Życiorys.
W 1893 r. ukończył szkołę realną w Równem, po czym zamieszkał w Sankt Petersburgu. Zaczął tam pisać pierwsze opowiadania. Zadebiutował w 1896 r. w piśmie "Żywopisnoje obozrienije". W późniejszych latach współpracował z wieloma pismami literackimi wychodzącymi w różnych miastach Rosji. W 1920 r. wyjechał do Warszawy, gdzie pracował w redakcji pisma literackiego i napisał kilka politycznych opowiadań. W 1927 r. został wydalony z Polski za krytykę przewrotu majowego 1926 r. dokonanego przez Józefa Piłsudskiego, którą przedstawił w opowiadaniu "Krowawyj maj". Zamieszkał w Paryżu, współpracując z emigracyjnymi pismami rosyjskimi (np. ilustrowanymi magazynami "Illustrirowannaja Rossija" i "Dla Was") oraz francuską prasą. Na emigracji wydał ponad 30 powieści. W okresie II wojny światowej żył w Berlinie. Został zatrudniony w Ministerstwie Propagandy i Oświecenia Publicznego Josepha Goebbelsa. Pisał artykuły do pisma "Nowoje słowo". Zginął w trakcie bombardowania miasta w nocy z 23 na 24 sierpnia 1943 r. W 1951 wszystkie jego utwory zostały wycofane z polskich bibliotek oraz objęte cenzurą.
Syn rewolucjonistki, działaczki eserowskiej Jekatieriny Brieszko-Brieszkowskiej, która pozostawiła go pod opieką brata, by zająć się wyłącznie działalnością społeczną i polityczną.

</doc>
<doc id="2178403" url="https://pl.wikipedia.org/wiki?curid=2178403" title="Walerij Jasinski">
Walerij Jasinski

Walerij Abrosimowicz Jasinski, ros. Валерий Абросимович Ясинский (ur. w 1895 r. we wsi Kulikowska w guberni tomskiej, zm. po 1966 r. w Australii) – rosyjski wojskowy (sztabsrotmistrz), burmistrz Kalinina, a następnie propagandysta Rosyjskiej Armii Wyzwoleńczej podczas II wojny światowej
Ukończył szkołę praporszczików w Omsku. Po wybuchu wojny domowej w Rosji pod koniec 1917 r., wstąpił do wojsk Białych adm. Aleksandra W. Kołczaka. Doszedł do stopnia sztabsrotmistrza. Został odznaczony brytyjskim medalem wojskowym. Po klęsce wojsk Białych pozostał w sowieckiej Rosji. Dwukrotnie był sądzony za udzielanie pomocy b. białym oficerom. W 1935 r. został wydalony z Leningradu do Kazachstanu na okres 5 lat. W lutym 1941 r. - po odbyciu zesłania - zamieszkał w Kalininie. Pracował jako robotnik w zakładach przemysłowych. Po zajęciu Kalinina przez wojska niemieckie jesienią 1941 r., podjął kolaborację z okupantami. 25 października został burmistrzem Kalinina. Wiosną 1942 r. sformował ochotniczy oddział antypartyzancki. 13 kwietnia tego roku na czele delegacji chłopskiej okręgu smoleńskiego był przyjęty przez ministra Rzeszy do spraw Okupowanych Terytoriów Wschodnich Alfreda Rosenberga. Został odznaczony Żelaznym Krzyżem 2 klasy. W późniejszym okresie W. A. Jasinski pracował w oddziale wydziału wojskowego komendantury tyłów Grupy Armii "Mitte". Przedstawiał plany powołania na okupowanych terenach ZSRR rządu rosyjskiego pod protektoratem niemieckim. Według części źródeł spotkał się w Smoleńsku z gen. Andriejem A. Własowem. Pod koniec okupacji stał na czele lokalnej administracji w Leplu, a następnie w Homlu. Z powodu ofensywy Armii Czerwonej ewakuował się do Niemiec. Ukończył kursy propagandowe w szkole propagandystów ROA w Dabendorfie pod Berlinem, po czym w stopniu podpułkownika został kierownikiem oddziału kadr Opieki nad Rosyjskimi Obywatelami przy Ministerstwie Rzeszy do spraw Okupowanych Terytoriów Wschodnich. Pod koniec kwietnia 1945 r. poddał się Brytyjczykom. Do 1958 r. mieszkał w zachodnich Niemczech, po czym wyjechał do Australii. Po 1966 r. dalsze jego losy są nieznane.
Linki zewnętrzne.
Twerscy kolaboranci III Rzeszy, w tym Walerij A. Jasinski (jęz. rosyjski)

</doc>
<doc id="2178404" url="https://pl.wikipedia.org/wiki?curid=2178404" title="Heliswiss">
Heliswiss

Heliswiss (oficjalna nazwa: niem. "Heliswiss, Schweizerische Helicopter AG" - "Heliswiss, Szwajcarska helikopterowa Spółka Akcyjna"), szwajcarska firma założona 17 kwietnia 1953 roku, z siedzibą na lotnisku Berno-Belp w gminie Belp. Zajmuje się usługami z wykorzystaniem helikopterów (akcje ratunkowe na zlecenie, transport, przedsięwzięcia inżynieryjne w trudno dostępnym terenie, w tym w górach, loty turystyczno-wycieczkowe, transport narciarzy na stoki, loty "taksówek powietrznych"). Była pionierem lotnictwa śmigłowcowego w Szwajcarii i jest najstarszą tego typu firmą w tym kraju, znaną w swej branży w Europie i poza nią.
Historia.
W pierwszych latach działalności Heliswiss utworzyło sieć baz śmigłowcowych w następujących miejscowowściach Belp BE, Samedan GR, Domat/Ems GR, Locarno TI, Erstfeld UR, Gampel VS, Gstaad BE und Gruyères FR. Maszyny startujące z tych lotnisk pokrywały zasięgiem teren całej Szwajcarii. Aktualnie utrzymywane są trzy bazy: na terenie lotniska Berno-Belp, Gruyères i Gstaad.
Do chwili utworzenia przez Szwajcarską Służbę Ratownictwa Lotniczego ("niem. Schweizerische Rettungsflugwacht", obecnie REGA) własnej sieci lotnisk i zakupu odpowiedniej ilości śmigłowców, Heliswiss wykonywało loty ratownicze na jej zlecenie.
Firma wykonuje zlecenia na całym świecie. Jej helikoptery latały m.in. na Grenlandii, w Surinamie, w Afryce Północnej i lasach tropikalnych Ameryki Południowej.
Pierwszym śmigłowcem Heliswiss był Bell 47 G-1, zarejestrowany 23 września 1953 pod znakami HB-XAG. Loty podjął 9 października 1953 roku. Od 1963 roku, prócz wykorzystywanych do tej pory małych helikopterów, firma zaczęła stosować większe maszyny typu Agusta Bell 204B ("maszyna bazująca na amerykańskim Bell UH-1 Iroquois"), o mocy 1050 KM i udźwigu ładunku do 1500 kg. W 1979 roku rozpoczęto użytkowanie Bell 214, z udźwigiem do 2800 kg. Od 1991 roku we flocie przedsiębiorstwa pojawił się ciężki śmigłowiec produkcji rosyjskiej - Kamow KA-32A12.

</doc>
<doc id="2178406" url="https://pl.wikipedia.org/wiki?curid=2178406" title="Linia kolejowa nr 284">
Linia kolejowa nr 284

Linia kolejowa nr 284 – pierwotne oznaczenie linii kolejowej łączącej Legnicę z granicą polsko-czeską za stacją Pobiedna przez Jerzmanice-Zdrój, Lwówek Śląski, Gryfów Śląski i Mirsk. Linia ta powstała w 1945 po połączeniu przez PKP trzech oddzielnych linii. Obecnie w pierwotnym śladzie przebiegają następujące linie i odcinki:
Linia jest położona w województwie dolnośląskim, na obszarze powiatów: legnickiego, złotoryjskiego, lwóweckiego i lubańskiego oraz miasta na prawach powiatu Legnica. Linia w całości przynależy do oddziału regionalnego PKP Polskich Linii Kolejowych we Wrocławiu, natomiast do 7,800 km (za stacją Pawłowice Małe) do zakładu linii kolejowych we Wrocławiu a pozostały odcinek do zakładu w Wałbrzychu.
Przebieg oraz stan linii.
Linia swój początek bierze na stacji Legnica, położonej w centrum miasta. Na początku linia biegnie w kierunku zachodnim, równolegle do linii kolejowej nr 275, po czym skręca w kierunku południowo-zachodnim. Za miastem linia ciągnie się wzdłuż drogi wojewódzkiej nr 364 w kierunku Złotoryi. Linia przebiega nad autostradą A4 za stacją Pawłowice Małe. Na 21,282 kilometrze osiąga stację Złotoryja. Różnica wysokości między stacją Legnica a ładownią i przystankiem Złotoryja wynosi 74 m. Linia na dalszym odcinku jest bardziej kręta i ciągnie się wzdłuż drogi wojewódzkiej nr 364 i rzeki Kaczawy. Na 24,276 kilometrze linia dociera do stacji Jerzmanice-Zdrój, gdzie kończy się obecnie klasyfikowany jako nr 284 i zarządzany przez PKP Polskie Linie Kolejowe odcinek linii kolejowej. Stanowi też koniec odcinka zelektryfikowanego i obsługiwanego przez pociągi towarowe. Różnica wysokości między tą a dawną stacją Złotoryja wynosi 13 m. Na całym omawianym odcinku linia biegnie według podziału fizycznogeograficznego Jerzego Kondrackiego przez Równinę Legnicką, Równinę Chojnowską oraz Pogórze Kaczawskie, a administracyjnie przez miasto Legnicę oraz powiaty legnicki i złotoryjski.
Dalszy, nieczynny dla ruchu kolejowego odcinek za stacją Jerzmanice-Zdrój odbija na zachód do stacji Lwówek Śląski i łączy się z linią kolejową nr 283. Różnica wysokości między nimi wynosi 9 m. Linia ta na tym odcinku biegnie przez Pogórze Kaczawskie, a administracyjnie przez powiat złotoryjski i lwówecki. Linia między Lwówkiem Śląskim a Gryfowem Śląskim jest rozebrana. Biegła ona częściowo wzdłuż drogi wojewódzkiej nr 297.
Od stacji Gryfów Śląski do dawnej stacji Mirsk linia była zarządzana przez PKP Polskie Linie Kolejowe i ma numer 317. Kieruje się ona w stronę południową, równolegle do drogi krajowej nr 30. Na długości 0,927 km jest ona czynna, a w dalszym przebiegu jest nieprzejezdna. Łączy się z linią kolejową nr 274, a dalej odbija ona na południowy zachód, osiągając dawną stację Mirsk na 80,244 kilometrze, gdzie łączy się z linią kolejową nr 336. Różnica wysokości między stacjami Gryfów Śląski a Mirsk wynosi 29 m. Za dawną stacją Mirsk linia jest rozebrana. Odbija ona na zachód, do granicy polsko-czeskiej między stacjami Pobiedna a Jindřichovice pod Smrkem. Odcinek Gryfów Śląski - granica państwa leży w Pogórzach Izerskich, a administracyjnie w powiecie lwóweckim i lubańskim.
Historia.
Geneza, powstanie linii i eksploatacja do 1945.
W powiatach, na których znajduje się ta linia od lat 80. XIX w. szczególnie odczuwalna była stagnacja związana z odpływem ludności do dużych ośrodków przemysłowych, spowodowanych upadkiem tradycyjnych rzemiosł (głównie tradycyjnego płóciennictwa i tkactwa chałupniczego) i brakiem dogodnych szlaków komunikacyjnych. O budowie połączenia między Mirskiem a Legnicą, częściowo jako odnogi z trasy Śląskiej Kolei Górskiej zdecydowano w 1882. Wtedy to Landtag Prus podjął decyzję o budowie linii kolejowej, a także przeznaczył środki finansowe na jej budową, Powstanie tej linii miało na celu ożywienie lokalnej gospodarki.
Budowa tej linii przebiegała wieloetapowo, począwszy od Legnicy w kierunku Mirska. Pierwszy odcinek linii łączył Legnicę ze Złotoryją. Został on otwarty 15 października 1884 w celu obsługi transportu z kopalń i kamieniołomów, a także produktów rolnych. Dalszy fragment linii, czyli odcinek Złotoryja - Jerzmanice-Zdrój, uruchomiono 16 września 1895. Wraz z tym odcinkiem oddano do użytku bocznicę do kamieniołomu w Złotoryi.
Odcinek Jerzmanice-Zdrój - Gryfów Śląski powstał w ramach rekompensaty za likwidację jednostki wojskowej w Lwówku Śląskim. Oddawano go do ruchu etapami:
Odcinek z Gryfowa Śląskiego do Mirska uroczyście otwarto 1 listopada 1884.
Cała linia uległa dalszej rozbudowie do granicy Austro-Węgierskiej. Na budowie odcinka Mirsk - granica państwa decydujący wpływ miało kilka czynników, w tym poprawa stosunków z Austro-Węgrami, wielowiekowe węzły kulturowe oraz otwarcie w 1902 linii prywatnej Powiatowej Kolei Frýdlantu ("Friedländer Bezirksbahn"). Odcinek Mirsk - Pobiedna uruchomiono 19 maja 1897, a do ówczesnej granicy między Cesarstwem Niemieckim a Austro-Węgrami 1 listopada 1904.
Odcinek Mirsk - granica państwa od początku miał drugorzędny charakter i kursowały tu składy z wagonami 2. i 3. klasy. Była ona popularna wśród okolicznych mieszkańców oraz turystów i kuracjuszy dzięki możliwości organizacji kolejowych wycieczek wokół Gór Izerskich. Średni czas przejazdu na omawianym odcinku wynosił 25-27 minut, a pod koniec II wojny światowej trwał do 41 minut.
Lata 1945-1989.
Po przejęciu całej linii przez Polskie Koleje Państwowe zreorganizowano działanie połączeń kolejowych na tym odcinku, w tym przede wszystkim przedłużono relacje pociągów pasażerskich do stacji Świeradów Zdrój. Całą omawianą linię w 1945 połączono, natomiast na odcinku Mirsk - Pobiedna zawieszono połączenia pasażerskie, a na trasie Pobiedna - granica państwa linię zlikwidowano.
Następne próby częściowej likwidacji linii były w latach 50. XX w. W listopadzie 1950 zlikwidowano połączenia kolejowe z Lwówka Śląskiego do Świeradowa-Zdroju. Z tego powodu Prezydium Powiatowej Rady Narodowej we Lwówku Śląskim zwróciło się do DOKP we Wrocławiu o wznowienie ruchu, co ostatecznie udało się osiągnąć.
Duży regres linii nastąpił w latach 80. i 90. XX w. Zaczął się on od zawieszenia kursowania połączeń pasażerskich w 1983 na odcinku Lwówek Śląski - Gryfów Śląski, a w późniejszym okresie połączenie Mirsk - Pobiedna zostało na mocy zarządzenia z 30 kwietnia 1987 zawieszone 1 lipca tegoż roku. Równocześnie z zawieszaniem połączeń pasażerskich dokonano elektryfikacji trasy Legnica – Jerzmanice-Zdrój, którą ukończono 30 listopada 1988.
Po 1989.
Po przemianach ustrojowo-gospodarczych w Polsce następował dalszy regres linii nr 284, polegający na zamykaniu poszczególnych odcinków lub ich likwidacji. Połączenia pasażerskie zamknięto na odcinkach:
Połączenia towarowe zawieszono, a wraz z nimi zamknięto odcinki:
Odcinek Lwówek Śląski - Lubomierz został rozebrany 1 stycznia 1996. Teren po zlikwidowanej linii został przekazany tutejszym samorządom, które po 2000 w miejsce linii zainicjowały budowę asfaltowej ścieżki rowerowej.
Reaktywacja połączeń pasażerskich Legnica - Jerzmanice-Zdrój (2008-2009).
W późniejszym okresie próbowano częściowo reaktywować linię, tj. na odcinku Legnica - Jerzmanice-Zdrój. Pierwszy pociąg pasażerski po trzynastu latach od zawieszenia połączeń odjechał 14 grudnia 2008. Z pierwszego połączenia skorzystało około 20 osób. W pierwszych miesiącach kursowania kursowały 3 pary pociągów na odcinku Wrocław Główny - Jerzmanice-Zdrój, obsługiwanych przez zespoły trakcyjne EN57. Czas przejazdu na odcinku Złotoryja - Wrocław Główny wynosił 2 godziny 15 minut. Po ponad 3 miesiącach, tj. 1 marca 2009 likwidowano połączenia pasażerskie. Wtedy to ograniczono kursowanie pociągów do sobót i niedziel, a także zmniejszono liczbę par pociągów do dwóch. Ostatecznie połączenia pasażerskie ponownie zawieszono na omawianym odcinku 1 września 2009, czyli po ponad 9 miesiącach od nieudanej reaktywacji linii. Jako powody ponownej likwidacji połączeń podaje się m.in. nieujęcie połączeń promocją "Tani bilet", brak dostosowania rozkładu jazdy pod potrzeby mieszkańców oraz bardzo niska prędkość handlowa pociągów (ok. 25 km/h).
Reaktywacja połączeń pasażerskich do Mirska.
W 2020 r. Ministerstwo Infrastruktury zgodziło się przekazać linię na odcinku od Gryfowa Śląskiego do Mirska województwu dolnośląskiemu. Linia ta oraz linia 336 od Mirska do Świeradowa-Zdroju mają pozwolić na uruchomienie połączeń do Świeradowa Zdroju.
W grudniu 2021 roku ogłoszono przetarg na zaprojektowanie i wykonanie rewitalizacji linii kolejowej nr 317, w ramach której zaplanowano odtworzenie nawierzchni kolejowej wraz z podtorzem oraz montaż urządzeń na przejazdach kolejowo-drogowych i nowych wiat na przystankach w Proszówce oraz Mirsku. Pod koniec kwietnia 2022 roku rozpoczęto prace odtworzeniowe, które mają potrwać 9 miesięcy i kosztować 21,72 mln zł. Wykonawcą robót został firma Torhammer.
Charakterystyka techniczna.
Linia nr 284 Legnica - Jerzmanice-Zdrój.
Odcinek ten liczy 24,276 km. Jest on zarządzany przez PKP Polskie Linie Kolejowe. Linia jest w całości jednotorowa i zelektryfikowana, a także jest wyposażona w elektromagnesy samoczynnego hamowania pociągów.
Różnica wysokości między stacjami Legnica a Jerzmanice-Zdrój wynosi 87 m a średnie nachylenie linii 3,6‰.
Według stanu na 2018 r. na omawianym odcinku obowiązują następujące prędkości maksymalne i klasy linii: 
Odcinek Jerzmanice-Zdrój - Gryfów Śląski.
Linia ta pierwotnie liczyła 47,205 km. Fragment ten na odcinku Lubomierz - Lwówek Śląski rozebrano w 1996. Pozostała część jest jednotorowa i niezelektryfikowana.
Różnica wysokości między stacją Jerzmanice-Zdrój a stacją Gryfów Śląski wynosi 121 m a średnie nachylenie linii 1,7‰.
Linia nr 317 Gryfów Śląski - Mirsk.
Odcinek ten liczy 8,763 km. Jest on zarządzany przez PKP Polskie Linie Kolejowe. Linia ta jest jednotorowa i niezelektryfikowana, a także jest pozbawiona elektromagnesów samoczynnego hamowania pociągów
Różnica wysokości między stacją Gryfów Śląski a ładownią publiczną Mirsk wynosi 29 m a średnie nachylenie linii 3,3‰.
Według stanu na 2018 r. na omawianym odcinku obowiązują następujące prędkości maksymalne i klasy linii: 
Odcinek Mirsk - granica państwa.
Odcinek ten przed całkowitą rozbiórką liczył 7,643 km. Był on jednotorowy i niezelektryfikowany.
Różnica wysokości między ładownia Mirsk a stacją Pobiedna wynosi 54 m a średnie nachylenie linii 8,8‰.
Eksploatacja linii.
Pociągi pasażerskie.
W przewozach pasażerskich eksploatowane są tylko stacje węzłowe, które są wspólne dla tej linii i odcinków, na których odbywa się ruch pasażerski. W latach 2013–2014 były to: Legnica, Lwówek Śląski i Gryfów Śląski.
Pociągi towarowe.
W ruchu towarowym obsługiwany jest cały odcinek obecnie oznaczony w "Regulaminie przydzielania tras pociągów" jako linia nr 284 Legnica - Jerzmanice-Zdrój. Jest on prowadzony głównie na potrzeby kamieniołomów w Wilkowie.
Plany na przyszłość.
Odcinek Legnica - Złotoryja - Lwówek Śląski.
We wrześniu 2012 pojawiły się informacje w lokalnych serwisach internetowych, że na aktualnie nieprzejezdnym odcinku Jerzmanice-Zdrój - Lwówek Śląski ma powstać ścieżka rowerowa.
W lutym 2013 w "Przeglądzie Komunikacyjnym" Krzysztof Lewandowski przedstawił swoją koncepcję wykorzystania linii kolejowej 284 jak i linii kolejowej 323 celem obsługi transportu towarowego po ewentualnym powrocie KGHM do Starego Zagłębia Miedziowego.
Aktualnie prowadzone są rozmowy między PKP a gminą miejską Złotoryja, a także gminą Pielgrzymka, mające na celu przekazanie dworców kolejowych zainteresowanym gminom.
Uchwałą Zarządu Województwa Dolnośląskiego z 15 lipca 2014 "w sprawie wyrażenia woli przejęcia odcinków linii kolejowych położonych w granicach województwa dolnośląskiego", samorząd wojewódzki zadeklarował wolę przejęcia linii na odcinku Jerzmanice-Zdrój - Lwówek Śląski.
4 października 2018 zarząd województwa przyjął uchwałę, w której wyrażono wolę przejęcia od PKP 22 odcinków linii kolejowych, tworzących korytarze komunikacyjne istotne dla sieci transportowej Dolnego Śląska. W wykazie znalazły się m.in. 24-kilometrowy odcinek linii 284 Jerzmanice Zdrój – Lwówek Śląski, 32 kilometry linii 383 Lwówek Śląski – Jelenia Góra i 37 kilometrów linii Marciszów – Jerzmanice Zdrój.
9 stycznia 2019 Zarząd Województwa Dolnośląskiego podjął uchwałę wyrażającą zgodę na przejęcie pięciu dolnośląskich linii kolejowych: nieczynnej, zniszczonej i zarośniętej samosiejkami linii nr 284 z Jerzmanic Zdroju do Lwówka Śląskiego oraz linii 291, 310, 318 i 327. Przejęciu mają podlegać prawa użytkowania wieczystego gruntów i budynków związanych z linią kolejową. 
29 kwietnia 2019 r. podpisano protokół przejęcia linii przez samorząd województwa dolnośląskiego.
Projekt Kolej Gór Izerskich.
Z inicjatywy burmistrza Świeradowa-Zdroju Rolanda Marciniaka 25 lipca 2013 w budynku Urzędu Miasta Świeradowa-Zdroju odbyło się spotkanie z samorządowcami ze starostą Jindichovic pod Smrkem oraz burmistrzami miast i gmin Mirsk i Leśna w sprawie przedstawienia projektu "Kolei Gór Izerskich" i przyjęto decyzję o podpisaniu "Partnerstwa gmin w sprawie odtworzenia linii kolejowej".
Projekt ten zakłada reaktywację i odbudowę linii Gryfów Śląski – Mirsk – Jindřichovice pod Smrkem/Świeradów Zdrój. Dworce w Mirsku i Pobiednej planuje się przekształcić w centra kulturalno-turystyczne. Ruch planowy na tych liniach ma być obsługiwany przez czeskiego przewoźnika. Łączny koszt rewitalizacji linii to ok. 26 mln złotych, z czego koszt odbudowy torowiska wynosi 16 mln zł, a remontu czterech dworców – 10 mln zł. Na sfinansowanie inwestycji planuje się wykorzystać środki unijne w ramach programu na lata 2014-2020. W przypadku powodzenia projektu reaktywacji linii kolejowej Świeradów-Zdrój – Mirsk – Jindřichovice pod Smrkem możliwa będzie też przez marszałka województwa dolnośląskiego reaktywacja odcinka Mirsk – Gryfów Śląski. Dnia 8 czerwca 2020 roku linie kolejowe 317 i 336 decyzją Ministra Infrastruktury zostały przekazane na rzecz Wojewódzkiego Dolnośląskiego Urzędu Marszałkowskiego, a tym samym weszły w zasoby DSDiK. 29 lipca 2020 roku Tymoteusz Myrda, Członek Zarządu Województwa Dolnośląskiego, poinformował, że zgodnie ze studium wykonalności koszt remontu linii szacowany jest na kwotę 50 mln zł. Planuje się rewitalizację całej infrastruktury torowej, prace przy obiektach, przejazdach i sygnalizacji przejazdowej oraz budowę nowych peronów. Rewitalizacja może potrwać około dwóch lat. 20 grudnia 2021 roku Dolnośląska Służba Dróg i Kolei we Wrocławiu ogłosiła przetarg na wykonanie rewitalizacji linii kolejowej nr 317 na odcinku Gryfów Śląski/Mirsk.

</doc>
<doc id="2178408" url="https://pl.wikipedia.org/wiki?curid=2178408" title="Elżbieta Renzi">
Elżbieta Renzi

Elżbieta Renzi, właśc. wł. "Elisabetta Renzi" (ur. 19 listopada 1786 w Saludecio pod Forlì, zm. 14 sierpnia 1859) – założycielka "Zgromadzenia Bogobojnych Nauczycielek pw. Matki Boskiej Bolesnej", dziewica i błogosławiona Kościoła rzymskokatolickiego.
Elżbieta urodziła się w zamożnej włoskiej i chrześcijańskiej rodzinie. Jej ojciec Giambattista Renzi był rzeczoznawcą, matka Vittoria Boni pochodziła ze szlachetnego rodu Urbino. W 1791 roku rodzina przeniosła się do Mondaino, a Elzbieta, zgodnie ze zwyczajem, oddana została na wychowywanie i nauki do zakonnic klarysek. W wieku 21 lat przeniosła się do augustianek w Pietrarubbia. Postanowiła zostać zakonnicą, jednak musiała wrócić do domu rodzinnego, bowiem klasztor został zniesiony w 1810 roku przez Napoleona. Przez kolejnych 14 lat dokonywała się wewnętrzna przemiana Elżbiety. Po cudownym ocaleniu przy upadku z konia (uznając to jako znak Boży), w 1824 roku, za wskazówką swojego kierownika duchowego ks. Vitale Corbucci, udała się do Coriano (29 kwietnia 1824), gdzie znajdowało się "Conservatorio" i szkoła dla najuboższych dziewcząt. Tam poświęciła się pracy katechetycznej i nauczania dziewcząt. W 1839 roku założyła własne zgromadzenie, które nazwano Bogobojnymi Nauczycielkami pod wezwaniem Matki Boskiej Bolesnej (łac. "Maestre Pie dell'Addolorata", MPdA).
Elżbieta zmarła mając 73 lata w opinii świętości.
Beatyfikowana została 18 czerwca 1989 przez Jana Pawła II.
Jej wspomnienie liturgiczne obchodzone jest 14 sierpnia.

</doc>
<doc id="2178411" url="https://pl.wikipedia.org/wiki?curid=2178411" title="Alékos Alékou">
Alékos Alékou



</doc>
<doc id="2178413" url="https://pl.wikipedia.org/wiki?curid=2178413" title="Most wiszący w Ozimku">
Most wiszący w Ozimku

Most wiszący w Ozimku – zabytkowy most (obecnie jedynie dla ruchu pieszego) na rzece Mała Panew w Ozimku w województwie opolskim. Wybudowany w 1827 roku jest najstarszym w Europie kontynentalnej żelaznym mostem wiszącym.
Jest to wiszący most łańcuchowy wykonany w całości z żelaza i, uwzględniając to kryterium, należy go uznać za najstarszy tego typu most na świecie, istniejący do dnia dzisiejszego. Najstarszy istniejący żelazny most wiszący wybudowany został w latach 1819–1826 nad cieśniną Menai w Walii, lecz zawieszony jest na kamiennych pylonach.
Historia.
Most w Ozimku zaprojektował królewski inspektor hutniczy Karl Schottelius, a wykonała go miejscowa Huta Małapanew. Do użytku został oddany w 12 września 1827 r. Do budowy zużyto prawie 57 (60) ton odlewów z żeliwa i ponad 14 ton stali. Relacja z próby nośności mostu pochodzi z kroniki huty Małapanew i mówi o wpędzeniu w pierwszej kolejności stada bydła, później mostem przejechał szybko wóz obciążony ładunkiem. Konstruktor wyliczył, że nośność mostu wyniesie 60 cetnarów (ok. 3 tony), lecz w rzeczywistości znosił aż pięciokrotnie większe obciążenie. Został uszkodzony w czasie powodzi w 1830, następnie naprawiony i wzmocniony. 
Most służył ogólnej komunikacji na trasie Ozimek – Zawadzkie do 1938 r. Ponownie ucierpiał w 1945 w wyniku próby pokonania go czołgiem. Następnie do 2010 roku znajdował się na terenie huty Małapanew i użytkowany był jako wewnętrzny most przez pieszych.
W lipcu 2009 roku rozpoczęto gruntowną renowację mostu. Został on rozebrany, odnowiony i ponownie złożony. Konstrukcja mostu wzmocniona została stalowymi linami. Wykonano również nową kładkę dla pieszych oraz oświetlenie. Po renowacji, we wrześniu 2010 roku most został ponowne udostępniony do użytku jako atrakcja turystyczna miasta.
W marcu 2017 r. prezydent Andrzej Duda wpisał obiekt na listę pomników historii.

</doc>
<doc id="2178421" url="https://pl.wikipedia.org/wiki?curid=2178421" title="Szare wilki (film)">
Szare wilki (film)

Szare wilki (ros. "Серые волки") – film sensacyjny produkcji rosyjskiej z 1993 roku w reż. Igora Gostiewa oparty na faktach. Film był kilkakrotnie emitowany w polskiej TV na kanale Wizja Le Cinema i Wojna i Pokój.
Przy pisaniu scenariusza autor blisko współpracował z synem Nikity Chruszczowa – Siergiejem. W filmie wykorzystano autentyczne dialogi pochodzące z archiwów KGB.
Fabuła.
Treść filmu stanowią kulisy odsunięcia od władzy Nikity Chruszczowa i zastąpienia go Leonidem Breżniewem przez grupę wyższych funkcjonariuszy partyjnych i KGB w 1964 roku. Jednocześnie w główny wątek akcji, odtworzonej z dbałością o szczegóły, wpleciony jest fikcyjny motyw kapitana kontrwywiadu Sorokina, który odkrywając plany spiskowców, bezskutecznie próbuje im przeszkodzić, narażając życie swoje i ukochanej kobiety.

</doc>
<doc id="2178425" url="https://pl.wikipedia.org/wiki?curid=2178425" title="Antonio Lucci">
Antonio Lucci



</doc>
<doc id="2178426" url="https://pl.wikipedia.org/wiki?curid=2178426" title="Ośrodek Szkolno-Wychowawczy dla Dzieci i Młodzieży Słabosłyszącej i Niesłyszącej im. gen. S. Maczka w Bydgoszczy">
Ośrodek Szkolno-Wychowawczy dla Dzieci i Młodzieży Słabosłyszącej i Niesłyszącej im. gen. S. Maczka w Bydgoszczy

Ośrodek Szkolno-Wychowawczy dla Dzieci i Młodzieży Słabosłyszącej i Niesłyszącej im. gen. Stanisława Maczka w Bydgoszczy – placówka oświatowo-wychowawcza w Bydgoszczy.
Historia.
Okres pruski.
Geneza pierwszego Zakładu dla dzieci głuchoniemych w Bydgoszczy sięga roku 1868, kiedy to nadprezydent Prowincji Poznańskiej Karol von Horn przysłał polecenie w jego sprawie do urzędników rejencji bydgoskiej. Uważał on za konieczne umieszczenie zakładu przy ewangelickim seminarium nauczycielskim, które wówczas mieściło się w byłym klasztorze Bernardynów. Zakład założono ostatecznie w 1871 r. Stanowił on początkowo tzw. eksternat - młodzież mieszkała w domach prywatnych i dochodziła do siedziby ośrodka na szkolenie. Przewidywano możliwość objęcia opieką 80 dzieci. Mieszkały one po dwoje u sprawdzonych rodzin, które za niewielką dopłatą były zobowiązane zadbać o mieszkanie, wyżywienie, utrzymanie i opiekę wychowanków.
Przez kilka lat rozważano lokalizację Zakładu dla Głuchoniemych. Z uwagi na szczupłość miejsca nie udało się go umieścić na stałe obok budynku Seminarium Nauczycielskiego, natomiast przeważyła decyzja o jego lokalizacji w Śródmieściu. W 1876 r. przy ul. Reja 7, u zbiegu ul. Krasińskiego wzniesiono budynek szkoły. Sąsiadował on ze wznoszonym w tym samym czasie budynkiem Zakładu dla Niewidomych. W ostatniej dekadzie XIX w. nosił on nazwę Prowincjalny Zakład dla Głuchoniemych (niem. "Provinzial Taubstummen Anstall zu Bromberg"), obejmujący swym zasięgiem obszar ówczesnej prowincji poznańskiej. Uczniowie zamieszkiwali w internacie na terenie zakładu.
Po wejściu w 1911 r. w życie ustawy pruskiej, m.in. w sprawie przejęcia zakładów dla głuchych przez samorządy, zmieniono nazwę zakładu na Krajowy Zakład dla Głuchoniemych. W 1922 r., w dwa lata po przejęciu zakładu przez władze polskie, przeniesiono go do Kościana.
Okres polski.
W okresie międzywojennym dzieci i młodzież niesłysząca z Bydgoszczy i jej okolic była kierowana do zakładów znajdujących się w najbliższym sąsiedztwie, tj. do Poznania i Wejherowa.
Po II wojnie światowej odżyła potrzeba utworzenia w Bydgoszczy szkolnictwa specjalnego w tym zakresie. 1 marca 1947 r. utworzono Państwowy Zakład Wychowawczy dla Głuchoniemych, który umieszczono w zespole pałacowo-parkowym w Ostromecku. Zakład początkowo liczył 50 uczniów, 4 nauczycieli i obejmował szkołę podstawową, zawodową, a także gospodarstwo przyzakładowe. W szkołę zawodowej młodzież przygotowywała się do zawodów: krawiec, szewc i cholewkarz. Trudności lokalowe, głównie brak odpowiednich pomieszczeń warsztatowych spowodowały likwidację szkoły zawodowej z końcem roku szkolnego 1964/1965. Z początkiem lat 70. XX w. w ramach zakładu działały już tylko dwie jednostki organizacyjne: szkoła podstawowa oraz internat.
Pierwotnie pomieszczenia szkoły znajdowały się w XVIII-wiecznym pałacu myśliwskim i nie odpowiadały podstawowym warunkom bezpieczeństwa. Mimo to zajęcia w pałacu odbywały się aż do 1983 roku. Część pomieszczeń klasowych rozrzucona była również w budynkach mieszkalnych na terenie wsi. W 1977 r. oddano do użytku nowy budynek szkoły, który przejął klasy rozrzucone po Ostromecku. Natomiast uczniowie z zamkniętego pałacu myśliwskiego podjęli naukę m wsi Rafa, oddalonej od Ostromecka o 15 km. Internat znajdował się w tzw. nowym pałacu, wybudowanym w XIX w. W 1986 roku decyzją Państwowej Inspekcji Pracy sypialnię na I piętrze wyłączono z użytkowania, co spowodowało duże zagęszczenie wychowanków na parterze. Trudne warunki lokalowe spowodowały konieczność zmiany lokalizacji szkoły.
W 1990 roku Ośrodek Szkolno-Wychowawczy dla Głuchych przeniesiono do Bydgoszczy do zaadaptowanego hotelu Ochotniczych Hufców Pracy przy ul Glinki 144. W 1989 roku ruszyła budowa nowego Ośrodka w bydgoskiej dzielnicy Fordon, którą zakończono w 1993 roku. Otwarcia nowego ośrodka przy ul. Akademickiej 3 dokonano 25 września 1993 r. Umieszczono w nim przedszkole, szkołę podstawową, szkołę zawodową o kierunkach: krawiec odzieży lekkiej oraz monter podzespołów elektronicznych, salę gimnastyczną i internat. Nazwę placówki zmieniono na Ośrodek Szkolno-Wychowawczy dla Dzieci i Młodzieży Słabosłyszącej i Niesłyszącej, a w 1997 r. nadano jej mu gen. Stanisława Maczka. Odsłonięto też płaskorzeźbę z wizerunkiem generała autorstwo artysty rzeźbiarza Michała Kubiaka.
W końcu 2020 zakończono budowę nowego, dwukondygnacyjnego budynku z 10 pracowniami nauki zawodu (po dwa warsztaty elektrotechniczne, gastronomiczne i dentystyczne oraz po jednym gabinecie kosmetycznym, fryzjerskim, ogrodniczym i florystycznym), umożliwiającymi kształcenie w zawodach: technik elektronik, informatyk, florysta, technik żywienia i usług gastronomicznych, kucharz i cukiernik oraz - od września 2021 - fryzjer, technik usług kosmetycznych, technik ogrodnik. W ośrodku młodzież z dysfunkcją słuchu po raz pierwszy w kraju uzyskała możliwość kształcenia się na kierunku technik dentystyczny.
W 2004 roku liczba wychowanków wynosiła 140, a personelu ok. 60 osób. Pierwsze egzaminy maturalne odbyły się w maju 1999 roku Obecnie niektórzy absolwenci tej placówki studiują w bydgoskich uczelniach wyższych. Jednym z długoletnich sponsorów szkoły jest piosenkarz Krzysztof Krawczyk.
Pierwotna siedziba zakładu.
Najstarszy w Bydgoszczy budynek zakładu dla głuchoniemych wzniesiono w stylu eklektycznym. Rzut budynku założono na planie odwróconej litery „L”. Składa się on ze zbudowanego w 1897 r. dwukondygnacyjnego budynku głównego w ciągu ul. Reja (w nim zapewne mieścił się internat) i dostawionego doń, prostopadle (wzdłuż ul Krasińskiego) okazałego trzykondygnacyjnego skrzydła prawdopodobnie z lat 80. XIX w., krytego dwuspadowymi dachami.
Na osi elewacji frontowej posiada on niewielki ryzalit, sień przejazdową (w przyziemiu) i nadwieszony w kondygnacji piętra pięcioboczny wykusz, kryty daszkiem pięciospadowym.
W skład Zakładu wchodziła ponadto murowana, jednokondygnacyjna sala gimnastyczna (niem. "Turnhalle") zbudowana przy narożniku ulic Krasińskiego i Gimnazjalnej ok. 1896 r. w stylu historyzującym i fragmentarycznie z formami neoromańskimi. Założono ja na planie prostokąta z niższym i węższym małym ryzalitem wejściowym od ul Krasińskiego. W 1897 r. obiekty zakładu od ul Krasińskiego zostały ogrodzone.
Budynek obecnie pełni funkcję mieszkalną. Mimo częściowej przebudowy obiektu po 1945 r. zachowały się oryginalne stolarki okienne i drzwiowe.

</doc>
<doc id="2178429" url="https://pl.wikipedia.org/wiki?curid=2178429" title="Park Wełnowiecki w Katowicach">
Park Wełnowiecki w Katowicach

Park Wełnowiecki w Katowicach – park położony w Katowicach, na terenie dzielnicy Wełnowiec-Józefowiec, pomiędzy ulicami: Cisową, Jesionową i Owocową.
Park Wełnowiecki to teren zieleni urządzonej, zajmujący obszar 4,18 ha, pełniący rolę parku o znaczeniu dzielnicowym. W obrębie parku istnieją place zabaw. Od wschodu graniczy z terenami zadrzewionej pokopalnianej hałdy. Według planów Urzędu Miasta Katowice te tereny stanowią naturalne zaplecze rekreacyjne parku i rezerwę terenu pod jego powiększenie.
Nazwa "Park Wełnowiecki" została nadana uchwałą Rady Miasta Katowice nr LXV/1303/10 z 27 września 2010, chociaż nazwa ta była używana potocznie już wcześniej. Został on założony w połowie XIX wieku. Park istniał dalej w dwudziestoleciu międzywojennym – jest zaznaczony na mapie Katowic z lat trzydziestych XX wieku. Przez park biegnie Szlak Historii Górnictwa Górnośląskiego.

</doc>
<doc id="2178430" url="https://pl.wikipedia.org/wiki?curid=2178430" title="Park Wełnowiecki">
Park Wełnowiecki



</doc>
<doc id="2178431" url="https://pl.wikipedia.org/wiki?curid=2178431" title="National Football League w Indiach">
National Football League w Indiach

National Football League była najwyższą piłkarską klasą rozgrywkową w Indiach w latach 1996-2007. W 2007 powstała I-League, jako następca ligi National Football League. Najlepszy zespół tych rozgrywek zostawał mistrzem Indii. 

</doc>
<doc id="2178435" url="https://pl.wikipedia.org/wiki?curid=2178435" title="Anton (ujednoznacznienie)">
Anton (ujednoznacznienie)



</doc>
<doc id="2178436" url="https://pl.wikipedia.org/wiki?curid=2178436" title="Park Bogucki w Katowicach">
Park Bogucki w Katowicach

Park Bogucki w Katowicach (nazywany także "parkiem Bogucickim") − park położony w katowickiej dzielnicy Bogucice, usytuowany pomiędzy ulicami Kopalnianą, księdza Franciszka Ścigały i Nadgórników.
Park Bogucki posiada powierzchnię 3,78 ha. Jest to teren zieleni urządzonej, zajmujący obszar 4,18 ha, pełniący rolę parku o znaczeniu dzielnicowym. Na terenie parku organizowane są imprezy dzielnicowe, znajdują się tam place zabaw oraz mały amfiteatr. Planowane jest utworzenie obszaru ogrodów (tereny dawnej KWK Katowice), łączących tereny budowanej nowej siedziby NOSPR oraz nowej siedziby Muzeum Śląskiego z parkiem Boguckim.
Nazwa "park Bogucki" została wprowadzona uchwałą Rady Miasta Katowice nr LXIII/1274/10 z 30 sierpnia 2010, chociaż nazwa ta była używana potocznie już wcześniej. Przez park biegnie Szlak Historii Górnictwa Górnośląskiego.
Tereny parkowe w tym miejscu istniały już w dwudziestoleciu międzywojennym.

</doc>
<doc id="2178437" url="https://pl.wikipedia.org/wiki?curid=2178437" title="Park Bogucki">
Park Bogucki



</doc>
<doc id="2178438" url="https://pl.wikipedia.org/wiki?curid=2178438" title="Park Bogucicki">
Park Bogucicki



</doc>
<doc id="2178439" url="https://pl.wikipedia.org/wiki?curid=2178439" title="Nissan Serena">
Nissan Serena

Nissan Serena – samochód osobowy typu MPV produkowany przez japońską firmę Nissan od 1991 roku. Dostępny jako 5-drzwiowy van. Do napędu używano benzynowych silników R4 o pojemnościach: 1,6, 2,0 oraz silników Diesla 2,0 oraz 2,3 litra. Moc przenoszona była w pierwszej wersji samochodu na oś tylną, w kolejnych zaś na oś przednią.
W Europie oferowana była wyłącznie pierwsza generacja modelu w latach 1991–2003. Jego miejsce w 2009 roku zajął Nissan NV200. Na rynku japońskim natomiast w 1999 roku pojawiła się druga generacja, w 2005 roku wprowadzono trzecią generację, natomiast od 2010 roku sprzedawana jest tam czwarta generacja Sereny. Wersja na rynek europejski produkowana była w Hiszpanii. Dostawcza odmiana Sereny występowała pod nazwą Nissan Vanette, a na rynku brytyjskim jako LDV Cub.

</doc>
<doc id="2178440" url="https://pl.wikipedia.org/wiki?curid=2178440" title="Park Bogucicki w Katowicach">
Park Bogucicki w Katowicach



</doc>
<doc id="2178441" url="https://pl.wikipedia.org/wiki?curid=2178441" title="43 Dywizja Strzelecka (ZSRR)">
43 Dywizja Strzelecka (ZSRR)

43 Tartuska Dywizja Strzelecka (, 43 DS) – związek taktyczny piechoty Armii Czerwonej i Sił Zbrojnych Federacji Rosyjskiej.
Dywizja została sformowana w latach 1924-1925, w Wielkich Łukach, w Leningradzkim Okręgu Wojskowym, jako 43 Dywizja Terytorialna. W jej skład weszły 129 Pułk Strzelecki, 130 Boguński Pułk Strzelecki i 131 Taraszczański Pułk Strzelecki. Następnie w latach trzydziestych dywizja została przeniesiona do Białoruskiego OW. W 1937 została przeniesiona do Leningradu. 
Od 30 listopada 1939 brała udział w wojnie zimowej w składzie 7 Armii. Poniosła straty i 24 grudnia 1939 została przeniesiona do rezerwy. 21 marca 1940 „za pomyślne działania bojowe w czasie wojny fińskiej” została odznaczona Orderem Czerwonego Sztandaru.
W czerwcu 1941 pod dowództwem gen. mjra Władimira Kirpicznikowa pozostawała w składzie 50 Korpusu Strzeleckiego 23 Armii Frontu Północnego, brała udział w walkach aż do zakończenia II wojny światowej. W jej skład wchodziły:
W sierpniu 1941 dywizja została okrążona i rozbita, część dywizji przerwała okrążenie w kierunku na Koivisto i stamtąd została ewakuowana okrętami Floty Bałtyckiej. 
7 września 1944 dywizja otrzymała nazwę wyróżniającą „Tartuska”. 

</doc>
<doc id="2178442" url="https://pl.wikipedia.org/wiki?curid=2178442" title="Rów Wełnowiecki">
Rów Wełnowiecki



</doc>
<doc id="2178443" url="https://pl.wikipedia.org/wiki?curid=2178443" title="Heteroazeotrop">
Heteroazeotrop

Heteroazeotrop – trójfazowa mieszanina azeotropowa, czyli taki azeotrop, w którym z parą współistnieją różne niemieszające się roztwory, np. dwie fazy ciekłe (w przypadku układów dwuskładnikowych). Na wykresach fazowych odniesionych do stałego ciśnienia znajduje się odcinek izotermy, którego końce określają zawartości składników w obu współistniejących roztworach (roztwory wzajemnie nasycone). Punkt określający skład pary leży pomiędzy nimi. Skład pary nie zależy od udziałów obu faz ciekłych w układzie – nie ulega zmianom dopóki w układzie znajdują się oba roztwory, co jest konsekwencją reguły faz Gibbsa.
Podstawy fizykochemiczne.
Azeotropy powstają w sytuacji, gdy roztwór rzeczywisty wykazuje znaczne odstępstwa od prawa Raoulta. Duże odstępstwa dodatnie występują wówczas, gdy prężność pary nad mieszaniną A i B jest większa od prężności obliczonej przy założeniu addytywności (prawo Raoulta). Może być większa od prężności par nad czystymi składnikami A i B. Przyczyną jest dużo większe przyciąganie międzycząsteczkowe A–A i B–B od przyciągania A–B. W tej sytuacji temperatura wrzenia roztworu dwuskładnikowego jest niższa od temperatur wrzenia składników. Przy określonej proporcji A : B występuje minimum temperatury wrzenia (maksimum prężności par – azeotrop dodatni).
Różnica między siłami oddziaływania między cząsteczkami jednakowymi i różnymi może się zwiększać w miarę ochładzania roztworu. W niektórych wypadkach prowadzi to do pojawienia się zmętnienia, a następnie rozwarstwienia cieczy. Powstają dwa współistniejące roztwory nasycone (A w B i B w A). Zakres ograniczonej mieszalności cieczy przeważnie rozszerza się w miarę dalszego obniżania temperatury.
Na wykresach fazowych ilustrujących heteroazeotropię obszary współistnienia cieczy z parą i obszar współistnienia dwóch cieczy są połączone. Granicą między nimi jest odcinek izotermy, na którym mieszczą się punkty odpowiadające wszystkim układom trójfazowym ciecz–ciecz–para. Zgodnie z regułą faz Gibbsa takie układy są inwariantne (niezmiennicze, zerozmienne) – nie dysponują żadnym stopniem swobody (s = 0). Pozostają w stałej temperaturze tak długo, dopóki nie zmniejszy się liczba współistniejących faz.
Przebieg kondensacji heteroazeotropu.
Ochładzanie par zawierających składniki A i B w ilościach odpowiadających heteroazeotropowi przebiega swobodnie aż do osiągnięcia temperatury przemiany heteroazeotropowej. W tej temperaturze rozpoczyna się równoczesna kondensacja nie mieszających się wzajemnie nasyconych roztworów B(A) i A(B) (w nawiasach – substancja rozpuszczona). Temperatura pozostaje stała do zakończenia kondensacji (s = 0).
Dwufazowy kondensat (złożony np. z warstwy wodnej i hydrofobowej warstwy organicznej) może być rozdzielony bezpośrednio po skropleniu par lub po dalszym chłodzeniu, które może powodować zmiany składu obu cieczy i ich udziałów. Zmiany udziałów występują wtedy, gdy różny jest kąt nachylenia obu granic obszaru dwufazowego, który ilustruje zależność rozpuszczalności od temperatury. W przypadku dużej asymetrii obszaru niemieszalności chłodzenie powoduje wyraźną zmianę stosunku ilości faz (różne przyrosty ramion „dźwigni”).
Jeżeli para A + B zawiera nadmiar składnika A w stosunku do składu azeotropu, jej skraplanie rozpoczyna się w temperaturze, w której jest osiągana górna granica obszaru współistnienia pary z roztworem A(B). Skład pierwszej kropli kondensatu określa punkt przecięcia izotermy z dolną granicą tego obszaru. Dalszy przebieg kondensacji ilustruje droga trzech punktów, opisujących:
Ilość pary i cieczy w dowolnej temperaturze określa się na podstawie reguły dźwigni.
Kondensacja kończy się przed osiągnięciem temperatury przemiany azeotropowej w tych przypadkach, gdy stężenie B w parze jest mniejsze od granicznej rozpuszczalności B w A. Temperaturę zakończenia kondensacji wskazuje wówczas punkt przecięcia dolnej granicy obszaru ciecz–para z linią składu układu AB.
W przypadku większych stężeń składnika B kondensacja kończy się w temperaturze azeotropowej. Ta temperatura utrzymuje się od chwili zmętnienia kondensatu A(B), spowodowanego powstaniem pierwszych kropli roztworu B(A), do zaniku pary. Dwufazowy kondensat może być odbierany osobno, po odebraniu frakcji jednofazowej, po czym rozdzielany, np. w celu wyodrębnienia roztworu bogatego w składnik B. Ilość kondensatu dwufazowego zależy od tego, jaka jest różnica między początkowym składem pary i składem azeotropu.
W przypadkach, gdy stężenie B w parze jest większe od stężenia azeotropowego kondensacja przebiega analogicznie. Kondensat dwufazowy może być odbierany po odebraniu frakcji jednofazowej – roztworu B(A).

</doc>
<doc id="2178444" url="https://pl.wikipedia.org/wiki?curid=2178444" title="Domenico Mariani">
Domenico Mariani

Domenico Mariani (ur. 3 kwietnia 1863 w Posta, zm. 23 kwietnia 1939 w Rzymie) – włoski kardynał.
Życiorys.
Do kapłaństwa przygotowywał się w Pontyfikalnym Seminarium Watykańskim, ukończył również Pontyfikalne Seminarium Rzymskie. Ordynowany 18 grudnia 1886. Udzielał się duszpastersko w diecezji rzymskiej. Od 1900 pracował w Kurii Rzymskiej. Uzyskał tytuły prywatnego szambelana Jego Świątobliwości i prałata domowego. Był specjalistą od ekonomicznej strony zarządzania Stolicą Apostolską. W roku 1935 został kardynałem diakonem. Od 21 grudnia tego samego roku do śmierci był przewodniczącym Rady ds. Patrymonium Stolicy Apostolskiej. Nigdy nie przyjął święceń biskupich. Zmarł na atak serca niedługo po zakończeniu konklawe 1939, w którym brał udział. Pochowany na Campo Verano.

</doc>
<doc id="2178447" url="https://pl.wikipedia.org/wiki?curid=2178447" title="Phosphorus">
Phosphorus



</doc>
<doc id="2178448" url="https://pl.wikipedia.org/wiki?curid=2178448" title="Phosphoros">
Phosphoros



</doc>
<doc id="2178449" url="https://pl.wikipedia.org/wiki?curid=2178449" title="44 Dywizja Strzelecka (ZSRR)">
44 Dywizja Strzelecka (ZSRR)

44 Dywizja Strzelecka () – związek taktyczny piechoty Armii Czerwonej.
W czerwcu 1941 roku w składzie 13 Korpus Strzelecki, 12 Armii Okręgu Kijowskiego.

</doc>
<doc id="2178450" url="https://pl.wikipedia.org/wiki?curid=2178450" title="Ford EXP">
Ford EXP

Ford EXP – samochód sportowy klasy kompaktowej produkowany pod amerykańską marką Ford w latach 1981 – 1988. 
Pierwsza generacja.
Ford EXP I został zaprezentowany po raz pierwszy w 1981 roku.
Wiosną 1981 roku Ford poszerzył swoją północnoamerykańską ofertę o samochód sportowy oparty na skróconej platformie modelu Tempo. Ford EXP stanowił tańszą i bardziej kompaktową alternatywę dla Mustanga. 
Samochód uzyskał strzelistą, aerodynamiczną sylwetkę z charakterystycznymi, wyraźnie zarysowanymi reflektorami. Innym oryginalnym elementem była atrapa chłodnicy w kolorze nadwozia. Oferta nadwoziowa składała się zarówno z coupe, jak i wersji ze składanym dachem - kabrioletu.
Druga generacja.
Ford EXP II został zaprezentowany po raz pierwszy w 1985 roku.
W połowie 1985 roku Ford przedstawił drugą generację modelu EXP, która tym razem została oparta o platformę kompaktowego modelu Escort. Samochód przeszedł ewolucyjny zakres zmian, zyskując bardziej kanciaste proporcje i duże, prostokątne lampy. Samochód zyskał też mocniejszą, 1,9-litrową jednostkę napędową.
W 1988 roku Ford EXP został zastąpiony przez nowy model Probe.

</doc>
<doc id="2178451" url="https://pl.wikipedia.org/wiki?curid=2178451" title="Mercury LN7">
Mercury LN7

Mercury LN7 – samochód sportowy klasy kompaktowej produkowany pod amerykańską marką Mercury w latach 1981 – 1983. 
Historia i opis modelu.
W 1981 koncern Ford opracował niewielkie, kompaktowe samochody sportowe, które oparł na platformie większych modeli Ford Tempo i Mercury Topaz. Efektem był Ford EXP oraz model LN7, który uzupełnił ofertę bratniego Mercury.
Razem z modelem Lynx, Mercury LN7 był najmniejszym modelem w ofercie marki charakteryzując się sylwetką łączącą kanty z zaokrągleniami. Z przodu wyróżniał się wypukłymi reflektorami i podłużną maską, z kolei tył charakteryzował się podłużnymi lampami.
Z powodu niewielkiej sprzedaży, produkcja Mercury LN7 zakończyła się zaledwie po 2 latach, w 1983 roku. Bliźniaczy Ford EXP produkowany był znacznie dłużej, powstając także pod postacią drugiej generacji.

</doc>
<doc id="2178452" url="https://pl.wikipedia.org/wiki?curid=2178452" title="Park Murckowski w Katowicach">
Park Murckowski w Katowicach

Park Murckowski w Katowicach (nazywany także "Parkiem KWK Murcki") − park miejski położony w Katowicach, na terenie jednostki pomocniczej Murcki, pomiędzy ulicą Bielską i ulicą Pawła Kołodzieja.
Park Murckowski to teren zieleni urządzonej, zajmujący obszar 9,83 ha, pełniący rolę parku o znaczeniu dzielnicowym. Jest to park leśny ze starodrzewem bukowym. Teren parku przylega do rezerwatu przyrody Las Murckowski; jest intensywnie wykorzystywany rekreacyjnie. Znajduje się w nim m.in. boisko asfaltowe oraz muszla koncertowa. Przez park przebiega ścieżka rowerowa nr 101.
Nazwa "park Murckowski" została nadana uchwałą Rady Miasta Katowice nr LXV/1303/10 z 27 września 2010 roku. Wcześniej park nosił nieformalną nazwę "Park KWK Murcki" lub "Park Kopalni Murcki". Park istnieje od połowy XX wieku.

</doc>
<doc id="2178453" url="https://pl.wikipedia.org/wiki?curid=2178453" title="Świrta">
Świrta

Świrta (lub Świerta) - w XVIII wieku wieś włościańska oddalona od Iłży 28,8 km w powiecie iłżeckim, należała do gminy Wierzbnik oraz parafii św. Jana Chrzciciela w Pawłowie (dekanat starachowicki-południowy, diecezja radomska), obecnie zwyczajowa część wsi Styków, w powiecie starachowickim w województwie świętokrzyskim znana pod nazwą Świerta. 
Historia.
W 1827 roku dzieliła się na dwie części. Pierwsza część miała 2 domy i 14 mieszkańców. Druga część miała 2 domy i 16 mieszkańców.
W latach 1880-1903 na jej terenie było 5 domów i liczyła 38 mieszkańców. Powierzchnia wsi wynosiła 89 mórg.

</doc>
<doc id="2178454" url="https://pl.wikipedia.org/wiki?curid=2178454" title="Oldsmobile Cutlass Cruiser">
Oldsmobile Cutlass Cruiser



</doc>
<doc id="2178455" url="https://pl.wikipedia.org/wiki?curid=2178455" title="Koroniec siodłaty">
Koroniec siodłaty

Koroniec siodłaty ("Goura cristata") – gatunek dużego ptaka z rodziny gołębiowatych (Columbidae).

</doc>
<doc id="2178456" url="https://pl.wikipedia.org/wiki?curid=2178456" title="Królestwo zwierząt (film 2010)">
Królestwo zwierząt (film 2010)

Królestwo zwierząt (ang. "Animal Kingdom", 2010) − australijski film kryminalny w reżyserii i według scenariusza Davida Michôda.
Obraz otrzymał Wielką Nagrodę Jury dla najlepszego dramatycznego filmu zagranicznego na 2010 Sundance Film Festival.
Opis fabuły.
Siedemnastoletni Joshua, trafia po śmierci rodziców do domu swojej babci, Janine. Wraz z nią mieszkają jej dwaj synowie. Joshua, szybko orientuje się, że rodzina prowadzi działalność przestępczą na dużą skalę. Musi podjąć trudną decyzję: dołączyć do rodzinnego interesu, czy też zostać głównym świadkiem przeciwko najbliższym.
Historia przedstawiona w filmie jest oparta luźno na prawdziwych wydarzaniach które miały miejsce w Melbourne w 1988 roku. Filmowa rodzina została zainspirowała rodziną Pettingillów, prowadzącą kryminalną przestępczość, która również wywołała policyjną strzelaninę na Walsh Street.
Obsada.
i inni

</doc>
<doc id="2178457" url="https://pl.wikipedia.org/wiki?curid=2178457" title="Park Murckowski">
Park Murckowski



</doc>
<doc id="2178458" url="https://pl.wikipedia.org/wiki?curid=2178458" title="Vittorio Amedeo Ranuzzi de’ Bianchi">
Vittorio Amedeo Ranuzzi de’ Bianchi

Vittorio Amedeo Ranuzzi de’ Bianchi (ur. 14 lipca 1857 w Bolonii, zm. 16 lutego 1927 w Rzymie) – włoski duchowny katolicki, kardynał.
Życiorys.
Pochodził z rodu szlacheckiego. Ukończył seminarium w rodzinnym mieście, gdzie uzyskał doktoraty z teologii i "utroque iure". Święcenia kapłańskie otrzymał 14 maja 1880 i rozpoczął pracę duszpasterską w rodzinnej archidiecezji, będąc również wykładowcą w seminaium. W latach 1894-1899 sprawował tam funkcję ojca duchownego. Od września 1899 pracował jako radca w nuncjaturze we Francji. W tym samym roku uzyskał tytuł prałata.
22 czerwca 1903 mianowany biskupem diecezji Recanati-Loreto. Sakry udzielił mu kardynał Pietro Respighi, wikariusz generalny Rzymu. W roku 1911 podniesiony do rangi tytularnego arcybiskupa Tyru i rozpoczął pracę u boku papieża, będąc mistrzem Komnaty Papieskiej, a od 7 września 1914 papieskim majordomusem. Na tej funkcji pozostał do śmierci. W roku 1916 otrzymał kapelusz kardynalski od Benedykta XV. Brał udział w konklawe 1922. Pochowany został w grobowcu rodzinnym na Cmentarzu Kartuzjańskim w Bolonii.

</doc>
<doc id="2178459" url="https://pl.wikipedia.org/wiki?curid=2178459" title="Ołeksandr Martiuk">
Ołeksandr Martiuk

Ołeksandr Łeonidowycz Martiuk, ukr. Олександр Леонідович Мартюк, ros. Александр Леонидович Мартюк, "Aleksandr Leonidowicz Martiuk" (ur. 24 lipca 1972 w Awdijiwce, w obwodzie donieckim) – ukraiński piłkarz grający na pozycji obrońcy, a wcześniej pomocnika, trener piłkarski.
Kariera piłkarska.
Kariera klubowa.
Wychowanek Szkoły Piłkarskiej w Awdijiwce. W 1989 rozpoczął karierę piłkarską w drużynie rezerwowej Szachtara Donieck, a w 1991 debiutował w podstawowym składzie. W listopadzie 1994 do końca sezonu został wypożyczony do Torpeda Zaporoże. Na początku 1996 wyjechał do Rosji, gdzie bronił barw klubów Mietałłurg Lipieck, Lokomotiw Niżny Nowogród i Torpedo-Wiktorija Niżny Nowogród. Na początku 2000 powrócił do Doniecka, gdzie został piłkarzem Metałurha Donieck. W maju 2000 rozegrał 2 mecze w składzie farm klubu Maszynobudiwnyk Drużkiwka. Potem występował w klubach Krywbas Krzywy Róg, SKA-Eniergija Chabarowsk, Metałurh-2 Donieck i Stal Dnieprodzierżyńsk. Jesienią 2004 zakończył karierę piłkarską.
Kariera trenerska.
Jeszcze będąc piłkarzem łączył również funkcje trenerskie w klubach Metałurh-2 Donieck i Stal Dnieprodzierżyńsk, gdzie pomagał trenerowi Ołeksandrowi Sewidowu. W 2005 razem z Sewidowym przeniósł się do Metałurha Donieck.

</doc>
<doc id="2178460" url="https://pl.wikipedia.org/wiki?curid=2178460" title="Park Kopalni Murcki">
Park Kopalni Murcki



</doc>
<doc id="2178461" url="https://pl.wikipedia.org/wiki?curid=2178461" title="Park KWK Murcki w Katowicach">
Park KWK Murcki w Katowicach



</doc>
<doc id="2178462" url="https://pl.wikipedia.org/wiki?curid=2178462" title="Hrabstwo Atkinson">
Hrabstwo Atkinson

Hrabstwo Atkinson (ang. "Atkinson County") – hrabstwo w stanie Georgia w Stanach Zjednoczonych. Jego siedzibą administracyjną jest Pearson.
Geografia.
Według spisu w 2020 roku liczy 8,3 tys. mieszkańców, w tym 76,6% stanowili biali (54,2% nie licząc Latynosów), 16,5% to czarnoskórzy Amerykanie lub Afroamerykanie, 2,7% była rasy mieszanej, 1,9% to rdzenna ludność Ameryki, 1,2% pochodziło z wysp Pacyfiku i 1,1% deklarowało pochodzenia azjatyckie. Latynosi stanowili 27,5% populacji.
Religia.
W 2010 roku największą grupą religijną pod względem członkostwa w hrabstwie są protestanci, z największymi denominacjami: Południową Konwencją Baptystów (1282 osób) i Afrykańskim Kościołem Metodystyczno-Episkopalnym (712 osób). Ponadto hrabstwo posiada najwyższy odsetek społeczności mormońskiej w stanie Georgia (5,5% – 464 osób). 
Polityka.
Hrabstwo należy do obszaru silnie republikańskiego na południu Georgii, gdzie w wyborach prezydenckich w 2020 roku, 72,9% głosów otrzymał Donald Trump i 26,1% przypadło dla Joe Bidena.

</doc>
<doc id="2178466" url="https://pl.wikipedia.org/wiki?curid=2178466" title="Park Dworski w Katowicach">
Park Dworski w Katowicach



</doc>
<doc id="2178469" url="https://pl.wikipedia.org/wiki?curid=2178469" title="Przyrządy antropometryczne">
Przyrządy antropometryczne

Przyrządy antropometryczne – przyrządy do ścisłego określania cech osobnika, stosowane w antropometrii.
Podstawowy komplet stosowany w antropologicznych badaniach terenowych to:
W kraniologii stosuje się jeszcze kraniostat lub kraniofor w celu ustawienia czaszki w dogodnej dla pomiarów pozycji.

</doc>
<doc id="2178471" url="https://pl.wikipedia.org/wiki?curid=2178471" title="Tri-State">
Tri-State

Tri-State – debiutancki album brytyjskiej grupy trance'owej Above &amp; Beyond, wydany 6 marca 2006 roku. Autorzy, tworząc album, współpracowali z Zoë Johnston, Richardem Bedfordem oraz Andym Moorem. Pierwszy singel z albumu "Air for Life" został wydany 18 lipca 2005 roku.

</doc>
<doc id="2178473" url="https://pl.wikipedia.org/wiki?curid=2178473" title="Peptydy antydrobnoustrojowe">
Peptydy antydrobnoustrojowe

Peptydy antydrobnoustrojowe (AMP, z ), zwane również antybiotykami peptydowymi lub peptydami kationowymi – rodzaj peptydów, obejmujący wszystkie oligo- i polipeptydy, które zabijają drobnoustroje lub hamują ich wzrost, w tym peptydy, które powstały w wyniku oddzielenia się od większych białek, a także peptydy syntetyzowane nie rybosomalnie.
Po raz pierwszy zostały opisane na początku lat osiemdziesiątych u zranionych żab i ropuch. Bezpośrednio po zranieniu, zaobserwowano u nich wydzielanie substancji zabijających drobnoustroje, które nazwano magaininami. Mechanizm działania polegał na przyłączaniu się cząsteczek magininy do drobnoustrojów i niszczeniu ich błon komórkowych. Późniejsze odkrycie pokrewieństwa pomiędzy magaininami a substancjami wykrytymi u innych gatunków (takimi jak cekropiny u ciem, tachyplezyny u krabów, tioniny u roślin oraz defensyny u ssaków) doprowadziło do wysunięcia hipotezy, że białka antydrobnoustrojowe należą do najstarszych mechanizmów obronnych organizmów wszystkich królestw zarówno roślin jak i zwierząt.
Klasyfikacja peptydów antydrobnoustrojowych.
Klasyfikacja jest niezwykle trudna ze względu na różnorodność budowy. Obecnie przyjmowany podział wyróżnia:
Wyróżniono także inne klasy peptydów, mianowicie, peptydy o strukturze pętli z pojedynczym mostkiem dwusiarczkowym, fragmenty peptydów i peptydy anionowe, połączone czynnikami powierzchniowymi.
Mechanizmy przenikania AMP przez błonę cytoplazmatyczną.
Peptydy antydrobnoustrojowe mogą przenikać przez błonę cytoplazmatyczną według różnych mechanizmów:

</doc>
<doc id="2178474" url="https://pl.wikipedia.org/wiki?curid=2178474" title="Daj, proszę">
Daj, proszę

Daj, proszę (ang. "Please Give", 2010) − amerykański komediodramat w reżyserii i według scenariusza Nicole Holofcener.
Obraz prezentowany poza Konkursem Głównym podczas 60. Międzynarodowego Festiwalu Filmowego w Berlinie w 2010 roku.
Opis fabuły.
Kate (Catherine Keener) i Alex (Oliver Platt) są parą, mieszkającą w nowojorskim apartamencie wraz z ich nastoletnią córką Abby (Sarah Steele). Kate i Alex są właścicielami własnego sklepu meblowego, specjalizującego się w nowoczesnych, używanych meblach, kupowanych od pośredników nieruchomości. Para decyduje się powiększyć dom, dlatego kupują od umierającej sąsiadki jej mieszkanie. Sąsiadką pary jest wiekowa i złośliwa Andra (Ann Morgan Guilbert), która ma dwie wnuczki: skromną i hojną Rebeccę (Rebecca Hall), techniczkę radiologiczną zajmującą się wykonywaniem mammografii, oraz piękną i egocentryczną Mary (Amanda Peet), z zawodu kosmetyczkę, która bez skrupułów romansuje z żonatymi mężczyznami.
Tymczasem Kate, próbuje odnaleźć sens życia − postanawia skupić się na wolontariacie.
Obsada.
i inni

</doc>
<doc id="2178475" url="https://pl.wikipedia.org/wiki?curid=2178475" title="Linia kolejowa nr 317">
Linia kolejowa nr 317



</doc>
<doc id="2178478" url="https://pl.wikipedia.org/wiki?curid=2178478" title="Mała Sucha Czuba Kondracka">
Mała Sucha Czuba Kondracka

Mała Sucha Czuba, dla odróżnienia od innych nazywana Małą Suchą Czubą Kondracką – wznosząca się na wysokość 1832 m turnia w grupie trzech Suchych Czub w Tatrach Zachodnich, najbardziej spośród nich wysunięta na zachód. Znajduje się w grani głównej Tatr Zachodnich, pomiędzy Suchym Wierchem Kondrackim (1895 m), od którego oddzielona jest przełęczą Gładki Przechód (1799 m), a Pośrednią Suchą Czubą (1844 m), od której oddziela ją przełęcz Skryte Wrótka (1802 m). Pomiędzy Małą Suchą Czubą a Gładkim Przechodem są jeszcze trzy nienazwane turniczki (1819 m, 1815 m, 1813 m).
Zbudowana jest ze skał granitowych. Od północnej strony opada ścianą o wysokości ok. 130 m do polskiej, wysoko położonej Doliny Suchej Kondrackiej. Po raz pierwszy ścianę tę przeszedł 3 września 1983 Wacław Leśniak, zimą Piotr Czyszczoń i Stanisław Bobak w lutym 2001 r. Najłatwiej wejść można na jej szczyt od Gładkiego Przechodu, znakowany szlak turystyczny jednak omija jej skalisty i urwisty wierzchołek, prowadząc południowymi stokami, około 30 m poniżej wierzchołka. Stoki te opadają do Doliny Cichej i są mniej strome, niż północne ściany, jednak dno Doliny Cichej położone jest znacznie niżej i ze stoków tych zimą schodzą duże lawiny. Poniżej Małej Suchej Czuby znajduje się jedna z odnóg Wielkiego Kondrackiego Żlebu, który zbiera śnieg lawinowy ze stoków od Suchego Wierchu Kondrackiego po Wysoką Suchą Czubę.

</doc>
<doc id="2178480" url="https://pl.wikipedia.org/wiki?curid=2178480" title="Szczupieńczyk liniowy">
Szczupieńczyk liniowy



</doc>
<doc id="2178483" url="https://pl.wikipedia.org/wiki?curid=2178483" title="Jahan Pahlavan Takhti">
Jahan Pahlavan Takhti



</doc>
<doc id="2178486" url="https://pl.wikipedia.org/wiki?curid=2178486" title="Cristina Torrens Valero">
Cristina Torrens Valero

Cristina Torrens Valero (ur. 12 września 1974 w Pampelunie) – hiszpańska tenisistka.
Swoją karierę na kortach rozpoczęła w 1989 roku, biorąc udział w niewielkim turnieju ITF. W 1991 roku wygrała swój pierwszy turniej w grze singlowej. W sumie wygrała sześć turniejów singlowych i pięć deblowych tej rangi. W rozgrywkach WTA zwyciężyła w dwóch turniejach singlowych (oba w Polsce) i w dwóch deblowych.
Reprezentowała także Hiszpanię w rozgrywkach Fed Cup, a największy sukces odniosła w 1993 roku, kiedy to wraz z koleżankami z reprezentacji zdobyły tytuł.

</doc>
<doc id="2178487" url="https://pl.wikipedia.org/wiki?curid=2178487" title="Medal Aizsargów „Za Pracowitość”">
Medal Aizsargów „Za Pracowitość”

Medal Aizsargów „Za Pracowitość” (łot. "Aizsargu medaļa "Par centību"") – odznaczenie przyznawane w okresie międzywojennym zasłużonym członkom łotewskiej ochotniczej formacji obrony terytorialnej Aizsargi i innym osobom, które wniosły znaczący wkład na polu obrony terytorialnej i utrzymania porządku w Republice Łotewskiej. 
Przeznaczony był do odznaczania członków niższej rangi tej formacji.
Historia odznaczenia.
Medal ten został ustanowiony w 1939 i był przyznawane za szczególny wysiłek zbrojny członków organizacji Aizsargi w obronie Łotwy podczas walk z sowietami w wojnie w latach 1918-1920, a także za wkład w utrzymaniu porządku w kraju w okresie po zakończeniu wojny. Odznaczenie nadawane było przez prezydenta Łotwy do 20 marca 1939.
W sumie odznaczono jedynie kilkaset osób.
Wygląd.
Medal Obrońców „Za Pracowitość” miał średnicę 27 mm.
Na awersie przedstawiono dłoń z uniesionym nagim mieczem. Po lewej stronie gałązkę dębową, w tle stylizowane słońce z trzema gwiazdami, symbolizującymi trzy prowincje Łotwy: Liwonię (dawne Inflanty szwedzkie), Łatgalię (dawne Inflanty polskie) i Kurlandię z Semigalią.
Rewers medalu przedstawia napis PAR CENTĪBU "(za pracowitość)" otoczony wieńcem laurowo-dębowym, z krótszą gałązką dębową.
Wstążka medalu – o szerokości 28 mm – wykonana z mory w kolorze zielonym z dwoma białymi paskami umieszczonymi symetrycznie po prawej i lewej stronie wstążki.

</doc>
<doc id="2178488" url="https://pl.wikipedia.org/wiki?curid=2178488" title="Puxian Wannu">
Puxian Wannu

Puxian Wannu – dżurdżeński możnowładca, który w okresie mongolskiej inwazji na państwo Jin ustanowił krótkotrwałe państwo w północnej Mandżurii.
Życiorys.
W 1211 Mongołowie pod wodzą Czyngis Chana uderzyli na państwo Jin. W centralnej Mandżurii w 1213 sprzymierzył się z nimi kitański arystokrata Yelü Liuge, który w 1213 ustanowił podporządkowane Mongołom państewko Liao (pochodził on z cesarskiej rodziny wcześniejszej dynastii Liao). Jin w 1214 wysłali przeciwko niemu oddziały pod wodzą Wannu z rodu Puxian. Ekspedycja nie powiodła się, a Wannu uznał, że wobec bliskiego końca państwa Jin, zadba o własne interesy. Wycofał się więc do wschodniej Mandżurii, gdzie na pograniczu z Koreą założył w 1215 państwo Dazhen i koronował się jego królem.
Puxian Wannu odbył audiencję u Czyngis-chana i pozostawił na jego dworze zakładników. Gdy w 1218 Yelü Liuge zbuntował się przeciw Mongołom, Wannu uderzył na Kitanów od wschodu. Później jednak nie podporządkował się dostatecznie Mongołom, czym sprowokował ich atak.
Państwo to przetrwało do 1233, kiedy zostało zniszczone przez Mongołów w czasie inwazji na Koryŏ.
„Puxian Wannu” to współczesne odczytanie chińskiej transliteracji dżurdżeńskiego imienia; władca ten pojawia się w różnych wydaniach "Tajnej historii Mongołów" jako Wuqanu, Fuqanu czy Fuchano.

</doc>
<doc id="2178489" url="https://pl.wikipedia.org/wiki?curid=2178489" title="Borys Szein">
Borys Szein

Borys Wasiliewicz Szein (?-1579) – przedstawiciel bogatego bojarskiego rodu, ojciec Michaiła Szeina.
Podczas wojny z Polską o Inflanty Borys Szein dowodził w 1579 roku liczącą 8000 żołnierzy odsieczą dla obleganego Sokoła. Odsiecz okazała się spóźniona - twierdzę zdobył polski korpus dowodzony przez Mikołaja Mieleckiego. Borys Szein poległ podczas walk pod obleganym Sokołem.

</doc>
<doc id="2178491" url="https://pl.wikipedia.org/wiki?curid=2178491" title="MPK Świdnica">
MPK Świdnica



</doc>
<doc id="2178492" url="https://pl.wikipedia.org/wiki?curid=2178492" title="MPK Wałbrzych">
MPK Wałbrzych



</doc>
<doc id="2178494" url="https://pl.wikipedia.org/wiki?curid=2178494" title="MZK Piotrków Trybunalski">
MZK Piotrków Trybunalski



</doc>
<doc id="2178495" url="https://pl.wikipedia.org/wiki?curid=2178495" title="Partyzant, czyli sztuka prowadzenia pomyślnie woyny podjazdowey...">
Partyzant, czyli sztuka prowadzenia pomyślnie woyny podjazdowey...



</doc>
<doc id="2178496" url="https://pl.wikipedia.org/wiki?curid=2178496" title="Wysoka Sucha Czuba Kondracka">
Wysoka Sucha Czuba Kondracka

Wysoka Sucha Czuba (1876 m n.p.m.), dla odróżnienia od innych nazywana Wysoką Suchą Czubą Kondracką – turnia w grupie trzech Suchych Czub w Tatrach Zachodnich, najbardziej spośród nich wysunięta na wschód. Znajduje się w grani głównej Tatr Zachodnich, pomiędzy Goryczkową Czubą (1912 m), od której oddzielona jest przełęczą Wysokie Wrótka (1847 m), a Pośrednią Suchą Czubą (1844 m), od której oddziela ją przełęcz Niskie Wrótka (1798 m).
Zbudowana jest ze skał granitowych. Od północy opada ścianą o wysokości dochodzącej do 170 m do Doliny Suchej Kondrackiej. Po raz pierwszy ścianą tą przeszli Władysław Cywiński i Robert Janik 28 lipca 2007 r. Od wierzchołka opada na południową stronę do Doliny Cichej szeroka grzęda oddzielająca skrajną odnogę Wielkiego Żlebu Kondrackiego (po jej wschodniej stronie) od innego, nienazwanego żlebu. Żlebami tymi w zimie schodzą lawiny. Względna wysokość Wysokiej Suchej Czuby nad dnem Doliny Cichej to ok. 610 m.
Od południowej strony i od przełączek wierzchołek Wysokiej Czuby jest łatwy do zdobycia, ale szlak turystyczny omija go, trawersując po południowej stronie stoki i grzędę Wysokiej Czuby.

</doc>
<doc id="2178497" url="https://pl.wikipedia.org/wiki?curid=2178497" title="Guzek Darwina">
Guzek Darwina

Guzek Darwina (guzek małżowiny, łac. "tuberculum auriculae") – zgrubienie w tylnej, górnej części obrąbka małżowiny usznej, będące cechą wrodzoną, obecną u około 10% ludzi. U większości ssaków stanowi koniuszek małżowiny.
Nazwa pochodzi od nazwiska Charlesa Darwina, który w "O pochodzeniu człowieka i doborze w odniesieniu do płci" ("") podał go jako przykład szczątkowego elementu anatomicznego, a zarazem dowód na wspólne pochodzenie wszystkich naczelnych.
Obecność guzka jest cechą dziedziczoną autosomalnie dominująco, z niepełną penetracją, tzn. obecność genu nie warunkuje wystąpienia cechy.

</doc>
<doc id="2178499" url="https://pl.wikipedia.org/wiki?curid=2178499" title="Sirens of the Sea">
Sirens of the Sea

Sirens of the Sea – album wydany przez brytyjską grupę OceanLab, składającą się z członków grupy Above &amp; Beyond oraz wokalistki Justine Suissy.

</doc>
<doc id="2178502" url="https://pl.wikipedia.org/wiki?curid=2178502" title="Agnieszka Smołucha">
Agnieszka Smołucha

Agnieszka Smołucha właśc. Agnieszka Smołucha-Sładkowska (ur. 24 lipca 1987 w Krakowie) - poetka, studentka historii sztuki na Wydziale Historycznym Uniwersytetu Jagiellońskiego. Jej wiersze ukazały się w takich pismach jak "Arterie" i "Cegła". Współautorka serii przewodników po Włoszech.
Życiorys.
W 2010 jej nowela filmowa "Żółta sukienka" zdobyła główną nagrodę w konkursie organizowanym przez Studio Munka. Zgodnie z regulaminem konkursu, na podstawie noweli miał zostać zrealizowany film fabularny. W grudniu 2010 zdobyła III nagrodę w Turnieju Jednego Wiersza o Czekan Jacka Bierezina, rozegranym w ramach XVI OKP im. Jacka Bierezina.

</doc>
<doc id="2178503" url="https://pl.wikipedia.org/wiki?curid=2178503" title="Parafia św. Jana Chrzciciela w Jaśkowicach Śląskich">
Parafia św. Jana Chrzciciela w Jaśkowicach Śląskich



</doc>
<doc id="2178504" url="https://pl.wikipedia.org/wiki?curid=2178504" title="Dawciuny">
Dawciuny

Dawciuny (lit. "Daučiūnai") − wieś na Litwie, zamieszkana przez 85 ludzi, w gminie rejonowej Soleczniki, 3 km na południowy zachód od Sałek Wielkich.

</doc>
<doc id="2178505" url="https://pl.wikipedia.org/wiki?curid=2178505" title="Park Olimpijczyków w Katowicach">
Park Olimpijczyków w Katowicach

Park Olimpijczyków w Katowicach − park miejski położony w katowickiej jednostce pomocniczej Szopienice-Burowiec, pomiędzy ulicą Wypoczynkową i 11 Listopada a placem Ogród Dworcowy.
Jest to teren zieleni urządzonej, zajmujący obszar 2,81 ha, pełniący rolę parku o znaczeniu lokalnym. Jest także miejscem organizacji imprez dzielnicowych. Dobrze urządzona zieleń znajduje się w północnej części parkuj. W parku zachował się teren dawnego boiska KS Roździeń, na którym co roku obchodzone są Dni Szopienic.
Nazwa "park Olimpijczyków" została nadana uchwałą Rady Miasta Katowice nr XVIII/238/00 z 17 stycznia 2000 roku. W 2005 roku park przebudowano. Wyremontowano wówczas ogrodzenia z siatki w ramkach, nawierzchnię alejek wyłożono z kostki betonowej i ustawiono urządzenia na placu zabaw. Przez park prowadzi trasa rowerowa nr 5.

</doc>
<doc id="2178506" url="https://pl.wikipedia.org/wiki?curid=2178506" title="Monaster Czudowski">
Monaster Czudowski

Monaster Czudowski (ros. Чу́дов монасты́рь) – nieistniejący prawosławny klasztor w Moskwie.
Założycielem klasztoru był rezydujący w Moskwie metropolita kijowski Aleksy w 1365, według tradycji dla upamiętnienia uzdrowienia żony chana Złotej Ordy Dżany Bega Tajduły. Wspólnota monastyczna zamieszkała w budynku wzniesionym w obrębie Kremla moskiewskiego na gruncie podarowanym przez chanów (do tej pory służył namiestnikom chanów w Moskwie). We wrześniu 1365 powstała pierwsza świątynia monasterska pod wezwaniem Cudu św. Michała Archanioła. Według różnych źródeł była to jedna z pierwszych murowanych świątyń prawosławnych w Moskwie, lub też cerkiew drewniana, którą zastąpiono obiektem wzniesionym z kamienia dopiero w 1404. Po swojej śmierci metropolita Aleksy został pochowany w monasterze.
W 1382 klasztor został zniszczony przez wojska chana Tochtamysza.
W 1441 w monasterze został przymusowo zatrzymany metropolita moskiewski Izydor. Miało to miejsce w związku z przyjęciem przez niego postanowień unii florenckiej, co spotkało się z niezadowoleniem wielkiego księcia moskiewskiego Wasyla II. Izydor ostatecznie zbiegł z klasztoru. W monasterze byli również przetrzymywali inni duchowni, którzy popadli w niełaskę: metropolita nowogrodzki Geronty oraz starzec Wassian. Według legendy mnichem klasztoru był również późniejszy Dymitr Samozwaniec.
W 1501 dotychczasowa cerkiew Cudu św. Michała Archanioła została zastąpiona soborem pod tym samym wezwaniem. Wcześniej, w 1483, powstała cerkiew św. Aleksego, w której począwszy od 1629 chrzczone były kolejne dzieci carów rosyjskich. W cerkwi tej znajdowały się również relikwie św. Aleksego metropolity Moskwy. Również w 1501 wzniesiono cerkiew Zwiastowania (przebudowana 1826). Ostatnia z cerkwi klasztornych nosiła wezwanie św. Andrzeja. W XVI–XVII w. Monaster Czudowski był, według słów Rusłana Skrynnikowa, „najbardziej arystokratycznym klasztorem w obrębie Kremla”.
W 1610 do złożenia ślubów mniszych w Monasterze Czudowskim został zmuszony Wasyl IV Szujski. Dwa lata później w monasterze zmarł uwięziony przez polskie wojska patriarcha Moskwy Hermogen.
W czasie sprawowania urzędu patriarchy Moskwy przez Filareta w monasterze została otwarta szkoła grecko-łacińska. W XVII wieku klasztor przeżywał swój największy rozkwit i był potocznie określany jako Wielka Ławra, chociaż formalnie nie posiadał takiego statusu. Monaster otrzymywał liczne dary od kolejnych władców rosyjskich, książąt i bojarów. Jego biblioteka należała do najważniejszych księgozbiorów w Rosji do rewolucji październikowej.
W 1771 monaster został rozgrabiony przez uczestników zamieszek w Moskwie.
Klasztor silnie ucierpiał po zajęciu Moskwy przez wojska napoleońskie w 1812. W budynku Napoleon Bonaparte ustanowił siedzibę swojego sztabu, zaś marszałek Louis Nicolas Davout urządził dla siebie kwaterę w cerkwi Cudu św. Michała Archanioła.
W 1905 w podziemiach cerkwi św. Aleksego w monasterze został pochowany wielki książę Sergiusz Aleksandrowicz Romanow, zabity w zamachu przez eserowca Iwana Kalajewa.
Monaster Czudowski został zniszczony na polecenie władz stalinowskich w 1930. Główny sobór wysadzono w powietrze w grudniu 1929.

</doc>
<doc id="2178508" url="https://pl.wikipedia.org/wiki?curid=2178508" title="Jaroslav Hrbáček">
Jaroslav Hrbáček

Jaroslav Hrbáček (urodzony 12 maja 1921 r. w Brnie, zmarły 16 lipca 2010 r. w Pradze) – czeski hydrobiolog.
Życiorys.
Początkowo związany z Uniwersytetem Karola w Pradze, gdzie w 1949 r. ukończył studia, a następnie do roku 1958 kierował Zakładem Zoologii Ogólnej na Wydziale Przyrodniczym. Następnie kierował hydrobiologicznym zespołem Czechosłowackiej Akademii Naukowej, który ostatecznie stał się Instytutem Hydrobiologii Czeskiej Akademii Nauk. Doktoryzował się w roku 1960. Od lat 80. XX w., gdy Instytut Hydrobiologii CzAN przeniesiono do Czeskich Budziejowic, pracował w Instytucie Botaniki CzAN w Třeboni.
Większość jego badań dotyczyła ekologii zooplanktonu – relacji różnych grup wewnątrz tego zespołu organizmów, relacji z organizmami innych poziomów troficznych (zwłaszcza z rybami planktonożernymi), w tym mechanizmów odpowiedzialnych za fazę czystej wody w sezonowej sukcesji planktonu, wrażliwości na przyduchę i in. Brał udział w Międzynarodowym Programie Biologicznym (IBP). Znaczną część badań prowadził w zbiorniku Slápy. Jego badania relacji planktonu i zespołów ryb z przełomu lat 50. i 60. XX w. uznane są za przełomowe.
W 1983 r. nagrodzony Medalem Einara Naumana i Augusta Thienemanna Międzynarodowego Stowarzyszenia Limnologów (SIL).
Jego imieniem nazwano rezerwat przyrody Hrbáčkovy tůně o statusie obszaru Natura 2000 (Káraný-Hrbáčkovy tůně CZ0214007) w kraju środkowoczeskim, w którego zbiornikach wodnych prowadził badania.

</doc>
<doc id="2178511" url="https://pl.wikipedia.org/wiki?curid=2178511" title="Park Olimpijczyków w Szopienicach">
Park Olimpijczyków w Szopienicach



</doc>
<doc id="2178512" url="https://pl.wikipedia.org/wiki?curid=2178512" title="Santiago Gamboa">
Santiago Gamboa

Santiago Gamboa (ur. 1965) − kolumbijski pisarz i dziennikarz.
Studiował literaturę na uniwersytecie w Bogocie. Następnie wyjechał do Europy, studiował filologię hiszpańską na Uniwersytecie Complutense w Madrycie. W 1990 osiadł w Paryżu, na Sorbonie studiował literaturę kubańską. Był dziennikarzem RFI, a także korespondentem kolumbijskiego dziennika "El Tiempo". W późniejszych latach współpracował z różnymi czasopismami. Jest dyplomatą, był zatrudniony w przedstawicielstwie Kolumbii przy UNESCO i ambasadzie w Indiach. Obecnie mieszka w Nowym Delhi.
Jako pisarz debiutował w 1995 "Páginas de vuelt". Oprócz powieści ma w swym dorobku także opowiadania, jego utwory były wydawane w antologiach. W 2002 opublikował reportaż z podróży po Chinach, "Octubre en Pekín". Akcja jego powieści rozgrywa się w Kolumbii, ale także innych regionach świata, np. Chinach, posługuje się w nich kryminalną intrygą. Jego utwory były filmowane.

</doc>
<doc id="2178513" url="https://pl.wikipedia.org/wiki?curid=2178513" title="Nissan Teana">
Nissan Teana

Nissan Teana – samochód osobowy klasy wyższej produkowany przez japońską firmę Nissan od roku 2003. Dostępny jako 4-drzwiowy sedan. Do napędu użyto silników R4 o pojemnościach: 2,0 oraz 2,5 litra oraz V6: 2,3, 2,5 i 3,5 litra. Moc przenoszona jest na oś przednią poprzez 4-biegową automatyczną skrzynię biegów. Od 2008 produkowana jest druga generacja modelu.

</doc>
<doc id="2178514" url="https://pl.wikipedia.org/wiki?curid=2178514" title="Kalitańce">
Kalitańce

Kalitańce (lit. "Kalitonys") − wieś na Litwie, zamieszkana przez 22 ludzi, w gminie rejonowej Soleczniki, 4 km na północny zachód od Gierwiszek.

</doc>
<doc id="2178515" url="https://pl.wikipedia.org/wiki?curid=2178515" title="Gumba (Nepal)">
Gumba (Nepal)

Gumba – village development committee w środkowej części Nepalu w strefie Bagmati w dystrykcie Sindhupalchowk. Według nepalskiego spisu powszechnego z 2001 roku liczył on 651 gospodarstw domowych i 3348 mieszkańców (1617 kobiet i 1731 mężczyzn).

</doc>
<doc id="2178516" url="https://pl.wikipedia.org/wiki?curid=2178516" title="Gudełki (gmina Gierwiszki)">
Gudełki (gmina Gierwiszki)

Gudełki (lit. "Gudeliai") − wieś na Litwie, zamieszkana przez 191 ludzi, w gminie rejonowej Soleczniki, 2 km na północ od Sałek Małych.

</doc>
<doc id="2178517" url="https://pl.wikipedia.org/wiki?curid=2178517" title="Kiderańce">
Kiderańce

Kiderańce (lit. "Kidarai") − wieś na Litwie, zamieszkana przez 42 ludzi, w gminie rejonowej Soleczniki, 2,5 km na południowy zachód od Dajnowa Jaszuńskiego.
W pobliżu wsi znajduje się przystanek kolejowy Kiderańce, położony na linii Wilno - Lida.

</doc>
<doc id="2178519" url="https://pl.wikipedia.org/wiki?curid=2178519" title="Ołeksandr Malewanow">
Ołeksandr Malewanow

Ołeksandr Wasylowycz Malewanow (ukr. Олександр Васильович Малєванов, ros. Александр Васильевич Малеванов, "Aleksandr Wasiljewicz Malewanow"; ur. 13 lutego 1974) – ukraiński piłkarz grający na pozycji obrońcy.
Kariera piłkarska.
Kariera klubowa.
W 1992 rozpoczął karierę piłkarską w drużynie rezerwowej Szachtara Donieck, a 8 sierpnia 1993 debiutował w podstawowym składzie. Na początku 1995 został piłkarzem Wołyni Łuck. Latem 1996 przeszedł do Metałurha Donieck. Latem 1998 wyjechał do Mołdawii, gdzie bronił barw Sheriffa Tyraspol. W latach 2000-2001 występował w amatorskich zespołach Fortuna Szachtarsk, Monolit Konstantynówka i Szachtar Ługańsk. Na początku 2002 został piłkarzem Desny Czernihów. Jesienią 2002 zakończył karierę piłkarską w Stali Dnieprodzierżyńsk.

</doc>
<doc id="2178521" url="https://pl.wikipedia.org/wiki?curid=2178521" title="Stasiły (stacja kolejowa)">
Stasiły (stacja kolejowa)

Stasiły () − stacja kolejowa na Litwie, w okręgu wileńskim, w rejonie solecznickim, w gminie Gierwiszki. W 2011 roku liczyła 79 mieszkańców.
We wsi znajduje się stacja kolejowa na linii łączącej Wilno z Białorusią. Stacja istniała przed II wojną światową. Od czasu upadku Związku Sowieckiego jest to litewska stacja przed granicą z Białorusią. W 2007 roku planowano budowę nowej stacji granicznej, głównie dla obsługi ruchu pasażerskiego, za 70 mln litów. W 2014 roku stację obsługiwały dwie pary pociągów dziennie. 1 stycznia 2015 zawieszono całkowicie ruch pasażerski do Stasił.
Obecnie wybudowano nową stacje Stasiły, która znajduje się na południe od Stasił. Stara stacja w Stasiłach jest nieczynna.

</doc>
<doc id="2178522" url="https://pl.wikipedia.org/wiki?curid=2178522" title="Podpis elektroniczny z mediatorem">
Podpis elektroniczny z mediatorem

Podpis z mediatorem (właściwie "podpis w schemacie z mediatorem") – podpis elektroniczny, którego złożenie wymaga udziału dodatkowej strony nazwanej "mediatorem".
Zasady działania.
Schemat podpisów z mediatorem zaproponowany został w pracy jako metoda natychmiastowego blokowania możliwości składania podpisu przez wskazanych użytkowników. Blokada może być:
W podstawowym schemacie złożenie podpisu składa się z dwóch faz:
Efektem ubocznym zaangażowania centralnego serwera w proces tworzenia podpisu jest możliwość elastycznego zarządzania przez użytkownika atrybutami podpisu, weryfikowanymi przez centralny serwer w trakcie finalizacji podpisu. Wykorzystując centralny serwer można także zaimplementować mechanizmy zwiększające bezpieczeństwo schematu podpisów.
Schemat podpisów z mediatorem zaproponowano początkowo w wersji dla algorytmu RSA (wersję tę oznacza się czasem jako mRSA – od "mediated RSA"). Zostały również przedstawione inne schematy bazujące na podobnych zasadach.
Schemat z mediatorem można traktować jako szczególny przypadek generowania podpisów przez dwie strony protokołu: żadna ze stron protokołu nie może wygenerować podpisu samodzielnie, udział obu jest niezbędny do złożenia podpisu; w schemacie z mediatorem jedna ze stron jest wyróżniona – odgrywa rolę egzekutora i strażnika polityk bezpieczeństwa.
Korzyści.
Podpis z mediatorem jest generacją rozwiązań podpisu elektronicznego, której głównymi atutami są:
Koncepcja podpisu z mediatorem dla schematu RSA (mRSA) jest rozwinięciem standardowego PKI o nowe funkcjonalności związane z pełnym wykorzystaniem możliwości jakie daje globalna sieć Internet. Przede wszystkim chodzi o połączenie on-line do centralnego serwera, który odpowiedzialny jest za weryfikację nie tylko ważności i statusu certyfikatu w czasie składania podpisu, ale również sprawdzenie dodatkowych atrybutów związanych ze złożonym podpisem. Dzięki takiemu podejściu, całkowitemu odwróceniu ulega obciążenie związane z walidacją podpisu. W standardowym PKI to osoba weryfikująca podpis była obarczana koniecznością dokonania wielu sprawdzeń, dotyczących ważności certyfikatu, podpisu oraz czasu wykonania operacji. Implikowało to wykonywanie wielu takich tych samych operacji on-line (znakowanie czasem, pobranie listy CRL lub uzyskanie odpowiedzi OCSP) za każdym razem, gdy podpis był weryfikowany. Jeśli podpisany dokument otrzyma 10 osób, to wszystkie operacje muszą być wykonane również 10 razy, aby każda z osób miała pewność co do ważności podpisu. Dzięki zastosowaniu koncepcji podpisu z mediatorem, weryfikacja ważności podpisu realizowana jest już w procesie finalizacji podpisu przez serwer centralny. Osoby dokonujące sprawdzenia (ufające centrum finalizacji) muszą jedynie sprawdzić integralność podpisu, poddając go matematycznej weryfikacji off-line: matematyczna weryfikacja podpisu kluczem domniemanego podpisującego przebiega w przypadku mRSA dokładnie tak samo, jak w przypadku zwykłego RSA.
Istotnym udogodnieniem jest zagwarantowanie czasu złożenia podpisu, co ma fundamentalne znaczenie w przypadku dokonywania wszystkich transakcji elektronicznych. Realizując podpis w schemacie z mediatorem, to system centralny, któremu ufa osoba składająca podpis, zapewnia poprawność czasu wykonania operacji. Osoba weryfikująca podpis również ma pewność, że podpis został złożony w czasie, który był zgodny z zaufanym czasem serwera finalizującego podpis.
Mechanizmy podpisu w schemacie z mediatorem.
Schemat podpisu z mediatorem przedstawimy na przykładzie algorytmu mRSA. Zakładamy poniżej, że w schemacie mRSA klucze generowane są w scentralizowany sposób przez zaufaną trzecią stronę, tzw. dilera kluczy.
Innym podejściem jest generowanie kluczy w sposób rozproszony tak, że żaden z wykonawców algorytmu generowania kluczy nie zna klucza prywatnego (lub równoważnie, nie zna rozkładu modułu RSA na czynniki).
Przypomnijmy, że dla zwykłego RSA mamy następujące parametry przypisane do użytkownika formula_1
Klucz publiczny jest kluczem weryfikacji podpisu, zapisanym w certyfikacie formula_10 użytkownika formula_11 Klucz prywatny służy do generowania podpisu.
Generowanie podpisu RSA ma wówczas następujący przebieg (poniższy zapis jest bardzo uproszczony, por. np. format XAdES oraz padding stosowany w przypadku podpisów RSA):
Matematyczna weryfikacja domniemanego podpisu formula_20 wykonanego przez użytkownika formula_17 na wiadomości formula_22 polega na pobraniu klucza publicznego tego użytkownika z certyfikatu formula_10 oraz na zweryfikowaniu, czy zachodzi równość
Poza matematyczną weryfikacją podpisu należy jeszcze zweryfikować prawdziwość certyfikatu formula_10 (por. budowanie ścieżki certyfikatów) oraz sprawdzić, czy certyfikat ten nie został odwołany z powodu np. zgubienia przez użytkownika formula_17 karty z kluczem prywatnym formula_27 (por. mechanizmy CRL, OCSP).
Generowanie kluczy w schemacie mRSA.
Protokół generowania kluczy użytkownika formula_17 przebiega następująco:
Zauważmy, że tak mediator, jak i karta nie znają wykładnika formula_39 oraz rozkładu modułu formula_3 na czynniki.
Podpisywanie wiadomości w schemacie mRSA.
Protokół składania podpisu przez użytkownika formula_17 przebiega następująco:
Weryfikacja podpisu przez odbiorcę dokumentu.
Weryfikacja podpisu mRSA wykonywana jest tak samo jak dla schematu RSA, jednak użytkownik nie musi już sprawdzać, czy certyfikat podpisującego nie został odwołany – sprawdzenia tego dokonał mediator podczas finalizacji podpisu.

</doc>
<doc id="2178523" url="https://pl.wikipedia.org/wiki?curid=2178523" title="Reprezentacja Serbii w piłce ręcznej kobiet">
Reprezentacja Serbii w piłce ręcznej kobiet

Reprezentacja Serbii w piłce ręcznej kobiet (srb. "Женска рукометна репрезентација Србије") – narodowy zespół piłkarek ręcznych Serbii.

</doc>
<doc id="2178524" url="https://pl.wikipedia.org/wiki?curid=2178524" title="Stasiły">
Stasiły

Stasiły (lit. "Stasylos") − wieś na Litwie, nad rzeką Wisinczą, w gminie rejonowej Soleczniki, 6 km na wschód od Sałek Wielkich. Przed rokiem 2010 Stasiły zamieszkane były przez 59 osób.

</doc>
<doc id="2178528" url="https://pl.wikipedia.org/wiki?curid=2178528" title="Reprezentacja Islandii w piłce ręcznej kobiet">
Reprezentacja Islandii w piłce ręcznej kobiet

Reprezentacja Islandii w piłce ręcznej kobiet – narodowy zespół piłkarek ręcznych Islandii. Reprezentuje swój kraj w rozgrywkach międzynarodowych. Trenerem jest Júlíus Jónasson.

</doc>
<doc id="2178530" url="https://pl.wikipedia.org/wiki?curid=2178530" title="Reprezentacja Holandii w piłce ręcznej kobiet">
Reprezentacja Holandii w piłce ręcznej kobiet

Reprezentacja Holandii w piłce ręcznej kobiet – narodowy zespół piłkarek ręcznych Holandii. Reprezentuje swój kraj w rozgrywkach międzynarodowych. Trenerem jest Henk Groener.
Skład na ME 2018.
Źródło:
Trener: Helle Thomsen
Asystent trenera: Lene Rantala
Fizjoterapeuta: Jelle Heisen
Oficjalny zespół: Carla van Dijk

</doc>
<doc id="2178531" url="https://pl.wikipedia.org/wiki?curid=2178531" title="Katolicki Uniwersytet w Lowanium">
Katolicki Uniwersytet w Lowanium

Katolicki Uniwersytet w Lowanium, Katolicki Uniwersytet Lowański (, ) − najstarszy uniwersytet w Belgii, założony w 1425 roku, oraz jedna z najważniejszych uczelni katolickich.
Historia.
Uniwersytet założył książę Brabancji Jan IV, co zatwierdził bullą z 9 grudnia 1425 papież Marcin V. Szczególny rozkwit uczelnia przeżyła w XVI wieku, gdy związani z nią byli papież Hadrian VI, Erazm z Rotterdamu, Johannes Molanus, Juan Luis Vives, Andreas Vesalius, Ferdinand Verbiest i Gerard Merkator. 
W czasie rewolucji francuskiej uniwersytet zniesiono. Przywrócono go pod rządami holenderskimi, ale jako uczelnię państwową. W 1834 reaktywowano uczelnię katolicką w Mechelen, którą w 1835 przeniesiono do Lowanium, likwidując jednocześnie placówkę państwową. Od chwili reaktywacji uniwersytet był instytucją francuskojęzyczną. W XX wieku wprowadzano stopniowo także język niderlandzki. W 1962 część niderlandzkojęzyczna uzyskała autonomię. 
W 1914 roku Niemcy w czasie I wojny światowej spalili bibliotekę uczelni.
W 1968 podzielono go, w konsekwencji belgijskiej waśni narodowościowej, na dwie niezależne instytucje. Część niderlandzkojęzyczna (Katholieke Universiteit Leuven, KU Leuven) pozostała w Leuven, natomiast część francuskojęzyczną (Université catholique de Louvain, UCLouvain) przeniesiono do zbudowanego specjalnie w tym celu Louvain-la-Neuve.
Sprawa prestiżowego uniwersytetu stanowiła jeden ze szczególnie trudnych aspektów konfliktu flamandzko-walońskiego.

</doc>
<doc id="2178532" url="https://pl.wikipedia.org/wiki?curid=2178532" title="Karolin (okręg wileński)">
Karolin (okręg wileński)

Karolin (lit. "Karalina") − wieś na Litwie, zamieszkana przez 58 ludzi, w gminie rejonowej Soleczniki, 3 km na południowy zachód od Solecznik Wielkich.

</doc>
<doc id="2178534" url="https://pl.wikipedia.org/wiki?curid=2178534" title="Reprezentacja Słowenii w piłce ręcznej kobiet">
Reprezentacja Słowenii w piłce ręcznej kobiet

Reprezentacja Słowenii w piłce ręcznej kobiet, narodowy zespół piłkarek ręcznych Słowenii. Reprezentuje swój kraj w rozgrywkach międzynarodowych.

</doc>
<doc id="2178537" url="https://pl.wikipedia.org/wiki?curid=2178537" title="Uniwersytet w Lowanium">
Uniwersytet w Lowanium



</doc>
<doc id="2178538" url="https://pl.wikipedia.org/wiki?curid=2178538" title="Potok Kokociniec">
Potok Kokociniec

Kokociniec – potok w Katowicach na terenie jednostki pomocniczej Ligota-Panewniki. Potok Kokociniec jest jednym z dopływów Kłodnicy. Potok ma długość około 2,4 km i powierzchnię zlewni około 4 km². W jego dolinie znajdują się obszary cenne pod względem przyrodniczym.
Przebieg.
Potok Kokociniec swoje źródło ma w okolicy ulicy Szadoka w Ligocie. Następnie płynie wzdłuż linii kolejowej nr 139. Następnie przepływa pod linią kolejową nr 141. Po przepłynięciu pod ulicą Stanisława Hadyny tworzy cenną pod względem przyrodniczym dolinę. Następnie przepływa pod ulicą Kijowską i w okolicy mostu na ulicy Kruczej wpada do Kłodnicy.
Dolina potoku.
Dolina potoku Kokociniec to obszar stanowiący enklawę półnaturalnej roślinności położony w górnym biegu potoku w otoczeniu terenów mieszkaniowych Brynowa, Ligoty i Kokocińca. Na większej długości potoku jest to stosunkowo wąska dolina głęboko wcięta w powierzchnię osadów plejstocenu. W rejonie źródlisk potoku na obszarze 12,8 ha w dolinie potoku występują fragmenty siedlisk łęgowych z płatami lasu i zarośli olchowo-wierzbowych, roślinność bagienna i łąkowa, fragment prześwietlonego lasu dębowego, a także zbiorowiska roślinności ruderalnej, występujące w miejscach gruzowisk i lokalnych wysypisk śmieci. Dolina potoku posiada stosunkowo duże zróżnicowanie i bogactwo florystyczne. W niewielkich zastoiskach wodnych spotkać można licznie występujący siedmiopalecznik błotny. Dolina ta stanowi korytarz ekologiczny o znaczeniu lokalnym poprzez dolinę Kłodnicy łączący się z innymi przyrodniczymi obszarami w zachodniej części Katowic. W ramach ESOCh planowane było utworzenie na tym obszarze użytku ekologicznego. Obecnie zagrożeniem dla doliny jest możliwa budowa dróg mogących niekorzystnie wpływać na jej środowisko.

</doc>
<doc id="2178539" url="https://pl.wikipedia.org/wiki?curid=2178539" title="Jerzy Gizella">
Jerzy Gizella

Jerzy Gizella (ur. 23 stycznia 1949 w Krakowie) – polski poeta, krytyk literacki, tłumacz.
Życiorys.
Syn prawnika Edmunda Gizeli i Janiny z Błaszkiewiczów. W latach 1963–1967 uczęszczał do V LO w Krakowie. Absolwent filologii polskiej (1973), doktor nauk humanistycznych (studia doktoranckie z zakresu psychologii) Uniwersytetu Jagiellońskiego. W latach 1982–1986 pracownik naukowy w Zakładzie Psychologii Ogólnej Instytutu Psychologii UJ. W 1986 wyjechał do Francji, a w 1987 wyemigrował do Stanów Zjednoczonych. Od 2004, po powrocie do Krakowa, jest wykładowcą psychologii na Wydziale Nauk o Rodzinie i na Wydziale Zdrowia i Nauk Medycznych w Krakowskiej Akademii im. Andrzeja Frycza Modrzewskiego.
Jako poeta debiutował w 1969 na łamach katowickiego pisma „Poglądy”. W 1972 jego wiersze ukazały się w wydanym w Krakowie almanachu "Tylicz". Był współtwórcą i pomysłodawcą nazwy grupy poetyckiej „Tylicz”. Po studiach pracował w popularnym dzienniku popołudniowym „Echo Krakowa”, a na emigracji współpracował z miesięcznikiem „Kontakt” (Paryż), „List Oceaniczny” (Toronto), „Przegląd Polski” – dodatek kulturalny „Nowego Dziennika” (Nowy Jork). Jego teksty można przeczytać na łamach sopockiego „Toposu”, warszawskich „Nowych Książek”. Swoje wiersze wielokrotnie drukował na łamach miesięcznika „Twórczości”.
Związany jest ze Stowarzyszeniem Pisarzy Polskich.

</doc>
<doc id="2178543" url="https://pl.wikipedia.org/wiki?curid=2178543" title="Huta Szkła Gospodarczego „Hortensja”">
Huta Szkła Gospodarczego „Hortensja”

Huta Szkła Gospodarczego „Hortensja” (HSG „Hortensja”) – polska huta szkła działająca w latach 1889–2004 w Piotrkowie Trybunalskim. 
W HSG „Hortensja” produkowano wyroby ze szkła dmuchanego i szkła prasowanego. Stosowano szkło sodowo-potasowe uszlachetnione barem.
W lutym 1993 huta została przekształcona w jednoosobową spółkę Skarbu Państwa, w 1994 wartość eksportu wyniosła 2,8 mln dolarów.
Historia.
W 1889 r. w Piotrkowie Trybunalskim powstała Piotrkowska Fabryka Szkła "Anna". Po trzech latach działalności została zamknięta, a w 1893 r. jej tereny wydzierżawił Emil Haebler, przedsiębiorca pochodzący z Saksonii. Haebler zrezygnował z dzierżawy w 1897 r. i zbudował w Piotrkowie własną hutę "Kara". W 1907 r. "Annę" zakupiło Przemysłowo-Handlowe Towarzy­stwo Akcyjne Dawnych Przedsiębiorstw Emila Haeblera, a nazwę huty zmieniono na "Hortensję". Po II wojnie światowej huta została upaństwowiona i działała pod nazwą Huta Szkła Gospodarczego "Hortensja". 
W latach 70. w hucie zatrudnionych było ponad 2000 osób. 
Projektanci.
Z hutą związani byli: Janusz Kazanecki, Stanisław Kowalczyk, Wiesław Sawczuk, Andrzej Tkaczyk, Krystyna Tkaczyk, Barbara Urbańska-Miszczyk.

</doc>
<doc id="2178544" url="https://pl.wikipedia.org/wiki?curid=2178544" title="Katolicki Uniwersytet Lowański">
Katolicki Uniwersytet Lowański



</doc>
<doc id="2178545" url="https://pl.wikipedia.org/wiki?curid=2178545" title="Kazushi Sakuraba">
Kazushi Sakuraba

 − japoński zawodnik mieszanych sztuk walki (MMA) i wrestler. Walczył dla największych światowych organizacji MMA, takich jak UFC, PRIDE FC i DREAM. Swój pseudonim "Gracie Hunter" zawdzięcza zwycięstwom nad specjalistami brazylijskiego jiu-jitsu z rodziny Gracie: Roylerem, Renzo, Ryanem i Royce'em. Jego walka z tym ostatnim, która odbyła się 1 maja 2000 roku, trwała 90 minut i jest uznawana za najdłuższą w historii mieszanych sztuk walki.
Zapasy.
W wieku 15 lat zaczął trenować zapasy w stylu wolnym. Amatorską karierę zapaśniczą kontynuował na studiach. Będąc na ostatnim roku, zajął 4. miejsce w akademickich mistrzostwach Japonii.
Wrestling.
Po zakończeniu nauki zdecydował się rozpocząć karierę wrestlera. Występował w organizacjach UWF International, New Japan Pro Wrestling (NJPW) i Kingdom Pro Wrestling. Podczas tego okresu trenowany był przez Billy'ego Robinsona, brytyjskiego instruktora catch wrestlingu, dzięki któremu rozwinął umiejętności chwytów kończących (dźwigni i duszeń). Od sierpnia 2012 roku ponownie związany jest z organizacją NJPW.
Mieszane sztuki walki.
Pierwszą zawodową walkę w MMA stoczył w 1996 roku przeciwko znanemu z występów w UFC Amerykaninowi Kimo Leopoldo. Przegrał z nim przez duszenie. W grudniu 1997 roku Sakuraba wystartował w turnieju wagi ciężkiej UFC Japan: Ultimate Japan w Jokohamie. Wygrał go, pokonując w finale przez poddanie (dźwignia na ramię) Brazylijczyka Marcusa Silverę.
PRIDE FC.
W 1998 roku związał się z PRIDE FC, gdzie występował przez ponad 7 kolejnych lat. W okresie 1998-1999 odniósł sześć zwycięstw, m.in. nad Carlosem Newtonem (późniejszym mistrzem UFC w wadze półśredniej), Vitorem Belfortem (późniejszym mistrzem UFC w wadze półciężkiej) i Roylerem Gracie (wielokrotnym mistrzem świata w BJJ), stając się jednym z czołowych zawodników tej organizacji. 
W 2000 roku wziął udział w PRIDE 2000 Openweight GP − turnieju bez podziału na kategorie wagowe. W pierwszej rundzie wyeliminował byłego mistrza Pancrase, Guya Mezgera (30 stycznia). Faza finałowa została rozegrana jednego dnia − 1 maja w Tokio. W ćwierćfinale Sakuraba zmierzył się z trzykrotnym zwycięzcą turniejów UFC i bratem Roylera, Royce'em Graciem. Na żądanie obozu Brazylijczyka walka odbyła się na specjalnych zasadach: nie obowiązywał limit czasu, nie było sędziów punktowych, jedynym możliwym rozstrzygnięciem był nokaut lub poddanie. Pojedynek trwał przez sześć 15-minutowych rund, w ciągu których obaj zawodnicy bezskutecznie próbowali poddać rywala. Z upływem czasu szala zwycięstwa zaczęła przechylać się jednak na stronę Japończyka, który kontrolował walkę w stójce i neutralizował próby obaleń, zadając przy tym liczne niskie kopnięcia. Spowodowały one naderwanie ścięgna podkolanowego i pęknięcie kości piszczelowej Brazylijczyka. W końcu, po 90 minutach boju, sekundanci Gracie'ego poddali go, rzucając na ring ręcznik. Pojedynek ten przeszedł do historii jako najdłuższa walka MMA. Mimo zmęczenia Sakuraba wyszedł do półfinału, w którym z mierzył się z Ihorem Wowczanczynem. Po 15 minutach wyrównanej walki Japończyk został poddany przez własny narożnik z powodu wycieńczenia. Była to jego pierwsza porażka od 4 lat.
W 2000 roku stoczył jeszcze dwie walki z innymi członkami rodu Gracie. W sierpniu pokonał przez techniczne poddanie Renzo Gracie'ego, łamiąc mu za pomocą kimury rękę w stawie łokciowym, a w grudniu odniósł zwycięstwo przez jednogłośną decyzję sędziów nad młodszym bratem Renzo, Ryanem.
W marcu 2001 roku przegrał przez techniczny nokaut w 1. rundzie z Wanderleiem Silvą, po czym w lipcu poddał za pomocą duszenia zza pleców Quintona Jacksona. 3 listopada, na gali PRIDE 17 w Tokio zmierzył się w rewanżu z Silvą. Stawką walki było mistrzostwo PRIDE w wadze średniej (do 93 kg). W jej trakcie Sakuraba doznał złamania obojczyka i po 10 minutach pojedynek został przerwany przez lekarza − Silva wygrał przez TKO, zdobywając mistrzostwo.
Po niemal rocznej przerwie spowodowanej rehabilitacją Sakuraba powrócił na ring w walce z Mirko Filipoviciem; przegrał przez TKO w drugiej rundzie. Kolejnej porażki doznał w sierpniu 2003 roku, gdy został znokautowany przez znacznie niżej notowanego Brazylijczyka Nino Schembriego. 5 miesięcy później wystartował w turnieju PRIDE Middleweight Grand Prix 2003. W pierwszej rundzie po raz trzeci w karierze zmierzył się z Wanderleiem Silvą i po raz trzeci z nim przegrał − tym razem przez ciężki nokaut. W kolejnych latach walczył ze zmiennym powodzeniem, m.in. wygrywając przed czasem z Kevinem Randlemanem, Kenem Shamrockiem i Ikuhisą Minową, ale też ponosząc porażki z Antônio Rogério Nogueirą i Ricardo Aroną. 
K-1, Hero's, Dream.
W 2006 roku odszedł z PRIDE i podpisał kontrakt z konkurencyjną organizacją FEG na walki podczas gal z cyklu HERO'S, Dynamite!! i DREAM. 2 czerwca 2007 roku, na gali Dynamite!!USA w Los Angeles zmierzył się w rewanżu z Royce'em Graciem. Walka nie obfitowała w akcje zaczepne, obaj zawodnicy skupili się na defensywie. Ostatecznie wygrał ją Brazylijczyk przez jednogłośną decyzję sędziów. Po pojedynku ogłoszono wyniki testów antydopingowych. Okazało się, że w organizmie Brazylijczyka wykryto steryd anaboliczny nandrolon, którego poziom przekraczał 25-krotnie dozwoloną dawkę. Gracie został ukarany grzywną i zawieszony na rok, jednak wyniku walki nie zmieniono. 
W grudniu 2007 roku, podczas sylwestrowej gali Dynamite!! Sakuraba pokonał przez poddanie byłego 2-krotnego mistrza Pancrase i popularnego wrestlera Masakatsu Funakiego. W następnym roku wziął udział w turnieju DREAM Middleweight GP, który miał wyłonić mistrza organizacji w wadze średniej (do 84 kg). W pierwszej rundzie pokonał przez poddanie karatekę Andrewsa Nakaharę, ale w ćwierćfinale został znokautowany przez Melvina Manhoefa. 
W 2010 roku, po dwóch kolejnych porażkach z Ralekiem Gracie i Jasonem Millerem, przeszedł do wagi półśredniej (do 76 kg). 31 grudnia na gali Dynamite!! 2010 stanął do walki o pas z mistrzem DREAM w wadze półśredniej Mariusem Žaromskisem. Sakuraba przegrał w 1. rundzie przez techniczny nokaut na skutek kontuzji ucha. 
We wrześniu 2011 roku, podczas gali DREAM 17 Japończyk zmierzył się z niepokonanym Yanem Cabralem. Brazylijczyk poddał go za pomocą duszenia. Była to czwarta z rzędu porażka Sakuraby, po której powrócił do występów we wrestlingu.

</doc>
<doc id="2178552" url="https://pl.wikipedia.org/wiki?curid=2178552" title="Tryfon (Turkiestanow)">
Tryfon (Turkiestanow)

Tryfon, imię świeckie Boris Pietrowicz Turkiestanow (ur. 29 listopada 1861, zm. 1 lipca 1934 w Moskwie) – rosyjski biskup prawosławny.
Życiorys.
Ukończył gimnazjum w Moskwie w 1883. W 1887 wstąpił jako posłusznik do Pustelni Optyńskiej, gdzie w 1891 złożył wieczyste śluby zakonne. 6 stycznia roku następnego przyjął święcenia kapłańskie. W 1895 ukończył wyższe studia teologiczne w Moskiewskiej Akademii Duchownej. Od 1897 był rektorem Wifańskiego seminarium duchownego z godnością archimandryty, zaś od 1899 – rektorem seminarium duchownego w Moskwie.
1 lipca 1901 miała miejsce jego chirotonia na biskupa dmitrowskiego, wikariusza eparchii moskiewskiej. W obrzędzie jego chirotonii jako konsekratorzy wzięli udział metropolita moskiewski Włodzimierz, biskup riazański Polieukt, biskup możajski Parteniusz, biskup wołokołamski Arseniusz oraz biskupi Nestor, Grzegorz i Nataniel. W 1914, po wybuchu I wojny światowej, został kapelanem w armii rosyjskiej. 2 czerwca 1916 na własną prośbę został przeniesiony w stan spoczynku i na stałe zamieszkał w Monasterze Nowe Jeruzalem, zaś od 1918 żył w Moskwie, w monasterze Objawienia Pańskiego. Z powodu piękna głoszonych przez siebie kazań zyskał przydomek Moskiewskiego Złotoustego.
W 1923 otrzymał godność arcybiskupa, zaś w 1931 – metropolity. Chociaż formalnie pozostawał w stanie spoczynku, był wpływową postacią w hierarchii Rosyjskiego Kościoła Prawosławnego, zaś wierni uważali go za świętego starca i zwracali się do niego z prośbami o modlitwy i porady duchowe.
Zmarł w 1934 i został pochowany na Cmentarzu Wwiedeńskim w Moskwie.
Jest autorem dziękczynnego akafistu "Chwała Bogu za wszystko" (ros. "Sława Bogu za wsio"), napisanego w języku rosyjskim. Władał językami niemieckim, francuskim, angielskim oraz starogreckim i łaciną.

</doc>
<doc id="2178554" url="https://pl.wikipedia.org/wiki?curid=2178554" title="Linn-Kristin Riegelhuth">
Linn-Kristin Riegelhuth



</doc>
<doc id="2178555" url="https://pl.wikipedia.org/wiki?curid=2178555" title="Kiemieliszki">
Kiemieliszki



</doc>
<doc id="2178557" url="https://pl.wikipedia.org/wiki?curid=2178557" title="Kiemieliszki (rejon solecznicki)">
Kiemieliszki (rejon solecznicki)

Kiemieliszki (lit. "Kiemeliškės") − wieś na Litwie, zamieszkana przez 2 ludzi, w gminie rejonowej Soleczniki, 5 km na zachód od Solecznik Wielkich.

</doc>
<doc id="2178559" url="https://pl.wikipedia.org/wiki?curid=2178559" title="Mistrzostwa Europy w Piłce Ręcznej Kobiet 2010 (składy)">
Mistrzostwa Europy w Piłce Ręcznej Kobiet 2010 (składy)

Artykuł grupuje składy wszystkich reprezentacji narodowych w piłce ręcznej, które wystąpiły w Mistrzostwach Europy 2010.
Grupa A.
Dania.
Trener: Jan Pytlick
Rumunia.
Trener: Radu Voina
Hiszpania.
Trener: Jorge Dueñas
Grupa B.
Rosja.
Trener: Jewgienij Triefiłow
Grupa C.
Niemcy.
Trener: Rainer Osmann
Szwecja.
Trener: Per Johansson
Grupa D.
Węgry.
Trener: Eszter Mátéfi
Norwegia.
Trener: Thorir Hergeirsson

</doc>
<doc id="2178561" url="https://pl.wikipedia.org/wiki?curid=2178561" title="Kiemieliszki (rejon trocki)">
Kiemieliszki (rejon trocki)

Kiemieliszki (lit. "Kiemeliškės") − wieś na Litwie, zamieszkana przez 46 ludzi, w rejonie trockim, 6 km na północny wschód od Trok.

</doc>
<doc id="2178562" url="https://pl.wikipedia.org/wiki?curid=2178562" title="Filippo Maria Guidi">
Filippo Maria Guidi

Filippo Maria Guidi O.P. (ur. 18 lipca 1815 w Bolonii, zm. 27 lutego 1879 w Rzymie) – włoski dominikanin, kardynał.
Ukończył seminarium w Acquapendente. Po wstąpieniu do zakonu dominikanów kształcił się w konwentach w Viterbo i Rzymie. Po przyjęciu święceń kapłańskich został wykładowcą filozofii i teologii w Viterbo, następnie w Rzymie i Wiedniu (lata 1857–1863). Na konsystorzu z marca 1863 kreowany kardynałem prezbiterem San Sisto.
21 grudnia 1863 mianowany został arcybiskupem Bolonii. Konsekrował go w Rzymie papież Pius IX. Nigdy nie objął tam osobistych rządów. Zarządzał metropolią tylko przez wikariuszy generalnych. Brał udział w Soborze watykańskim I. W listopadzie 1871 zrezygnował z arcybiskupstwa Bolonia, nigdy go nawet nie odwiedzając. 29 lipca 1872 włączony do grona kardynałów biskupów. W latach 1872–1877 prefekt Świętej Kongregacji ds. Kościelnych Immunitetów i Jurysdykcyjnych Kontrowersji. Brał udział w konklawe 1878. Spoczął w kaplicy dominikańskiej cmentarza Campo Verano.

</doc>
<doc id="2178564" url="https://pl.wikipedia.org/wiki?curid=2178564" title="Policyjny KS Katowice">
Policyjny KS Katowice



</doc>
<doc id="2178565" url="https://pl.wikipedia.org/wiki?curid=2178565" title="Hrabstwo Irwin">
Hrabstwo Irwin

Hrabstwo Irwin (ang. "Irwin County") – hrabstwo w stanie Georgia w Stanach Zjednoczonych.
Geografia.
Według spisu z 2000 obszar całkowity hrabstwa obejmuje powierzchnię 362,73 mil2 (939,47 km2), z czego 356,81 mil2 (924,13 km2) stanowią lądy, a 5,92 mil2 (15,33 km2) stanowią wody. Według szacunków United States Census Bureau w roku 2009 miało 10 086 mieszkańców. Jego siedzibą administracyjną jest Ocilla.

</doc>
<doc id="2178566" url="https://pl.wikipedia.org/wiki?curid=2178566" title="Stefan Kisieliński">
Stefan Kisieliński

Stefan Kisieliński (ur. 13 grudnia 1901 w Morawskiej Ostrawie, zm. 9 marca 1951 w Warszawie) – polski piłkarz, bramkarz, także trener i działacz piłkarski oraz nauczyciel i dziennikarz.
W pierwszej lidze grał w barwach Polonii Warszawa. W reprezentacji Polski debiutował w rozegranym 20 sierpnia 1926 spotkaniu z Węgrami, które Polska przegrała 1:4. Ostatni raz zagrał latem 1928. Łącznie w biało-czerwonych barwach rozegrał 6 oficjalnych spotkań. 
Ukończył studia historyczne na Uniwersytecie Jagiellońskim, pracował jako nauczyciel i dziennikarz. W latach 30. był nauczycielem w gimnazjum państwowym w Katowicach. W czasie II wojny światowej był więźniem oflagu. Po jej zakończeniu został działaczem sportowym. W latach 1949–1950 był członkiem kapitanatu selekcjonerskiego w kilkunastu spotkaniach polskiej reprezentacji. Oficjalnie popełnił samobójstwo w Warszawie, zimą 1951.
Jego brat Walerian także był reprezentantem kraju, a później szkoleniowcem.

</doc>
<doc id="2178570" url="https://pl.wikipedia.org/wiki?curid=2178570" title="SLC24A5">
SLC24A5

SLC24A5 - gen uważany za częściowo odpowiedzialny za kolor skóry człowieka (w piętnastym chromosomie).
Wykryto dwie odmiany różniące się jedną zasadą, jedna wersja występuje u Europejczyków, a druga jest typowa dla czarnoskórych mieszkańców Afryki. 
Wśród zidentyfikowanych wcześniej ok. 100 genów związanych z odcieniami ludzkiej skóry nie było
SLC24A5. Nie jest on jedynym czynnikiem, który za to odpowiada: mongoloidzi i negroidzi mają tę samą wersję genu SLC24A5, a w ich zewnętrznym wyglądzie istnieją wyraźne różnice.
Badanie tego genu może pomóc w walce z czerniakiem.

</doc>
<doc id="2178572" url="https://pl.wikipedia.org/wiki?curid=2178572" title="Gazownia w Bydgoszczy">
Gazownia w Bydgoszczy

Gazownia w Bydgoszczy – miejska gazownia wybudowana w latach 1859–1860 w Bydgoszczy. W 2003 roku weszła w skład Pomorskiej Spółki Gazownictwa w Gdańsku, jako oddział o nazwie Zakład Gazowniczy w Bydgoszczy.
Położenie.
Siedzibą biur bydgoskiej gazowni jest budynek administracyjny przy ulicy Jagiellońskiej 42. Przedsiębiorstwo nadal zajmuje historyczne zabudowania techniczne i administracyjne w tym rejonie.
Historia.
Okres pruski.
Gazownia bydgoska należy do najstarszych na ziemiach polskich. W 1859 roku, na wybranym terenie nad Brdą, przystąpiono do jej budowy kosztem 77.800 talarów. Obiekty zostały przekazane do użytku 1 października 1860 roku. Lokalizacja przedsiębiorstwa została tak dobrana, aby możliwy był transport węgla drogą wodną od strony Wisły lub Kanału Bydgoskiego. Zakład znajdował się na ówczesnych wschodnich peryferiach miasta, gdzie nie istniała jeszcze zwarta zabudowa mieszkalna.
Gaz produkowano w procesie spalania węgla kamiennego. Był to tak zwany gaz węglowy, zwany też miejskim. Przez pierwszych 20 lat istnienia gazownia wytwarzała gaz wyłącznie dla oświetlenia ulicznego. W 1860 roku na ulicach miasta zapłonęły pierwsze latarnie gazowe, wypierając olejowe i naftowe. Było ich 285, a oświetlały miejsca przy najważniejszych urzędach oraz hotelach. W 1900 roku bydgoskie ulice oświetlało już 1131 latarni gazowych, w 1905 ich liczba wynosiła 1484, a 1488 w 1910. Były to lampy miejskie 4-koszyczkowe, eksploatowane na bocznych ulicach, i – bardziej reprezentacyjne – 8-koszyczkowe przy głównych trasach. Nad ich sprawnym działaniem czuwali konserwatorzy, a w 1900 roku zainstalowano automat samoczynnie zapalający latarnie uliczne. Po 1880 roku gaz znalazł zastosowanie również w gospodarstwach domowych i w przemyśle, początkowo u zaledwie 250 odbiorców. Pod koniec lat 80. XIX wieku wprowadzono gazomierze. W 1909 u odbiorców indywidualnych i przemysłowych było ich zainstalowanych już 10 065 sztuk.
Początkowo gazownia zajmowała obszar 0,8 ha, w 1918 roku 3,2 ha, a po wojnie 7,4 ha.
Do wytwarzania gazu używano węgla górnośląskiego oraz angielskiego. Dla ułatwienia transportu w 1890 roku wybudowano własną bocznicę kolejową, która wiodła wzdłuż dzisiejszej ulicy Ogińskiego. W 1909 roku przeszło przez gazownię 1219 wagonów o łącznym ładunku 17,5 tys. ton. W 1910 roku, między innymi dla rozładunku wagonów z bocznicy oraz barek na Brdzie, powstała kolejka wisząca o napędzie elektrycznym.
W 1881 roku dokonano pierwszej przebudowy gazowni. W kolejnych latach modernizowano najczęściej piecownię. W roku 1905 przystąpiono do budowy pięciu pieców o tak zwanych retortach pochyłych. W tym samym roku wybudowano również budynek administracyjny według projektu miejskiego radcy budowlanego Carla Meyera. W 1908 roku powstało urządzenie do produkcji gazu wodnego. W latach I wojny światowej i pierwszych latach powojennych gazownia nie wzbogaciła się w nowe inwestycje. Wyeksploatowane urządzenia przyczyniły się do spadku produkcji gazu, a dodatkową barierą rozwoju był późniejszy światowy kryzys ekonomiczny.
Okres międzywojenny.
Przedsiębiorstwo zostało przejęte przez władze polskie 21 stycznia 1920. Produkcja gazu wynosiła wtedy 3,7 mln m3. Poważniejszy rozwój gazowni rozpoczął się w 1925 roku. Piece retortowe zamieniono na komorowe, według systemu Dessau. Polscy inżynierowie i technicy z dyrektorem inż. Bronisławem Klimczakiem opracowali i uruchomili nowe urządzenia do otrzymywania i przeróbki innych produktów wysokotemperaturowego odgazowania węgla. Był to między innymi benzol, który po rafinacji stanowił składnik mieszanki benzynowej do silników samochodowych. Powstała aparatura do zagęszczania wody amoniakalnej oraz do produkcji siarczanu amonu, destylarnia frakcyjna smoły, dostarczająca oleju karbolowego, oleju płuczkowego antracenowego i lepiku. Przygotowywano również smołę preparowaną, nabywaną przez fabryki kabli elektrycznych.
Koniunktura zaczęła poprawiać się w latach 1936–1939. Zwiększono nakłady inwestycyjne, budowano nowe gazociągi i wymieniano stare. Ulice miasta oświetlało wtedy 1847 latarni.
W okresie międzywojennym gazownia posiadała sklep przy ulicy marsz. Ferdynanda Focha 5 oraz salę pokazową urządzoną w gmachu administracyjnym, w której odbywały się, między innymi, prelekcje i pokazy oszczędnego gotowania na gazie. Tuż przed wybuchem II wojny światowej przedsiębiorstwo zatrudniało około 150 osób, w tym 3 inżynierów, 2 techników, 98 pracowników fizycznych i 44 pracowników umysłowych.
W 1938 roku produkcja gazu w przedsiębiorstwie osiągnęła poziom 6,3 mln m3. Gazownia Bydgoska pod względem wielkości i produkcji gazu była największą na Pomorzu, natomiast wśród 106 gazowni działających na terenie ówczesnej Polski zajmowała szóste miejsce po Warszawie, Poznaniu, Lwowie, Krakowie i Łodzi.
Okres okupacji.
We wrześniu 1939 roku gazownia została przejęta przez władze miejskie i razem z komunikacją tramwajową, wodociągami, elektrownią i cegielnią tworzyła Zakład Miejski (niem. "Stadtwerke Bromberg"). W 1943 roku niemieckie kierownictwo uruchomiło trzeci piec i odbudowało dwa piece pionowo-komorowe systemu „Didier” o łącznej zdolności produkcyjnej 22 tys. m³ gazu na dobę. Wycofujący się okupant zniszczył znaczną część obiektów i sprzętu gazowniczego.
Okres powojenny.
Bezpośrednio po zakończeniu działań wojennych, 24 stycznia 1945 roku rozpoczęto w gazowni prace nad zlikwidowaniem skutków działań wojennych, w czasie których zostały uszkodzone niektóre budynki (w tym administracyjny) i urządzenia. Gaz powrócił do miasta w lutym 1945 roku. Poczynając od 1948, produkcja gazu wzrastała rocznie o kilka milionów metrów sześciennych. Wzrost liczby mieszkańców, budowa nowych osiedli mieszkaniowych oraz rozwój przemysłu stawiały przed gazownią zwiększone zapotrzebowanie na gaz. Jednocześnie zaczęto odchodzić od gazowego oświetlenia ulic. W latach 1946–1947 zaczęło pojawiać się coraz więcej lamp elektrycznych. Ostatnie lampy gazowe w Bydgoszczy zamarły na początku lat 70. XX wieku
W roku 1951 ówczesna Gazownia Miejska przekształciła się w Zakłady Gazownictwa Okręgu Bydgoskiego, podległe Centralnemu Zarządowi Gazownictwa. Zakład stopniowo poszerzano i unowocześniano. Przybywało kotłów i innych urządzeń.
W latach 50. XX wieku zaczęto sobie zdawać sprawę, że możliwości rozbudowy gazowni na terenie przy ulicy Jagiellońskiej 42 są bardzo ograniczone, a ona sama zatruwa otoczenie. W tej sytuacji w 1955 roku zapadła decyzja o budowie nowej gazokoksowni na terenie wschodniej dzielnicy przemysłowej. Założenia projektowe przewidywały budowę nowej gazowni typu klasycznego wyłącznie dla potrzeb Bydgoszczy. Prace ruszyły przy ul. Witebskiej, a w latach 1962–1967 powstał jej I etap o zdolności produkcyjnej około 100 tys. m³. Nową gazownię uruchomiono 30 września 1967 roku, a w 1973 roku stary obiekt przy ulicy Jagiellońskiej został wyłączony z eksploatacji. Jego obiekty, w tym komin, wyburzono.
Pod koniec lat 60. XX wieku rozpoczęto budowę niezbędnej sieci gazowej, łączącej nową wytwórnię z poszczególnymi osiedlami miasta. Jeden z pierwszych większych gazociągów łączył wytwórnię z ulicą Władysława Bełzy wzdłuż ulicy Spornej i Toruńskiej, o długości około 4 km. 
Z gazu ziemnego odbiorcy z Bydgoszczy zaczęli korzystać w roku 1973. Od tego czasu następowała rozbudowa rozdzielczych sieci gazowych, dostarczających gaz ziemny do nowo wybudowanych osiedli bydgoskich (Wyżyny, Bartodzieje, os. Leśne, Fordon). Następnie budowano gazociągi okrężne, umożliwiające transport gazu do pozostałych dzielnic miasta: Jachcic, Czyżkówka, Miedzynia, Szwederowa i Kapuścisk.
24 września 1990 zakończono klasyczną produkcję gazu w zakładzie przy ulicy Witebskiej i od tego czasu w Bydgoszczy jedynym gazem dostarczanym odbiorcom jest gaz ziemny. Gaz dostarczany był gazociągami z Grudziądza i Gniewkowa. W latach 1987–1992 dokonano wymiany całej sieci gazowej w tych rejonach miasta, gdzie sieć była w najgorszym stanie technicznym.
Rozwój przedsiębiorstwa spowodował wzrost zatrudnienia. W 1960 roku w gazowni bydgoskiej zatrudnionych było 242 pracowników, w tym 5 inżynierów, 5 techników, 171 pracowników fizycznych i 61 pracowników umysłowych. Największą liczbę pracowników zakład posiadał w latach 70. i 80. XX wieku (1970: 532; 1980: 557; 1985: 550); w 1999 roku zatrudnionych w nim było 452 osób.
Współczesność.
Historię Gazowni Bydgoskiej kontynuuje od 1 stycznia 2000 roku Zakład Gazowniczy w Bydgoszczy, funkcjonujący jako oddział Polskiego Górnictwa Naftowego i Gazownictwa. 1 stycznia 2003 roku zakład stał się (do roku 2013) oddziałem Pomorskiej Spółki Gazownictwa (sp. z o.o.). Zasięg działalności oddziału bydgoskiego obejmuje województwo kujawsko-pomorskie, a także Chojnice, Czersk i Człuchów z województwa pomorskiego.
W 2007 roku spółka została przekształcona w operatora systemu dystrybucyjnego. Odtąd działalność oddziału obejmuje świadczenie usługi dystrybucji gazu ziemnego, prowadzenie ruchu sieciowego, konserwację oraz remonty sieci i urządzeń wraz z pomiarami ilości i jakości transportowanego gazu oraz rozbudowę sieci.
Od 29 czerwca 2007 do 5 października 2008 oddział funkcjonował pod nazwą Pomorski Operator Systemu Dystrybucyjnego Oddział Dystrybucji Gazu w Bydgoszczy; następnie zmienił nazwę na Pomorska Spółka Gazownictwa Oddział Zakład Gazowniczy w Bydgoszczy.

</doc>
<doc id="2178573" url="https://pl.wikipedia.org/wiki?curid=2178573" title="Sirens of the Sea Remixed">
Sirens of the Sea Remixed

Sirens of the Sea Remixed – album zespołu OceanLab zawierający remiksy albumu Sirens of the Sea.
Lista Utworów.
CD 1
CD 2

</doc>
<doc id="2178577" url="https://pl.wikipedia.org/wiki?curid=2178577" title="Desamparados (kanton)">
Desamparados (kanton)

Desamparados - kanton w Kostaryce, w prowincji San José. Jego stolicą jest Desamparados. Kanton dzieli się na 12 dystryktów:

</doc>
<doc id="2178580" url="https://pl.wikipedia.org/wiki?curid=2178580" title="Henryk Frymarkiewicz">
Henryk Frymarkiewicz

Henryk Frymarkiewicz (ur. 10 lipca 1910 w Łodzi, zm. 6 sierpnia 1975 w Łodzi) – polski piłkarz, bramkarz.
W reprezentacji Polski wystąpił tylko raz, w rozegranym 26 sierpnia 1934 spotkaniu z Jugosławią, które Polska przegrała 1:4. Na początku spotkania zastąpił Antoniego Kellera. Był wówczas piłkarzem ŁKS Łódź.

</doc>
<doc id="2178587" url="https://pl.wikipedia.org/wiki?curid=2178587" title="Malab al-Bahrajn al-watani">
Malab al-Bahrajn al-watani

Malab al-Bahrajn al-watani (arab. إستاد البحرين الوطني, dosł. "Stadion narodowy Bahrajnu") – wielofunkcyjny stadion w Ar-Rifa, w Bahrajnie. Może pomieścić 35 580 widzów. Posiada bieżnię lekkoatletyczną, oświetlenie o natężeniu 1400 luksów oraz zadaszoną zachodnią, główną trybunę. Na obiekcie odbył się turniej finałowy Pucharu Klubowych Mistrzów Azji 1992/1993, stadion gościł również spotkania Pucharu Zatoki Perskiej w latach 1986 i 1998, a także był jedną z aren Pucharu Zatoki Perskiej w 2013 roku.

</doc>
<doc id="2178588" url="https://pl.wikipedia.org/wiki?curid=2178588" title="Bahrain National Stadium">
Bahrain National Stadium



</doc>
<doc id="2178589" url="https://pl.wikipedia.org/wiki?curid=2178589" title="Sony Pictures Animation">
Sony Pictures Animation

Sony Pictures Animation Inc. (skr. SPA) – amerykańska wytwórnia filmów animowanych powstała w 2002 roku należąca do Sony Pictures Entertainment, medialnego skrzydła firmy Sony Corporation. Wszystkie kinowe produkcje przedsiębiorstwa są dystrybuowane przez studio Columbia Pictures, natomiast te wydane w wersjach DVD lub Blu-ray przez Sony Pictures Home Entertainment.
Logo wytwórni z oryginalnymi elementami muzyki skomponowanej przez Jamesa Newtona Howarda zawsze pojawia się na początku jej filmów.
Pierwszy film fabularny wytwórni, "Sezon na misia", został wydany 29 września 2006 roku. Najbardziej dochodową produkcją wytwórni jest film "Smerfy" (2011) – 563,7 mln USD (świat).

</doc>
<doc id="2178591" url="https://pl.wikipedia.org/wiki?curid=2178591" title="Adolf Deucher">
Adolf Deucher

Adolf Deucher (ur. 15 lutego 1831 w Wipkingen zm. 10 lipca 1912 w Bernie) – szwajcarski polityk, członek Rady Związkowej od 10 kwietnia 1883 do 10 lipca 1912. Kierował następującymi departamentami:
Był członkiem Radykalno-Demokratycznej Partii Szwajcarii.
Przewodniczył Radzie Narodu (1882 – 1883). Pełnił również funkcje wiceprezydenta (1885, 1896, 1902, 1908) i prezydenta (1886, 1897, 1903, 1909) Konfederacji.

</doc>
<doc id="2178592" url="https://pl.wikipedia.org/wiki?curid=2178592" title="Mut-Aszkur">
Mut-Aszkur

Mut-Aszkur – syn asyryjskiego króla Iszme-Dagana I (1781-1741? p.n.e.), ożeniony przez ojca z córką władcy huryckiego ludu Turukku. Nie wiadomo czy udało mu się przejąć tron asyryjski po śmierci ojca, gdyż „standardowa” wersja "Asyryjskiej listy królów" nie wymienia go, a jako następcę Iszme-Dagana I podaje uzurpatora o imieniu Aszur-dugul. Z drugiej strony znany jest fragment alternatywnej wersji tej Listy, w którym jego imię wymienione jest po imieniu jego ojca. Wydaje się, iż wraz ze śmiercią Iszme-Dagana I i kompletnym rozpadem państwa stworzonego przez Szamszi-Adada I (1814-1781 p.n.e.) nastał w Asyrii okres anarchii, w którym kilku pretendentów do tronu walczyło ze sobą o władzę. Niejasny jest związek Mut-Aszkura z Asinumem, władcą Aszur, który w tzw. „"inskrypcji Puzur-Sina"” wymieniany jest jako wnuk Szamszi-Adada I.

</doc>
<doc id="2178596" url="https://pl.wikipedia.org/wiki?curid=2178596" title="Urszula Palińska">
Urszula Palińska

Urszula Palińska – polska samorządowiec, była prezydent Włocławka (1990–1994).
Życiorys.
Córka Jana. 20 czerwca 1990 r. wybrana na prezydenta przez Radę Miasta, z Klubu Obywatelskiego „Solidarność". W historii powojennego Włocławka była pierwszym prezydentem wybranym w całkowicie wolnych wyborach.
W 1998 odznaczona Srebrnym Krzyżem Zasługi.

</doc>
<doc id="2178600" url="https://pl.wikipedia.org/wiki?curid=2178600" title="Huntington (Staffordshire)">
Huntington (Staffordshire)

Huntington – wieś w Anglii, w hrabstwie Staffordshire, w dystrykcie South Staffordshire. Leży 12 km na południowy wschód od miasta Stafford i 188 km na północny zachód od Londynu. Miejscowość liczy 3720 mieszkańców.

</doc>
<doc id="2178601" url="https://pl.wikipedia.org/wiki?curid=2178601" title="Ilam (Staffordshire)">
Ilam (Staffordshire)

Ilam – wieś w Anglii, w hrabstwie Staffordshire. Leży 35 km na północny wschód od miasta Stafford i 206 km na północny zachód od Londynu.

</doc>
<doc id="2178602" url="https://pl.wikipedia.org/wiki?curid=2178602" title="Ingestre">
Ingestre

Ingestre – wieś w Anglii, w hrabstwie Staffordshire, w dystrykcie Lichfield. Leży 6 km na wschód od miasta Stafford i 196 km na północny zachód od Londynu.

</doc>
<doc id="2178603" url="https://pl.wikipedia.org/wiki?curid=2178603" title="Ipstones">
Ipstones

Ipstones – wieś w Anglii, w hrabstwie Staffordshire, w dystrykcie Staffordshire Moorlands. Leży 29 km na północ od miasta Stafford i 213 km na północny zachód od Londynu.

</doc>
<doc id="2178604" url="https://pl.wikipedia.org/wiki?curid=2178604" title="King’s Bromley">
King’s Bromley

King’s Bromley – wieś w Anglii, w hrabstwie Staffordshire, w dystrykcie Lichfield. Leży 22 km na wschód od miasta Stafford i 179 km na północny zachód od Londynu. Miejscowość liczy 1651 mieszkańców.

</doc>
<doc id="2178605" url="https://pl.wikipedia.org/wiki?curid=2178605" title="Kingsley (Staffordshire)">
Kingsley (Staffordshire)

Kingsley – wieś w Anglii, w hrabstwie Staffordshire. Leży 26 km na północ od miasta Stafford i 211 km na północny zachód od Londynu.

</doc>
<doc id="2178606" url="https://pl.wikipedia.org/wiki?curid=2178606" title="Kinver">
Kinver

Kinver – wieś w Anglii, w hrabstwie Staffordshire, w dystrykcie South Staffordshire. Leży 41 km na południe od miasta Stafford i 178 km na północny zachód od Londynu. W 2001 miejscowość liczyła 6805 mieszkańców.

</doc>
<doc id="2178607" url="https://pl.wikipedia.org/wiki?curid=2178607" title="Knighton (Newcastle-under-Lyme)">
Knighton (Newcastle-under-Lyme)

Knighton – osada w Anglii, w hrabstwie Staffordshire, w dystrykcie Newcastle-under-Lyme. Leży 26 km na północny zachód od miasta Stafford i 224 km na północny zachód od Londynu.

</doc>
<doc id="2178608" url="https://pl.wikipedia.org/wiki?curid=2178608" title="Landywood">
Landywood

Landywood – wieś w Anglii, w hrabstwie Staffordshire, w dystrykcie South Staffordshire. Leży 19 km na południe od miasta Stafford i 182 km na północny zachód od Londynu.

</doc>
<doc id="2178609" url="https://pl.wikipedia.org/wiki?curid=2178609" title="Lapley">
Lapley

Lapley – wieś w Anglii, w hrabstwie Staffordshire, w dystrykcie South Staffordshire. Leży 12 km na południowy zachód od miasta Stafford i 195 km na północny zachód od Londynu.

</doc>
<doc id="2178610" url="https://pl.wikipedia.org/wiki?curid=2178610" title="Levedale">
Levedale

Levedale – wieś w Anglii, w hrabstwie Staffordshire. Leży 8 km na południe od miasta Stafford i 195 km na północny zachód od Londynu.

</doc>
<doc id="2178611" url="https://pl.wikipedia.org/wiki?curid=2178611" title="Leycett">
Leycett

Leycett – wieś w Anglii, w hrabstwie Staffordshire, w dystrykcie Newcastle-under-Lyme. Leży 27 km na północny zachód od miasta Stafford i 224 km na północny zachód od Londynu.

</doc>
<doc id="2178612" url="https://pl.wikipedia.org/wiki?curid=2178612" title="Little Haywood">
Little Haywood

Little Haywood – wieś w Anglii, w hrabstwie Staffordshire, w dystrykcie Stafford. Leży 9 km na wschód od miasta Stafford i 192 km na północny zachód od Londynu.

</doc>
<doc id="2178613" url="https://pl.wikipedia.org/wiki?curid=2178613" title="Little Onn">
Little Onn

Little Onn – osada w Anglii, w hrabstwie Staffordshire. Leży 12 km na południowy zachód od miasta Stafford i 199 km na północny zachód od Londynu.

</doc>
<doc id="2178614" url="https://pl.wikipedia.org/wiki?curid=2178614" title="Loggerheads (Staffordshire)">
Loggerheads (Staffordshire)

Loggerheads – wieś w Anglii, w hrabstwie Staffordshire, w dystrykcie Newcastle-under-Lyme. Leży 23 km na północny zachód od miasta Stafford i 220 km na północny zachód od Londynu. Miejscowość liczy 1359 mieszkańców.

</doc>
<doc id="2178615" url="https://pl.wikipedia.org/wiki?curid=2178615" title="Longdon (Staffordshire)">
Longdon (Staffordshire)

Longdon – wieś w Anglii, w hrabstwie Staffordshire, w dystrykcie Lichfield. Leży 19 km na południowy wschód od miasta Stafford i 181 km na północny zachód od Londynu.

</doc>
<doc id="2178616" url="https://pl.wikipedia.org/wiki?curid=2178616" title="Longnor (Staffordshire)">
Longnor (Staffordshire)

Longnor – wieś w Anglii, w hrabstwie Staffordshire, w dystrykcie Staffordshire Moorlands. Położona na wapiennym grzbiecie pomiędzy rzekami Manifold i Dove, w odległości około 45km na północ od miasta Stafford i około 221 km na północny zachód od Londynu. Miejscowość liczy 300 mieszkańców.
Historia.
Zapisy dotyczące wczesnej historii wsi zostały utracone, ale istnieją dowody na ludzką działalność na tym obszarze od około 700 roku. Longnor zostało wymienione w Domesday Book pod nazwą Longenalre.
W Longnor istniał prawdopodobnie kościół w XII wieku, ponieważ chrzcielnica w obecnym kościele pochodzi z tego okresu. Najwcześniejsza wzmianka o kościele pochodzi z 1448 r. Uważa się, że stał on na obecnym dziedzińcu kościelnym, a w jego okolicy dawniej odbywały się targi i jarmarki. Obecny kościół pod wezwaniem św. Bartłomieja wybudowano około 1781 roku, natomiast wcześniejszy obiekt został rozebrany. Kościół jest otoczony murem ciosowym, posiada prostokątną nawę, bez wydzielonego prezbiterium, z pięcioma zaokrąglonymi oknami z każdej strony, a w zachodniej jego części znajduje się wieża.
Angielski kartograf, John Cary na mapie hrabstwa Staffordshire z 1787 r. umieścił Longnor, co oznacza, że wieś była wówczas miastem targowym o dość istotnym znaczeniu.

</doc>
<doc id="2178617" url="https://pl.wikipedia.org/wiki?curid=2178617" title="Lower Penn">
Lower Penn

Lower Penn – wieś w Anglii, w hrabstwie Staffordshire, w dystrykcie South Staffordshire. Leży 29 km na południe od miasta Stafford i 183 km na północny zachód od Londynu. W 2001 miejscowość liczyła 974 mieszkańców.

</doc>
<doc id="2178618" url="https://pl.wikipedia.org/wiki?curid=2178618" title="Loynton">
Loynton

Loynton – osada w Anglii, w hrabstwie Staffordshire. Leży 14 km na zachód od miasta Stafford i 209 km na północny zachód od Londynu.

</doc>
<doc id="2178619" url="https://pl.wikipedia.org/wiki?curid=2178619" title="Madeley (Staffordshire)">
Madeley (Staffordshire)

Madeley – wieś w Anglii, w hrabstwie Staffordshire, w dystrykcie Newcastle-under-Lyme. Leży 26 km na północny zachód od miasta Stafford i 224 km na północny zachód od Londynu. Miejscowość liczy 4386 mieszkańców.

</doc>
<doc id="2178620" url="https://pl.wikipedia.org/wiki?curid=2178620" title="Maer (Staffordshire)">
Maer (Staffordshire)

Maer – wieś w Anglii, w hrabstwie Staffordshire, w dystrykcie Newcastle-under-Lyme. Leży 21 km na północny zachód od miasta Stafford i 219 km na północny zachód od Londynu.

</doc>
<doc id="2178621" url="https://pl.wikipedia.org/wiki?curid=2178621" title="Marchington">
Marchington

Marchington – wieś w Anglii, w hrabstwie Staffordshire, w dystrykcie East Staffordshire. Leży 23 km na wschód od miasta Stafford i 191 km na północny zachód od Londynu.

</doc>
<doc id="2178622" url="https://pl.wikipedia.org/wiki?curid=2178622" title="Marchington Woodlands">
Marchington Woodlands

Marchington Woodlands – wieś w Anglii, w hrabstwie Staffordshire, w dystrykcie East Staffordshire. Leży 20 km na wschód od miasta Stafford i 190 km na północny zachód od Londynu.

</doc>
<doc id="2178623" url="https://pl.wikipedia.org/wiki?curid=2178623" title="Mavesyn Ridware">
Mavesyn Ridware

Mavesyn Ridware – wieś w Anglii, w hrabstwie Staffordshire, w dystrykcie Lichfield. Leży 18 km na wschód od miasta Stafford i 183 km na północny zachód od Londynu.

</doc>
<doc id="2178624" url="https://pl.wikipedia.org/wiki?curid=2178624" title="Meir Heath">
Meir Heath

Meir Heath – wieś w Anglii, w hrabstwie Staffordshire, w dystrykcie Stafford. Leży 17 km na północ od miasta Stafford i 211 km na północny zachód od Londynu.

</doc>
<doc id="2178625" url="https://pl.wikipedia.org/wiki?curid=2178625" title="Miles Green">
Miles Green

Miles Green – wieś w Anglii, w hrabstwie Staffordshire, w dystrykcie Newcastle-under-Lyme. Leży 30 km na północny zachód od miasta Stafford i 226 km na północny zachód od Londynu.

</doc>
<doc id="2178626" url="https://pl.wikipedia.org/wiki?curid=2178626" title="Milford (Staffordshire)">
Milford (Staffordshire)

Milford – wieś w Anglii, w hrabstwie Staffordshire. Leży 6 km na południowy wschód od miasta Stafford i 194 km na północny zachód od Londynu.

</doc>
<doc id="2178627" url="https://pl.wikipedia.org/wiki?curid=2178627" title="Moreton (Stafford)">
Moreton (Stafford)

Moreton – wieś w Anglii, w hrabstwie Staffordshire. Leży 15 km na południowy zachód od miasta Stafford i 203 km na północny zachód od Londynu. Moreton jest wspomniana w Domesday Book (1086) jako "Mortone".

</doc>
<doc id="2178628" url="https://pl.wikipedia.org/wiki?curid=2178628" title="Mucklestone">
Mucklestone

Mucklestone – wieś w Anglii, w hrabstwie Staffordshire, w dystrykcie Newcastle-under-Lyme. Leży 25 km na północny zachód od miasta Stafford i 223 km na północny zachód od Londynu.

</doc>
<doc id="2178629" url="https://pl.wikipedia.org/wiki?curid=2178629" title="Newborough (Staffordshire)">
Newborough (Staffordshire)

Newborough – wieś w Anglii, w hrabstwie Staffordshire, w dystrykcie East Staffordshire. Leży 23 km na wschód od miasta Stafford i 185 km na północny zachód od Londynu.

</doc>
<doc id="2178630" url="https://pl.wikipedia.org/wiki?curid=2178630" title="Newchapel (Staffordshire)">
Newchapel (Staffordshire)

Newchapel – osada w Anglii, w hrabstwie Staffordshire, w dystrykcie Newcastle-under-Lyme. Leży 32 km na północ od miasta Stafford i 226 km na północny zachód od Londynu.

</doc>
<doc id="2178631" url="https://pl.wikipedia.org/wiki?curid=2178631" title="Newtown (Staffordshire)">
Newtown (Staffordshire)

Newtown – wieś w Anglii, w hrabstwie Staffordshire, w dystrykcie South Staffordshire. Leży 21 km na południe od miasta Stafford i 180 km na północny zachód od Londynu.

</doc>
<doc id="2178632" url="https://pl.wikipedia.org/wiki?curid=2178632" title="Norbury (Staffordshire)">
Norbury (Staffordshire)

Norbury – wieś w Anglii, w hrabstwie Staffordshire, w dystrykcie Stafford. Leży 14 km na zachód od miasta Stafford i 209 km na północny zachód od Londynu.

</doc>
<doc id="2178633" url="https://pl.wikipedia.org/wiki?curid=2178633" title="Norton Bridge">
Norton Bridge

Norton Bridge – wieś w Anglii, w hrabstwie Staffordshire. Leży 9 km na północny zachód od miasta Stafford i 207 km na północny zachód od Londynu.

</doc>
<doc id="2178634" url="https://pl.wikipedia.org/wiki?curid=2178634" title="Norton Canes">
Norton Canes

Norton Canes – wieś w Anglii, w hrabstwie Staffordshire, w dystrykcie Cannock Chase. Leży 18 km na południowy wschód od miasta Stafford i 182 km na północny zachód od Londynu.

</doc>
<doc id="2178635" url="https://pl.wikipedia.org/wiki?curid=2178635" title="Norton le Moors">
Norton le Moors

Norton le Moors – wieś w Anglii, w hrabstwie Staffordshire. Leży 29 km na północ od miasta Stafford i 222 km na północny zachód od Londynu.

</doc>
<doc id="2178636" url="https://pl.wikipedia.org/wiki?curid=2178636" title="Oakamoor">
Oakamoor

Oakamoor – wieś w Anglii, w hrabstwie Staffordshire, w dystrykcie Staffordshire Moorlands. Leży nad rzeką Churnet, 26 km na północny wschód od miasta Stafford i 206 km na północny zachód od Londynu. W 2001 miejscowość liczyła 828 mieszkańców.

</doc>
<doc id="2178637" url="https://pl.wikipedia.org/wiki?curid=2178637" title="Oaken">
Oaken

Oaken – wieś w Anglii, w hrabstwie Staffordshire. Leży 23 km na południe od miasta Stafford i 189 km na północny zachód od Londynu.

</doc>
<doc id="2178638" url="https://pl.wikipedia.org/wiki?curid=2178638" title="Offleyhay">
Offleyhay

Offleyhay – wieś w Anglii, w hrabstwie Staffordshire. Leży 14 km na zachód od miasta Stafford i 211 km na północny zachód od Londynu.

</doc>
<doc id="2178639" url="https://pl.wikipedia.org/wiki?curid=2178639" title="Onneley">
Onneley

Onneley – osada w Anglii, w hrabstwie Staffordshire, w dystrykcie Newcastle-under-Lyme. Leży 27 km na północny zachód od miasta Stafford i 225 km na północny zachód od Londynu.

</doc>
<doc id="2178640" url="https://pl.wikipedia.org/wiki?curid=2178640" title="Orslow">
Orslow

Orslow – osada w Anglii, w hrabstwie Staffordshire, w dystrykcie South Staffordshire. Leży 15 km na południowy zachód od miasta Stafford i 201 km na północny zachód od Londynu.

</doc>
<doc id="2178641" url="https://pl.wikipedia.org/wiki?curid=2178641" title="Orton (Staffordshire)">
Orton (Staffordshire)

Orton – osada w Anglii, w hrabstwie Staffordshire, w dystrykcie South Staffordshire. Leży 29 km na południe od miasta Stafford i 184 km na północny zachód od Londynu.

</doc>
<doc id="2178642" url="https://pl.wikipedia.org/wiki?curid=2178642" title="Oulton (Stone Rural)">
Oulton (Stone Rural)

Oulton – wieś w Anglii, w hrabstwie Staffordshire. Leży 13 km na północ od miasta Stafford i 208 km na północny zachód od Londynu.

</doc>
<doc id="2178643" url="https://pl.wikipedia.org/wiki?curid=2178643" title="Pattingham">
Pattingham

Pattingham – wieś w Anglii, w hrabstwie Staffordshire, w dystrykcie South Staffordshire. Leży 27 km na południe od miasta Stafford i 190 km na północny zachód od Londynu. W 2004 miejscowość liczyła 2258 mieszkańców.

</doc>
<doc id="2178644" url="https://pl.wikipedia.org/wiki?curid=2178644" title="Perton">
Perton

Perton – wieś w Anglii, w hrabstwie Staffordshire, w dystrykcie South Staffordshire. Leży 25 km na południe od miasta Stafford i 187 km na północny zachód od Londynu. W 2004 miejscowość liczyła 10 824 mieszkańców. Perton jest wspomniana w Domesday Book (1086) jako "Pertone".

</doc>
<doc id="2178645" url="https://pl.wikipedia.org/wiki?curid=2178645" title="Pye Green">
Pye Green

Pye Green – wieś w Anglii, w hrabstwie Staffordshire, w dystrykcie Cannock Chase. Leży 13 km na południowy wschód od miasta Stafford i 187 km na północny zachód od Londynu.

</doc>
<doc id="2178646" url="https://pl.wikipedia.org/wiki?curid=2178646" title="Quarnford">
Quarnford

Quarnford – wieś w Anglii, w hrabstwie Staffordshire, w dystrykcie Staffordshire Moorlands. Leży 46 km na północ od miasta Stafford i 226 km na północny zachód od Londynu.

</doc>
<doc id="2178647" url="https://pl.wikipedia.org/wiki?curid=2178647" title="Ramshorn">
Ramshorn

Ramshorn – osada i civil parish w Anglii, w hrabstwie Staffordshire, w dystrykcie East Staffordshire. Leży 28 km na północny wschód od miasta Stafford i 205 km na północny zachód od Londynu.

</doc>
<doc id="2178648" url="https://pl.wikipedia.org/wiki?curid=2178648" title="Rangemore">
Rangemore

Rangemore – wieś w Anglii, w hrabstwie Staffordshire, w dystrykcie East Staffordshire. Leży 26 km na wschód od miasta Stafford i 180 km na północny zachód od Londynu.

</doc>
<doc id="2178649" url="https://pl.wikipedia.org/wiki?curid=2178649" title="Ranton Green">
Ranton Green

Ranton Green – wieś w Anglii, w hrabstwie Staffordshire. Leży 8 km na zachód od miasta Stafford i 204 km na północny zachód od Londynu.

</doc>
<doc id="2178650" url="https://pl.wikipedia.org/wiki?curid=2178650" title="Ranton (Staffordshire)">
Ranton (Staffordshire)

Ranton – wieś w Anglii, w hrabstwie Staffordshire, w dystrykcie Stafford. Leży 6 km na zachód od miasta Stafford i 203 km na północny zachód od Londynu.

</doc>
<doc id="2178651" url="https://pl.wikipedia.org/wiki?curid=2178651" title="Île Jésus">
Île Jésus



</doc>
<doc id="2178652" url="https://pl.wikipedia.org/wiki?curid=2178652" title="Rocester">
Rocester

Rocester – wieś w Anglii, w hrabstwie Staffordshire, w dystrykcie East Staffordshire. Leży pomiędzy rzekami Dove i Churnet, 25 km na północny wschód od miasta Stafford i 199 km na północny zachód od Londynu.

</doc>
<doc id="2178653" url="https://pl.wikipedia.org/wiki?curid=2178653" title="Rodbaston">
Rodbaston

Rodbaston – wieś w Anglii, w hrabstwie Staffordshire, w dystrykcie Stafford. Leży 11 km na południe od miasta Stafford i 191 km na północny zachód od Londynu.

</doc>
<doc id="2178654" url="https://pl.wikipedia.org/wiki?curid=2178654" title="Rolleston on Dove">
Rolleston on Dove

Rolleston on Dove – wieś i civil parish w Anglii, w hrabstwie Staffordshire, w dystrykcie East Staffordshire. Leży 32 km na wschód od miasta Stafford i 182 km na północny zachód od Londynu. W 2001 miejscowość liczyła 2545 mieszkańców. W 2011 roku civil parish liczyła 3267 mieszkańców. Rolleston jest wspomniana w Domesday Book (1086) jako "Rolvestune".

</doc>
<doc id="2178655" url="https://pl.wikipedia.org/wiki?curid=2178655" title="Rudyard (Staffordshire)">
Rudyard (Staffordshire)

Rudyard – wieś w Anglii, w hrabstwie Staffordshire, w dystrykcie Staffordshire Moorlands. Leży 35 km na północ od miasta Stafford i 223 km na północny zachód od Londynu.

</doc>
<doc id="2178656" url="https://pl.wikipedia.org/wiki?curid=2178656" title="Salt (Staffordshire)">
Salt (Staffordshire)

Salt – wieś w Anglii, w hrabstwie Staffordshire. Leży 6 km na północny wschód od miasta Stafford i 200 km na północny zachód od Londynu.

</doc>
<doc id="2178657" url="https://pl.wikipedia.org/wiki?curid=2178657" title="Sandon (Staffordshire)">
Sandon (Staffordshire)

Sandon – wieś w Anglii, w hrabstwie Staffordshire. Leży 7 km na północ od miasta Stafford i 202 km na północny zachód od Londynu.

</doc>
<doc id="2178658" url="https://pl.wikipedia.org/wiki?curid=2178658" title="Saredon">
Saredon

Saredon – wieś w Anglii, w hrabstwie Staffordshire, w dystrykcie South Staffordshire. Leży 16 km na południe od miasta Stafford i 186 km na północny zachód od Londynu.

</doc>
<doc id="2178659" url="https://pl.wikipedia.org/wiki?curid=2178659" title="Seighford">
Seighford

Seighford – wieś w Anglii, w hrabstwie Staffordshire. Leży 5 km na zachód od miasta Stafford i 203 km na północny zachód od Londynu.

</doc>
<doc id="2178660" url="https://pl.wikipedia.org/wiki?curid=2178660" title="Shenstone (Staffordshire)">
Shenstone (Staffordshire)

Shenstone – wieś w Anglii, w hrabstwie Staffordshire, w dystrykcie Lichfield. Leży 27 km na południowy wschód od miasta Stafford i 172 km na północny zachód od Londynu.

</doc>
<doc id="2178661" url="https://pl.wikipedia.org/wiki?curid=2178661" title="Silverdale (Staffordshire)">
Silverdale (Staffordshire)

Silverdale – wieś w Anglii, w hrabstwie Staffordshire, w dystrykcie Newcastle-under-Lyme. Leży 26 km na północny zachód od miasta Stafford i 222 km na północny zachód od Londynu. Miejscowość liczy 3652 mieszkańców.

</doc>
<doc id="2178662" url="https://pl.wikipedia.org/wiki?curid=2178662" title="Slitting Mill">
Slitting Mill

Slitting Mill – wieś w Anglii, w hrabstwie Staffordshire, w dystrykcie Cannock Chase. Leży 13 km na południowy wschód od miasta Stafford i 187 km na północny zachód od Londynu.

</doc>
<doc id="2178663" url="https://pl.wikipedia.org/wiki?curid=2178663" title="Spath">
Spath

Spath – wieś w Anglii, w hrabstwie Staffordshire, w dystrykcie East Staffordshire. Leży 21 km na północny wschód od miasta Stafford i 197 km na północny zachód od Londynu.

</doc>
<doc id="2178664" url="https://pl.wikipedia.org/wiki?curid=2178664" title="Annika Johansson">
Annika Johansson

Annika Kristina Johansson (ur. 4 marca 1967 w Hedemora) – szwedzka narciarka, specjalistka narciarstwa dowolnego. Zdobyła brązowe medale w balecie narciarskim na mistrzostwach świata w La Clusaz, mistrzostwach świata w Iizuna oraz mistrzostwach świata w Meiringen. Zajęła również piąte miejsce w tej samej konkurencji na igrzyskach olimpijskich w Albertville, jednakże balet był wtedy jedynie dyscypliną pokazową.
Najlepsze wyniki w Pucharze Świata osiągnęła w sezonie 1995/1996, kiedy to zajęła 4. miejsce w klasyfikacji generalnej, a w klasyfikacji baletu była druga. W sezonach 1992/1993, 1996/1997 oraz 1998/1999 była trzecia w klasyfikacji baletu.
W 2000 r. zakończyła karierę.

</doc>
<doc id="2178665" url="https://pl.wikipedia.org/wiki?curid=2178665" title="Konstantin Wyrupajew">
Konstantin Wyrupajew

Konstantin Grigorjewicz Wyrupajew (ros. Константин Григорьевич Вырупаев, ur. 10 października 1930 w Irkucku, zm. 31 października 2012 tamże) – radziecki zapaśnik, mistrz olimpijski.
Uczestnik oraz złoty medalista olimpijski z IO w Melbourne (1956), gdzie wystąpił w wadze koguciej (styl klasyczny). Brązowy medalista olimpijski z Rzymu 1960 (waga piórkowa – styl klasyczny). Wicemistrz świata z 1962 roku. Oprócz tego brązowy medalista mistrzostw ZSRR w 1954 oraz wicemistrz ZSRR w latach 1955-1957. Po zakończeniu kariery zawodniczej został trenerem. Trenował m.in. Aleksandra Szestakowa - mistrza Europy z 1988 roku.
W 1957 r. otrzymał Order „Znak Honoru”, a także kilka innych odznaczeń za osiągnięcia sportowe oraz za zasługi dla rodzimego miasta Irkucka.

</doc>
<doc id="2178669" url="https://pl.wikipedia.org/wiki?curid=2178669" title="Åsa Magnusson">
Åsa Magnusson

Åsa Magnusson (ur. 26 września 1964) – szwedzka narciarka, specjalistka narciarstwa dowolnego. Jej największym sukcesem jest srebrny medal w balecie narciarskim wywalczony podczas mistrzostw świata w Iizuna. Nigdy nie startowała na igrzyskach olimpijskich. Najlepsze wyniki w Pucharze Świata osiągnęła w sezonie 1989/1990, kiedy to zajęła 5. miejsce w klasyfikacji generalnej, a w klasyfikacji baletu była trzecia.
W 1998 roku zakończyła karierę.

</doc>
<doc id="2178670" url="https://pl.wikipedia.org/wiki?curid=2178670" title="Medal Orderu Wielkiego Księcia Giedymina">
Medal Orderu Wielkiego Księcia Giedymina

Medal Orderu Wielkiego Księcia Giedymina (lit. "Lietuvos didžiojo kunigaikščio Gedimino ordino medalis") – jedno z litewskich odznaczeń państwowych ustanowione w 1930.
Historia.
Medal Orderu Wielkiego Księcia Giedymina został ustanowiony w 1930 i na Litwie był przyznawany tylko do 1932. Medal zaprojektował artysta Jonas Burba. W latach międzywojennych odznaczenie było produkowane przez szwajcarską firmę Huguenin. Obecnie jest wytwarzane w Wilnie przez mennicę państwową. Po odzyskaniu niepodległości przez Litwę w 1991 odznaczenie zostało odnowione i jest nadawane przez prezydenta kraju. Do 2002 medal dzielił się na trzy klasy, obecnie zniesione wraz z gruntowną zmianą wizerunku samego medalu.
Zasady nadawania.
Medal, który do 2002 dzielił się na trzy klasy różniące się kruszcem (złoty I klasa, srebrny II klasa i brązowy III klasa), jest obecnie nadawany jako wyróżnienie dla obywateli za ich szczególny wkład w służbę dla państwa i zwykle jest wręczany w święto niepodległości Litwy w dniu 16 lutego. W latach międzywojennych odznaczono:
Po odzyskaniu niepodległości w 1991 medalem nagrodzono 409 osób, zarówno Litwinów jak i obcokrajowców.
Opis odznaki.
Odznaką Medalu Orderu Wielkiego Księcia Giedymina jest okrągły medal. Na awersie znajdowała się podobizna wielkiego księcia Giedymina, dookoła której umieszczony był litewski napis stylizowanymi gotyckimi literami: DIDYSIS LIETUVOS KUNIGAIKŠTIS/GEDIMINAS "(Wielki książę litewski Giedymin)". Na rewersie znajdował się stylizowany żelazny wilk ze snu Giedymina, obok którego umieszczona była tarcza herbowa przedstawiająca Słupy Giedymina, a w tle dąb. W 2002 dokonano reformy odznaczenia zmieniając wygląd medalu. Odtąd na awersie znajduje się wyobrażenie odznaki Orderu Wielkiego Księcia Giedymina, a na rewersie napis: LIETUVOS DIDYSIS KUNIGAIKŠTIS/GEDIMINAS 1316-1341 "(Wielki książę Litwy Giedymin 1316-1341)". Medal, tak jak uprzednio, zawieszany jest na klamrze umocowanej na wstążce z pomarańczowej mory z dwoma brązowymi paskami wzdłuż obu brzegów wstążki i oraz żółtą bordiurą. Szerokość wstążki 32 mm. Baretkę medalu sporządza się z ww. wstążki, na której umieszcza się srebrzone okucie kształcie trójliścia, w celu odróżnienia od baretki Krzyża Kawalerskiego Orderu Wielkiego Księcia Giedymina.

</doc>
<doc id="2178671" url="https://pl.wikipedia.org/wiki?curid=2178671" title="Statfold">
Statfold

Statfold – była wieś w Anglii, w hrabstwie Staffordshire, w dystrykcie Lichfield. Leży 36 km na południowy wschód od miasta Stafford i 166 km na północny zachód od Londynu.

</doc>
<doc id="2178672" url="https://pl.wikipedia.org/wiki?curid=2178672" title="Stonnall">
Stonnall

Stonnall – wieś w Anglii, w hrabstwie Staffordshire, w dystrykcie Lichfield. Leży 25 km na południowy wschód od miasta Stafford i 175 km na północny zachód od Londynu.

</doc>
<doc id="2178673" url="https://pl.wikipedia.org/wiki?curid=2178673" title="Stonydelph">
Stonydelph

Stonydelph – dzielnica Tamworth, miasta w Anglii, w hrabstwie Staffordshire, w dystrykcie Tamworth. Leży 38 km na południowy wschód od miasta Stafford i 162 km na północny zachód od Londynu. W 2011 miejscowość liczyła 7862 mieszkańców.

</doc>
<doc id="2178674" url="https://pl.wikipedia.org/wiki?curid=2178674" title="Stramshall">
Stramshall

Stramshall – wieś w Anglii, w hrabstwie Staffordshire, w dystrykcie East Staffordshire. Leży 21 km na północny wschód od miasta Stafford i 198 km na północny zachód od Londynu. Miejscowość liczy 1567 mieszkańców.

</doc>
<doc id="2178675" url="https://pl.wikipedia.org/wiki?curid=2178675" title="Streethay">
Streethay

Streethay – wieś w Anglii, w hrabstwie Staffordshire, w dystrykcie Lichfield. Leży 26 km na południowy wschód od miasta Stafford i 174 km na północny zachód od Londynu.

</doc>
<doc id="2178676" url="https://pl.wikipedia.org/wiki?curid=2178676" title="Stretton (East Staffordshire)">
Stretton (East Staffordshire)

Stretton – wieś w Anglii, w hrabstwie Staffordshire, w dystrykcie East Staffordshire. Leży 34 km na wschód od miasta Stafford i 180 km na północny zachód od Londynu.

</doc>
<doc id="2178677" url="https://pl.wikipedia.org/wiki?curid=2178677" title="Swindon (Staffordshire)">
Swindon (Staffordshire)

Swindon – wieś w Anglii, w hrabstwie Staffordshire, w dystrykcie South Staffordshire. Leży 34 km na południe od miasta Stafford i 181 km na północny zachód od Londynu. W 2004 miejscowość liczyła 1361 mieszkańców.

</doc>
<doc id="2178678" url="https://pl.wikipedia.org/wiki?curid=2178678" title="Swinfen">
Swinfen

Swinfen – wieś w Anglii, w hrabstwie Staffordshire, w dystrykcie Lichfield. Leży 27 km na południowy wschód od miasta Stafford i 172 km na północny zachód od Londynu.

</doc>
<doc id="2178679" url="https://pl.wikipedia.org/wiki?curid=2178679" title="Swynnerton">
Swynnerton

Swynnerton – wieś w Anglii, w hrabstwie Staffordshire. Leży 14 km na północny zachód od miasta Stafford i 212 km na północny zachód od Londynu.

</doc>
<doc id="2178680" url="https://pl.wikipedia.org/wiki?curid=2178680" title="Talke">
Talke

Talke – wieś w Anglii, w hrabstwie Staffordshire, w dystrykcie Newcastle-under-Lyme. Leży 32 km na północ od miasta Stafford i 227 km na północny zachód od Londynu.

</doc>
<doc id="2178681" url="https://pl.wikipedia.org/wiki?curid=2178681" title="Talke Pits">
Talke Pits

Talke Pits – wieś w Anglii, w hrabstwie Staffordshire, w dystrykcie Newcastle-under-Lyme. Leży 31 km na północ od miasta Stafford i 226 km na północny zachód od Londynu.

</doc>
<doc id="2178682" url="https://pl.wikipedia.org/wiki?curid=2178682" title="Tatenhill">
Tatenhill

Tatenhill – wieś w Anglii, w hrabstwie Staffordshire, w dystrykcie East Staffordshire. Leży 29 km na wschód od miasta Stafford i 179 km na północny zachód od Londynu.

</doc>
<doc id="2178683" url="https://pl.wikipedia.org/wiki?curid=2178683" title="Tean">
Tean

Tean – wieś w Anglii, w hrabstwie Staffordshire, w dystrykcie Staffordshire Moorlands. Leży 19 km na północny wschód od miasta Stafford i 205 km na północny zachód od Londynu.

</doc>
<doc id="2178684" url="https://pl.wikipedia.org/wiki?curid=2178684" title="Thorpe Constantine">
Thorpe Constantine

Thorpe Constantine – wieś w Anglii, w hrabstwie Staffordshire, w dystrykcie Lichfield. Leży 37 km na południowy wschód od miasta Stafford i 165 km na północny zachód od Londynu.

</doc>
<doc id="2178685" url="https://pl.wikipedia.org/wiki?curid=2178685" title="Tixall">
Tixall

Tixall – wieś w Anglii, w hrabstwie Staffordshire. Leży 6 km na wschód od miasta Stafford i 194 km na północny zachód od Londynu.

</doc>
<doc id="2178686" url="https://pl.wikipedia.org/wiki?curid=2178686" title="Trysull">
Trysull

Trysull – wieś w Anglii, w hrabstwie Staffordshire, w dystrykcie South Staffordshire. Leży 30 km na południe od miasta Stafford i 184 km na północny zachód od Londynu. W 2004 miejscowość liczyła 1077 mieszkańców.

</doc>
<doc id="2178687" url="https://pl.wikipedia.org/wiki?curid=2178687" title="Tutbury">
Tutbury

Tutbury – wieś w Anglii, w hrabstwie Staffordshire, w dystrykcie East Staffordshire. Leży 30 km na wschód od miasta Stafford i 184 km na północny zachód od Londynu.

</doc>
<doc id="2178688" url="https://pl.wikipedia.org/wiki?curid=2178688" title="Upper Hulme">
Upper Hulme

Upper Hulme – osada w Anglii, w hrabstwie Staffordshire, w dystrykcie Staffordshire Moorlands. Leży 38 km na północ od miasta Stafford i 221 km na północny zachód od Londynu.

</doc>
<doc id="2178689" url="https://pl.wikipedia.org/wiki?curid=2178689" title="Upper Longdon">
Upper Longdon

Upper Longdon – wieś w Anglii, w hrabstwie Staffordshire, w dystrykcie Lichfield. Leży 17 km na południowy wschód od miasta Stafford i 183 km na północny zachód od Londynu.

</doc>
<doc id="2178690" url="https://pl.wikipedia.org/wiki?curid=2178690" title="Wall (Staffordshire)">
Wall (Staffordshire)

Wall – wieś w Anglii, w hrabstwie Staffordshire, w dystrykcie Lichfield. Leży 25 km na południowy wschód od miasta Stafford i 174 km na północny zachód od Londynu.

</doc>
<doc id="2178691" url="https://pl.wikipedia.org/wiki?curid=2178691" title="Walton-on-the-Hill">
Walton-on-the-Hill

Walton-on-the-Hill – wieś w Anglii, w hrabstwie Staffordshire. Leży 5 km na południowy wschód od miasta Stafford i 194 km na północny zachód od Londynu.

</doc>
<doc id="2178692" url="https://pl.wikipedia.org/wiki?curid=2178692" title="Warslow">
Warslow

Warslow – wieś w Anglii, w hrabstwie Staffordshire, w dystrykcie Staffordshire Moorlands. Leży 39 km na północny wschód od miasta Stafford i 216 km na północny zachód od Londynu.

</doc>
<doc id="2178693" url="https://pl.wikipedia.org/wiki?curid=2178693" title="Weeford">
Weeford

Weeford – wieś w Anglii, w hrabstwie Staffordshire, w dystrykcie Lichfield. Leży 30 km na południowy wschód od miasta Stafford i 169 km na północny zachód od Londynu. Miejscowość liczy 202 mieszkańców.

</doc>
<doc id="2178694" url="https://pl.wikipedia.org/wiki?curid=2178694" title="Werrington (Staffordshire)">
Werrington (Staffordshire)

Werrington – wieś w Anglii, w hrabstwie Staffordshire, w dystrykcie Staffordshire Moorlands. Leży 25 km na północ od miasta Stafford i 215 km na północny zachód od Londynu.

</doc>
<doc id="2178695" url="https://pl.wikipedia.org/wiki?curid=2178695" title="Weston (Staffordshire)">
Weston (Staffordshire)

Weston – wieś w Anglii, w hrabstwie Staffordshire, w dystrykcie Lichfield. Leży 7 km na północny wschód od miasta Stafford i 198 km na północny zachód od Londynu.

</doc>
<doc id="2178696" url="https://pl.wikipedia.org/wiki?curid=2178696" title="Weston-under-Lizard">
Weston-under-Lizard

Weston-under-Lizard – wieś w Anglii, w hrabstwie Staffordshire, w dystrykcie South Staffordshire. Leży 17 km na południowy zachód od miasta Stafford i 198 km na północny zachód od Londynu.

</doc>
<doc id="2178697" url="https://pl.wikipedia.org/wiki?curid=2178697" title="Wetton">
Wetton

Wetton – wieś w Anglii, w hrabstwie Staffordshire, w dystrykcie Staffordshire Moorlands. Leży 38 km na północny wschód od miasta Stafford i 212 km na północny zachód od Londynu. Miejscowość liczy 157 mieszkańców.

</doc>
<doc id="2178699" url="https://pl.wikipedia.org/wiki?curid=2178699" title="Wheaton Aston">
Wheaton Aston

Wheaton Aston – wieś w Anglii, w hrabstwie Staffordshire, w dystrykcie South Staffordshire. Leży 13 km na południowy zachód od miasta Stafford i 196 km na północny zachód od Londynu. W 2004 miejscowość liczyła 2529 mieszkańców.

</doc>
<doc id="2178700" url="https://pl.wikipedia.org/wiki?curid=2178700" title="Whitgreave">
Whitgreave

Whitgreave – wieś w Anglii, w hrabstwie Staffordshire. Leży 6 km na północny zachód od miasta Stafford i 204 km na północny zachód od Londynu.

</doc>
<doc id="2178701" url="https://pl.wikipedia.org/wiki?curid=2178701" title="Whitmore (Staffordshire)">
Whitmore (Staffordshire)

Whitmore – wieś w Anglii, w hrabstwie Staffordshire, w dystrykcie Newcastle-under-Lyme. Leży 21 km na północny zachód od miasta Stafford i 219 km na północny zachód od Londynu.

</doc>
<doc id="2178702" url="https://pl.wikipedia.org/wiki?curid=2178702" title="Whittington (Lichfield)">
Whittington (Lichfield)

Whittington – wieś w Anglii, w hrabstwie Staffordshire, w dystrykcie Lichfield. Leży 29 km na południowy wschód od miasta Stafford i 171 km na północny zachód od Londynu.

</doc>
<doc id="2178703" url="https://pl.wikipedia.org/wiki?curid=2178703" title="Wigginton (Staffordshire)">
Wigginton (Staffordshire)

Wigginton – wieś w Anglii, w hrabstwie Staffordshire, w dystrykcie Lichfield. Leży 34 km na południowy wschód od miasta Stafford i 167 km na północny zachód od Londynu.

</doc>
<doc id="2178704" url="https://pl.wikipedia.org/wiki?curid=2178704" title="Wilnecote">
Wilnecote

Wilnecote – dzielnica miasta Tamworth, w Anglii, w hrabstwie Staffordshire, w dystrykcie Tamworth. Leży 38 km na południowy wschód od miasta Stafford i 162 km na północny zachód od Londynu. W 2011 miejscowość liczyła 9358 mieszkańców.

</doc>
<doc id="2178705" url="https://pl.wikipedia.org/wiki?curid=2178705" title="Winshill">
Winshill

Winshill – wieś w Anglii, w hrabstwie Staffordshire, w dystrykcie East Staffordshire. Leży 34 km na wschód od miasta Stafford i 180 km na północny zachód od Londynu.

</doc>
<doc id="2178706" url="https://pl.wikipedia.org/wiki?curid=2178706" title="Wombourne">
Wombourne

Wombourne – wieś w Anglii, w hrabstwie Staffordshire, w dystrykcie South Staffordshire. Leży 32 km na południe od miasta Stafford i 182 km na północny zachód od Londynu. W 2001 miejscowość liczyła 13 691 mieszkańców.

</doc>
<doc id="2178707" url="https://pl.wikipedia.org/wiki?curid=2178707" title="Woodseaves">
Woodseaves

Woodseaves – wieś w Anglii, w hrabstwie Staffordshire, w dystrykcie Stafford, w civil parish High Offley. Leży 13 km na zachód od miasta Stafford i 209 km na północny zachód od Londynu. W 2015 miejscowość liczyła 666 mieszkańców.

</doc>
<doc id="2178708" url="https://pl.wikipedia.org/wiki?curid=2178708" title="Woollaston">
Woollaston

Woollaston – wieś w Anglii, w hrabstwie Staffordshire. Leży 11 km na południowy zachód od miasta Stafford i 197 km na północny zachód od Londynu.

</doc>
<doc id="2178709" url="https://pl.wikipedia.org/wiki?curid=2178709" title="Wrinehill">
Wrinehill

Wrinehill – wieś w Anglii, w hrabstwie Staffordshire, w dystrykcie Newcastle-under-Lyme. Leży 30 km na północny zachód od miasta Stafford i 227 km na północny zachód od Londynu.

</doc>
<doc id="2178710" url="https://pl.wikipedia.org/wiki?curid=2178710" title="Yarnfield">
Yarnfield

Yarnfield – wieś w Anglii, w hrabstwie Staffordshire. Leży 11 km na północny zachód od miasta Stafford i 209 km na północny zachód od Londynu.

</doc>
<doc id="2178712" url="https://pl.wikipedia.org/wiki?curid=2178712" title="Yoxall">
Yoxall

Yoxall – wieś w Anglii, w hrabstwie Staffordshire, w dystrykcie East Staffordshire. Leży 23 km na wschód od miasta Stafford i 181 km na północny zachód od Londynu.

</doc>
<doc id="2178714" url="https://pl.wikipedia.org/wiki?curid=2178714" title="Deportivo Neza">
Deportivo Neza



</doc>
<doc id="2178717" url="https://pl.wikipedia.org/wiki?curid=2178717" title="Ali Güneş">
Ali Güneş

Ali Mehmet Güneş (ur. 23 listopada 1978 w Donaueschingen) – piłkarz turecki grający na pozycji środkowego pomocnika. Od 2010 roku jest zawodnikiem klubu Bucaspor. Posiada również obywatelstwo niemieckie.
Kariera klubowa.
Güneş urodził się w Niemczech w rodzinie pochodzenia tureckiego. Karierę piłkarską rozpoczął w klubie SC Freiburg. W 1997 roku awansował do kadry pierwszej drużyny. 27 lipca tamtego roku zadebiutował w jego barwach w 2. Bundeslidze w wygranym 2:0 domowym spotkaniu z Energie Cottbus. Na koniec sezonu 1997/1998 awansował z Freiburgiem do pierwszej ligi i w sezonie 1998/1999 był podstawowym zawodnikiem zespołu. We Freiburgu grał do lata 2000.
Latem 2000 roku Güneş podpisał kontrakt z tureckim klubem Fenerbahçe SK ze Stambułu. W tureckiej lidze zadebiutował 11 sierpnia 2000 roku w wygranym 4:0 wyjazdowym spotkaniu z Kocaelisporem. 9 października tamtego roku w meczu z Siirt Jetpa (4:2) strzelił pierwszego gola w tureckiej lidze. W 2001 roku osiągnął z Fenerbahçe swój pierwszy sukces zostając mistrzem Turcji. W 2002 roku wywalczył wicemistrzostwo kraju, a w 2004 - mistrzostwo.
W letnim oknie transferowym 2004 roku Güneş odszedł z Fenerbahçe do innego stambulskiego klubu, Beşiktaşu JK. W nim zadebiutował 7 sierpnia 2004 w zremisowanym 1:1 wyjazdowym meczu z Malatyasporem. Jedynym sukcesem Güneşa wywalczonym z Beşiktaşem było wicemistrzostwo Turcji w 2007 roku.
Latem 2007 Güneş ponownie został piłkarzem Freiburga i grał w nim przez 2 sezony w 2. Bundeslidze. W 2009 roku wrócił do ligi tureckiej i został zawodnikiem klubu Kasımpaşa SK, w którym swój debiut zanotował 9 sierpnia w spotkaniu z Bursasporem (1:2). W Kasımpaşie grał przez jeden sezon, a w 2010 roku odszedł do Bucasporu, w którym zadebiutował 16 października w meczu z Gaziantepsporem (0:2).
Kariera reprezentacyjna.
W latach 1998–2000 Güneş grał w reprezentacji Turcji U-21, w której rozegrał 9 spotkań. W 2000 roku wystąpił z nią na Mistrzostwach Europy U-21. W dorosłej reprezentacji zadebiutował 21 maja 2004 roku w wygranym 3:1 towarzyskim spotkaniu z Australią. Było to jego jedyne spotkanie w kadrze narodowej.

</doc>
<doc id="2178718" url="https://pl.wikipedia.org/wiki?curid=2178718" title="Ali Gunes">
Ali Gunes



</doc>
<doc id="2178719" url="https://pl.wikipedia.org/wiki?curid=2178719" title="Rinko Ueda">
Rinko Ueda

 – japońska mangaka, specjalizująca się przede wszystkim w mangach shōjo. Jej pierwsze prace ukazywały się w magazynie "Margaret". Jest najbardziej znana z serii "Tsuki no Shippo" i "Ryō".

</doc>
<doc id="2178720" url="https://pl.wikipedia.org/wiki?curid=2178720" title="Tomasz Ciszewicz">
Tomasz Ciszewicz

Tomasz Zbigniew Ciszewicz (ur. 23 stycznia 1968 w Międzyrzeczu) – polski przedsiębiorca (geodeta), polityk samorządowy, od 2010 do 2018 burmistrz Słubic.
Wykształcenie i działalność społeczna.
W 1987 ukończył Liceum Ogólnokształcące im. Heliodora Święcickiego w Międzyrzeczu, zaś w 1989 Policealne Studium Geodezyjne w Gorzowie Wielkopolskim. Geodeta uprawniony. W latach 2001–2006 zaocznie studiował w Collegium Polonicum w Słubicach na kierunku politologia, specjalność: administracja europejska i samorządowa.
Członek zarządu Stowarzyszenia Miłośników Ziemi Słubickiej.
Działalność polityczna.
W latach 1990–1999 urzędnik miejski. Od 1999 prowadził własną działalność gospodarczą – Przedsiębiorstwo Usługi Geodezyjne Tomasz Ciszewicz, od 2005 pod nazwą: Słubickie Biuro Geodezji.
W wyborach samorządowych w 2002 jako kandydat KKW Gmina - Nasz Dom uzyskał mandat radnego Rady Miejskiej w Słubicach, a niedługo potem został wybrany przewodniczącym Rady Miejskiej. Od 2003 bezpartyjny.
W wyborach samorządowych w 2006 jako kandydat KWW Obywatelskie Przymierze Samorządowe bez powodzenia kandydował do Rady Powiatu Słubickiego, a także z poparciem PiS i PSL na burmistrza Słubic. W II turze głosowania przegrał z dotychczasowym burmistrzem Ryszardem Bodziackim (PO).
W wyborach samorządowych w 2010 uzyskał mandat radnego Rady Powiatu Słubickiego z listy KWW Forum Ziemi Słubickiej. W wyborach bezpośrednich na burmistrza Słubic jako kandydat KWW Słubiczanie Razem wygrał w II turze głosowania, pokonując Ryszarda Bodziackiego (PO). 13 grudnia 2010 zaprzysiężony na burmistrza Słubic.
W 2019 r. otrzymał Medal 100-lecia Uniwersytetu Poznańskiego.

</doc>
<doc id="2178723" url="https://pl.wikipedia.org/wiki?curid=2178723" title="Grand Colombier (wyspa)">
Grand Colombier (wyspa)

Grand Colombier – wyspa w Ameryce Północnej, we francuskim terytorium zamorskim Saint-Pierre i Miquelon.
Grand Colombier położona jest na północ od wyspy Saint-Pierre, kilkaset metrów od przylądka Pointe à Henry. Jest to skalista, niezamieszkana wyspa o długości ok. 1300 m i szerokości ok. 500 m. Po raz pierwszy została opisana i nazwana w 1544 roku przez Jeana Alfonse’a. Na północ od niej znajduje się niewielka wysepka zwana Petit Colombier.

</doc>
<doc id="2178727" url="https://pl.wikipedia.org/wiki?curid=2178727" title="Ellen Breen">
Ellen Breen

Ellen Breen (ur. 17 kwietnia 1963 w Pasadenie) – amerykańska narciarka, specjalistka narciarstwa dowolnego. Zdobyła złote medale w balecie narciarskim na mistrzostwach świata w Lake Placid oraz mistrzostwach świata w Altenmarkt. Ponadto zdobyła także srebrny medal w balecie narciarskim podczas mistrzostwach świata w La Clusaz. Zajęła również szóste miejsce w tej samej konkurencji na igrzyskach olimpijskich w Albertville, jednakże balet narciarski był wtedy jedynie dyscypliną pokazową.
Najlepsze wyniki w Pucharze Świata osiągnęła w sezonie 1994/1995, kiedy to zajęła 5. miejsce w klasyfikacji generalnej, a w klasyfikacji baletu wywalczyła małą kryształową kulę. W klasyfikacji baletu triumfowała także w sezonach 1992/1993 i 1993/1994, a w sezonach 1989/1990 oraz 1990/1991 była trzecia.
W 1995 r. zakończyła karierę.

</doc>
<doc id="2178728" url="https://pl.wikipedia.org/wiki?curid=2178728" title="Sergio Bueno">
Sergio Bueno

Sergio Bueno Rodríguez (ur. 4 lipca 1962 w Colimie) – meksykański piłkarz występujący na pozycji obrońcy, obecnie trener.
Kariera klubowa.
Bueno rozpoczynał swoją karierę piłkarską w wieku dwudziestu jeden lat jako zawodnik klubu Deportivo Neza z siedzibą w Nezahualcóyotl. W meksykańskiej Primera División zadebiutował za kadencji szkoleniowca Ignacio Jáureguiego, 5 lutego 1984 w wygranym 4:1 spotkaniu z Pueblą. Początkowo pełnił jednak rolę rezerwowego, a pewne miejsce w wyjściowej jedenastce wywalczył sobie dopiero dziesięć miesięcy później, po przyjściu do zespołu argentyńskiego trenera Miguela Marína. Premierowego gola w najwyższej klasie rozgrywkowej strzelił 16 listopada 1985, również w konfrontacji z Pueblą, tym razem zremisowanej 1:1. Ogółem barwy Nezy reprezentował przez niecałe cztery lata, mimo regularnej gry w pierwszym składzie nie odnosząc większych sukcesów. Z ekipy odszedł bezpośrednio po tym, jak sprzedała ona swoją licencję klubowi Correcaminos UAT i wskutek tej operacji przestała istnieć.
Latem 1988 Bueno przeszedł do drużyny Atlante FC ze stołecznego miasta Meksyk, gdzie występował jako podstawowy zawodnik przez następne dwa sezony, jednak również nie zanotował żadnego osiągnięcia. W późniejszym czasie podpisał umowę z absolutnym beniaminkiem najwyższej klasy rozgrywkowej, klubem Querétaro FC, gdzie spędził rok, mając niepodważalną pozycję w wyjściowym składzie, po czym został zawodnikiem zespołu Monarcas Morelia. Tam także grał przez dwanaście miesięcy, po czym powrócił do Querétaro, którego barwy reprezentował tym razem przez dwa lata, wciąż jako podstawowy piłkarz. W lipcu 1994 trafił do drużyny Tiburones Rojos de Veracruz, z którą w sezonie 1994/1995 dotarł do finału krajowego pucharu – Copa México, lecz pełnił głównie rolę rezerwowego. Po upływie roku zasilił ekipę Club Celaya, podczas rozgrywek 1995/1996 jako rezerwowy zdobywając z nią wicemistrzostwo Meksyku, natomiast karierę piłkarską zakończył w wieku 35 lat jako zawodnik klubu Puebla FC.
Kariera trenerska.
Po zakończeniu kariery piłkarskiej Bueno rozpoczął pracę jako szkoleniowiec, początkowo zostając asystentem argentyńskiego trenera Rubéna Omara Romano. W tej roli współpracował z nim w latach 1998–2001 w drużynach Club Celaya i Tecos UAG. Samodzielną pracę w roli szkoleniowca rozpoczął w październiku 2001 w Celayi, po kilku miesiącach ponownego pobytu w tym zespole jako asystent Miguela Ángela Lópeza. Pod jego wodzą drużyna przerwała serię ośmiu spotkań z rzędu bez zwycięstwa, a ogółem ekipę tą prowadził bez większych sukcesów przez następne siedem miesięcy. Jego solidna praca szybko zaowocowała zatrudnieniem w wyżej notowanym zespole Santos Laguna z siedzibą w mieście Torreón. Z klubu tego został jednak zwolniony już po siedmiu ligowych spotkaniach, w których poniósł aż pięć porażek. W marcu 2003 zastąpił Jorge Garcésa na stanowisku trenera drużyny Jaguares de Chiapas z miasta Tuxtla Gutiérrez, lecz pracował w niej zaledwie dwa miesiące, nie notując satysfakcjonujących wyników.
We wrześniu 2003 Bueno podpisał umowę z ekipą Club Atlas z siedzibą w Guadalajarze. Podczas pracy w tym zespole osiągnął sukces w postaci dwukrotnego awansu do ligowej fazy play-off (dotarł w niej ze swoim klubem najpierw do ćwierćfinału, a w kolejnym sezonie do półfinału), lecz posadę szkoleniowca Atlasu stracił ostatecznie w kwietniu 2005 po tym, jak w ostatnich szesnastu spotkaniach zdołał zanotować tylko jedno zwycięstwo. We wrześniu 2005 został następcą José Guadalupe Cruza w roli trenera stołecznego klubu Atlante FC, którego barwy reprezentował już jako piłkarz. Na stanowisku tym pozostał jednak zaledwie do końca roku, nie potrafiąc odmienić słabej gry zespołu. Na początku 2006 roku przeniósł się do zespołu Monarcas Morelia, lecz zarząd klubu zdecydował się go zwolnić już po czterech ligowych spotkaniach, w których jego drużynie nie udało się ani razu pokonać przeciwnika.
Wobec niepowodzeń w najwyższej klasie rozgrywkowej, w styczniu 2007 Bueno został trenerem drugoligowego Club León, który pod jego wodzą został czołową drużyną rozgrywek. W wiosennym sezonie Clausura 2007 dotarł z nim do finału drugiej ligi meksykańskiej, natomiast rok później, podczas rozgrywek Clausura 2008 triumfował z Leónem w Primera División A. Sukces ten nie zaowocował jednak awansem do pierwszej ligi wobec porażki w decydującym o promocji dwumeczu z Indios. W marcu 2009 powrócił do pierwszej ligi meksykańskiej, po raz drugi obejmując Club Santos Laguna, który prowadził bez większych osiągnięć do końca roku. W połowie 2010 roku podpisał umowę z drugoligowym klubem Tiburones Rojos de Veracruz, z którego został zwolniony już po dziewięciu ligowych kolejkach, jednak przygotowana przez niego do sezonu Apertura 2010 drużyna, prowadzona już przez Carlosa Turrubiatesa, dotarła do finału Liga de Ascenso. W lutym 2011 zastąpił Daniela Brailovsky'ego na posadzie trenera pierwszoligowego beniaminka – Club Necaxa z siedzibą w mieście Aguascalientes. Nie zdołał odmienić jednak słabej gry ekipy i na koniec rozgrywek 2010/2011 spadł z nią z powrotem do drugiej ligi.
W maju 2011 Bueno został szkoleniowcem klubu Puebla FC, w którym występował już podczas swojej kariery zawodniczej. Prowadził go z przeciętnymi wynikami do końca roku, po czym został zwolniony przez zarząd zespołu. W lutym 2012 został następcą René Isidoro Garcíi na stanowisku trenera ekipy San Luis FC z siedzibą w mieście San Luis Potosí, jednak drużynę tą opuścił już po niecałych trzech miesiącach, wygrywając tylko jeden z dziewięciu ligowych meczów. We wrześniu 2012 objął walczący o utrzymanie w najwyższej klasie rozgrywkowej zespół Querétaro FC, lecz podczas swojego półrocznego pobytu w tym klubie jego podopieczni zdołali zwyciężyć tylko w dwóch z piętnastu meczach w lidze i na koniec rozgrywek 2012/2013, prowadzeni już przez Ignacio Ambríza, spadli do drugiej ligi (ostatecznie pozostali w niej po zakupieniu licencji zespołu Jaguares de Chiapas).
W lutym 2013 Bueno powrócił do zespołu San Luis FC, jednak tym razem w roli dyrektora sportowego. Do pracy w roli szkoleniowca powrócił już kilka miesięcy później po serii zmian licencyjnych w meksykańskim futbolu, w wyniku których San Luis przeniósł się do miasta Tuxtla Gutiérrez i zmienił nazwę na Chiapas FC. On sam został trenerem tego nowo powstałego klubu, będącego kontynuatorem tradycji ekipy Jaguares de Chiapas, w której pracował już dziesięć lat wcześniej. Prowadził go przez kolejne dwa lata z przeciętnym skutkiem, plasując się głównie w środku tabeli i raz na cztery sezony zakwalifikował się do ligowej fazy play-off, po czym w maju 2015 opuścił drużynę. Bezpośrednio po tym został szkoleniowcem czołowego meksykańskiego klubu – stołecznego Cruz Azul, gdzie spędził bardzo nieudane trzy miesiące, po czym został zwolniony wskutek słabych wyników.
We wrześniu 2016 Bueno po raz trzeci w karierze został trenerem Chiapas FC.

</doc>
<doc id="2178729" url="https://pl.wikipedia.org/wiki?curid=2178729" title="Poberża">
Poberża

Poberża (lit. "Paberžė") − wieś na Litwie, zamieszkana przez 43 ludzi, w gminie rejonowej Soleczniki, 6 km na południowy wschód od Sałek Małych.

</doc>
<doc id="2178731" url="https://pl.wikipedia.org/wiki?curid=2178731" title="Kondurango">
Kondurango



</doc>
<doc id="2178733" url="https://pl.wikipedia.org/wiki?curid=2178733" title="Marsdenia condurango">
Marsdenia condurango



</doc>
<doc id="2178739" url="https://pl.wikipedia.org/wiki?curid=2178739" title="Oksana Kuszczenko">
Oksana Kuszczenko

Oksana Władimirowna Kuszczenko (ros. Оксана Владимировна Кущенко; ur. 18 lutego 1972 w Moskwie) – rosyjska narciarka dowolna. Jej największym sukcesem jest złoty medal w balecie narciarskim wywalczony na mistrzostwach świata w Iizuna. Ponadto zdobyła także srebrny medal w tej samej konkurencji na mistrzostwach świata w Meringen. Nigdy nie startowała na igrzyskach olimpijskich.
Najlepsze wyniki w Pucharze Świata osiągnęła w sezonie 1997/1998, kiedy to zajęła 3. miejsce w klasyfikacji generalnej, a w klasyfikacji baletu była druga. W klasyfikacji baletu drugie miejsce zajęła także w sezonach 1993/1994, 1994/1995 i 1996/1997, a w sezonach 1995/1996 oraz 1998/1999 była trzecia.
W 2000 r. zakończyła karierę.

</doc>
<doc id="2178740" url="https://pl.wikipedia.org/wiki?curid=2178740" title="Benjamín Rojas">
Benjamín Rojas

Benjamín Rojas Pessi (ur. 16 kwietnia 1985 w La Plata) – argentyński aktor filmowy i telewizyjny, piosenkarz, kompozytor i model. 
Należał do zespołu Erreway (2002-2005, 2007-2010).
Życiorys.
Urodził się w La Plata, w prowincji Buenos Aires, jako najmłodsze z czworga dzieci Rosalindy Pessi i Juana Carlosa Rojasa. Ma dwóch braci, Carlosa Marię i Juana Luisa oraz siostrę Milagros. Uczęszczał do Gimnasia La Plata i grał w tamtejszej drużynie rugby. 
W 1998, gdy miał 12 lat porzucił karierę sportową i został obsadzony jako Yago w telenoweli "Chiquititas". W telenoweli "Rebelde Way" (2002–2003) zagrał postać Pablo Bustamante. W 2008 na scenie wcielił się w postać Mowgliego w spektaklu "Księga dżungli" według Rudyarda Kiplinga. W sitcomie Disney Channel "Jake i Blake" (2009–2010) zagrał dwie postacie tytułowe. 
W 2011 związał się z producentką telewizyjną Martiną Sánchez Acosta. Mają córkę Ritę (ur. 21 grudnia 2018).

</doc>
<doc id="2178742" url="https://pl.wikipedia.org/wiki?curid=2178742" title="Yusidey Silié">
Yusidey Silié

Yusidey Silié Frómeta (ur. 11 listopada 1984) – kubańska siatkarka, grająca na pozycji przyjmującej lub rozgrywającej, była reprezentantka kraju. Od sezonu 2016/2017 występuje w drużynie Bolu Belediyespor.
Sukcesy klubowe.
Mistrzostwo Kuby:
Mistrzostwo Azerbejdżanu:
Sukcesy reprezentacyjne.
Puchar Panamerykański:
Mistrzostwa Ameryki Północnej, Środkowej i Karaibów:
Mistrzostwa Igrzysk Ameryki Środkowej i Karaibów:
Volley Masters Montreux:
Igrzyska Panamerykańskie:
Grand Prix:

</doc>
<doc id="2178743" url="https://pl.wikipedia.org/wiki?curid=2178743" title="Natalja Razumowska">
Natalja Razumowska

Natalja Wiktorowna Razumowska (ros. Наталья Викторовна Разумовская; ur. 18 sierpnia 1975 w Moskwie) – rosyjska narciarka, specjalistka narciarstwa dowolnego. Jej największym sukcesem jest złoty medal w balecie narciarskim wywalczony na mistrzostwach świata w Meringen. Nigdy nie startowała na igrzyskach olimpijskich. Najlepsze wyniki w Pucharze Świata osiągnęła w sezonie 1997/1998, kiedy to zajęła 6. miejsce w klasyfikacji generalnej, a w klasyfikacji baletu była trzecia. W sezonie 1998/1999 była druga w klasyfikacji baletu.
W 2000 r. zakończyła karierę.

</doc>
<doc id="2178746" url="https://pl.wikipedia.org/wiki?curid=2178746" title="Ana Cleger">
Ana Cleger

Ana Yilian Cleger Abel (ur. 27 listopada 1989) – kubańska siatkarka, grająca na pozycji atakującej i rozgrywającej. 
Sukcesy klubowe.
Liga azerska:
Liga rumuńska:
Liga Mistrzyń:
Liga rosyjska:
Superpuchar Rosji: 
Sukcesy reprezentacyjne.
Mistrzostwa Ameryki Północnej, Środkowej i Karaibów:
Volley Masters Montreux:
Igrzyska Panamerykańskie:
Puchar Panamerykański:

</doc>
<doc id="2178747" url="https://pl.wikipedia.org/wiki?curid=2178747" title="Kretzschau">
Kretzschau

Kretzschau – miejscowość i gmina w Niemczech, w kraju związkowym Saksonia-Anhalt, w powiecie Burgenland, wchodzi w skład gminy związkowej Droyßiger-Zeitzer Forst.
1 stycznia 2010 przyłączono dwie gminy: Döschwitz, Grana.

</doc>
<doc id="2178749" url="https://pl.wikipedia.org/wiki?curid=2178749" title="Grana">
Grana



</doc>
<doc id="2178754" url="https://pl.wikipedia.org/wiki?curid=2178754" title="Court Street – Borough Hall">
Court Street – Borough Hall

Court Street – Borough Hall – stacja metra nowojorskiego, na linii 2, 3, 4, 5, N i Q. Znajduje się w dzielnicy Brooklyn, w Nowym Jorku i zlokalizowana jest pomiędzy stacjami Clark Street, Bowling Green, Hoyt Street – Fulton Mall, South Ferry – Whitehall Street oraz Nevins Street i Jay Street – MetroTech. Została otwarta 1 maja 1908.

</doc>
<doc id="2178757" url="https://pl.wikipedia.org/wiki?curid=2178757" title="Hoyt Street – Fulton Mall">
Hoyt Street – Fulton Mall

Hoyt Street – Fulton Mall – stacja metra nowojorskiego, na linii 2 i 3. Znajduje się w dzielnicy Brooklyn, w Nowym Jorku i zlokalizowana jest pomiędzy stacjami Borough Hall i Nevins Street. Została otwarta 1 maja 1908.

</doc>
<doc id="2178761" url="https://pl.wikipedia.org/wiki?curid=2178761" title="Wilma Salas">
Wilma Salas

Wilma Salas Rosell (ur. 9 marca 1991) – kubańska siatkarka, reprezentantka kraju, grająca na pozycji przyjmującej. Od sezonu 2019/2020 do sezonu 2020/2021 była zawodniczką Grupa Azoty Chemik Police. W październiku 2020 odniosła poważną kontuzję.
Sukcesy klubowe.
Liga azerska:
Liga filipińska:
Superpuchar Polski:
Puchar Polski:
Liga polska:
Liga grecka:
Sukcesy reprezentacyjne.
Mistrzostwa Świata Juniorek:
Mistrzostwa Ameryki Północnej, Środkowej i Karaibów:
Volley Masters Montreux:
Igrzyska Panamerykańskie:
Puchar Panamerykański:

</doc>
<doc id="2178762" url="https://pl.wikipedia.org/wiki?curid=2178762" title="TKKF Chynowianka Zielona Góra">
TKKF Chynowianka Zielona Góra



</doc>
<doc id="2178763" url="https://pl.wikipedia.org/wiki?curid=2178763" title="Stowarzyszenie Rzemieślników „Gwiazda” w Jarosławiu">
Stowarzyszenie Rzemieślników „Gwiazda” w Jarosławiu

Stowarzyszenie Rzemieślników „Gwiazda” w Jarosławiu – stowarzyszenie prowadzące działalność kulturalną, oświatową i charytatywną, istniejące w latach 1887-1939.
Powstało 6 października 1887 jako Wydział Gwiazdy stowarzyszenia rękodzielników chrześcijańskich pod opieką św. Józefa. Dnia 18 października 1887 odbyło się pierwsze posiedzeniu, na którym wybrano Zarząd z prezesem Franciszkiem Wojnarem na czele. Towarzystwo miało za cel dać swoim członkom wytchnienie i rozrywkę po całodziennej pracy. Niebawem rozpoczęto urządzać wieczorki deklamacyjno-wokalne, a później przedstawienia amatorskie, mające łączyć i pouczać członków i wspierać finanse towarzystwa. Charakter stowarzyszenia był ściśle chrześcijański. Od samego założenia ożywiało duch narodowy, czego przykładem było uczestniczenie w pogrzebie Mickiewicza, uroczystości stulecia Konstytucji 3 Maja i stale urządzane wieczorki ku czci powstań z 1830 i 1863. Miało ono od samego początku także praktyczne cele, jako towarzystwo wzajemnej pomocy rękodzielników. 
Na nowe tory wkroczyło z objęciem prezesury przez ks. dra Mateusza Czopora. W 1902 roku otrzymało od gminy jako darowiznę grunt pod budowę gmachu. Budowę prowadzili Wojciech Kaczmarski i Józef Zając według projektu Jana Bigo. 11 października 1903 r. dokonano poświęcenia budynku. W jego zwieńczeniu znajduje się figura św. Józefa - patrona stowarzyszenia. W 1939 r. nastąpiła likwidacja Stowarzyszenia „Gwiazda”. 
Jego budynek na przełomie wieków XX i XXI służył Państwowej Wyższej Szkoły Techniczno-Ekonomicznej im. ks. Bronisława Markiewicza w Jarosławiu.

</doc>
<doc id="2178765" url="https://pl.wikipedia.org/wiki?curid=2178765" title="Jelena Batałowa">
Jelena Batałowa

Jelena Aleksiejewna Batałowa (ros. Еле́на Алексе́евна Бата́лова; ur. 27 sierpnia 1964 w Moskwie) – rosyjska narciarka, specjalistka narciarstwa dowolnego. Jej największym sukcesem jest złoty medal w balecie narciarskim wywalczony na mistrzostwach świata w La Clusaz. Zajęła także 9. miejsce w tej samej konkurencji na igrzyskach olimpijskich w Albertville, jednak były to tylko zawody pokazowe.
Najlepsze wyniki w Pucharze Świata osiągnęła w sezonach 1996/1997 i 1997/1998, kiedy to triumfowała w klasyfikacji generalnej oraz w klasyfikacji baletu. W sezonie 1995/1996 była druga w klasyfikacji generalnej, a w klasyfikacji baletu była pierwsza. Swoją czwartą małą kryształową kulę w klasyfikacji baletu zdobyła w sezonie 1998/1999.
W 2000 r. zakończyła karierę.

</doc>
<doc id="2178770" url="https://pl.wikipedia.org/wiki?curid=2178770" title="Thetford (stacja kolejowa)">
Thetford (stacja kolejowa)

Thetford (ang: "Thetford railway station") – stacja kolejowa w Thetford, w hrabstwie Norfolk, w Anglii, w Wielkiej Brytanii. Jest obsługiwana przez lokalne pociągi East Midlands Trains i National Express East Anglia na Breckland Line, 49 km na zachód od Norwich. Jest to najbliższa stacja kolejowa dla Center Parcs i Elveden Forest.
Na przełomie 2007/08 z usług stacji skorzystało 0,213 mln pasażerów.

</doc>
<doc id="2178776" url="https://pl.wikipedia.org/wiki?curid=2178776" title="45 Dywizja Strzelecka (ZSRR)">
45 Dywizja Strzelecka (ZSRR)

45 Dywizja Strzelecka – związek taktyczny piechoty Armii Czerwonej.
W czerwcu 1941 roku w składzie 15 Korpusu Strzeleckiego, 5 Armii Okręgu Kijowskiego.
Struktura organizacyjna.
W 1942 roku podczas walk pod Stalingradem dywizja broniła wysp na Wołdze.

</doc>
<doc id="2178777" url="https://pl.wikipedia.org/wiki?curid=2178777" title="Acykliczny graf skierowany">
Acykliczny graf skierowany



</doc>
<doc id="2178779" url="https://pl.wikipedia.org/wiki?curid=2178779" title="DAG">
DAG



</doc>
<doc id="2178780" url="https://pl.wikipedia.org/wiki?curid=2178780" title="Sharon Petzold">
Sharon Petzold

Sharon Elizabeth Petzold (ur. 10 października 1971 w Lawrence) – amerykańska narciarka, specjalistka narciarstwa dowolnego. Jej największym sukcesem jest srebrny medal w balecie narciarskim wywalczony podczas mistrzostw świata w Altenmarkt. Zajęła również trzecie miejsce w tej samej konkurencji na igrzyskach olimpijskich w Albertville, jednakże balet narciarski był wtedy jedynie dyscypliną pokazową więc medali nie przyznawano.
Najlepsze wyniki w Pucharze Świata osiągnęła w sezonie 1991/1992, kiedy to zajęła 5. miejsce w klasyfikacji generalnej, a w klasyfikacji baletu była druga. Również w sezonie 1992/1993 była druga w klasyfikacji baletu.
W 1993 r. zakończyła karierę.

</doc>
<doc id="2178781" url="https://pl.wikipedia.org/wiki?curid=2178781" title="Port lotniczy Nojabrsk">
Port lotniczy Nojabrsk

Port lotniczy Nojabrsk (IATA: NOJ, ICAO: USRO) – port lotniczy położony 11 km na zachód od Nojabrska, w Jamalsko-Nienieckim Okręgu Autonomicznym, w Rosji.

</doc>
<doc id="2178783" url="https://pl.wikipedia.org/wiki?curid=2178783" title="Fabio Maria Asquini">
Fabio Maria Asquini

Fabio Maria Asquini (ur. 14 sierpnia 1802 w Fagagna, zm. 23 grudnia 1878 w Rzymie) – włoski kardynał.
Kształcił się w "Collegio Ghislieri" i "Collegio Romano" w Rzymie, gdzie uzyskał doktorat z teologii. Studiował też na uniwersytecie "La Sapienza" (prawo). 26 lutego 1825 otrzymał święcenia kapłańskie. W latach kolejnych dostąpił takich tytułów jak prałat i pronotariusz apostolski.
2 października 1837 mianowany tytularnym arcybiskupem Tarsu. Sakrę otrzymał z rąk kardynała Carlo Odescalchi. W tym samym roku został nuncjuszem na Sycylii i jednocześnie Asystentem Tronu Papieskiego. Dwa lata później przeniesiony na urząd sekretarza Świętej Kongregacji ds. Biskupów i Zakonów. 22 stycznia 1844 został tytularnym patriarchą łacińskim Konstantynopola. W tym samym dniu mianowany kardynałem "in pectore". Nominacja ogłoszona została rok później. Brał udział w konklawe 1846 i konklawe 1878. W roku 1847 objął urząd prefekta Świętej Kongregacji Odpustów i Świętych Relikwii, a w 1863 prefekta Świętej Kongregacji ds. Kościelnych Immunitetów. Od 1872 do śmierci sprawował funkcję Sekretarza Listów Apostolskich. Pochowany został w rodzinnym miasteczku.

</doc>
<doc id="2178785" url="https://pl.wikipedia.org/wiki?curid=2178785" title="CA Zacatepec">
CA Zacatepec

Club Atlético Zacatepec 1948 – meksykański klub piłkarski z siedzibą w mieście Zacatepec de Hidalgo, w stanie Morelos. Obecnie występuje na drugim szczeblu rozgrywek – Ascenso MX. Swoje domowe mecze rozgrywa na obiekcie Estadio Agustín Coruco Díaz (obecnie tymczasowo na Estadio Centenario).
Historia.
Zacatepec awansował do pierwszej ligi w 1951 roku. Klub przeżywał okres swojej świetności w latach 50, kiedy to wywalczył dwa tytuły mistrzów Meksyku, jeden tytuł wicemistrzowski oraz zdobył Campeón de Campeones – Superpuchar Meksyku.
Zespół Zacatepec trenował przez pewien czas Ignacio Trelles, który był też selekcjonerem reprezentacji Meksyku na Mundialu 1962 oraz 1966.
Jesienią 2006 roku drużyna Zacatepec była filią pierwszoligowej Amériki.

</doc>
<doc id="2178786" url="https://pl.wikipedia.org/wiki?curid=2178786" title="Querétaro FC">
Querétaro FC

Querétaro Fútbol Club – meksykański klub piłkarski z siedzibą w mieście Querétaro, stolicy stanu Querétaro. Występuje w rozgrywkach Liga MX. Swoje domowe mecze rozgrywa na obiekcie Estadio Corregidora.

</doc>
<doc id="2178791" url="https://pl.wikipedia.org/wiki?curid=2178791" title="CD Veracruz">
CD Veracruz



</doc>
<doc id="2178793" url="https://pl.wikipedia.org/wiki?curid=2178793" title="Apiacás">
Apiacás

Apiacás – miasto i gmina w Brazylii, w stanie Mato Grosso.

</doc>
<doc id="2178795" url="https://pl.wikipedia.org/wiki?curid=2178795" title="Nova Bandeirantes">
Nova Bandeirantes

Nova Bandeirantes – miasto i gmina w Brazylii, w stanie Mato Grosso.

</doc>
<doc id="2178796" url="https://pl.wikipedia.org/wiki?curid=2178796" title="Nova Monte Verde">
Nova Monte Verde

Nova Monte Verde – miasto i gmina w Brazylii, w stanie Mato Grosso.

</doc>
<doc id="2178798" url="https://pl.wikipedia.org/wiki?curid=2178798" title="Tadeusz Łyskawa">
Tadeusz Łyskawa

Tadeusz Łyskawa (ur. 27 czerwca 1963 w Gorzowie Wielkopolskim) – polski perkusista i wokalista. Członek zespołów Papa Dance i Ex-Dance.
Życiorys.
W 1983 ukończył Technikum Ogrodnicze w Gorzowie Wielkopolskim i Średnią Szkołę Muzyczną. Występował w pierwszym składzie Papa Dance (z Grzegorzem Wawrzyszakiem), na płycie Papa Dance zaśpiewał w utworze "Bez sensacji". Po rozpadzie pierwszego składu założył z Grzegorzem Wawrzyszakiem, Markiem Kaczmarkiem i Krzysztofem Kasprzykiem zespół Ex-Dance, jednak w szybkim czasie powrócił do Papa Dance (do składu już z Pawłem Stasiakiem) z którym grał do 1990 roku. Po rozpadzie Papa Dance pozostał w Stanach Zjednoczonych i wraz z Mariuszem Zabrodzkim założył zespół, z którym występował dla tamtejszej Polonii. W 2001 wraz z Mariuszem Zabrodzkim, Pawłem Stasiakiem, Waldemarem Kuleczką, Jackiem Szewczykiem i Andrzejem Zielińskim, oraz dwoma muzykami towarzyszącymi Dariuszem Piskorzem i Marcinem Tywoniukiem reaktywował zespół Papa Dance, reaktywacji był przeciwny Sławomir Wesołowski. Uczestniczył w nagraniu płyt: Papa Dance (1985), Poniżej krytyki (1986), Nasz ziemski Eden (1989) i 1 000 000 fanek nie mogło się mylić (2005). W listopadzie 2007 roku wraz z Mariuszem Zabrodzkim opuścił zespół.
Życie prywatne.
Ma dwoje rodzeństwa: siostrę Halinę i brata Henryka.

</doc>
<doc id="2178799" url="https://pl.wikipedia.org/wiki?curid=2178799" title="Schnaudertal">
Schnaudertal

Schnaudertal – miejscowość i gmina w Niemczech, w kraju związkowym Saksonia-Anhalt, w powiecie Burgenland, wchodzi w skład gminy związkowej Droyßiger-Zeitzer Forst. Najbardziej na południe położona gmina kraju związkowego.
Gmina powstała 1 stycznia 2010 z połączenia dwóch gmin: Bröckau oraz Wittgendorf.

</doc>
<doc id="2178800" url="https://pl.wikipedia.org/wiki?curid=2178800" title="Korg Triton">
Korg Triton

Korg Triton - seria stacji roboczych produkowanych od 1999 roku przez japońską firmę Korg.
Seria i modele.
Sama seria Triton składa się z 4 modeli, ale powstały też instrumenty pokrewne, takie jak: KARMA, czy niżej wymienione X50, TR. W skład serii Triton wchodzą następujące wersje: 
Później pojawiały się różne inne odmiany serii Triton, m.in.: TR (2006), X50 (2007), microX (2007)- mniejsza wersja "X50".

</doc>
<doc id="2178801" url="https://pl.wikipedia.org/wiki?curid=2178801" title="Juara">
Juara

Juara – miasto i gmina w Brazylii, w stanie Mato Grosso.

</doc>
<doc id="2178802" url="https://pl.wikipedia.org/wiki?curid=2178802" title="North American A-36 Apache">
North American A-36 Apache

North American A-36 Apache (używano również nazw Invader i Mustang) – amerykański jednosilnikowy samolot myśliwsko-szturmowy, wersja myśliwca P-51 Mustang. Wyprodukowany w liczbie 500 egzemplarzy, był używany przez United States Army Air Forces podczas II wojny światowej w Afryce Północnej, Włoszech i na Dalekim Wschodzie. Do zakończenia wojny został wycofany z jednostek.
Historia.
W początkach 1942 roku, po zapoznaniu się z właściwościami pierwszych seryjnych wersji samolotu myśliwskiego P-51 (oznaczenie fabryczne NA-91), amerykańskie lotnictwo zleciło rozpoczęcie prac również nad jego wariantem szturmowym, dostosowanych do atakowania z lotu nurkowego. Zwolennikiem takiego rozwiązania był między innymi popierający rozwój konstrukcji Mustanga generał Henry H. Arnold.
Projekt samolotu pod oznaczeniem fabrycznym NA-97 i armijnym XA-36 został opracowany w połowie 1942 roku, zaś oblotu prototypu dokonano 21 września tegoż roku. Pilotem był Bob Chilton. Po pomyślnym zakończeniu prób w locie w październiku rozpoczęto produkcję zamówionych 500 egzemplarzy. Otrzymały one numery seryjne 42-83663 do 42-84162, zaś ostatni z nich opuścił fabrykę w marcu 1943 roku. Wobec samolotu używano nazw Apache, przypisaną również do rozpoznawczego wariantu F-6, Invader oraz po prostu Mustang.
Pierwszymi jednostkami wyposażonymi w A-36 były 27. Grupa Myśliwsko-Bombowa ("27th Fighter Bomber Group") oraz 86. Grupa Myśliwsko-Bombowa, obie wchodzące w skład 12th Air Force w Afryce Północnej. Pierwszym zadaniem bojowym 27. Grupy na nowych maszynach było rozpoznanie włoskich pozycji nad wyspą Pantelleria 6 czerwca 1943 roku. Poniesiono wówczas również pierwszą stratę bojową. Z kolei pierwsze zwycięstwo powietrzne na A-36 odniósł 12 lipca 1943 roku Lt. Tom A. Thomas, którego samolot w tym samym locie również został zestrzelony a on sam dostał się do niewoli niemieckiej. Piloci amerykańscy brali udział w walkach nad Morzem Śródziemnym i Sycylią podczas operacji "Husky", wspierając atak 7. Armii amerykańskiej. Później operowali nad Włochami podczas operacji "Avalanche", w rejonie Rzymu i Neapolu. Od połowy 1944 roku A-36 w obydwu jednostkach były zastępowane samolotami Republic P-47 Thunderbolt.
Trzecią jednostką, która operowała na A-36, była 311. Grupa Myśliwsko-Bombowa, działająca w Indiach, Birmie i Chinach. Również one były stopniowo zastępowane przez P-47. Ogółem na obydwu teatrach działań wojennych A-36 odbyły 23 373 loty bojowe, zrzucając 8014 ton bomb i niszcząc na ziemi i w powietrzu 101 samolotów przeciwnika. Straty bojowe wyniosły 177 maszyn. Jedynym pilotem, który zdobył tytuł asa myśliwskiego na A-36, zestrzeliwując pięć maszyn przeciwnika, był Lt. Michael T. Russo.
A-36 były używane operacyjnie jedynie przez USAAF, Brytyjczycy otrzymali kilka egzemplarzy dla przeprowadzenia prób porównawczych w RAF.
Opis konstrukcji.
A-36 był jednomiejscowym samolotem myśliwsko-szturmowym o konstrukcji całkowicie metalowej. Napęd stanowił 12-cylindrowy silnik rzędowy Allison V-1710-87, chłodzony cieczą, o mocy maksymalnej 1325 KM na wysokości 900 m, poruszający trójłopatowe śmigło Hamilton Standard o stałym skoku.
Uzbrojenie składało się z sześciu wielkokalibrowych karabinów maszynowych kal. 12,7 mm, z których dwa były zainstalowane w nosie kadłuba i zsynchronizowane z obrotami śmigła, a pozostałe cztery w skrzydłach, oraz maksymalnie do 454 kg bomb (lub dwie wyrzutnie rakiet M8) na podwieszeniach podskrzydłowych.
Dla umożliwienia ataku z lotu nurkowego, w skrzydłach zainstalowano poruszane hydraulicznie hamulce aerodynamiczne, zmniejszające prędkość nurkowania do 400 km/h.

</doc>
<doc id="2178805" url="https://pl.wikipedia.org/wiki?curid=2178805" title="Nova Maringá">
Nova Maringá

Nova Maringá – miasto i gmina w Brazylii, w stanie Mato Grosso.

</doc>
<doc id="2178807" url="https://pl.wikipedia.org/wiki?curid=2178807" title="Wittgendorf">
Wittgendorf

Geografia.
Polska.
Dawne nazwy miejscowości:

</doc>
<doc id="2178809" url="https://pl.wikipedia.org/wiki?curid=2178809" title="Novo Horizonte do Norte">
Novo Horizonte do Norte

Novo Horizonte do Norte – miasto i gmina w Brazylii, w stanie Mato Grosso.

</doc>
<doc id="2178811" url="https://pl.wikipedia.org/wiki?curid=2178811" title="Pronoja">
Pronoja

Pronoja (również pronija, gr.: προνοία, "pronoia") – forma nadania ziemi połączona z obowiązkiem służby wojskowej, znana od XII wieku w Bizancjum, a także w Bułgarii, Macedonii i Serbii.
Geneza i charakter pronoi z powodu szczupłości źródeł są sporne. Według dominującego poglądu, reprezentowanego m.in. przez Ostrogorskiego, Litwarina, Cankovą, pronoja wykształciła się z nadań ziemi pod warunkiem spełniania przez obdarowanego określonych świadczeń. Istnieje również hipoteza, że wykształciła się ona z prawa poboru podatków państwowych od ludności na określonym terenie jednak pierwotnie nie wiązała się z prawem do zamieszkiwanej przez nią ziemi (Dölger, Lemerle, Charanis, Každan). Wedle tej koncepcji pronoja była początkowo tylko nadaniem prawa do renty, które następnie przekształciło się w prawo do ziemi.
Pod koniec XII wieku pronoja wojenna była szeroko rozpowszechniona w całym Cesarstwie Bizantyńskim, a grupa pronojarów - liczna. Na terenie Macedonii, obok możnych bizantyńskich, pronoję otrzymywali również Bułgarzy i Pieczyngowie, a w podległej cesarstwu Bułgarii - Połowcy. Powszechnie przyjmuje się w historiografii wiarygodność relacji Nicetasa Choniatesa, o tym że odmowa pronoi braciom Asenowi i Piotrowi skłoniło ich do wywołania powstania przeciw Bizancjum w 1185 roku, które było początkiem drugiego państwa bułgarskiego.
W XIII wieku, prawdopodobnie za pośrednictwem Macedonii, pronoja przeniknęła również do Serbii, gdzie utrzymała się podobnie jak w carstwie bułgarskim do podboju tureckiego. W tym okresie był wyłącznie warunkowym prawem do ziemi, nabierającym stopniowo cech dziedzicznych, co upodabniało ją do zachodniego systemu lennego. Na Rusi odpowiednikiem pronoi było "pomiestje", które na wielką skalę rozwinęło się w II połowie XV wieku.
W środkowym okresie panowania Paleologów system pronojarny z czasowych nadań ziemi w zamian za służbę wojskową skierowany do średnio zamożnych żołnierzy, uległ feudalizacji i zamienił się w system dziedzicznych nadań ziemskich darowanych przez cesarza możnowładcom. W miejsce obowiązku służby wojskowej wprowadzono podatek ściągany z ziem pronojarnych przeznaczony na utrzymanie najemników. Przyczyniło się do upadku militarnego Cesarzstwa, gdyż podatek był nieefektywny, wojska najemne kosztowne i niepewne, a możnowładcy nie byli zainteresowani w utrzymywaniu silnej, scentralizowanej władzy cesarskiej.

</doc>
<doc id="2178812" url="https://pl.wikipedia.org/wiki?curid=2178812" title="Tur Bielsk Podlaski">
Tur Bielsk Podlaski

Tur Bielsk Podlaski − klub sportowy z Bielska Podlaskiego, posiada dwie sekcje: piłki nożnej i koszykówki. W sezonie 2021/2022 piłkarze występują w IV lidze, a koszykarze w II lidze. Największym osiągnięciem sekcji piłki nożnej są występy w nowej III lidze (sezony: 2009/10, 2012/13 2013/14 i 2017/18) i występy w Klasie Okręgowej (obecna II liga) (sezony: 1959, 1960, 1960/61, 1961/62, 1962/63, 1963/64, 1964/65), natomiast sekcji koszykówki udział w barażach o awans do I ligi (sezon 2009/10).
Stadion.
Stadion MOSiR położony jest przy ul. Elizy Orzeszkowej 19 w Bielsku Podlaskim.
Sekcja koszykówki.
KKS Tur Basket Bielsk Podlaski w sezonie 2022/23 występuje II lidze (gr.B), jest to 3 poziom rozgrywkowy w koszykówce mężczyzn.
Sukcesy
Skład na sezon 2022/23

</doc>
<doc id="2178813" url="https://pl.wikipedia.org/wiki?curid=2178813" title="Parafia św. Antoniego Padewskiego w Kosakowie">
Parafia św. Antoniego Padewskiego w Kosakowie

Parafia św. Antoniego Padewskiego w Kosakowie – rzymskokatolicka parafia usytuowana przy ulicy Żeromskiego w Kosakowie w gminie Kosakowo. Wchodzi w skład dekanatu Gdynia Oksywie w archidiecezji gdańskiej.
Historia.
Parafia została erygowana 14 września 1915 z terenów wyłączonych z parafii macierzystej z gdyńskiego Oksywia.
W 1937 z funduszów uzyskanych ze sprzedaży ziemi kościelnej w Oksywiu, zakończono budowę wspaniałego kościoła w stylu neobarokowym o długości 48 m i szerokości 26 m, z wieżą wysoką na 65 m.
We wrześniu 1939 kościół został lekko uszkodzony pociskami artyleryjskimi. W 1940 założyciel parafii i budowniczy kościoła ks. Alojzy Kaszubowski został zamordowany w Piaśnicy przez hitlerowców. W 1941 kościół ten został przez nich rozebrany – fundamenty znajdują się obok obecnego kościółka.
W latach 1945–1946 miejscowa ludność zbudowała barak, który w 1961 tylko wewnątrz został obmurowany gazobetonem. Ołtarze w tym kościele są przechowywanymi przez parafian fragmentami rzeźb prof. Cichosza z pięciu ołtarzy zbudowanego kościoła. Oryginalne stacje drogi krzyżowej pędzla artysty plastyka Józefa Łapińskiego, przedstawiają mękę Jezusa Chrystusa na tle okrutnego cierpienia człowieka w obozie koncentracyjnym Stutthof.
Obszar parafii.
Kosakowo – ulice: Aksamitna; Astrowa; Azaliowa; Bratkowa; Chabrowa; Chrzanowskiego; Daliowa; Dzikiej Róży; Fiołkowa; Gerberowa; Goździkowa; Hiacyntowa; Irysowa; Jaśminowa; Kaktusowa; Kalinowa; Kminkowa; Konwaliowa; Krasickiego; Krokusowa; Lawendowa; Liliowa; Maciejkowa; Makowa; Nad Stawem; Narcyzowa; Niezapominajki; Paprotkowa; Różana; Rumiankowa; Rzemieślnicza; Skalniakowa; Słonecznikowa; Stokrotkowa; Storczykowa; Szarotki; Wrzosowa; Żeromskiego; Żonkilowa,
Dębogórze – ulice: Borowikowa; Chmielna; Cytrynowa; Dyniowa; Gronowa; Grzybowa; Jagodowa; Konopna; Koperkowa; Leśna Polana; Limonkowa; Łubinowa; Miętowa; Okopowa; Oliwkowa; Owocowa; Owsiana; Piwna; Pomarańczowa; Pomorska; Poziomkowa; Roślinna; Rydzowa; Rzepakowa; Sezamowa; Słonecznikowa; Warzywna; Zielna,
Pogórze – ulice: Baczyńskiego; Baryki; Borowskiego; Derdowskiego; Dunina; Herberta; Kasprowicza; Kołłątaja; Kościuszki; Krasickiego; Miłosza; Modrzejewskiej; Poświatowskiej; Prusa; Reymonta; Różewicza; Staszica; Wiejska od nr 68; Żeromskiego

</doc>
<doc id="2178814" url="https://pl.wikipedia.org/wiki?curid=2178814" title="Tabaporã">
Tabaporã

Tabaporã – miasto i gmina w Brazylii, w stanie Mato Grosso.

</doc>
<doc id="2178815" url="https://pl.wikipedia.org/wiki?curid=2178815" title="47 Dywizja Strzelecka (ZSRR)">
47 Dywizja Strzelecka (ZSRR)

47 Dywizja Strzelecka () – związek taktyczny piechoty Armii Czerwonej.
Sformowana w 1922 jako Gruzińska Dywizja Strzelecka.
W czerwcu 1941 roku w składzie wojsk Okręgu Odeskiego.
Powtórnie sformowana w 1942 na bazie 21 Szkolnej Brygady Strzeleckiej.

</doc>
<doc id="2178816" url="https://pl.wikipedia.org/wiki?curid=2178816" title="Chamba">
Chamba

Słowo Chamba może dotyczyć:

</doc>
<doc id="2178817" url="https://pl.wikipedia.org/wiki?curid=2178817" title="Aripuanã">
Aripuanã

Aripuanã – miasto i gmina w Brazylii, w stanie Mato Grosso.

</doc>
<doc id="2178818" url="https://pl.wikipedia.org/wiki?curid=2178818" title="Universidad Guadalajara">
Universidad Guadalajara



</doc>
<doc id="2178821" url="https://pl.wikipedia.org/wiki?curid=2178821" title="Brasnorte">
Brasnorte

Brasnorte – miasto i gmina w Brazylii, w stanie Mato Grosso.

</doc>
<doc id="2178823" url="https://pl.wikipedia.org/wiki?curid=2178823" title="Byrdinga">
Byrdinga



</doc>
<doc id="2178824" url="https://pl.wikipedia.org/wiki?curid=2178824" title="Castanheira (Mato Grosso)">
Castanheira (Mato Grosso)

Castanheira – miasto i gmina w Brazylii, w stanie Mato Grosso.

</doc>
<doc id="2178825" url="https://pl.wikipedia.org/wiki?curid=2178825" title="Kotan">
Kotan

 – typ jednostki osadniczej, charakterystycznej w przeszłości dla Ajnów. Słowo w języku ajnoskim oznaczające: wioskę, miasto, miejsce.
Wstęp.
Ze względu na ubogość materiałów źródłowych (Ajnowie nie posiadali własnego pisma), wszelkie opracowania, porównania, nazewnictwo, transkrypcja (opierana o języki: rosyjski, japoński i angielski), analizy i opinie bardzo różnią się w zależności od badaczy i czasu prowadzonych prac. Z tego powodu należy podchodzić do nich z dystansem. Należy też wiedzieć, że dopiero w 2008 roku – po wiekach dyskryminacji i zmuszania ich do życia w nędzy – władze Japonii uznały Ajnów za ludność autochtoniczną archipelagu: „Rząd uznaje, że Ainu to rdzenni mieszkańcy, którzy mają swój język, religię i kulturę”.
Nazwa "kotan" tłumaczona czasem jako „wieś” jest błędem. Ajnowie odnosili ten termin do wszystkich osad ludzkich bez względu na ich wielkość. "Kotanami" nazywano również miasta, dlatego w tłumaczeniach tekstów biblijnych na język ajnoski Jerozolima to "Yerusalem kotan", zaś Rzym – "Roma kotan".
Kotan.
Przeciętne "kotany" były niewielkimi i niezbyt ludnymi osadami. Według raportu na temat ludności ajnoskiej, sporządzonego w 1856 roku przez Takeshirō Matsuurę (1818–1888, badacza-wędrownika po wyspie Ezo (obecnie Hokkaido), który w latach 1845–1858 zbadał ją szczegółowo, statystyczny "kotan" zamieszkiwało 10 rodzin liczących w sumie 47 osób. 
Zgodnie z danymi na rok 1899, "kotan" Bettopo na wyspie Szumszu w archipelagu Kuryli składał się z 20 domostw oraz 6 spichlerzy i mieszkało w nim 40 osób, na wyspie Paramuszyr w "kotanie" o tej samej nazwie mieszkało 50 osób, zaś "kotan" na wyspie Rasszua liczył 8 domostw i 40 osób. Jeszcze w 1936 roku na Sachalinie istniały 32 "kotany", z czego 11 z nich liczyło już tylko jedno domostwo, choć "kotan" Shirahama na wschodnim wybrzeżu wyspy składał się 37 domostw zamieszkanych przez 171 osób.
"Kotany" budowano nad brzegiem mórz, rzadziej w głębi lądu (na Hokkaido około 30%, na Sachalinie znacznie mniej). O założeniu osady decydowała dostępność do wody pitnej – zawsze w pobliżu musiała znajdować się rzeka, strumień lub jezioro. Osady często przyjmowały nazwy pobliskich zbiorników wodnych. Innymi względami branymi pod uwagę przy lokacji "kotanu" było położenie względem terenów łowieckich i rybackich, zwłaszcza tarliska łososia. Wewnątrz osady nie było zwartej zabudowy, domy budowano w różnych miejscach, często nawet we wzajemnej odległości do kilkuset metrów. Odległości pomiędzy sąsiadującymi "kotanami" wynosiły zaledwie kilka kilometrów. Sąsiednie "kotany" często łączyły się w grupy korzystające ze wspólnych terenów łowieckich, praktykujące razem kult niedźwiedzia i najczęściej posiadające jednego wodza. Zazwyczaj taka grupa sąsiedzka wywodziła się od wspólnego przodka zwanego "ekasi itokpa".

</doc>
<doc id="2178826" url="https://pl.wikipedia.org/wiki?curid=2178826" title="Ulica Legionów w Tarnowskich Górach">
Ulica Legionów w Tarnowskich Górach

Ulica Legionów w Tarnowskich Górach – jedna z ważniejszych ulic Tarnowskich Gór.
Nazwa.
Do 1925 roku oraz w latach 1939–1945 ulica Legionów nosiła niemieckojęzyczną nazwę "Industriestraße", zaś po przejęciu miasta przez administrację polską obowiązującą w latach 1925–1939 nazwą była "ulica Przemysłowa". W latach 1945–1990 "ulica Feliksa Dzierżyńskiego", a od 1990 roku "ulica Legionów".
Przebieg.
Ulica rozpoczyna się na rondzie NSZZ „Solidarność” (przy dawnej miejskiej Bramie Gliwickiej) i biegnie w kierunku wschodnim. Kończy się po około 700 metrach na rondzie Franciszka Blachnickiego (na tzw. Krakowskim Przedmieściu). Jest to część drogi powiatowej klasy G o numerze 3275S powiatu tarnogórskiego. Stanowi (wraz z kard. S. Wyszyńskiego) południowy odcinek pierwszej, dziś wewnętrznej obwodnicy centrum miasta (północny odcinek to ul. Opolska–ul. Powstańców Śląskich–ul. Jana III Sobieskiego) odciążając ścisłe centrum miasta.
Oddziela dawne przedmieścia – Karłuszowiec i Lyszcze – od historycznego centrum Tarnowskich Gór.
Komunikacja.
Ulicą Legionów poprowadzona jest także komunikacja miejska, przykładowe linie: 80 (do Gliwic-Portu), 83 (do Zabrza-Goethego) i 191 (do Zbrosławic-Kościoła).
Budynki.
Przy ulicy Legionów znajduje się szereg zabytkowych obiektów:
Mieszkalnictwo.
Według danych Urzędu Stanu Cywilnego na dzień 31 grudnia 2022 roku przy ulicy Legionów zameldowane na pobyt stały były 304 osoby.

</doc>
<doc id="2178827" url="https://pl.wikipedia.org/wiki?curid=2178827" title="Deportivo Irapuato">
Deportivo Irapuato



</doc>
<doc id="2178830" url="https://pl.wikipedia.org/wiki?curid=2178830" title="Dwaj zgryźliwi tetrycy">
Dwaj zgryźliwi tetrycy

Dwaj zgryźliwi tetrycy (ang. "Grumpy Old Men") – amerykańska komedia z 1993 roku w reżyserii Donalda Petrie’ego. W 1995 roku powstała kontynuacja filmu "Jeszcze bardziej zgryźliwi tetrycy".
Fabuła.
W miasteczku w Minnesocie mieszkają John (Jack Lemmon) i Max (Walter Matthau). Mężczyźni kłócą się ze sobą od ponad 50 lat. Czas upływa im na wymianie złośliwości. Nikomu do tej pory nie udało się ich pogodzić. Gdy do miasta przybywa atrakcyjna wdowa, Ariel (Ann-Margret), starsi panowie rozpoczynają rywalizację o jej względy.
Wersja polska.
Wersja polska: Master Film
Reżyseria: Elżbieta Jeżewska
Dialogi: Elżbieta Kowalska
Udział wzięli:

</doc>
<doc id="2178832" url="https://pl.wikipedia.org/wiki?curid=2178832" title="Pictures of You">
Pictures of You

Pictures of You (z pol. "Twoje obrazy") − to pierwszy singel amerykańskiej grupy muzycznej The Last Goodnight. Wydany został 12 czerwca 2007, przez wytwórnię Virgin. Producentem piosenki był Jeff Blue. Singel odniósł duży komercyjny sukces (otrzymał dwie platyny). Dzięki popularności piosenki, zespół zaistniał na rynku muzycznym. Utwór wykorzystano w reklamie sieci Era, potem w serialu "Brothers &amp; Sisters". Piosenka znalazła się również w komedii romantycznej "Ghosts of Girlfriends Past".

</doc>
<doc id="2178833" url="https://pl.wikipedia.org/wiki?curid=2178833" title="CF Pachuca">
CF Pachuca

Club de Fútbol Pachuca – meksykański klub piłkarski z siedzibą w mieście Pachuca, stolicy stanu Hidalgo. Występuje w rozgrywkach Liga MX. Swoje domowe mecze rozgrywa na obiekcie Estadio Hidalgo.
Historia.
Klub założyli w roku 1892 angielscy górnicy z firmy Compañia Real del Monte de Pachuca. Pachuca jest najstarszym klubem piłkarskim w Meksyku. Początkowo piłkarze klubu trenowali tylko w wolnym czasie, gdy nie pracowali w kopalniach. Dnia 19 lipca 1907 założona została liga meksykańska Primera Liga Mexicana de Fútbol z klubami, które zostały założone wkrótce po Pachuce.
Trwająca w latach 1910 do 1912 rewolucja meksykańska zrujnowała także i futbol meksykański – w lidze pozostały tylko trzy zespoły, w tym Pachuca. Od roku 1917 do 1920 Pachuca była mistrzem ligi. Trenerem zespołu był wówczas brytyjski szkoleniowiec Alfred C. Crowle. Klub Pachuca nagle zniknął ze sceny, gdy większość jego graczy w latach 1920–1921 przeniosła się do stolicy kraju, miasta Meksyk. Upłynęło wiele lat, zanim klub pojawił się w drugiej lidze meksykańskiej.
W 1967 klub sięgnął po mistrzostwo drugiej ligi, awansując po bardzo długiej przerwie do najwyższej ligi kraju. Jednak zespół spisywał się słabo i już na początku lat 70. wrócił do drugiej ligi. "Tuzos" musieli czekać aż 19 lat na kolejny występ w pierwszej lidze w sezonie 1992/93, po którym znów spadli z ligi. W 1994 druga liga zmieniła swą nazwę z Segunda División na Primera División A. Pachuca decydującą walkę o pierwszą ligę przegrała z Atlético Celaya. W sezonie 1995/96 klub został mistrzem drugiej ligi meksykańskiej (Primera A), dzięki czemu wrócił do pierwszej ligi, skąd spadł ponownie.
Po tym jak Meksykański Związek Piłki Nożnej podzielił sezon na dwie części – zimową (turniej Invierno) i letnią (turniej Verano), Pachuca został mistrzem turnieju Invierno. Po pokonaniu filii zespołu Tigres UANL, Tigrillos, Pachuca po raz kolejny wróciła do pierwszej ligi.
W sezonie 1998/99 klub przełamał swą złą passę ciągłego spadania z pierwszej ligi tuż po awansie. Niewiele jednak brakowało, by i tym razem wrócił do drugiej ligi i dopiero pokonanie stołecznego Atlante na Estadio Azteca w obecności 30,000 widzów zapewniło utrzymanie się w lidze. Trenerem zespołu był w owym czasie Javier Aguirre.
W turnieju zimowym 1999 Pachuca pierwszy raz w historii zdobyła mistrzostwo Meksyku od czasu zaprowadzenia zawodowstwa. Pachuca w drugim meczu finałowym pokonała Cruz Azul. Javier Aguirre poprowadził zespół do niespodziewanego zwycięstwa, które ukoronował złoty gol argentyńskiego snajpera Alejandro Glarii, który zdobył bramkę wewnętrzną częścią uda. Aguirre w licznych wywiadach w czasie ćwierćfinału, a potem półfinału, powtarzał, że nie spodziewał się dojść aż tak daleko i musiał zrezygnować z zaplanowanych na ten okres wakacji. Dzięki temu sukcesowi klub został zaproszony do udziału w Copa Merconorte.
Dzięki ogromnemu wysiłkowi organizacyjnemu udało się utrzymać ok. 85% początkowego składu mistrzowskiego i w 2001 "Tuzos", ponownie pod wodzą Javiera Aguirre, dotarli do finału letniego turnieju (Verano). Na Estadio Corona w Torreón nie dali jednak rady drużynie Santos Laguna. W czasie trwania tego sezonu klub poniósł ciężką stratę, gdy dnia 29 stycznia 2001 zginął w wypadku samochodowym jeden z najwybitniejszych piłkarzy klubu – Pablo Hernán Gómez.
W końcu 2001 roku Javier Aguirre wybrany został przez Meksykański Związek Piłki Nożnej na trenera narodowej reprezentacji Meksyku, biorącej udział w eliminacjach do finałów Mistrzostwa Świata w Korei i Japonii. Nowym trenerem klubu został Alfredo Tena, który poprowadził drużynę w zimowym turnieju Invierno 2001. Drużyna dotarła do finału, gdzie zmierzyła się z Tigres UANL. Po meczu na Estadio Universitario klub świętował zdobycie kolejnego tytułu mistrza Meksyku.
W roku 2001 Pachuca była pierwszym klubem meksykańskim, który świętował stulecie swego istnienia. Dwa lata później klub sięgnął po kolejny tytuł mistrza, znów pokonując w finale Tigres UANL. W tym okresie trenerem drużyny był Víctor Manuel Vucetich. Powyższe sukcesy sprawiły, że klub Pachuca stał się jednym z bardziej cenionych klubów meksykańskich.
Po nieco słabszym okresie Pachuca wygrała turniej Clausura 2006 pokonując w finale San Luis. Był to pierwszy przypadek, kiedy Pachuca zdobyła mistrzostwo Meksyku na własnym stadionie. Zwycięstwo to dało prawo startu w Pucharze Mistrzów CONCACAF w roku 2007.
Rok 2006 przyniósł klubowi największy sukces w dziejach – Pachuca wygrała drugi pod względem rangi puchar południowoamerykański, Copa Sudamericana. Sukces ten, to jak dotąd jedno z największych osiągnięć klubowych w historii futbolu meksykańskiego.
Rywalizacje.
Największym rywalem klubu jest Tigres UANL.
Pachuca w 1996 roku awansowała do pierwszej ligi po wyeliminowaniu filii Tigres, Tigrillos. W pierwszej lidze Pachuca dwukrotnie pokonała Tigres w finale ligi na stadionie Estadio Universitario. To spowodowało, że kibice Tigres uważają Pachucę za swego największego wroga. Powyższa rywalizacja stała się jeszcze bardziej zawzięta po podpisaniu przez trenera José Trejo kontraktu z Tigres dzień po tym, jak Pachuca wygrała finał turnieju Clausura 2006. Pachuca określiła to jako „brak etyki” ze strony rywala.

</doc>
<doc id="2178835" url="https://pl.wikipedia.org/wiki?curid=2178835" title="Gmina Qeqqata">
Gmina Qeqqata

Qeqqata – jedna z czterech gmin Grenlandii utworzona 1 stycznia 2009 roku z gmin: Maniitsoq i Sisimiut. Gmina położona jest w zachodniej części wyspy. Jest drugą co do wielkości najmniejszą tego typu jednostką administracyjną na wyspie.
Populacja w styczniu 2010 roku wyniosła 9667 osób.

</doc>
<doc id="2178839" url="https://pl.wikipedia.org/wiki?curid=2178839" title="46 Dywizja Strzelecka (ZSRR)">
46 Dywizja Strzelecka (ZSRR)

46 Dywizja Strzelecka () – związek taktyczny piechoty Armii Czerwonej.
W czerwcu 1941 roku pod dowództwem płk. A.A. Fiłatowa w składzie 32 Korpusu Strzeleckiego, 16 Armii Odwodowej.
Struktura organizacyjna.
W jej skład wchodziły: 

</doc>
<doc id="2178841" url="https://pl.wikipedia.org/wiki?curid=2178841" title="Kurzweil Music Systems">
Kurzweil Music Systems

Kurzweil − amerykańska firma produkująca elektroniczne instrumenty muzyczne, założona w 1982 roku przez Raymonda Kurzweila. 
Produkty.
Przykładowe instrumenty produkowane przez Kurzweil Music Systems:
Syntezatory i stacje robocze:
Pianina i fortepiany:
Sprzęt studyjny:
Przykładowe technologie firmy Kurzweil:

</doc>
<doc id="2178842" url="https://pl.wikipedia.org/wiki?curid=2178842" title="Hrabstwo Quitman (Georgia)">
Hrabstwo Quitman (Georgia)

Hrabstwo Quitman (ang. "Quitman County") – hrabstwo w stanie Georgia w Stanach Zjednoczonych.
Geografia.
Według spisu z 2000 obszar całkowity hrabstwa obejmuje powierzchnię 160,92 mil2 (416,78 km2), z czego 151,54 mil2 (392,49 km2) stanowią lądy, a 9,38 mil2 (24,29 km2) stanowią wody. Według szacunków United States Census Bureau w roku 2009 miało 2 659 mieszkańców. Jego siedzibą administracyjną jest Georgetown.

</doc>
<doc id="2178843" url="https://pl.wikipedia.org/wiki?curid=2178843" title="Miejski Stadion Sportowy &quot;KSZO&quot;">
Miejski Stadion Sportowy &quot;KSZO&quot;



</doc>
<doc id="2178845" url="https://pl.wikipedia.org/wiki?curid=2178845" title="Stół komunijny">
Stół komunijny

Stół komunijny, także Stół Pański – specjalny stół, przy którym odprawiana jest liturgia Wieczerzy Pańskiej w większości kościołów protestanckich (z wyjątkiem luterańskiego, w którym zachowano ołtarz).
Podstawy teologiczne.
Zarys historyczno-doktrynalny.
Zastąpienie przez Reformację kamiennych ołtarzy prostymi drewnianymi stołami stanowić miało powrót do wzorców nowotestamentowych. Sprzeciw wobec obecności ołtarza w kościele był szczególnie podkreślany przez Reformację kalwińską, następnie przez purytanów, skąd przeniknął przez kręgi prezbiteriańskie i baptystyczne do dzisiejszego protestantyzmu. Argumentem przeciwko ołtarzom było przede wszystkim odrzucenie przez protestantów mszy jako ofiary przebłagalnej za grzechy. Kalwinizm rozpatruje Wieczerzę Pańską wyłącznie jako pamiątkę (anamnezę), podczas której Chrystus obecny jest prawdziwie, choć duchowo pośród wierzących, aby ich karmić w sposób rzeczywisty, choć niewidzialny, przy czym chleb i wino komunijne pozostają jedynie symbolami tej duchowej uczty – widzialnym, zewnętrznym potwierdzeniem dla wierzących niewidzialnej rzeczywistości. Sama zaś rzeczywistość dotyczy wyłącznie tych, którzy wierzą, a nie wszystkich uczestników sakramentu, niezależnie od ich osobistej wiary, jak stwierdza rzymskokatolicka zasada "ex opere operato".
W związku z odrzuceniem zarówno ofiarniczego charakteru mszy, jak i przemiany chleba i wina w ciało i krew Chrystusa (transsubstancjacji) oraz innych teorii sugerujących obecność ciała i krwi w elementach sakramentu (np. luterańskiej konsubstancjacji), kalwiniści i baptyści, a za nimi większość współczesnych protestantów zrezygnowała z wykorzystywania ołtarzy do liturgii sakramentalnej.
Biblijne założenia.
Protestanckie stanowisko opiera się na kilku założeniach odwołujących się do autorytetu Biblii:
1. Krzyż Chrystusa jest jedynym chrześcijańskim ołtarzem, a ofiara Chrystusa – jedyną chrześcijańską ofiarą. Jest ona w swym charakterze niepowtarzalna, zakończona i wystarczająca, co wyklucza jej powtarzanie, uobecnianie czy ponawianie:
2. Ofiara Chrystusa odbyła się jednorazowo:
3. Ofiara Chrystusa nie może być składana wiele razy od nowa:
4. Chrystus raz ukrzyżowany, nie jest nigdy więcej składany w ofierze:
5. Każda ofiara przebłagalna za grzechy wymaga przelania krwi, którego brak podczas sprawowania Wieczerzy Pańskiej:
6. Wzmianki o ołtarzach znajdujące się w Biblii dotyczą wyłącznie żydów i pochodzą z obrzędowych przykazań Starego Testamentu, które nie dotyczą chrześcijan. Biblia w odniesieniu do chrześcijańskiego sakramentu Wieczerzy używa wyrażenia "stół Pański", a nie "ołtarz Pański":
Księgi symboliczne.
Kościoły prezbiteriańskie, kongregacjonalne i baptystyczne wyraziły swoją wiarę wspólnie w księgach symbolicznych:
Położenie.
W tradycji kalwińskiej i baptystycznej centrum kościoła wyznacza ambona, stanowiąca symbol zwiastowanego Słowa Bożego. Znajduje to swoje odzwierciedlenie także w liturgice reformowanej, gdzie kulminacyjną częścią każdego nabożeństwa jest kazanie. Dlatego też, w przeciwieństwie do rzymskokatolickiej tradycji centralnego położenia ołtarza, stół komunijny bywa umieszczany w taki sposób, aby nie skupiał na sobie głównej uwagi uczestnika nabożeństwa, która powinna być skierowana na ambonę i głoszone z niej Słowo Boże. Aby uniknąć rozproszenia uwagi wiernych z ambony na pozostałe instrumenty liturgiczne, tradycja reformowana i baptystyczna dopracowała się następujących rozwiązań położenia stołu komunijnego:
Kościoły protestanckie spoza proweniencji kalwińskiej lub baptystycznej, które sferę kultu rozpatrywały raczej w myśl zasady normatywnej, niż regulacyjnej, położenie ambony względem stołu komunijnego uznawały zazwyczaj za adiaforę. Dlatego też w wielu kościołach metodystycznych oraz części ewangelikalnych wywodzących się z tej tradycji, stół komunijny może zajmować centralne miejsce w kościele, zaś kazalnica znajdować się z boku.
Charakterystyka i wystrój liturgiczny.
Stół komunijny jako charakterystyczny element architektury sakralnej kościołów ewangelicko-reformowanych, prezbiteriańskich, kongregacjonalnych, baptystycznych, adwentystycznych i ewangelikalnych, w przeciwieństwie do kamiennych ołtarzy, wykonany jest najczęściej z drewna, i w większości swoją stylistyką nawiązuje do ambony, chrzcielnicy, tablicy na numery pieśni oraz pustego krzyża, które wspólnie – w wykluczającej z użycia paramenty i sztukę sakralną tradycji kalwińskiej – tworzą jedyne elementy wystroju kościoła, zgodnie z zasadą regulacyjną nabożeństwa. Zazwyczaj, zamiast antepedium ołtarzowego, na frontowej ścianie stołu widnieje wyryty w drewnie wyjątek ze słów ustanowienia Wieczerzy Pańskiej: „To czyńcie na pamiątkę moją” (1 Kor 11,25), co podkreśla podstawowy cel tego sakramentu – „opowiadanie o śmierci Pańskiej” (w. 26) – czyli pamiątkę, anamnezę.
Najsurowsze tradycje purytańskie zakazywały nakrywania stołu jakąkolwiek tkaniną, gdyż to nasuwało skojarzenia z rzymskokatolickimi przepisami dotyczącymi liczby obrusów mających okryć ołtarz i ich kolejnego ułożenia. Nienakryte stoły komunijne do dziś przeważają w wystroju kościołów w post-purytańskich Stanach Zjednoczonych. W bardziej umiarkowanych prądach reformowanych i baptystycznych, w tym także w Polsce, zachowano jednak tradycję nakrywania stołu komunijnego prostym, białym obrusem, a nawet przykrywania elementów Wieczerzy Pańskiej serwetami. Podobnym tropem podążyły także kościoły spoza kalwińsko-baptystycznej proweniencji, w tym Kościół metodystyczny, adwentystyczny oraz większość polskich kościołów ewangelikalnych.
Na środku stołu komunijnego, zazwyczaj na specjalnym stojaku ustawiona jest Biblia (tzw. stołowa) w języku narodowym, otwarta i zwrócona w stronę zboru, nie zaś w stronę przewodniczącego lub przewodniczących nabożeństwu (pastora, czy starszych) odprawiających liturgię sakramentu zza stołu komunijnego. Dawniej, gdy w wielu kościołach reformowanych i baptystycznych zwykle nie wieszano krzyży na frontowej ścianie prezbiterium – gdyż ambona wyznaczająca centrum kościoła ustawiana była bliżej środka, a nawy z obwodu schodziły się w jej kierunku – krzyż ustawiano wówczas na stole komunijnym, zwykle za Biblią. Dzisiaj, z uwagi na najczęstsze położenie ambony i prezbiterium z przodu, a co za tym idzie – obecność krzyża ściennego, część kościołów zrezygnowała z dodatkowego ustawiania krzyża na stole komunijnym.
Użycie liturgiczne.
Początkowo Jan Kalwin postulował odprawianie liturgii wstępnej nabożeństwa obejmującej odczyt votum Adiutorium nostrum (Ps 124,8), spowiedź powszechną, zwiastowanie odpuszczenia grzechów i zborowe śpiewanie dekalogu, zza stołu komunijnego. Dopiero przystępując do właściwej liturgii Słowa kaznodzieja miał wchodzić na ambonę. Później Kalwin polecił kaznodziejom odprawiać całość nabożeństwa z ambony, wchodząc na nią już na początku nabożeństwa, zaś schodzić z niej wyłącznie na czas liturgii sakramentu Wieczerzy Pańskiej.
Z myśli i tradycji reformatora Huldrycha Zwinglego, który przywrócił chrześcijaństwu wspólnotowe rozumienie sakramentu Wieczerzy Pańskiej jako duchowego posiłku, jednoczącego przystępujących do niego w społeczność świętych, czyli "komunię", wywodzi się zwyczaj ustawiania krzeseł za stołem komunijnym. Został on szeroko rozpowszechniony w ruchu purytańskim, skąd zadomowił się w kościołach prezbiteriańskich, kongregacjonalnych i baptystycznych. Do dziś przetrwał on w wielu kościołach Stanów Zjednoczonych. Podczas nabożeństwa komunijnego, pastor schodzi z ambony i wchodzi za komunijny stół, zza którego odprawiana jest liturgia Wieczerzy Pańskiej. Po odmówieniu przez zbór Modlitwy Pańskiej, wysłuchaniu słów przestrogi o niegodnym spożywaniu sakramentu, a następnie słów ustanowienia Wieczerzy Pańskiej, pastor i starsi odmawiają modlitwy, najpierw o poświęcenie i pobłogosławienie dla chleba, następnie dla wina, po czym następuje połamanie chleba i prezentacja wina oraz zaproszenie zboru do uczestnictwa w Wieczerzy. Wierni kolejno przystępują do stołu Pańskiego, zasiadają przy ustawionych krzesłach i spożywają sakrament. Następnie wracają do swoich ławek.
Kościoły ewangelicko-reformowane na kontynencie, choć odrzuciły tradycyjną liturgię eucharystyczną, znaną z kościołów luterańskich (prefacja, sanctus, Agnus Dei) oraz usunęły z kościołów ołtarze, zachowały bardziej tradycyjną dystrybucję sakramentu. W Polsce, wierni nie zasiadają do stołu komunijnego, a Wieczerza Pańska jest im udzielana przed balaskami oraz przed a nie przy lub za stołem komunijnym.
W polskich kościołach ewangelikalnych, zazwyczaj jedynie kaznodzieja lub starsi korzystają ze stołu komunijnego, natomiast wierni przystępują do Wieczerzy Pańskiej w pozycji stojącej w ławkach.

</doc>
<doc id="2178848" url="https://pl.wikipedia.org/wiki?curid=2178848" title="Stół Pański">
Stół Pański



</doc>
<doc id="2178850" url="https://pl.wikipedia.org/wiki?curid=2178850" title="Świat Konsumenta">
Świat Konsumenta



</doc>
<doc id="2178851" url="https://pl.wikipedia.org/wiki?curid=2178851" title="Ambasadorowie Chin w Burundi">
Ambasadorowie Chin w Burundi

Chińska Republika Ludowa posiada w Republice Burundi swojego przedstawiciela w randze ambasadora od roku 1964.

</doc>
<doc id="2178854" url="https://pl.wikipedia.org/wiki?curid=2178854" title="Vüqar Nadirov">
Vüqar Nadirov

Vüqar Ərşad oğlu Nadirov (ur. 15 czerwca 1987 w Ağdam) − azerski piłkarz występujący na pozycji napastnika .
W reprezentacji Azerbejdżanu zadebiutował 18 lutego 2004 w towarzyskim meczu przeciwko reprezentacji Izraela na stadionie Ramat Gan.

</doc>
<doc id="2178855" url="https://pl.wikipedia.org/wiki?curid=2178855" title="Yamaha S90">
Yamaha S90

Yamaha S90 – syntezator firmy Yamaha produkowany od 2002 do 2005 roku. S90 bazuje na modelu Motif Classic. S90 należy do serii "S".
Modele serii "S".
Do serii "S" (stan na 10.12.2010) wchodzi 8 instrumentów:
Charakterystyka.
Modele S80, S30, S90, S90ES i S70/S90XS posiadają 4 suwaki, plus głośność. Wszystkie modele z serii "S", prócz S03, S30 i S70 posiadają 88 klawiszy ważonych - klawiaturę fortepianową. S03 i S30 posiadają 61 klawiszy, a S70XS posiada ich 76. Wszystkie modele, prócz S03 (wersja SL - od Silver) mają ciemny kolor obudowy. S90 posiada 384 brzmienia fabryczne i 44 zestawy perkusyjne. S70XS i S90XS mają 1024 brzmienia fabryczne i 64 zestawy perkusyjne, a dla użytkownika zostały 4 banki po 128 miejsc, oraz 32 perkusje.

</doc>
<doc id="2178860" url="https://pl.wikipedia.org/wiki?curid=2178860" title="Granica bułgarsko-północnomacedońska">
Granica bułgarsko-północnomacedońska

Granica bułgarsko-północnomacedońska – granica państwowa między Bułgarią a Macedonią Północną na odcinku 148 kilometrów.
Przebieg.
Początek granicy na północy – trójstyk granic Serbii, Macedonii Północnej i Bułgarii. Następnie biegnie w kierunku południowo-wschodnim przez przełęcze Wełbyżdski prochod (1193 m n.p.m.) i Dewe Bair (1192 m n.p.m.) na zachód od miejscowości Gjueszewo (BUL), szczyt Rujen (2256 m n.p.m.) w paśmie Osogowska Płanina. Dochodzi do przełęczy Delčevski Prohod (1302 m n.p.m.) w górach Włachina (na zachód od Błagojewgradu), przybiera tu kierunek południowy i biegnie przez Czengine kale (1744 m n.p.m.) w paśmie Maleszewska Płanina. Przecina pasmo Ograżden, następnie przecina rzekę Strumesznica (Złatarewo) i dochodzi do trójstyku granic Macedonii Północnej, Grecji i Bułgarii (góra Tumba 1880 m n.p.m.) w paśmie Bełasica.
Historia.
Granica powstała w 1991 roku po uzyskaniu przez Macedonię Północną niepodległości, która wcześniej była częścią Jugosławii jako republika związkowa.
Do tego czasu istniała od 1947 roku w identycznym przebiegu granica jugosłowiańsko-bułgarska.

</doc>
<doc id="2178861" url="https://pl.wikipedia.org/wiki?curid=2178861" title="Gwidon Langer">
Gwidon Langer



</doc>
<doc id="2178862" url="https://pl.wikipedia.org/wiki?curid=2178862" title="Notalgia paresthetica">
Notalgia paresthetica

Notalgia paresthetica – przewlekła neuropatia czuciowa, objawiająca się miejscowym świądem środkowej części pleców, zazwyczaj okolicy międzyłopatkowej w zakresie dermatomów T2-T6. Wtórnymi do świądu objawami są lichenifikacja i przebarwienie drapanego obszaru skóry. Etiologia schorzenia nie jest wyjaśniona. Schorzenie jako pierwszy opisał i nazwał rosyjski neurolog Michaił Astwacaturow w 1934 roku.

</doc>
<doc id="2178864" url="https://pl.wikipedia.org/wiki?curid=2178864" title="Ambasadorowie Chin w Rwandzie">
Ambasadorowie Chin w Rwandzie

Chińska Republika Ludowa posiada w Republice Rwandy swojego przedstawiciela w randze ambasadora od 1972 roku.

</doc>
<doc id="2178867" url="https://pl.wikipedia.org/wiki?curid=2178867" title="Hrabstwo Moody">
Hrabstwo Moody

Hrabstwo Moody (ang. "Moody County") – hrabstwo w stanie Dakota Południowa w Stanach Zjednoczonych. Obszar całkowity hrabstwa obejmuje powierzchnię 521,10 mil² (1349,64 km²). Według szacunków United States Census Bureau w roku 2009 miało 6375 mieszkańców.
Hrabstwo powstało w 1873 roku. Na jego terenie znajdują się następujące gminy (townships): Alliance, Blinsmon, Clare, Enterprise, Fremont, Grovena, Lone Rock, Lynn, Riverview, Union.

</doc>
<doc id="2178869" url="https://pl.wikipedia.org/wiki?curid=2178869" title="Thomas Brushfield">
Thomas Brushfield

Thomas Brushfield (ur. 1858, zm. 17 maja 1937) – angielski lekarz psychiatra. Zajmował się przede wszystkim niepełnosprawnością intelektualną. Na jego cześć nazwano opisane przez niego plamki Brushfielda. Od 1914 do 1927 kierował Fountain Hospital for Imbeciles w Tooting.

</doc>
<doc id="2178871" url="https://pl.wikipedia.org/wiki?curid=2178871" title="Japonista">
Japonista



</doc>
<doc id="2178872" url="https://pl.wikipedia.org/wiki?curid=2178872" title="CF Monterrey">
CF Monterrey

Club de Fútbol Monterrey Rayados – meksykański klub piłkarski z siedzibą w mieście Monterrey, stolicy stanu Nuevo León. Występuje w rozgrywkach Liga MX. Swoje domowe mecze rozgrywa na obiekcie Estadio BBVA.
Historia.
Pod koniec II wojny światowej grupa przedsiębiorców przemysłowych, na której czele stali Ramón Cárdenas Coronado, Enrique Ayala Medina, Paul C. Probert, Rogelio Cantú Gómez i Miguel Margáín Zozaya, postanowiła założyć zespół Club de Fútbol Monterrey, który w pierwszych latach swego istnienia rozgrywał mecze na stadionie Estadio Parque de Béisbol Cuauhtémoc. W swoim pierwszym zawodowym spotkaniu Monterrey wygrał 19 sierpnia 1945 roku z miejscowym klubem San Sebastián de León, a zwycięskiego gola zdobył José „Che” Gómez.
W roku 1986 Rayados pierwszy raz zdobyli tytuł mistrza Meksyku wygrywając 1 marca w finale z Tampico Madero 3:2 (na stadionie Estadio Tecnológico). Bramki zdobyli: Brazylijczyk Reinaldo Güeldini, oraz Francisco Javier „Abuelo” Cruz, który jednocześnie został królem strzelców.
Swój drugi tytuł mistrza Meksyku klub wywalczył podczas turnieju Clausura w roku 2003, kiedy to w finale pokonał klub Monarcas Morelia.
Trzecie trofeum mistrzowski Rayados zdobyli jesienią 2009, natomiast czwarte rok później.
Głównym sponsorem klubu jest największy koncern piwowarski w Meksyku FEMSA. Największym derbowym rywalem klubu jest Tigres UANL, a mecze z udziałem tych drużyn zwane są Clásico Regiomontano.

</doc>
<doc id="2178874" url="https://pl.wikipedia.org/wiki?curid=2178874" title="Carlos Adriano de Souza Vieira">
Carlos Adriano de Souza Vieira



</doc>
<doc id="2178878" url="https://pl.wikipedia.org/wiki?curid=2178878" title="Huang Shixie">
Huang Shixie

Huang Shixie () – chiński dyplomata.
Pierwszy ambasador Chińskiej Republiki Ludowej w Republice Rwandy. Pełnił tę funkcję między czerwcem 1972 a sierpniem 1977 roku. Był także ambasadorem w Jordańskim Królestwie Haszymidzkim między czerwcem 1982 a majem 1985.

</doc>
<doc id="2178880" url="https://pl.wikipedia.org/wiki?curid=2178880" title="Pesäpallo">
Pesäpallo

Pesäpallo ([]; od fin. "pesä" – gniazdo, "pallo" – piłka; skrótowo "pesis"; szw. "boboll"; zwana też "fińskim baseballem") – sportowa gra zespołowa podobna do baseballu, popularna zwłaszcza w Finlandii, gdzie uznawana jest za narodową dyscyplinę sportu.
Wstęp.
Istotą gry w "pesäpallo" jest uderzenie specjalnym kijem podrzuconej przez przeciwnika piłki w taki sposób, by dać sobie (oraz ewentualnie innym członkom swojej drużyny) czas na przebiegnięcie dystansu pomiędzy kolejnymi bazami (gniazdami). Drużyna przeciwna usiłuje w tym czasie przejąć podbitą piłkę i wyeliminować biegnących graczy z gry. Za przebiegnięcie określonej trasy przyznawane są punkty, których zdobywanie przybliża drużynę do zwycięstwa. Pomimo tego, iż istota gry jest w zasadzie identyczna jak w baseballu, szczegółowe zasady gry w "pesäpallo" istotnie różnią się od zasad gry w baseball. W szczególności w "pesäpallo" duże znaczenie ma kierunek i precyzja uderzenia piłki kijem, a nie tylko odległość, na jaką piłka zostaje odbita.
"Pesäpallo" zostało stworzone w 2. dekadzie XX wieku przez fińskiego sportowca i innowatora Lauriego "Tahko" Pihkalę, który obserwując w Stanach Zjednoczonych rozgrywki baseballu uznał je za mało ciekawe. Pragnąc stworzyć grę o większej złożoności taktycznej, poświęcił kilka lat na szlifowanie nowych zasad. Pierwsze, testowe jeszcze spotkanie "pesäpallo" rozegrano 14 listopada 1920 r. w Helsinkach, pomiędzy drużynami dwóch jednostek wojskowych. W roku 1922 opublikowano pierwsze oficjalne reguły gry i rozpoczęto oficjalne rozgrywki. Na letnich igrzyskach olimpijskich w Helsinkach w roku 1952 "pesäpallo" było jedną z dyscyplin pokazowych.
Obecnie "pesäpallo" zyskało również pewną popularność poza Finlandią, między innymi w Szwecji, Niemczech, Estonii, Japonii, Szwajcarii, Anglii, Australii oraz Kanadzie. W Finlandii działa kilka poziomów ligi w różnych grupach wiekowych, z których najwyższym poziomem jest liga "Superpesis", rozgrywana corocznie w sezonie letnim. Na poziomie międzynarodowym rozgrywane są regularnie mistrzostwa świata z udziałem kilku państw. Ostatnie, siódme mistrzostwa świata odbyły się w roku 2012 w Gold Coast w Australii.
Streszczenie reguł gry.
Mecz "pesäpallo" składa się zasadniczo z dwóch identycznie rozgrywanych "odcinków" (fin. "jakso"). Każdy z odcinków składa się z ustalonej liczby "par kolejek" (fin. "vuoropari"); w rozgrywkach seniorów rozgrywa się 4 pary kolejek w odcinku, w rozgrywkach juniorskich może być ich mniej. W ramach każdej pary kolejek rozgrywa się dwie "kolejki" (fin. "vuoro") – w pierwszej z nich drużyna A atakuje, a drużyna B broni, w drugiej kolejce drużyny zamieniają się rolami. Drużyna zdobywa punkty wyłącznie w czasie swojej kolejki "wewnętrznej" (fin. "sisävuoro"), czyli w ataku. W kolejce "zewnętrznej" (fin. "ulkovuoro"), czyli obronnej, drużyna usiłuje przeszkodzić drużynie przeciwnej w zdobywaniu punktów. Drużyna, która po zakończeniu ustalonej liczby par kolejek ma więcej punktów, zostaje zwycięzcą odcinka. W wypadkach kiedy drużyna o mniejszej liczbie punktów nie ma już w perspektywie kolejek w ataku (a więc nie ma szansy zdobyć kolejnych punktów), odcinek kończy się przed czasem. Drużyna, która wygra obydwa odcinki zostaje zwycięzcą spotkania. Jeżeli po rozegraniu dwóch odcinków obie drużyny wygrały po jednym odcinku, to rozgrywana jest dodatkowa para kolejek z bardzo nieznacznie zmodyfikowanymi zasadami. W przypadku gdy dodatkowa para kolejek również zakończy się remisem, rozgrywany jest specyficzny konkurs uderzeń, co do idei analogiczny do konkursu rzutów karnych w piłce nożnej.
Boisko.
Boisko do gry w "pesäpallo" jest placem w kształcie prostokąta przechodzącego w trójkąt równoramienny wzdłuż jednego z krótszych boków. Pole gry dla mężczyzn powinno mieć w sumie około 104 m długości i 36 m szerokości (prostokąta i podstawy trójkąta). Pola dla kobiet i juniorów mogą być mniejsze.
Przy wierzchołku trójkąta zlokalizowane jest tzw. "gniazdo domowe" (fin. "kotipesä", analog "home base" w baseballu). Trzy pozostałe "gniazda" (fin. "pesä"), ponumerowane od 1 do 3, zlokalizowane są w obrębie pola gry, przy jego krawędziach. Wszystkie gniazda mają formę wycinków koła, niewielkich w stosunku do rozmiarów całego pola gry. Najczęściej są to po prostu półkola. 
Pomiędzy kolejnymi gniazdami wytyczone są ścieżki, po których mają przemieszczać się zawodnicy atakujący: od gniazda domowego do gniazda nr 1, następnie dalej do gniazd nr 2 i nr 3, wreszcie z powrotem do gniazda domowego. Ścieżki nie mają określonej szerokości, są tylko liniami wzdłuż których gracze przemieszczają się najkrótszą drogą od gniazda do gniazda; ostatni z etapów (fin. "kotipolku") jest linią łamaną (mniej więcej w 1/3 dystansu znajduje się chorągiewka, którą trzeba obiegać od zewnętrznej strony). 
Każde z gniazd posiada dodatkowo przylegającą do niego "strefę rezerwową" (fin. "vara-alue"), której kształt i rozmiary są różne dla poszczególnych gniazd. Strefa rezerwowa co do zasady rozciąga się na przedłużeniu ścieżki biegowej do danego gniazda. 
Geometryczny wierzchołek trójkąta wchodzącego w skład pola gry znajduje się wewnątrz gniazda domowego, ale nie w środku geometrycznym tworzącego je półkola. Średnica półkola odcina więc z trójkąta kawałek wierzchołka. Linia zawierająca tę średnicę (równoległa do podstawy trójkąta) zwana jest "granicą domową" (fin. "kotiraja"). Obszar po stronie boiska od granicy domowej zwany jest "stroną boiska" (fin. "kenttäpuoli"), zaś obszar po przeciwnej stronie "stroną domową" (fin. "kotipuoli"). Tuż przy geometrycznym środku trójkąta, w ramach gniazda domowego, znajduje się tzw. "talerz podania" (fin. "syöttölautanen") – lekko podniesiony biały dysk o średnicy 60 cm. Tzw. "łuk przedni" (fin. "etukaari") odcina koliście niewielki fragment wierzchołka trójkąta boiska po stronie boiska. Wraz z ramionami trójkąta i granicą domową wyznacza on niewielki obszar przylegający do gniazda domowego po stronie boiska.
Drużyny.
Drużyna składa się z 12 graczy i do dwóch "kierowników gry" (fin. "pelinjohtaja"); najczęściej kierownik gry jest jeden. Dodatkowo do gry może zostać zgłoszonych do 6 rezerwowych, którzy mogą zastępować graczy, którzy ulegli uniemożliwiającej dalszą grę kontuzji.
W czasie kolejki obronnej w aktywnej grze uczestniczy wybranych 9 graczy. Pozostali nie biorą w niej udziału, choć jeden z nich ma prawo pomagać kierownikowi gry w kierowaniu obroną przekazując informacje aktywnie grającym partnerom.
W czasie kolejki ataku wybranym 9 graczom przypisuje się kolejne numery 1-9. Stanowią one kolejność, w jakiej gracze będą podchodzili do próby odbicia piłki. Pozostałych 3 graczy to tzw. "dżokerzy" (fin. "jokerit"), którzy mogą na polecenie kierownika gry podejść do próby odbicia poza kolejnością.
Szczególną rolę pełni w drużynie kierownik gry. Jego zadaniem jest nieustanne obserwowanie pola gry, sugerowanie graczom optymalnych rozwiązań taktycznych oraz posyłanie dżokerów do danego odbicia. Kierownik gry jest też obok kapitana drużyny jedynym jej członkiem uprawnionym do rozmowy z sędzią. Charakterystycznym narzędziem pracy kierownika jest kolorowy wachlarz służący do podawania drużynie umówionych sygnałów.
Rozgrywka kolejki.
Ośmiu graczy drużyny broniącej rozstawia się według swojego uznania po polu gry. Dziewiąty gracz staje w gnieździe domowym i zajmuje się m.in. podrzucaniem piłki do odbicia.
Gracze drużyny atakującej podchodzą kolejno do próby uderzenia, zasadniczo według ustalonej wcześniej kolejności, chyba że podchodzący jest dżokerem i podchodzi poza kolejnością. Każdemu z wchodzących zawodników przysługują 3 próby odbicia (poprawnie) podrzuconej piłki. Gracz podrzucający podrzuca piłkę pionowo do góry co najmniej na pewną ustaloną wysokość, tak żeby piłka w przypadku braku próby odbicia spadła na talerz podania. Jeżeli próba odbicia nie zostaje podjęta, a piłka była podrzucona poprawnie, to zawodnik odbijający traci jedną ze swoich 3 prób. Jeżeli próba zostaje podjęta, to zakłada się, że podrzucenie było poprawne. Dalszy przebieg gry zależy od poprawności odbicia. Jeżeli odbicie jest niepoprawne (np. piłka trafia w aut), to zawodnik odbijający traci próbę i wszyscy zawodnicy drużyny atakującej powracają na pozycje sprzed uderzenia. Jeżeli odbicie jest poprawne, to odbijający gracz ma prawo rzucić kij i biec w kierunku 1. gniazda. Również gracze zajmujący obecnie gniazda w polu mogą się po takim uderzeniu przemieszczać do kolejnych gniazd. Jeżeli pomimo poprawnego uderzenia, uderzający nie zdecyduje się biec do 1. gniazda, to traci próbę. Uderzający, który w pierwszych dwóch próbach nie mógł lub nie zdecydował się biec, musi w 3 próbie wykonać poprawne uderzenie i dobiec do 1. gniazda. W przeciwnym razie ulega spaleniu (patrz niżej). Z tego też powodu gracze w 3. próbie często podnoszą piłkę uderzeniem wysoko w górę. Dzięki temu zapewniają sobie czas na dobiegnięcie do 1. gniazda. Drużyna broniąca najczęściej łapie taką piłkę w powietrzu, co eliminuje odbijającego z dalszej gry bez punktów, ale nie oznacza kosztownego dla drużyny atakującej spalenia.
Odbicie piłki jest zazwyczaj poprawne jeżeli piłka po odbiciu po raz pierwszy dotyka ziemi w obrębie obszaru ograniczanego przez krawędzie prostokąta/trójkąta pola gry oraz przez łuk przedni. Innymi słowy odbicie bardzo krótkie, trafiające tuż za granicę domową, ale przed łuk przedni, nie jest uznawane, podobnie jak odbicia wychodzące poza dalsze granice pola. Jeżeli zawodnik drużyny broniącej dotknie piłki nim dotknie ona ziemi, to odbicie również uznawane jest za poprawne. Odbicie może być natomiast niepoprawne z kilku innych, rzadziej występujących przyczyn, takich jak podwójne uderzenie kijem czy wypuszczenie kija z ręki przez uderzającego.
Zawodnik atakujący, który po poprawnym odbiciu piłki zdecyduje się opuścić gniazdo domowe musi dobiec do 1. gniazda lub do jego strefy rezerwowej zanim w 1. gnieździe znajdzie się zawodnik broniący będący w posiadaniu piłki. Innymi słowy zawodnicy broniący dążą do jak najszybszego przejęcia odbitej piłki i dostarczenia jej (najczęściej podaniem) do gracza broniącego znajdującego się w gnieździe lub blisko niego. Jeżeli zawodnik atakujący z powodzeniem dobiegnie do gniazda, lub do jego strefy rezerwowej, zanim drużyna broniąca dostarczy piłkę do tego gniazda, to zawodnikowi temu udało się z powodzeniem przemieścić i uzyskał tzw. "bezpieczeństwo" w danym gnieździe. Zawodnik ten ma prawo próbować przemieszczać się do kolejnego gniazda od razu, lub też kiedy kolejny zawodnik odbijający wykona poprawne odbicie piłki. Przemieszczanie się do kolejnych gniazd odbywa się tak samo, jak przemieszczanie się do 1. gniazda, z tym że odbijającym może być inny zawodnik. Jedno gniazdo może jednak dać bezpieczeństwo tylko jednemu atakującemu. Zajmujący dane gniazdo zawodnik zmuszony jest więc je opuścić i próbować dostać się do następnego, kiedy do zajmowanego przez niego gniazda zacznie zmierzać inny zawodnik. Zawodnik atakujący ma prawo w czasie jednego odbicia pokonać dwa lub więcej odcinki pomiędzy gniazdami, o ile ma na to czas. Musi jednak zaliczać gniazda we właściwej kolejności i uzyskać bezpieczeństwo w każdym z gniazd które mija.
Zawodnik atakujący, który zdoła przemieszczając się w ten sposób obiec całą trasę (powrócić do gniazda domowego), zalicza tzw. "bieg" (fin. "juoksu") i zdobywa punkt dla swojej drużyny. Dodatkowo zawodnik, który zdoła bezpośrednio po własnym poprawnym uderzeniu dotrzeć do 3. gniazda (poprzez 1. i 2. gniazdo) zalicza tzw. "rundę honorową" (fin. "kunniajuoksu" – odpowiednik "home run" w baseballu) i zdobywa punkt. Zawodnik ten ma prawo pozostać w 3. gnieździe i próbować zdobyć kolejny punkt (za zwykły bieg), podczas kolejnego odbicia.
Zawodnik który opuścił gniazdo, w którym miał bezpieczeństwo, ale nie dotarł na czas do kolejnego gniazda ulega "spaleniu" i opuszcza plac gry. Trzecie spalenie w danej kolejce kończy kolejkę ataku danej drużyny. Kolejka może też ulec zakończeniu przed osiągnięciem trzeciego spalenia jeżeli wszyscy gracze drużyny atakującej (wliczając w to dżokerów) zaliczyli już swoje próby odbicia, a drużyna nie zdobyła w tej kolejce dwóch lub więcej punktów. Jeżeli drużynie uda się zdobyć 2 lub więcej punkty, to ma prawo kontynuować kolejkę. W takim wypadku gracze drużyny atakującej ponownie podchodzą do odbicia w tej samej ustalonej kolejności. Jeżeli i w tym obrocie nie nastąpi trzecie spalenie, a drużyna znowu zdobędzie 2 lub więcej punkty, to cykl zaczyna się po raz trzeci, itd. Teoretycznie więc kolejka może trwać w nieskończoność, choć w praktyce wcześniej czy później drużynie broniącej udaje się zakończyć kolejkę ataku swoich przeciwników. Zdobycie 2 punktów i rozpoczęcie cyklu odbić od nowa nie zeruje licznika spaleń w kolejce.
Jeżeli po odbiciu piłki przez atakującego zawodnicy drużyny broniącej złapią piłkę w powietrzu (zanim dotknie ona ziemi po odbiciu), to odbicie kończy się tzw. "przechwytem" (fin. "koppi"). Po przechwycie wszyscy gracze drużyny atakującej (również ci mający bezpieczeństwo w którymś z gniazd) muszą opuścić plac i odnoszą tzw. "ranę" (fin. "haava"). Gracze niemający bezpieczeństwa przy przechwycie mogą ulec spaleniu. Zawodnik łapiący piłkę w powietrzu może też natychmiast po złapaniu odbić ją od ziemi. W takim wypadku dalsza rozgrywka przebiega tak jakby przechwytu nie było (to może dać drużynie broniącej możliwość spalenia zawodnika atakującego w kolejnej kolejce).
Gracz drużyny atakującej, który ma bezpieczeństwo w gnieździe A i przygotowuje się (potencjalnie) do przebiegnięcia do kolejnego gniazda B, ma prawo przed uderzeniem wysunąć się z gniazda A dowolnie daleko w kierunku gniazda B. Jednakże gracz podrzucający piłkę może w dowolnej chwili zamiast podrzucenia piłki do odbicia, rzucić ją do partnera z pola, np. znajdującego się w gnieździe A. Gracz drużyny atakującej, który wysunął się z gniazda A, musi do niego powrócić zanim gracz drużyny broniącej otrzyma w tym gnieździe podaną przez podrzucającego piłkę; w przeciwnym razie ulega spaleniu. Mechanizm ten w praktyce ogranicza dystans, na jaki gracz atakujący może się bezpiecznie wysunąć z gniazda nie ryzykując bycia złapanym poza nim.
Graczowi drużyny atakującej może też zostać przyznane prawo swobodnego przemieszczenia się do następnego gniazda. Najczęstszym powodem tego jest ustalona liczba niepoprawnych podrzuceń piłki przez gracza podrzucającego.
Poprawnie odbita piłka jest w grze dopóki nie zostanie przejęta przez drużynę broniącą i dostarczona do gniazda domowego. Zasada ta jest rozumiana bardzo dosłownie. Jeżeli piłka po dotknięciu ziemi w ramach pola gry wypadnie na przykład za ogrodzenie, w krzaki, czy do pobliskiego rowu, to zawodnik drużyny broniącej podąża za nią i usiłuje ją znaleźć i dostarczyć na pole gry. Często oczywiście zajmuje to tak dużo czasu, że wszyscy mogący biec gracze drużyny atakującej zdążą zakończyć swoje biegi. W takiej sytuacji dostarczenie piłki z powrotem na pole gry staje się bezprzedmiotowe. Uderzający starają się więc wykonać w miarę możliwości takie uderzenie, żeby było ono poprawne, a piłka niezłapana oddaliła się maksymalnie daleko.
Pozostałe zasady.
Regulamin gry w "pesäpallo" określa również m.in. rozmiary i cechy piłki oraz kija używanych do gry, stroje i ubiór ochronny zawodników i sędziów, rodzaje możliwych przewinień oraz kar jak również zawiera różne inne reguły związane z protokołowaniem meczu czy organizacją miejsca dla publiczności. Wreszcie regulamin zawiera szereg szczegółowych reguł postępowania w różnych sytuacjach (często nietypowych), które nie zmieniają zasadniczo opisanego powyżej przebiegu gry.

</doc>
<doc id="2178881" url="https://pl.wikipedia.org/wiki?curid=2178881" title="Stay Beautiful">
Stay Beautiful

Stay Beautiful (z pol. "Zostań piękną") - to drugi singel amerykańskiej grupy muzycznej The Last Goodnight. Wydany został 31 marca 2008, przez wytwórnię Virgin. Producentem piosenki był Jeff Blue.

</doc>
<doc id="2178882" url="https://pl.wikipedia.org/wiki?curid=2178882" title="San Luis FC">
San Luis FC

San Luis Fútbol Club – nieistniejący już meksykański klub piłkarski z siedzibą w mieście San Luis Potosí, w stanie San Luis Potosí. Funkcjonował w latach 1957–1961, 1970–1977 i 1993–2013 występując na pierwszym i drugim szczeblu rozgrywek – Liga MX i Ascenso MX. Swoje domowe mecze rozgrywał na obiekcie Estadio Alfonso Lastras Ramírez.
Historia.
Klub San Luis założony został 23 września 1957 roku. W sezonie 1970/71 zespół wygrał drugą ligę i po raz pierwszy w swej historii awansował do najwyższej klasy rozgrywkowej w Meksyku (Primera División). Po trzech niezbyt udanych sezonach drużyna spadła do drugiej ligi w sezonie 1973/74. W sezonie 1975/76 San Luis ponownie zdobył mistrzostwo II ligi, pokonując w finale klub Club Celaya, co dało drugi w historii awans do I ligi. Kłopoty finansowe sprawiły, że po sezonie 1976/77 (w którym San Luis dotarł do ćwierćfinału play–off) klub sprzedał swoje miejsce w Primera División klubowi Tampico Madero. Klub San Luis zawiesił swoją działalność na dłuższy czas.
San Luis został reaktywowany w 1999 roku, a w 2001 drużynę zakupiła firma Televisa. Zespółstał się filią pierwszoligowego zespołu Club América. Wkrótce San Luis awansował do drugiej ligi, a w sezonie 2001/02 do pierwszej ligi. W pierwszej lidze jak za dawnych lat klub spisywał się przeciętnie i po słabym sezonie 2003/04 spadł do Primera A.
Po krótkiej absencji klub pod wodzą trenera Carlosa Reinoso wrócił do najwyższej klasy rozgrywkowej. W sezonie 2005/06 San Luis znalazł się w bardzo trudnej sytuacji i niewiele brakowało, by po roku gry w pierwszej lidze znów znalazł się w drugiej lidze. Klub szczęśliwie tego uniknął, zyskując sobie miano ""Equipo de la Buena Suerte" ("Szczęśliwa Drużyna")". Od tego momentu firma Televisa posiadała w najwyższej lidze Meksyku trzy kluby - obok San Luis były to: América i Necaxa. Z tego powodu kluby te nazywane są "braćmi", przy czym San Luis z powodu znacznie mniejszych sukcesów na koncie zwany jest "młodszym bratem".
San Luis znany jest także ze swych gorących kibiców zwanych "La Guerrilla", należących do najbardziej oddanych kibiców w Meksyku, wspierających swój klub bez względu na osiągane wyniki. 
San Luis zajął 5 miejsce w Apertura 2007 oraz 4 miejsce w Clausura 2008 i zakwalifikował się do turnieju Copa Sudamericana 2008. W pierwszej rundzie San Luis wyeliminował ekwadorski klub Deportivo Quito, wygrywając u siebie 3:1 i przegrywając wyjazdowy mecz 2:3. W następnej rundzie San Luis trafił na groźniejszego rywala - argentyński zespół Argentinos Juniors. U siebie drużyna meksykańska wygrała 2:1, jednak w Buenos Aires przegrała 0:2 i zakończyła swój pierwszy występ w południowoamerykańskich pucharach.
W maju 2013 klub został rozwiązany – przeniósł się do miasta Tuxtla Gutiérrez, zmieniając nazwę na Chiapas FC. Jego następcą został Atlético San Luis.

</doc>
<doc id="2178890" url="https://pl.wikipedia.org/wiki?curid=2178890" title="Hrabstwo Pennington (Dakota Południowa)">
Hrabstwo Pennington (Dakota Południowa)

Hrabstwo Pennington (ang. "Pennington County") – hrabstwo w stanie Dakota Południowa w Stanach Zjednoczonych. Obszar całkowity hrabstwa obejmuje powierzchnię 2784,31 mil² (7211,33 km²). Według szacunków United States Census Bureau w roku 2009 miało 100 850 mieszkańców.
Hrabstwo powstało w 1875 roku. Na jego terenie znajdują się następujące gminy (townships): Ash, Castle Butte, Cedar Butte, Conata, Crooked Creek, Flat Butte, Imlay, Lake Creek, Lake Flat, Lake Hill, Owanka, Peno, Rainy Creek/Cheyenne, Scenic, Shyne, Sunnyside.

</doc>
<doc id="2178891" url="https://pl.wikipedia.org/wiki?curid=2178891" title="Edukacja dla bezpieczeństwa">
Edukacja dla bezpieczeństwa

Edukacja dla bezpieczeństwa (EDB) – przedmiot uczony w polskich szkołach ponadgimnazjalnych i szkole podstawowej (od 2018). Został wprowadzony od 1 września 2009 roku jako jedna godzina na tydzień w roku szkolnym w gimnazjum, a od 1 września 2012 obowiązuje w tym samym wymiarze w szkole ponadgimnazjalnej. EdB zastąpiła całkowicie przysposobienie obronne, które (według „starej” podstawy programowej) było prowadzone dwie godziny na tydzień w szkole średniej. Zakres nauczania obejmuje szeroko pojętą obronę cywilną, metody ochrony przed różnymi zagrożeniami i przygotowanie do postępowania w wypadku katastrof. Podczas nauki uczniowie są także szkoleni w udzielaniu pierwszej pomocy.
Wraz z wprowadzeniem nowej podstawy programowej od 1 września 2017 roku, Edukacja dla bezpieczeństwa została wprowadzona do szkół podstawowych. Od 2018 nauczana jest w klasie VIII w wymiarze jednej lekcji tygodniowo.

</doc>
<doc id="2178892" url="https://pl.wikipedia.org/wiki?curid=2178892" title="Ambasadorowie Chin w Jordanii">
Ambasadorowie Chin w Jordanii

Chińska Republika Ludowa posiada swojego przedstawiciela w randze ambasadora w Jordańskim Królestwie Haszymidzkim od roku 1977.

</doc>
<doc id="2178893" url="https://pl.wikipedia.org/wiki?curid=2178893" title="Wetterzeube">
Wetterzeube

Wetterzeube – miejscowość i gmina w Niemczech, w kraju związkowym Saksonia-Anhalt, w powiecie Burgenland, wchodzi w skład gminy związkowej Droyßiger-Zeitzer Forst.
1 stycznia 2010 do Wetterzeube przyłączono dwie gminy: Breitenbach oraz Haynsburg.

</doc>
<doc id="2178896" url="https://pl.wikipedia.org/wiki?curid=2178896" title="Hrabstwo Newton (Georgia)">
Hrabstwo Newton (Georgia)

Hrabstwo Newton (ang. "Newton County") – hrabstwo w stanie Georgia w Stanach Zjednoczonych. Należy do obszaru metropolitalnego Atlanty.
Geografia.
Według spisu z 2000 obszar całkowity hrabstwa obejmuje powierzchnię 279,19 mil2 (723,1 km2), z czego 276,43 mil2 (715,95 km2) stanowią lądy, a 2,76 mil2 (7,15 km2) stanowią wody. Według szacunków United States Census Bureau w roku 2009 miało 99 944 mieszkańców. Jego siedzibą administracyjną jest Covington.
Demografia.
Według spisu w 2020 roku liczy 112,5 tys. mieszkańców, co oznacza wzrost o 12,5% od poprzedniego spisu z roku 2010. Według danych z 2020 roku, 48,1% populacji stanowili biali (45% nie licząc Latynosów), następnie 45,9% to byli czarnoskórzy lub Afroamerykanie, 2,7% było rasy mieszanej, 1,2% Azjaci, 0,28% to rdzenna ludność Ameryki i 0,07% pochodziło z wysp Pacyfiku. Latynosi stanowili 5,8% populacji.
Poza osobami pochodzenia afroamerykańskiego, do największych grup należały osoby pochodzenia „amerykańskiego” (14,8%), irlandzkiego (5,5%), angielskiego (5%), niemieckiego (3,6%), meksykańskiego (2,9%) i jamajskiego (2,9%).
Polityka.
W wyborach prezydenckich w 2020 roku, 54,9% głosów otrzymał Joe Biden i 44% przypadło dla Donalda Trumpa.

</doc>
<doc id="2178898" url="https://pl.wikipedia.org/wiki?curid=2178898" title="Breitenbach">
Breitenbach



</doc>
<doc id="2178899" url="https://pl.wikipedia.org/wiki?curid=2178899" title="Hrabstwo Perkins (Dakota Południowa)">
Hrabstwo Perkins (Dakota Południowa)

Hrabstwo Perkins (ang. "Perkins County") – hrabstwo w stanie Dakota Południowa w Stanach Zjednoczonych. Obszar całkowity hrabstwa obejmuje powierzchnię 2890,71 mil² (7486,9 km²). Według szacunków United States Census Bureau w roku 2009 miało 2869 mieszkańców.
Hrabstwo powstało w 1909 roku. Na jego terenie znajdują się następujące gminy (townships): Ada, Anderson, Antelope, Barrett, Beck, Brushy, Burdick, Cash, Castle Butte, Chance, Chaudoin, De Witt, Duell, Flat Creek, Fredlund, Glendo, Grand River, Hall, Highland, Horse Creek, Independence, Liberty, Lincoln, Lodgepole, Lone Tree, Maltby, Marshfield, Meadow, Plateau, Pleasant Valley, Rainbow, Rockford, Scotch Cap, Sidney, Strool, Trail, Vail, Vickers, Viking, Vrooman, Wells, White Butte, White Hill, Wilson, Wyandotte.

</doc>
<doc id="2178900" url="https://pl.wikipedia.org/wiki?curid=2178900" title="Mistrzostwa Świata w Łyżwiarstwie Szybkim w Wieloboju Sprinterskim 2001">
Mistrzostwa Świata w Łyżwiarstwie Szybkim w Wieloboju Sprinterskim 2001

32. Mistrzostwa świata w łyżwiarstwie szybkim w wieloboju sprinterskim odbyły się w Inzell, w Niemczech, w dniach 20–21 stycznia 2001. Zawody rozegrano na Ludwig-Schwabl-Stadion. Zawodnicy dwukrotnie startowali na dystansach 500 i 1000 metrów. Na najwyższym stopniu podium stanęli: Niemka Monique Garbrecht-Enfeldt oraz Kanadyjczyk Mike Ireland.
Uczestnicy.
W zawodach wzięły udział 32 łyżwiarki (31 sklasyfikowanych) oraz 42 łyżwiarzy (39 sklasyfikowanych) z 19 krajów.

</doc>
<doc id="2178904" url="https://pl.wikipedia.org/wiki?curid=2178904" title="Primera División (Meksyk)">
Primera División (Meksyk)



</doc>
<doc id="2178905" url="https://pl.wikipedia.org/wiki?curid=2178905" title="Samsung GT-S5230 Avila">
Samsung GT-S5230 Avila

Samsung GT-S5230 Avila, Samsung GT-S5230 Star – telefon komórkowy firmy Samsung. Konkurent dla Nokia 5320 oraz Nokia 5230. Stał się jednym z najlepiej sprzedających się telefonów na rynku. Przez półtora roku, od wejścia na rynek (maj 2009) do końcówki grudnia 2010 Avila znalazła się w rękach ponad 30 milionów osób.
Od 2010 roku jest również produkowany z dodatkowym modułem GPS nazwany Samsung GT-S5230 Avila G.
Funkcjonalność.
Przytrzymanie przycisku regulacji głośności powoduje, że telefon generuje fałszywe połączenie przychodzące.

</doc>
<doc id="2178906" url="https://pl.wikipedia.org/wiki?curid=2178906" title="Południowa Afryka na Letnich Igrzyskach Olimpijskich Młodzieży 2010">
Południowa Afryka na Letnich Igrzyskach Olimpijskich Młodzieży 2010

Republikę Południowej Afryki na Letnich Igrzyskach Olimpijskich Młodzieży 2010 w Singapurze reprezentowało 62 sportowców w 13 dyscyplinach.
Skład kadry.
Hokej na trawie.
Drużyna dziewcząt: 6 miejsce
Koszykówka.
Drużyna chłopców: 19. miejsce
Lekkoatletyka.
Chłopcy:
Dziewczęta:
Pływanie.
Chłopcy:
Sztafeta chłopców:
Dziewczęta:
Sztafeta dziewcząt:
Zespoły mieszane:

</doc>
<doc id="2178907" url="https://pl.wikipedia.org/wiki?curid=2178907" title="Vincent Gerard Nichols">
Vincent Gerard Nichols



</doc>
<doc id="2178908" url="https://pl.wikipedia.org/wiki?curid=2178908" title="Pałeczki mażoretkowe">
Pałeczki mażoretkowe

Pałeczka mażoretkowa (tzw. baton) – jest to metalowy pręt z osadzonymi na obu końcach gumowymi (najczęściej białymi) kulkami. Kulki są różnej wielkości oraz występują w różnych kolorach. Pałeczki wykorzystywane są przez mażoretki do tańca, podrzucania i wykonywania ciekawych oraz trudnych figur przez mażoretki. Pręty są metalowe i posiadają srebrzystą barwę oraz mają od 20cm do 70 cm długości. Umiejętność tańca z pałeczką wymaga wielu ciężkich ćwiczeń oraz cierpliwości.

</doc>
<doc id="2178909" url="https://pl.wikipedia.org/wiki?curid=2178909" title="Pachelbel">
Pachelbel

Pachelbel:

</doc>
<doc id="2178912" url="https://pl.wikipedia.org/wiki?curid=2178912" title="Hrabstwo Potter (Dakota Południowa)">
Hrabstwo Potter (Dakota Południowa)

Hrabstwo Potter (ang. "Potter County") – hrabstwo w stanie Dakota Południowa w Stanach Zjednoczonych. Obszar całkowity hrabstwa obejmuje powierzchnię 898,43 mil² (2326,92 km²). Według szacunków United States Census Bureau w roku 2009 miało 2053 mieszkańców.
Hrabstwo powstało w 1875 roku.

</doc>
<doc id="2178919" url="https://pl.wikipedia.org/wiki?curid=2178919" title="St. Johann in Tirol">
St. Johann in Tirol

St. Johann in Tirol, Sankt Johann in Tirol – gmina targowa w Austrii, w kraju związkowym Tyrol, w powiecie Kitzbühel. Jest bazą narciarską i ośrodkiem sportowym. Liczy 9036 mieszkańców (1 stycznia 2015). Leży na granicy dwóch pasm górskich Kaisergebirge i Alp Kitzbühelskich. W przeszłości często odbywały się tu zawody w ramach Pucharu Świata w narciarstwie dowolnym.
Współpraca.
Miejscowości partnerskie:

</doc>
<doc id="2178921" url="https://pl.wikipedia.org/wiki?curid=2178921" title="Hrabstwo Roberts (Dakota Południowa)">
Hrabstwo Roberts (Dakota Południowa)

Hrabstwo Roberts (ang. "Roberts County") – hrabstwo w stanie Dakota Południowa w Stanach Zjednoczonych. Obszar całkowity hrabstwa obejmuje powierzchnię 1135,35 mil² (2940,54 km²). Według szacunków United States Census Bureau w roku 2009 miało 9933 mieszkańców.
Hrabstwo powstało w 1883 roku. Na jego terenie znajdują się następujące gminy (townships): Agency, Alto, Becker, Bossko, Dry Wood Lake, Easter, Enterprise, Garfield, Geneseo, Goodwill, Grant, Harmon, Hart, Lake, Lawrence, Lee, Lien, Lockwood, Long Hollow, Minnesota, Norway, One Road, Spring Grove, Springdale, Victor.

</doc>
<doc id="2178922" url="https://pl.wikipedia.org/wiki?curid=2178922" title="Sankt Johann in Tirol">
Sankt Johann in Tirol



</doc>
<doc id="2178925" url="https://pl.wikipedia.org/wiki?curid=2178925" title="Kodagu">
Kodagu



</doc>
<doc id="2178926" url="https://pl.wikipedia.org/wiki?curid=2178926" title="Agent transferowy">
Agent transferowy

Agent transferowy – podmiot świadczący outsourcingowe usługi księgowe na rzecz towarzystw funduszy inwestycyjnych (TFI), powszechnych towarzystw emerytalnych i pracowniczych towarzystw emerytalnych (PTE), a także towarzystw ubezpieczeniowych w zakresie obsługi: funduszy inwestycyjnych, otwartych funduszy emerytalnych (OFE).
Charakterystyka i zadania.
Nie każdy fundusz zleca te usługi do agenta transferowego (zależy to w znacznym stopniu od wielkości instytucji i potrzebie zlecenia zadań na zewnątrz, w tym podmiotom z własnej grupy kapitałowej). Jednym z powodów przekazania prowadzenia rejestru podmiotowi zewnętrznemu (poza towarzystwo) jest możliwość rozszerzenia oferty dla innych podmiotów (zarówno związanych kapitałowo, np. towarzystw funduszy inwestycyjnych, powszechnych towarzystw emerytalnych, jak i podmiotów spoza grupy), w tym podmiotów mniejszych, zapewniając im optymalizację kosztów.
Nazwa wzięła się z języka angielskiego ("Transfer Agent") i jest kalką w odniesieniu do podstawowej funkcji: obsługi rozliczeń klientów (w zakresie transferów pieniężnych oraz zleceń).
Podstawowym zadaniem agenta transferowego jest prowadzenie rejestru uczestników funduszu inwestycyjnego oraz odpowiedniego rejestru członków w odniesieniu do funduszy emerytalnych.
Rejestr stanowi zapis księgowy wszystkich zdarzeń dotyczących udziału uczestników w funduszu, w tym np.: zawiera dane osobowe i teleadresowe oraz informacje o wszystkich transakcjach: data nabycia, liczby i ceny nabycia jednostek uczestnictwa, opłaty, data odkupienia, pobrane podatki itd.
Zgodnie z odpowiednimi przepisami rachunkowymi rejestr stanowi element ksiąg funduszu (dane analityczne w zakresie kapitału wpłaconego).
Agent transferowy obsługuje w całości rozliczenia związane z wpłatami do, i wypłatami z funduszu: przeliczaniem wpłacanych środków pieniężnych przez klientów (inwestorów) na nabywane jednostki uczestnictwa, a także zajmuje się przeliczaniem odkupywanych/zbywanych jednostek uczestnictwa oraz przyjmuje i realizuje inne dyspozycje uczestników funduszu (np. przyjmowanie pełnomocnictw, blokady, obsługa przedstawicieli klientów, zmiany danych).
Wykonywanie funkcji agenta transferowego wykonywane jest na polecenie towarzystwa zarządzającego funduszem, zgodnie z odpowiednią umową dwustronną. Towarzystwo może zlecić także inne czynności spółce wykonującej czynności agenta transferowego związane z obsługą uczestników (członków) funduszu, np:
Funkcję agenta transferowego może pełnić firma, która (obok kompetencji księgowych) posiada odpowiedni system informatyczny (sprzęt komputerowy i oprogramowanie) mogący zapewnić sprawną obsługę od strony technicznej oraz jest w stanie zapewnić wiarygodność/prawidłowość, poufność, a także bezpieczeństwo przechowywania zgromadzonych danych.
Firma będąca "agentem transferowym" zapewnia kompleksową obsługę informatyczną funduszom w zakresie przetwarzania danych, prowadzi rejestr członków funduszu, przelicza otrzymane wpłaty na jednostki rozrachunkowe (jednostki uczestnictwa) oraz realizuje wypłaty transferowe. Agent transferowy dba również o to, aby zmiany dotyczące danych uczestnika funduszu były na bieżąco aktualizowane.
Agent transferowy może poszerzyć swoją ofertę obsługi funduszy o inne dodatkowe usługi, np.:
Agent transferowy może być kontrolowany przez Komisję Nadzoru Finansowego i inne instytucje państwowe. Podczas badania (i przeglądu) sprawozdań finansowych funduszy przez biegłego rewidenta agent transferowy udostępnia towarzystwu (dla audytora) swoje informacje w zakresie niezbędnym dla weryfikacji sprawozdań.
Część agentów transferowych prowadzi swoją działalność zgodnie z normami i standardami międzynarodowymi (np. SAS-70).
Lista ważniejszych firm świadczących usługi agenta transferowego.
Największe firmy świadczące usługi agenta transferowego w Polsce według kapitału akcyjnego, które obsługują TFI to:

</doc>
<doc id="2178931" url="https://pl.wikipedia.org/wiki?curid=2178931" title="Staw Janów">
Staw Janów

Staw Janów (nazywany także "Stawem Janowskim") − pokopalniany staw we wschodniej części Katowic, na terenie jednostce pomocniczej Janów-Nikiszowiec, przy ulicy Cmentarnej. Swoją nazwę wziął od nazwy pobliskiej osady − Janowa. Powierzchnia stawu wynosi 2,13 ha i znajduje na obszarze bezodpływowym wewnątrz zlewni Boliny.
Staw stanowi cenne miejsce rozrodu płazów i z tego też powodu został on wskazany przez Regionalnego Dyrektora Ochrony Środowiska do objęcia ochroną. W sąsiedztwie stawu zlokalizowany jest cmentarz parafialny rzymskokatolickiej parafii św. Anny w Katowicach-Janowie.

</doc>
<doc id="2178932" url="https://pl.wikipedia.org/wiki?curid=2178932" title="In Your Arms">
In Your Arms

In Your Arms (z pol. "W twoich ramionach") - to trzeci singel amerykańskiej grupy muzycznej "The Last Goodnight". Wydany został 13 października 2008 jako singel radiowy, tylko w Australii, przez wytwórnię Virgin. Producentem był Jeff Blue.

</doc>
<doc id="2178933" url="https://pl.wikipedia.org/wiki?curid=2178933" title="Hrabstwo Sanborn">
Hrabstwo Sanborn

Hrabstwo Sanborn (ang. "Sanborn County") – hrabstwo w stanie Dakota Południowa w Stanach Zjednoczonych. Obszar całkowity hrabstwa obejmuje powierzchnię 570,21 mil² (1476,84 km²). Według szacunków United States Census Bureau w roku 2009 miało 2432 mieszkańców.
Hrabstwo powstało w 1883 roku. Na jego terenie znajdują się następujące gminy (townships): Afton, Benedict, Diana, Elliott, Floyd, Jackson, Logan, Oneida, Ravenna, Silver Creek, Twin Lake, Union, Warren.

</doc>
<doc id="2178937" url="https://pl.wikipedia.org/wiki?curid=2178937" title="Zimbabwe na Letnich Igrzyskach Olimpijskich Młodzieży 2010">
Zimbabwe na Letnich Igrzyskach Olimpijskich Młodzieży 2010

Zimbabwe na Letnich Igrzyskach Olimpijskich Młodzieży 2010 w Singapurze reprezentowało 27 sportowców w 5 dyscyplinach.
Skład kadry.
Lekkoatletyka.
Chłopcy:
Dziewczęta:
Piłka nożna.
Drużyna chłopców: 6 miejsce

</doc>
<doc id="2178938" url="https://pl.wikipedia.org/wiki?curid=2178938" title="Staw Janów w Katowicach">
Staw Janów w Katowicach



</doc>
<doc id="2178940" url="https://pl.wikipedia.org/wiki?curid=2178940" title="Staw Janowski">
Staw Janowski



</doc>
<doc id="2178941" url="https://pl.wikipedia.org/wiki?curid=2178941" title="Staw Janowski w Katowicach">
Staw Janowski w Katowicach



</doc>
<doc id="2178944" url="https://pl.wikipedia.org/wiki?curid=2178944" title="Freyburg">
Freyburg



</doc>
<doc id="2178945" url="https://pl.wikipedia.org/wiki?curid=2178945" title="Rychlik (dopływ Kamiennej)">
Rychlik (dopływ Kamiennej)

Rychlik (niem. "Wilde Mann") – krótki górski strumień IV kategorii w Górach Izerskich, lewy dopływ Kamiennej o długości 3,5 km. należący do dorzecza Odry i zlewiska Morza Bałtyckiego. Jego źródła znajdują się na wschodnich zboczach Złotych Jam na wysokości około 1 075 m n.p.m.. Płynie na południowy wschód. Przed ujściem przyjmuje jedyny większy, prawy dopływ Cichy Potok. Uchodzi do Kamiennej pomiędzy Jakuszycami a Szklarską Porębą Górną. Płynie po granicie i jego zwietrzelinie. Cały obszar zlewni Rychlika porośnięty jest górnoreglowymi lasami świerkowymi, częściowo zniszczonymi i odnowionymi poprzez nowe zalesienia.
W dolnym biegu przecina go linia kolejowa nr 311 z Jeleniej Góry do Harrachova, tzw. "Kolej Izerska".

</doc>
<doc id="2178946" url="https://pl.wikipedia.org/wiki?curid=2178946" title="Granica bułgarsko-serbska">
Granica bułgarsko-serbska

Granica bułgarsko-serbska – granica międzypaństwowa między Bułgarią i Serbią na odcinku 318 kilometrów. Granica powstała w 2006 roku po rozpadzie federacji Serbii i Czarnogóry.
Przebieg.
Początek granicy na północy to styk granic Serbii, Rumunii i Bułgarii - ujście rzeki Timok do Dunaju. Początkowo granica biegnie w kierunku południowym rzeką Timok do Bregovo (BUL), następnie odchodzi w kierunku wschodnim od tej rzeki, dochodzi do przełęczy Vraška Čuka, przybiera kierunek południowo-wschodni i biegnie przez góry Bałkany Zachodnie (Nikolska planina, Čiprovska planina, Berkovska planina). Od szczytu Srebrna Glava (1933 m n.p.m.) granica biegnie w kierunku południowo-zachodnim, na zachód od miejscowości Staninci, Kalotina, przecina rzekę Nišava i dochodzi do rzeki Jerma (miejscowość Bankja). Następnie łukiem dochodzi do szczytu Ruj (1706 m n.p.m.), przybiera kierunek południowy, biegnie górami Milevska planina (Milevec 1733 m n.p.m.), omija od wschodu łukiem serbskie miasto Bosilegrad, przecina rzekę Dragovištica (na zachód od miejscowości Dolno Ujno) i dochodzi do styku granic Serbii, Macedonii Północnej i Bułgarii.
Historia.
Pierwsza granica bułgarsko-serbska powstała w 1878 roku (traktat berliński) po uznaniu niepodległości Serbii i Bułgarii. Nowy przebieg granicy potwierdził w 1913 traktat bukareszteński (po zajęciu przez Serbię Macedonii).
W latach 1919-1929 była to granica z królestwem SHS, w latach 1929-1941, 1945(1947) – 1992 granica bułgarsko-jugosłowiańska.

</doc>
<doc id="2178947" url="https://pl.wikipedia.org/wiki?curid=2178947" title="Weischuetz">
Weischuetz



</doc>
<doc id="2178948" url="https://pl.wikipedia.org/wiki?curid=2178948" title="Kirchberg in Tirol">
Kirchberg in Tirol

Kirchberg in Tirol - gmina w Austrii, w kraju związkowym Tyrol, w powiecie Kitzbühel. Jest bazą narciarską i ośrodkiem sportowym. Liczy 5125 mieszkańców (1 stycznia 2015). Leży w Alpach Kitzbühelskich. W przeszłości często odbywały się tu zawody w ramach Pucharu Świata w narciarstwie dowolnym.

</doc>
<doc id="2178950" url="https://pl.wikipedia.org/wiki?curid=2178950" title="Hrabstwo Shannon (Dakota Południowa)">
Hrabstwo Shannon (Dakota Południowa)

Hrabstwo Shannon (ang. "Shannon County") – hrabstwo w stanie Dakota Południowa w Stanach Zjednoczonych. Obszar całkowity hrabstwa obejmuje powierzchnię 2096,65 mil² (5430,3 km²). Według szacunków United States Census Bureau w roku 2009 miało 13 727 mieszkańców. Siedzibą administracyjną jest Pine Ridge.
Hrabstwo powstało w 1875 roku.

</doc>
<doc id="2178951" url="https://pl.wikipedia.org/wiki?curid=2178951" title="Mutacja niesynonimiczna">
Mutacja niesynonimiczna

Mutacja niesynonimiczna to mutacja punktowa, która w przeciwieństwie do mutacji synonimicznej zmienia aminokwas kodowany przez kodon (np. UUG kodujące leucynę zmienia się w UUC kodujące fenyloalaninę).
Mutacje niesynonimiczne mogą powstawać w wyniku delecji lub insercji nukleotydu, prowadząc do np. przesunięcia ramki odczytu. Mogą też powstać w wyniku substytucji (transwersji lub tranzycji), dając w efekcie mutację nonsensowną lub zmiany sensu. Mówi się w tych przypadkach o substytucji niesynonimicznej.
W większości przypadków, w zależności od położenia aminokwasu, może nie wpłynąć na funkcjonowanie genomu. Większość białek toleruje nawet kilka zmian pojedynczych aminokwasów, ale położona w ważnych miejscach, np. w centrum aktywnym enzymu, nawet tylko jedna taka zmiana może wywołać poważniejsze skutki.

</doc>
<doc id="2178952" url="https://pl.wikipedia.org/wiki?curid=2178952" title="Suomu">
Suomu

Suomu – ośrodek narciarski w gminie Kemijärvi, w prowincji Laponia, w północnej Finlandii. Najbliżej położonym miastem jest oddalone o 42 km Kemijärvi, które jest jednocześnie najbardziej na północ wysuniętym miastem w Finlandii. Leży za kołem podbiegunowym. Ośrodek został otworzony w 1965 r. Często organizowane są tu zawody Pucharu Świata w narciarstwie dowolnym. 
Znajduje się tutaj snowpark oraz 13 tras obsługiwanych przez 5 wyciągów.

</doc>
<doc id="2178954" url="https://pl.wikipedia.org/wiki?curid=2178954" title="Hrabstwo Spink">
Hrabstwo Spink

Hrabstwo Spink (ang. "Spink County") – hrabstwo w stanie Dakota Południowa w Stanach Zjednoczonych. Obszar całkowity hrabstwa obejmuje powierzchnię 1510,05 mil² (3911,01 km²). Według szacunków United States Census Bureau w roku 2009 miało 6554 mieszkańców.
Hrabstwo powstało w 1873 roku. Na jego terenie znajdują się następujące gminy (townships): Antelope, Athol, Belle, Plaine, Belmont, Benton, Beotia, Capitola, Clifton, Cornwall, Crandon, Exline, Garfield, Great Bend, Groveland, Harmony, La Prairie, Lake, Lincoln, Lodi, Olean, Prairie Center, Richfield, Spring, Sumner, Tetonka, Three Rivers, Union, Zell.

</doc>
<doc id="2178956" url="https://pl.wikipedia.org/wiki?curid=2178956" title="Behringer">
Behringer

Behringer - niemiecka firma produkująca sprzęt muzyczny, działająca od 1989 roku. W 2007 roku wyróżniona jako jeden z 14 największych producentów na świecie.
Uli Behringer w wieku 16 lat interesując się muzyką i technologią skonstruował syntezator (UB-1). Podczas studiów rozpoczął prace nad własnymi produktami. Początkowo produkował procesory audio, systemy redukcji szumów, kompresory, a wkrótce linia produkcyjna produkowała wzmacniacze gitarowe, wzmacniacze i głośniki PA, mikrofony, cyfrowe pianina, gitary oraz sprzęt oświetleniowy. 
Produkty.
Miksery cyfrowe.
Behringer na targach muzycznych NAMM 2011 zaprezentował nowy mikser cyfrowy - Behringer X32 Digital Console. Choć X32 nie wygląda okazale, szczególnie przy wielkich stołach Yamahy, jednak ma ogromne możliwości. Posiada 32 kanały, 16 grup, 6 szyn Aux (6 wyjść Aux i 6 wejść Aux), na każdy kanał przypada oddzielne złącze insert, a kontrolować to można za pomocą 7" ekranu typu TFT. X32 posiada także złącze USB, oraz Ethernet.

</doc>
<doc id="2178957" url="https://pl.wikipedia.org/wiki?curid=2178957" title="Avannaa">
Avannaa

Avannaa ("Grenlandia Północna", znane też jako "Avannaarsua" lub "Avanersuaq") – jeden z trzech istniejących przed 1 stycznia 2009 roku okręgów Grenlandii.
W skład okręgu wchodziły:
Po reformie administracyjnej z 1 stycznia 2009 roku obszar okręgu stał się częścią gminy Qaasuitsup oraz niemunicypalnego Parku Narodowego Grønlands.

</doc>
<doc id="2178959" url="https://pl.wikipedia.org/wiki?curid=2178959" title="Parafia Świętych Aniołów Stróżów w Mrzezinie">
Parafia Świętych Aniołów Stróżów w Mrzezinie

Parafia św. Aniołów Stróżów w Mrzezinie – rzymskokatolicka parafia usytuowana w przy ulicy Puckiej w Mrzezinie w gminie Puck. Wchodzi w skład dekanatu Puckiego w archidiecezji gdańskiej.
Historia.
W roku 1921 powstało Towarzystwo Budowy Kościoła. Od maja 1930 Towarzystwem zarządzali: ks. Edmund Fittkau, proboszcz w Pucku – prezes, Józef Koss kołodziej z Połchowa – wiceprezes, Paweł Góra nauczyciel z Mrzezina – sekretarz, Jan Jeka rolnik z Mrzezina – skarbnik. Ziemię i materiały budowlane pod budowę świątyni podarowała rodzina von Billow z Osłonina. Miejscowi wierni stawiali kościół systemem gospodarczym. 
Plany kościoła wykonał architekt Wojciech Liebert z Pucka według projektu proboszcza puckiego i Leona Wysockiego. 23 lipca 1933 świątynia była gotowa. Dziekan pucki dokonał poświęcenia kościoła.
W czasie okupacji kościołowi zabrano trzy dzwony, które nigdy nie zostały odzyskane. Po wojnie życie religijne organizowali: ks. Alfons Kreft i Marian Kobusiński. 
Parafia posiada dom katechetyczny, cmentarz i kaplicę pogrzebową.
W 2013 rozpoczęto budowę nowego kościoła według projektu architekta Jana Reniszewskiego. 13 października abp Sławoj Leszek Głódź – metropolita gdański, wmurował kamień węgielny i poświęcił ołtarz. Rok później kościół został oddany do użytku i konsekrowany 12 października 2014 przez bpa Wiesława Szlachetkę.
W 2021 stary kościół został wyburzony, a na jego miejscu urządzono zieleniec i ołtarz polowy.

</doc>
<doc id="2178961" url="https://pl.wikipedia.org/wiki?curid=2178961" title="Podeksznie">
Podeksznie

Podeksznie (lit. "Padegsniai") − wieś na Litwie, zamieszkana przez 4 ludzi, w gminie rejonowej Soleczniki, 6 km na południowy wschód od Sałek Małych.

</doc>
<doc id="2178962" url="https://pl.wikipedia.org/wiki?curid=2178962" title="Fixed at Zero">
Fixed at Zero

Fixed At Zero to debiutancki album studyjny amerykańskiej grupy VersaEmerge, grającej alternatywny rock. Album ukazał się 22 czerwca 2010 r., wydany w wytwórni Fueled by Ramen.
Album był dostępny przed sprzedażą na iTunes i w sklepach wytwórni już 11 maja 2010 r.

</doc>
<doc id="2178963" url="https://pl.wikipedia.org/wiki?curid=2178963" title="Heterozeotrop">
Heterozeotrop

Heterozeotrop – układ ciecz-para, w którym nie występuje punkt azeotropowy, a występuje obszar ograniczonej mieszalności cieczy, połączony z obszarem współistnienia cieczy i pary. Na wykresach fazowych odniesionych do układów dwuskładnikowych i stałego ciśnienia znajduje się odcinek izotermy, na którym mieszczą się punkty określające skład pary i obu współistniejących z nią cieczy. Para zawiera więcej składnika o większej lotności niż obie ciecze. Skład pary i temperatura heterozeotropu nie zależą od udziałów obu faz ciekłych układzie, co jest konsekwencją reguły faz Gibbsa.
Podstawy fizykochemiczne.
Heterozeotropy powstają w układach ciecz–para, w których dodatnie odstępstwa od prawa Raoulta są mniejsze niż w przypadku heteroazeotropów. W przypadku układów dwuskładnikowych A + B nad żadnym z roztworów (niezależnie od składu) prężność par nie jest większa od prężności pary lotniejszego składnika. Nie obserwuje się maksimum prężności pary i minimum temperatury wrzenia (warunek tworzenia azeotropu dodatniego), nie są jednak spełnione warunki całkowitej mieszalności w fazie ciekłej. 
Rozwarstwienie cieczy występuje wtedy, gdy siły oddziaływań między cząsteczkami A–A i B–B są w istotnym stopniu większe od siły oddziaływań A–B. Na wykresach fazowych obszary współistnienia dwóch faz ciekłych mają górną lub dolną temperaturę mieszalności albo obie temperatury graniczne. 
W przypadku układów heterozeotropowych przed osiągnięciem górnej temperatury mieszalności jest osiągana temperatura wrzenia. Aby równowaga termodynamiczna między dwoma cieczami i parą została zachowana, nie może się zmienić żadna ze zmiennych intensywnych. Na wykresach fazowych pojawia się odpowiadająca stałej temperaturze pozioma granica między obszarami współistnienia pary z dwoma cieczami. 
Przebieg kondensacji (przykłady).
W czasie chłodzenia par A (bardziej lotny) i B (mniej lotny), których skład odpowiada warunkom równowagi z dwoma fazami ciekłymi, do powstania kondensatu dwufazowego nie dochodzi. Pierwsza kropla powstającej cieczy jest bogatsza w składnik mniej lotny (B) niż para, co powoduje zmniejszenie się jego stężenia w parze. Punkt opisujący stan układu zaczyna przemieszczać się w dół przez obszar współistnienia pary z roztworem B w A. Jednofazowy kondensat jest odbierany do chwili osiągnięcia temperatury, określonej przez punkt przecięcia linii składu układu z dolną granicą obszaru ciecz–para (koniec kondensacji). Rozwarstwienie kondensatu może wystąpić po jego dalszym ochłodzeniu. Po przekroczeniu linii nasyconych roztworów B w A stopniowo zwiększa się ilość roztworu A w B.
Jeżeli stężenie składnika B w parze jest większe od stężenia w parze heterozeotropu, lecz mniejsze niż w granicznym roztworze A w B, w pierwszym etapie skraplania otrzymuje się kondensat jednofazowy – roztwór A w B. W miarę kondensacji zmniejsza się ilość B w parze i obniża się temperatura układu. Proces przebiega do chwili osiągnięcia temperatury heterozeotropowej, w której pojawia się druga faza ciekła – roztwór B w A. Temperatura utrzymuje się na stałym poziomie do chwili zakończenia kondensacji. Dwufazowy kondensat może być gromadzony po wcześniejszym odebraniu kondensatu jednoskładnikowego. Jego skład może ulegać zmianom w czasie dalszego chłodzenia, ze względu na zależność rozpuszczalności A w B i B w A od temperatury. 
W przypadkach, gdy stężenie B w parze jest większe od granicznego stężenia A w B jej skraplanie zachodzi bez rozwarstwienia kondensatu (roztwór A w B).
Homoazeotrop z obszarem ograniczonej mieszalności cieczy.
Układami ciecz–para, które przypominają zarówno dodatni azeotrop, jak heterozeotrop, są układy dwuskładnikowe, w których punkt azeotropowy leży poza zasięgiem obszaru ograniczonej mieszalności cieczy. W takich układach A + B, różniących się proporcją składników, w jednej temperaturze mogą współistnieć w równowadze:
Stopniowo wprowadzając mniej lotną ciecz B do cieczy A można obserwować kolejne zmiany stanu układu, co ilustruje szereg: A(B)', A(B)' + para, para + A(B)”, A(B)”, A(B)”” + B(A) i B(A). 
Podobieństwo tego układu do heterozeotropu dotyczy stężeń B większych od stężenia w azeotropie AB. Uznając azeotrop za jeden ze składników dwuskładnikowego układu AB–B można stwierdzić, że jest to układ heterozeotropowy. Obowiązują opisane powyżej zasady interpretacji tej części wykresu fazowego A – B. 

</doc>
<doc id="2178964" url="https://pl.wikipedia.org/wiki?curid=2178964" title="Pomurowanka">
Pomurowanka

Pomurowanka (lit. "Pamūrinė") − wieś na Litwie, zamieszkana przez 12 ludzi, w gminie rejonowej Soleczniki, 2 km na południowy zachód od Solecznik.

</doc>
<doc id="2178965" url="https://pl.wikipedia.org/wiki?curid=2178965" title="Walter Hauser">
Walter Hauser

Walter Hauser (ur. 1 maja 1837, zm. 22 października 1902 w Bernie) – szwajcarski polityk, członek Rady Związkowej od 13 grudnia 1888 do śmierci. Kierował następującymi departamentami:
Był członkiem Radykalno-Demokratycznej Partii Szwajcarii.
Pełnił funkcje wiceprezydenta (1891, 1899) i prezydenta (1892, 1900) Konfederacji.

</doc>
<doc id="2178966" url="https://pl.wikipedia.org/wiki?curid=2178966" title="The Children">
The Children

The Children (także Dzieci) – brytyjski horror z 2008 roku w reżyserii Toma Shanklanda. Film zdobył specjalne wyróżnienie na festiwalu Fant-Asia w 2009 roku za reżyserię ról dziecięcych, był też nominowany w kategorii najlepszy film na festiwalu Sitges w 2009 roku.

</doc>
<doc id="2178968" url="https://pl.wikipedia.org/wiki?curid=2178968" title="Branäs">
Branäs

Branäs – ośrodek narciarski położony w regionie Värmland, w zachodniej Szwecji, niedaleko granicy z Norwegią. Jest bazą narciarską i ośrodkiem sportowym. Od 23 do 24 lutego odbyły się tu pierwsze w Szwecji zawody w skicrossie rozgrywane w ramach Pucharu Świata w narciarstwie dowolnym. Ośrodek oferuje 22 trasy narciarskie obsługiwane przez 12 wyciągów i kolejkę gondolową. Najbliżej położoną miejscowością jest Sysslebäck.

</doc>
<doc id="2178969" url="https://pl.wikipedia.org/wiki?curid=2178969" title="Cypress Mountain">
Cypress Mountain



</doc>
<doc id="2178970" url="https://pl.wikipedia.org/wiki?curid=2178970" title="Podpis z mediatorem">
Podpis z mediatorem



</doc>
<doc id="2178977" url="https://pl.wikipedia.org/wiki?curid=2178977" title="Hrabstwo Stanley">
Hrabstwo Stanley

Hrabstwo Stanley (ang. "Stanley County") – hrabstwo w stanie Dakota Południowa w Stanach Zjednoczonych. Obszar całkowity hrabstwa obejmuje powierzchnię 1516,99 mil² (3928,99 km²). Według szacunków United States Census Bureau w roku 2009 miało 2792 mieszkańców.
Hrabstwo powstało w 1873 roku. Siedzibą administracyjną jest Fort Pierre.

</doc>
<doc id="2178978" url="https://pl.wikipedia.org/wiki?curid=2178978" title="Straty dielektryczne">
Straty dielektryczne

Straty dielektryczne – straty energii zmiennego pola elektrycznego w dielektryku zachodzące na skutek zjawiska polaryzacji dielektrycznej.
Występują one nawet w idealnym (to znaczy zupełnie nie przewodzącym stałego prądu elektrycznego) dielektryku. Nie należy ich mylić ze stratami Joule’a-Lenza (wywołanymi przepływem prądu przewodzenia), choć do praktycznych zastosowań technicznych są często wspólnie opisywane jednym parametrem materiału.
Przyczyny.
Ponieważ mechanizmy polaryzacji dielektrycznej wymagają przesunięcia mas, polaryzacja dielektryka jest opóźniona w stosunku do przyłożonego zmiennego pola elektrycznego, a siły pola muszą wykonać pracę. Co za tym idzie, pole dostarcza pewnej energii, która następnie jest rozpraszana w dielektryku w postaci ciepła.
Znaczenie i zastosowania.
Straty dielektryczne powodują tłumienie fali elektromagnetycznej rozchodzącej się w materii. Współczynnik tłumienia fali jest proporcjonalny do współczynnika strat przy danej częstotliwości fali. Z tego powodu powietrze atmosferyczne nie przepuszcza fal elektromagnetycznych o określonej długości, a woda tłumi podczerwień i ultrafiolet będąc przezroczystą dla promieniowania widzialnego.
Straty dielektryczne mają duże znaczenie w elektronice i elektrotechnice, szczególnie w kondensatorach pracujących w obwodach prądu zmiennego. Istotne są również w elementach izolacyjnych pracujących przy dużych częstotliwościach i dużym natężeniu pola elektrycznego.
Zastosowania techniczne:
Formalny opis strat dielektrycznych.
Bez względu na mechanizm rozpraszania energii gęstość mocy (moc na jednostkę objętości) traconej w dielektryku można zawsze opisać przez:
gdzie:
W przypadku idealnego dielektryka nie ma przepływu prądu elektrycznego, zachodzą jedynie zmiany natężenia pola elektrycznego, którym możemy przypisać prąd przesunięcia Maxwella:
gdzie:
Po przyłożeniu do dielektryka sinusoidalnego pola elektrycznego określonego przez
otrzymujemy gęstość prądu przesunięcia Maxwella:
Po wydzieleniu części rzeczywistej i urojonej
Część urojona jest przesunięta w fazie względem wymuszającego pola elektrycznego i nie powoduje strat energii. Część rzeczywista powoduje wydzielenie się energii pola elektrycznego o gęstości mocy:
Część urojona przenikalności (oraz równa jej część urojona podatności) nosi nazwę współczynnika strat. Straty energii powodują rozgrzewanie się dielektryka.
Ponieważ części rzeczywista i urojona przenikalności dielektrycznej nie są od siebie niezależne, ale określają się wzajemnie poprzez relację Kramersa-Kroniga, straty dielektryczne zachodzą we wszystkich dielektrykach, jeżeli tylko występuje w nich zjawisko polaryzacji dielektrycznej. Dzieje się tak nawet w materiałach zupełnie nie przewodzących stałego prądu elektrycznego – bezstratne dielektryki idealne nie są możliwe nawet w teorii.
Ciepło Joule’a-Lenza.
W naturze nie istnieją idealne dielektryki, każdy materiał w jakimś stopniu przewodzi prąd elektryczny. Oprócz strat dielektrycznych wystąpią wtedy w dielektryku dodatkowe straty wywołane przepływem prądu elektrycznego.
W materiale o przewodnictwie właściwym formula_12 pod wpływem przyłożonego zmiennego pola elektrycznego popłynie zgodny z nim w fazie prąd o gęstości:
który spowoduje dodatkowe wydzielanie ciepła Joule’a-Lenza o gęstości mocy
Całkowita gęstość prądu zawierająca zarówno prąd przewodzenia, jak i obie składowe prądu przesunięcia (zgodną w fazie i przesuniętą):
Dla opisu całkowitych strat w dielektryku (zawierających zarówno straty dielektryczne, jak i Joule’a-Lenza) niekiedy używa się przenikalności dielektrycznej ze składową stałego prądu elektrycznego włączoną do jej części zespolonej:
Inne wielkości opisujące straty dielektryczne.
Również zmiennoprądowe przewodnictwo właściwe, zawierające jedynie część rzeczywistą:
W zależności od kontekstu część urojona podatności może zawierać również prąd przewodzenia.
W zależności od kontekstu część urojona przenikalności może zawierać również prąd przewodzenia. W literaturze (zwłaszcza technicznej) tangens kąta strat bywa również nazywany "współczynnikiem strat", podobnie jak część urojona przenikalności i podatności, co może prowadzić do nieporozumień.

</doc>
<doc id="2178982" url="https://pl.wikipedia.org/wiki?curid=2178982" title="Hrabstwo Sully">
Hrabstwo Sully

Hrabstwo Sully (ang. "Sully County") – hrabstwo w stanie Dakota Południowa w Stanach Zjednoczonych. Obszar całkowity hrabstwa obejmuje powierzchnię 1070,36 mil² (2772,22 km²). Według szacunków United States Census Bureau w roku 2009 miało 1348 mieszkańców.
Hrabstwo powstało w 1873 roku. 

</doc>
<doc id="2178983" url="https://pl.wikipedia.org/wiki?curid=2178983" title="Łukasz Komoniewski">
Łukasz Komoniewski

Łukasz Jan Komoniewski (ur. 25 września 1980 w Będzinie) – polski samorządowiec, od 2010 prezydent Będzina, od 2021 wiceprzewodniczący Nowej Lewicy.
Życiorys.
Ukończył studia ekonomiczne na Akademii Ekonomicznej im. Karola Adamieckiego w Katowicach oraz studia podyplomowe Executive MBA w Wyższej Szkole Biznesu. Pracował w sektorze prywatnym, następnie przez kilka lat jako urzędnik samorządowy na różnych stanowiskach. W wieku 19 lat został członkiem Sojuszu Lewicy Demokratycznej.
W 2006 bez powodzenia kandydował do rady miejskiej w Będzinie. W drugiej turze wyborów samorządowych w 2010 został wybrany na urząd prezydenta tego miasta, pokonując ubiegającego się o reelekcję Radosława Barana. W 2014 i 2018 był wybierany na kolejne kadencje, zwyciężając w pierwszej turze z wynikiem odpowiednio 64,7% i 65,2% głosów.
W październiku 2021 wybrany na wiceprzewodniczącego Nowej Lewicy.

</doc>
<doc id="2178984" url="https://pl.wikipedia.org/wiki?curid=2178984" title="Zbigniew Ruciński (aktor)">
Zbigniew Ruciński (aktor)

Zbigniew Ruciński (ur. 12 lipca 1954 w Wałbrzychu, zm. 10 października 2018 w Krakowie) – polski aktor filmowy.
Życiorys.
Urodził się w 12 lipca 1954 w Wałbrzychu. W 1977 roku ukończył studia na PWST w Krakowie. W latach 1977–1989 oraz 1997–1999 występował w Teatrze im. Juliusza Słowackiego, w Krakowie. W latach 1989–1997 oraz 1999–2018 aktor Teatru Starego w Krakowie. Został pochowany na Cmentarzu Salwatorskim (sektor J, rząd 1, numer grobu - 18).

</doc>
<doc id="2178985" url="https://pl.wikipedia.org/wiki?curid=2178985" title="Europejski Komisarz ds. Energii">
Europejski Komisarz ds. Energii

Europejski Komisarz ds. Działań w dziedzinie klimatu i energii– członek Komisji Europejskiej. Obecnym komisarzem jest Miguel Arias Cañete.

</doc>
<doc id="2178987" url="https://pl.wikipedia.org/wiki?curid=2178987" title="Nezha">
Nezha

Nezha (chiń. 哪吒, pinyin "Nézhā") – popularne bóstwo z chińskich mitów ludowych. Nazywany często "Trzecim Księciem" (三太子, "San Taizi") jest młodym bogiem, który toczy walki ze smokami, wężami i innymi potworami. Poświęcono mu wiele opowieści, w których pełni rolę trickstera przeżywającego wiele przygód, w trakcie których wykorzystuje podstęp i żarty. Pojawia się jako jeden z bohaterów w powieści Wu Cheng’ena "Wędrówka na Zachód". 
W ikonografii przedstawiany jest często stojący na ognistej obręczy podczas walki z wrogami.
Według przekazów był synem Li Jinga. Matka urodziła go po trzyletniej ciąży jako bezkształtną bryłę mięsa, którą ojciec następnie rozbił, nadając mu postać. Tradycja buddyjska przedstawia go jako syna Wajśrawany.
W 2003 roku na motywach mitów o Nezha powstał chiński serial animowany "Legenda Nezha".
W 2019 roku wydawnictwo Chengdu Coco Cartoon stworzyło trójwymiarowy film animowany zatytułowany Ne Zha(哪吒之魔童降世).

</doc>
<doc id="2178988" url="https://pl.wikipedia.org/wiki?curid=2178988" title="Tygrys jawajski">
Tygrys jawajski

Tygrys jawajski ("Panthera tigris sondaica") – wymarły podgatunek tygrysa azjatyckiego, ssaka z rodziny kotowatych (Felidae). Do 1980 roku zamieszkiwał wyspę Jawa; był jednym z trzech podgatunków (obok tygrysa balijskiego i sumatrzańskiego), zamieszkujących Indonezję.
Opis.
Tygrysy jawajskie były małe w porównaniu z tygrysami z Azji Kontynentalnej, ale większe niż tygrysy balijskie. Samce ważyły od 100 do 140 kg, a średnia długość ich ciała wynosiła 200 – 245 cm. Samice były mniejsze – ważyły 75 – 115 kg.
Nos tygrysa jawajskiego był długi i wąski.
Wytępienie.
Na początku XX wieku Jawę zamieszkiwało 28 milionów ludzi. Roczna produkcja ryżu była niewystarczająca, by wyżywić rosnącą populację, więc z roku na rok coraz więcej terenów zabierano pod uprawy. Spowodowało to wycinanie lasów, w których mieszkał tygrys jawajski.
W 1938 roku na Jawie było 23% lasów naturalnych. W 1975 roku było ich zaledwie 8%, a populacja wynosiła 85 milionów ludzi. Z tego powodu tygrys jawajski wyginął – nie miał już swojego naturalnego środowiska.
Inne powody wyginięcia tygrysa jawajskiego:

</doc>
<doc id="2178990" url="https://pl.wikipedia.org/wiki?curid=2178990" title="Ihor Szczerbyna">
Ihor Szczerbyna

Ihor Mykołajowycz Szczerbyna (ukr. Ігор Миколайович Щербина, ros. Игорь Николаевич Щербина, "Igor Nikołajewicz Szczerbina"; ur. 4 maja 1971) – ukraiński piłkarz grający na pozycji obrońcy lub pomocnika, trener piłkarski.
Kariera piłkarska.
Kariera klubowa.
W 1991 rozpoczął karierę piłkarską w drużynie rezerwowej Dnipro Dniepropetrowsk, skąd w lipcu 1991 przeszedł do Kołosu Nikopol. Latem 1992 debiutował w podstawowym składzie Zirki Kirowohrad. Latem następnego roku został piłkarzem Szachtara Donieck, ale już w maju 1994 powrócił do Zirki. Potem występował w klubach Dnipro Czerkasy, Szachtar Makiejewka, Metałurh Nowomoskowsk i Zirka-2 Kirowohrad. Na początku 1998 wyjechał do Kazachstanu, gdzie bronił barw Tobyłu Kostanaj. Latem 2001 przeniósł się do Żetysu Tałdykorgan, w którym zakończył karierę piłkarską.
Kariera trenerska.
Po zakończeniu kariery piłkarskiej rozpoczął pracę trenerską. Najpierw pracował na stanowisku asystenta trenera w kazachskich klubach. W 2010 objął stanowisko głównego trenera beniaminka pierwszej ligi Asbest Żitikara, ale w sierpniu 2010 klub z przyczyn finansowych zrezygnował z dalszych występów.

</doc>
<doc id="2178991" url="https://pl.wikipedia.org/wiki?curid=2178991" title="Hrabstwo Todd (Dakota Południowa)">
Hrabstwo Todd (Dakota Południowa)

Hrabstwo Todd (ang. "Todd County") – hrabstwo w stanie Dakota Południowa w Stanach Zjednoczonych. Obszar całkowity hrabstwa obejmuje powierzchnię 1390,90 mil² (3602,41 km²). Według szacunków United States Census Bureau w roku 2009 miało 10 095 mieszkańców.
Hrabstwo powstało w 1909 roku. Siedzibą administracyjną jest Winner, położona w sąsiednim hrabstwie Tripp. Na jego terenie znajdują się następujące gminy (townships): Rosebud i Spring Creek.

</doc>
<doc id="2178992" url="https://pl.wikipedia.org/wiki?curid=2178992" title="Aleksander Chełstowski">
Aleksander Chełstowski

Aleksander Chełstowski (ur. 22 kwietnia 1912 w Różanie, zm. 26 marca 1973 w San Jose) – polski lotnik, pilot-obserwator, żołnierz (w stopniu porucznika) kampanii wrześniowej 1939. Po jej zakończeniu i po przedarciu się do Wielkiej Brytanii – nawigator i bombardier w 300 dywizjonie bombowym Ziemi Mazowieckiej, a później pilot-instruktor w brytyjskim wojskowym szkolnictwie lotniczym. W czasie wojny odbył 42 loty bojowe: 8 podczas wojny obronnej w Polsce i 34 w Anglii. Służbę wojskową zakończył po II wojnie światowej w stopniu majora.
Życiorys.
W maju 1932 zdał egzamin dojrzałości w Państwowym Gimnazjum Męskim im. Króla Władysława Jagiełły w Płocku. We wrześniu tego roku został powołany do odbycia służby wojskowej. W lipcu 1933 z wynikiem dobrym ukończył dywizyjny kurs podchorążych rezerwy 4 DP przy 67 pułku piechoty w Brodnicy. Postanowił pozostać w wojsku, jako oficer zawodowy. W maju 1933 złożył wniosek o przyjęcie do Szkoły Podchorążych Artylerii w Toruniu. Po ukończeniu dwuletniego szkolenia został mianowany podporucznikiem ze starszeństwem z dniem 15 października 1935 i 30. lokatą w korpusie oficerów artylerii. Został wcielony do 1 pułku artylerii najcięższej w Górze Kalwarii, w którym służył w kolejnych latach. Już pod koniec 1938 interesował się lotnictwem, w listopadzie rozpoczął kurs w Dęblinie na stanowisko obserwatora lotniczego. Kurs ten ukończył latem 1939. W międzyczasie został awansowany na stopień porucznika ze starszeństwem z dniem 19 marca 1939 i 34. lokatą w korpusie oficerów artylerii. 30 czerwca przeniesiony został do korpusu oficerów lotnictwa. 1 lipca został przeniesiony do 1 pułku lotniczego w Warszawie i przydzielony do 26 eskadry towarzyszącej na stanowisko obserwatora.
Po wybuchu wojny Chełstowski odbył swój pierwszy lot bojowy z lotniska Zarębice k. Częstochowy już 2 września 1939. Wrócił z niego uszkodzonym samolotem (otrzymał siedem niegroźnych trafień) bezpiecznie na lotnisko. Wkrótce potem, w zamieszaniu powstałym w związku z przebazowaniem jego macierzystej jednostki pod naporem atakującej armii niemieckiej, poszukując w nocy z 2 na 3 września sztabu 7 Dywizji Piechoty, której jego pluton był podporządkowany, znalazł się krótko na tyłach Niemców. Dwa dni później przy pomocy miejscowej ludności przedarł się w ubraniu cywilnym przez linię frontu i wrócił do swej eskadry, a już 6 września odbył (z lądowiska Krzczonów nieopodal Opatowca) swój drugi lot bojowy. W ciągu następnych dni odbył jeszcze sześć kolejnych lotów bojowych (pod Przemyślem dwa, jeden koło Lwowa i trzy w pobliżu Stanisławowa). Po sowieckiej inwazji 17 września jego jednostka otrzymała rozkaz przekroczenia granicy rumuńskiej.
Spaliwszy swoje samoloty i inny sprzęt, dokumenty, szyfry itp. żołnierze 26 eskadry obserwacyjnej wraz z por. Chełstowskim krótko po północy 19 września wkroczyli pieszo do Rumunii. W Rumunii Chełstowski wraz z innymi internowanymi żołnierzami polskimi przebywał trzy miesiące. W pierwszy dzień Bożego Narodzenia (25 grudnia) wojskowy transport z Chełstowskim wypłynął statkiem z Konstancy, a po czterech dniach dotarł do Bejrutu. Kolejnym transportem wypłynął 16 stycznia 1940 z Bliskiego Wschodu, a do Marsylii we Francji dotarł 22 stycznia. Z Marsylii trafił do Caussade, a w połowie marca do Lyonu. Podczas pobytu we Francji dowódca lotnictwa Armii „Kraków” płk Sznuk wystąpił w lutym 1940 z wnioskiem o odznaczenie Chełstowskiego orderem Virtuti Militari za kampanię wrześniową. Wówczas jednak do odznaczenia tego nie doszło. Po wkroczeniu Niemców do Francji żołnierzy polskich z Lyonu ewakuowano na afrykański brzeg Morza Śródziemnego, do Oranu, gdzie Chełstowski dotarł 25 czerwca. Stamtąd tydzień później kolejnym statkiem trafił do Gibraltaru, a po kolejnym tygodniu, kolejnym transportem morskim, wypłynął do Wielkiej Brytanii. Konwój dopłynął do Glasgow w Szkocji 16 lipca wieczorem.
Po przejściu przeszkolenia na stanowisko nawigatora, które Chełstowski przeszedł w następnym okresie (ukończył je w Prestwick w kwietniu 1941) i bombardiera (ukończył je w bazie RAF West Freugh w Stranraer w czerwcu 1941) otrzymał przydział do 300 dywizjonu bombowego Ziemi Mazowieckiej pod dowództwem majora Stanisława Cwynara. Wraz z załogą otrzymali bombowiec Vickers Wellington Mk IV nr Z-1276, który ochrzcili imieniem „Zosia”. Pierwszy lot bojowy w lotnictwie brytyjskim odbył 16 października 1941. 28 października bombardował doki w Cherbourgu, w kolejnym (trzecim) locie, 1 listopada – Kilonię, potem (7 listopada) – Mannheim, 26 listopada – Emden, 17 grudnia – port wojenny w Breście. 23 grudnia Chełstowski wziął udział w nalocie, którego celem była Kolonia, ale z powodu gęstej pokrywy chmur nad celem, zbombardowany został Akwizgran. W ósmym locie bojowym Chełstowskiego (27 grudnia, ostatnim w roku 1941) brał on udział w bombardowaniu Düsseldorfu. W kolejnych trzech lotach – 6, 8 i 10 stycznia 1942 – Chełstowski brał udział w bombardowaniu Brestu.
Wszystkie z dotychczasowych misji bojowych Chełstowskiego zakończyły się bez strat ani poważniejszych (nie licząc pojedynczych przestrzelin) uszkodzeń samolotu. W misji dwunastej (bombardowanie Münsteru, 22 stycznia) jego samolot został jednak schwytany w snopy reflektorów przeciwlotniczych i ostrzelany przez naziemną artylerię przeciwlotniczą, a także zaatakowany i trafiony przez niemiecki myśliwiec. Pomimo to pilot szczęśliwie doprowadził samolot do lotniska, a por. Chełstowski wraz z kolegami wkrótce mogli podjąć kolejne misje. W ciągu następnych pięciu miesięcy jego załoga odbyła jeszcze 22 kolejne loty bojowe, biorąc udział w bombardowaniach miast i instalacji wojskowych w Niemczech i w okupowanej Francji. 20 czerwca 1942, podczas swojej 34. misji Chełstowski wraz z pozostałymi członkami załogi przekroczyli granicę 200 godzin spędzonych łącznie podczas operacji lotniczych. Zgodnie z brytyjskimi przepisami jest to maksymalna liczba godzin, którą lotnicy mogli odbyć w jednej turze działań wojennych, dlatego po zakończeniu tego lotu Chełstowski skierowany został na inne stanowisko i od 3 sierpnia pracował jako instruktor nawigacji w Bramcote. Miesiąc później awansował na stopień kapitana. Przez dwa i pół roku (od marca 1940 aż do przeniesienia na stanowisko instruktorskie w Bramcote) prowadził dziennik, który staraniem jego bratanka Piotra został wydany drukiem przez IPN w roku 2010.
Od końca listopada 1942 do początków lutego 1943 przeszedł szkolenia w "Central Navigation School" w Cranage, potem (od kwietnia) trzymiesięczny kurs w "Elementary Flying Training School" w Hucknall, a następnie również trzymiesięczne szkolenie w "Secondary Flying Training School" w Newton, po którym – 20 września 1943 – otrzymał odznakę pilota. Pomimo to nie rozpoczął drugiej tury lotów bojowych i pozostał na stanowisku instruktora nawigacji. W szkolnictwie lotniczym pozostał aż do końca wojny, pracował w nim także jeszcze przez rok po wojnie (okazjonalnie odbywał loty transportowe na Daleki Wschód, m.in. do Rangunu), awansując (1 stycznia 1946) na stopień majora. Wcześniej (w maju 1945) Aleksander Chełstowski ożenił się z Anną Orleańską.
W 1948 Chełstowscy zdecydowali się opuścić Wielką Brytanię, podjęli jednak decyzję, że nie przyjadą do Polski. Wobec trudności, jakie w tym czasie spotykały imigrantów w USA, Chełstowscy postanowili wyjechać do Argentyny. Aleksandrowi nie udało się podjąć pracy w tamtejszym lotnictwie, wobec czego utrzymywał rodzinę (miał urodzoną w 1946 jeszcze w Wielkiej Brytanii córkę oraz syna, który urodził się już w Argentynie, w 1952), pracując jako hydraulik. Dzięki pomocy przyjaciela i kolegi z Dywizjonu 300 po dziewięciu latach pobytu w Argentynie uzyskał możliwość przyjazdu do USA. Trafił tu w 1957, rok później dojechała doń żona i dzieci. Osiedlili się w San Jose, tam Aleksander Chełstowski założył własną firmę instalatorską, kupił dom, zapewnił edukację dzieciom. Zmarł w 1973, pochowany został na katolickim cmentarzu w Santa Clara.

</doc>
<doc id="2178993" url="https://pl.wikipedia.org/wiki?curid=2178993" title="Norefjell">
Norefjell

Norefjell – ośrodek narciarski położony w gminie Krødsherad, w okręgu Buskerud, w środkowej Norwegii. Jest bazą narciarską i ośrodkiem sportowym. W 1952 r. rozgrywano tu zawody w zjeździe i slalomie gigancie w ramach igrzysk olimpijskich w Oslo. Odbywają się tu także zawody w ramach Pucharu Świata w narciarstwie dowolnym. 
Norefjell to także nazwa pasma górskiego o wysokości sięgającej 1468 m n.p.m., części Gór Skandynawskich. Pasmo to obejmuje gminy Flå, Sigdal i Krødsherad.

</doc>
<doc id="2178995" url="https://pl.wikipedia.org/wiki?curid=2178995" title="Garszasp">
Garszasp

Garszasp – również Keresasp, Sam, Sam Keresasp. W mitologii irańskiej heros – pogromca m.in. smoków.
Był osiłkiem potężnej budowy, walczył świetnie maczugą i łukiem. Przybył z Indii.
Pokonał rogatego węża o zębach długości ramion dorosłego mężczyzny, zaszedłwszy go od strony ogona, musiał pół dnia biec aby dotrzeć do jego głowy i strzaskać mu kark maczugą. Szukając kiedy indziej smoka wszedł na górę i rozpalił ogień chcąc przyrządzić posiłek. Okazało się, że omyłkowo wszedł na smoka, który przebudził się parzony ogniem. Smok poruszył się, gorąca woda wylała się z kociołka na niego, wtedy pękł. Garszasp pokonał też Gandarwa, potwora morskiego, który porwał mu żonę Achrurak, ojca i piastunkę. Walka trwała dziewięć dni. Pokonał również wielkoludy wrogie ludziom i demona Wichru oraz ptaka Kamaka, który rozpościerając skrzydła spowodował suszę.
Został opiekunem Manuczehra z woli Feriduna. Był jego wasalem władając dzielnicą na wschodniej granicy Iranu w pobliżu Indii. Miał syna Zala, którego początkowo nie uznał z powodu białych jak śnieg włosów. Później jednak w poczuciu krzywdy uznał go (gdy ten wyrósł wychowany przez ptaki) i jemu właśnie przed śmiercią przekazał swoją maczugę.
Po śmierci dusza Garszaspa pojawiła się przed niebiosami lecz nie została wpuszczona, Ormuzd zarzucił mu zabicie jego syna Ognia (Atara). Wtedy zgodnie z obyczajem Garszasp zaczął wymieniać swoje liczne bohaterskie czyny. W jego obronie stanął sam Zaratusztra, lecz i to nie pomogło. Ormuzd zdecydował, aby dusza herosa wróciła do ciała. Tak też się stało i Garszasp ożył, lecz był ospały. Garszasp trafiony strzałą przez Turka Nuhina jeszcze bardziej osłabł. W końcu demon snu porwał go i schował w szczelinie. Następnie przysypał go śnieg. Obudzić go mają aniołowie, aby zabił Aži Dahakę podczas ostatecznej rozprawy ze złem.
Interpretacja mitu.
Motyw pokrewny śpiącym rycerzom. Walczy z tak wieloma wrogami, że trudno o jednoznaczną interpretację. Większość to interpretacje dotyczące magii deszczowej.

</doc>
<doc id="2178997" url="https://pl.wikipedia.org/wiki?curid=2178997" title="Nuocha">
Nuocha



</doc>
<doc id="2178998" url="https://pl.wikipedia.org/wiki?curid=2178998" title="Łukasz Borowiak">
Łukasz Borowiak

Łukasz Borowiak (ur. 11 kwietnia 1975 w Lesznie) – polski polityk i samorządowiec, poseł na Sejm VI i VII kadencji, od 2014 prezydent Leszna.
Życiorys.
Jest synem Macieja i Barbary. Żonaty z Agnieszką, z którą ma dwóch synów: Tymoteusza i Igora. Ukończył studia z zakresu gospodarki przestrzennej na Akademii Ekonomicznej w Poznaniu. Pracował jako administrator nieruchomości w Miejskim Zakładzie Budynków Komunalnych w Lesznie i jako specjalista ds. zarządzania nieruchomościami. W 2009 został naczelnikiem wydziału w starostwie powiatowym. Współtworzył lokalne stowarzyszenie Działajmy dla Leszna. W 2007 został członkiem NSZZ „Solidarność” w Lesznie. Współautor publikacji "90 lat powiatu leszczyńskiego w odrodzonej Polsce" (2010).
Był członkiem Stronnictwo Konserwatywno-Ludowego, w 2006 wstąpił do Platformy Obywatelskiej. W wyborach w 2006 i 2010 z listy tej partii był wybierany na radnego Leszna. Przewodniczył klubowi radnych PO.
W wyborach w 2007 bez powodzenia kandydował do Sejmu w okręgu kaliskim, jednak w 2010 uzyskał mandat poselski w miejsce Jarosława Urbaniaka, który objął urząd prezydenta Ostrowa Wielkopolskiego. Ślubowanie poselskie złożył 14 grudnia 2010. W wyborach w 2011 z powodzeniem ubiegał się o reelekcję, otrzymując 11 545 głosów.
W wyborach samorządowych w 2014 wystartował na prezydenta Leszna z ramienia konkurencyjnego wobec PO komitetu PL 18, za co został wykluczony z partii. 30 listopada 2014 został wybrany na włodarza miasta, pokonując w drugiej turze głosowania dotychczas zajmującego to stanowisko Tomasza Malepszego. W 2018 z powodzeniem ubiegał się o reelekcję, wygrywając wybory w pierwszej turze.
W latach 2015–2018 był członkiem zarządu Polskiego Związku Motorowego.

</doc>
<doc id="2178999" url="https://pl.wikipedia.org/wiki?curid=2178999" title="Tunu">
Tunu

Tunu ("Østgrønland" - "Grenlandia Wschodnia") - jeden z trzech istniejących przed 1 stycznia 2009 roku okręgów Grenlandii.
W skład okręgu wchodziły: 
Po reformie administracyjnej z 1 stycznia 2009 roku obszar okręgu stał się częścią gmin Kujalleq i Sermersooq oraz niemunicypalnego Parku Narodowego Grenlandii.

</doc>
<doc id="2179000" url="https://pl.wikipedia.org/wiki?curid=2179000" title="Kitaa">
Kitaa

Kitaa ("Vestgrønland" – "Grenlandia Zachodnia") – jeden z trzech istniejących przed 1 stycznia 2009 roku okręgów Grenlandii.
W skład okręgu wchodziły:
Po reformie administracyjnej z 1 stycznia 2009 roku obszar okręgu stał się częścią gmin Qaasuitsup, Qeqqata, Sermersooq i Kujalleq oraz niemunicypalnego Parku Narodowego Grønlands.

</doc>
<doc id="2179001" url="https://pl.wikipedia.org/wiki?curid=2179001" title="Hrabstwo Tripp">
Hrabstwo Tripp

Hrabstwo Tripp (ang. "Tripp County") – hrabstwo w stanie Dakota Południowa w Stanach Zjednoczonych. Obszar całkowity hrabstwa obejmuje powierzchnię 1617,40 mil² (4189,05 km²). Według szacunków United States Census Bureau w roku 2009 miało 5541 mieszkańców.
Hrabstwo powstało w 1873 roku. Na jego terenie znajdują się następujące gminy (townships): Banner, Beaver Creek, Black, Brunson, Bull Creek, Carter, Condon, Curlew, Dog Ear, Elliston, Holsclaw, Huggins, Ideal, Irwin, Jordan, Keyapaha, King, Lake, Lamro, Lincoln, Lone Star, Lone Tree, McNeely, Millboro, Mosher, Pahapesto, Pleasant Valley, Pleasant View, Progressive, Rames, Rosedale, Roseland, Star Prairie, Star Valley, Stewart, Sully, Taylor, Valley, Weaver, Willow Creek, Wilson, Witten, Wortman, Wright.

</doc>
<doc id="2179004" url="https://pl.wikipedia.org/wiki?curid=2179004" title="Iwan Tiepłych">
Iwan Tiepłych

Iwan Tiepłych – ros. Иван Теплых (ur. 8 lutego 1985 w Jekaterynburgu) – rosyjski lekkoatleta, sprinter.
Międzynarodową karierę zaczynał od startu w mistrzostwach świata juniorów w 2004, podczas których odpadł w półfinale biegu na 200 metrów. Uczestnik mistrzostw Europy w 2006 roku w Göteborgu, na których zajął 5 miejsce w biegu na 200 metrów. Rok później był członkiem rosyjskiej sztafety 4 x 100 na mistrzostwach świata oraz bez większych sukcesów startował w światowych igrzyskach wojsk. Podczas uniwersjady w 2009 zdobył, wraz z kolegami z reprezentacji, złoty medal w biegu rozstawnym 4 x 100 metrów. Stawał na podium mistrzostw Rosji oraz reprezentował swój kraj w pucharze Europy i drużynowym czempionacie Starego Kontynentu.
Rekord życiowy w biegu na 200 metrów: 20,71 (9 sierpnia 2006, Göteborg).

</doc>
<doc id="2179005" url="https://pl.wikipedia.org/wiki?curid=2179005" title="ZhuZhu Pets">
ZhuZhu Pets

ZhuZhu Pets, w Wielkiej Brytanii zwane też Go Go Hamsters – seria interaktywnych zabawek–chomików. Nazwa pochodzi z chińskiego, w którym zhū zhū (猪猪) oznacza "małą świnię". Chomiki ZhuZhu były najlepiej sprzedającą się zabawką w USA w okresie przed Bożym Narodzeniem w 2009 roku. 
Historia.
Zabawki zostały stworzone przez Russa Hornsby'iego dla będącej własnością jego i dwóch jego córek firmy Cepia LLC. Prototyp powstał w listopadzie 2008 roku. Firma zatrudnia tylko 16 osób w USA i 30 w Chinach. 
Chomiki ZhuZhu były najlepiej sprzedającą się zabawką w USA w okresie przed Bożym Narodzeniem w 2009 roku. Ich popularność spowodowana była atrakcyjną ceną poniżej 10 USD za sztukę, co w obliczu spadku wydatków na konsumpcję sprawiło, że stały się w USA symbolem Świąt Bożego Narodzenia w obliczu kryzysu, jednocześnie ratując obroty wielu detalicznych sprzedawców zabawek. Popyt był tak duży, że na aukcjach internetowych osiągały cenę ponad 50 USD. 
Zabawka, podobnie jak Tickle Me Elmo, szybciej zyskała status kultowej wśród dorosłych niż wśród dzieci, co w dużym stopniu jest zasługą internetu.
ZhuZhu Pets w 2009 roku zostały uznane za "Toy of the Year" ("zabawkę roku") przez brytyjskie stowarzyszenie Toy Retailers Association. Otrzymały także tytuł "TOTY 2010" ("Toy of the Year"), przyznany w plebiscycie organizowanym przez amerykańskie Toy Industry Association. 
Fenomen popularności ZhuZhu Pets analizował "Time", zwracając m.in. uwagę na brak wsparcia promocyjnego w postaci filmów telewizyjnych, na jakie mogą sobie pozwolić giganci rynku zabawek, jak Hasbro czy Mattel. Agencja Reuters, donosząc w lutym 2010 roku o pojawieniu się nowych modeli ZhuZhu Pets przewidywała, że także i w tym roku zabawki te powtórzą zeszłoroczny sukces.
W marcu 2010 roku ukazała się gra ZhuZhu Pets wydana na konsolę Nintendo DS.
Zabawki.
Seria ZhuZhu Pets składa się z modeli chomików nazywanych Mr. Squiggles, Pip Squeak, Num Nums, Chunk, Patches, Scoodles, Jilly, Nugget, Winkie, Cappuccino, Peachy, Jinx, Yo-Yo, Moo, Tex, Rocky, Spottie, Pinkie, Dezel, Bamboo, Hank, Captain Zhu, Carly, długowłosych Pax, Roxie, Ryder, Kingston, króliczków Fluffy i Sweetie oraz wprowadzonej w 2010 roku wojowniczej serii Kung. Każdy z modeli różni się wyglądem, sposobem poruszania się oraz wydawanymi dźwiękami. W sprzedaży dostępne są także różnorodne akcesoria, ubranka oraz elementy umożliwiające stworzenie osiedla dla chomików, będącego szeregiem pomieszczeń połączonych tunelami, które gryzonie potrafią sprawnie przeszukiwać.
Dźwięki.
Każdy z modeli chomika ma swój własny zestaw dźwięków (ponad czterdzieści). Dźwięki te są dziełem studia nagrań Jupiter Studios i powstały na bazie spontanicznie wydawanych przez aktorów odgłosów, lub efektów dźwiękowych.
Budowa.
Budowa mechaniczna każdego modelu jest identyczna. Składa się z obudowy zewnętrznej z miejscami na dwie bateria AAA (R03), zawierającej elektronikę i wykończonej z zewnątrz miłym w dotyku materiałem oraz modułu prostego podwozia zawierającego pojedynczy silnik napędzający pojedynczą oś z dwoma kołami, przedni ślizgacz (zamiast kółka) oraz zwrotnicę umożliwiającą podczas jazdy wstecz podniesienie jednego koła i dokonywanie tym samym skrętu w tylko jedną stronę.
Obudowa wyposażona jest w 5 przycisków: na nosie (umożliwiający natychmiastowe wykrycie przeszkody), na głowie i na grzbiecie (umożliwiające włączenie/wyłączenie i zmiana trybu działania), oraz 2 w podwoziu (nieaktywne w wielu modelach), umożliwiające odczytanie aktualnej lokalizacji (dzięki specyficznym rowkom w podłodze różnych korytarzy i pomieszczeń), jak i czujnik przewrócenia się gryzonia (nieaktywny w wielu modelach).
Podobne zabawki.
FurReal Friends: Furry Frenzies firmy Hasbro

</doc>
<doc id="2179007" url="https://pl.wikipedia.org/wiki?curid=2179007" title="Alex Winston">
Alex Winston

Alex Winston, właściwie Alexandra Leigh Winston (ur. 28 września 1987 w Detroit w stanie Michigan) – amerykańska piosenkarka, autorka tekstów, multiinstrumentalistka.
Biografia.
Alex urodziła się i dorastała w Michigan. Już we wczesnych latach życia miała styczność z różnymi instrumentami. Jej ojciec, Steve Winston, był muzykiem i nauczył ją gry na perkusji. Rodzice wspierali muzyczne aspiracje córki, widząc kolejne skomponowane utwory. Alex należała do szkolnego chóru, studiowała śpiew operowy, a także uczestniczyła w lekcjach śpiewu z Ritą Jury, często występującą w Detroit Opera House.
Reklama Hyundaia.
Hit artystki z 2010 roku, singel "Choice Notes", został wykorzystany jako podkład muzyczny w m.in. polskiej wersji reklamy Hyundaia ix20.

</doc>
<doc id="2179008" url="https://pl.wikipedia.org/wiki?curid=2179008" title="Krystyna Kłosin">
Krystyna Kłosin

Krystyna Maria Kłosin z domu Ciskowska (ur. 14 lipca 1954 w Minkowicach) – polska polityk i ekonomistka, posłanka na Sejm VI i VII kadencji.
Życiorys.
Ukończyła studia na Wydziale Ekonomiki Produkcji Uniwersytetu Gdańskiego. Pracowała w sektorze bankowym na terenie Trójmiasta. W 2008 przeszła do Narodowego Funduszu Zdrowia, gdzie została dyrektorem ds. ekonomiczno-finansowych w oddziale pomorskim.
W wyborach w 2007 bez powodzenia startowała do Sejmu w okręgu gdyńskim z listy Platformy Obywatelskiej. Dwa lata później była kandydatką tej partii do Parlamentu Europejskiego. W 2010 zadeklarowała objęcie mandatu poselskiego w miejsce Zdzisława Czuchy. Ślubowanie poselskie złożyła 4 stycznia 2011.
W wyborach w 2011 z powodzeniem ubiegała się o reelekcję, dostała 16 187 głosów. W 2015 nie została wybrana na kolejną kadencję.

</doc>
<doc id="2179009" url="https://pl.wikipedia.org/wiki?curid=2179009" title="Red Flag (zespół)">
Red Flag (zespół)

Red Flag – kanadyjski zespół muzyczny założony w 1987 roku przez braci Christophera i Marka Reynolds.
Grupa zadebiutowała w 1988 roku singlem Russian Radio. Początkowo styl grupy przypominał inne grupy - Depeche Mode czy Camouflage, posiadając w sobie elementy italo disco, muzyki nowofalowej czy dokonań Michael Cretu, producenta pierwszych albumów Red Flag. Styl muzyczny grupy ewoluował klimatem z nastrojowej i romantycznej muzyki, w kierunku electro i synth-popu. W swoich tekstach poruszała tematykę miłości, seksualności, odurzenia narkotycznego i okultyzmu.
Popularność zespołowi przyniósł album „The Crypt” wydany w 2000 roku, zawierający 12 kompozycji. Utwory z tej płyty poruszają kwestie relacji międzyludzkich i stanów ducha. „The Crypt” jest początkiem osobistych problemów Marka, który popełnił w 2003 roku samobójstwo. Chris Reynolds po tragicznej śmierci brata znika ze sceny muzycznej, zawieszając bezterminowo działalność projektu Red Flag. Powraca do niego w 2007 r. nową płytą studyjną "Born Again". Muzyka Reynoldsa jest bardziej mroczna niż wcześniejsze wydania zespołu. Warstwa tekstowa oscyluje wokół mizantropii i pezymizmu.
Formacja wydała 11 albumów długogrających (koncertowe i płytę z największymi przebojami) i 14 singlii oraz 2 box sety.

</doc>
<doc id="2179010" url="https://pl.wikipedia.org/wiki?curid=2179010" title="Ludwig Forrer">
Ludwig Forrer

Ludwig Forrer (ur. 9 lutego 1845 zm. 28 września 1921) – szwajcarski polityk, członek Rady Związkowej od 11 grudnia 1902 do 7 grudnia 1917. Kierował następującymi departamentami:
Był członkiem Radykalno-Demokratycznej Partii Szwajcarii.
Przewodniczył Radzie Narodu (1893). Pełnił też funkcje wiceprezydenta (1905, 1911) i prezydenta (1906, 1912) Konfederacji.

</doc>
<doc id="2179011" url="https://pl.wikipedia.org/wiki?curid=2179011" title="Pierwsza Intifada">
Pierwsza Intifada



</doc>
<doc id="2179013" url="https://pl.wikipedia.org/wiki?curid=2179013" title="Druga Intifada">
Druga Intifada



</doc>
<doc id="2179014" url="https://pl.wikipedia.org/wiki?curid=2179014" title="Aleksandr Szczerbak">
Aleksandr Szczerbak

Aleksandr Jefimowicz Szczerbak (ros. Александр Ефимович Щербак, ur. w guberni czernihowskiej, zm. 23 kwietnia 1934 w Sewastopolu) – rosyjski lekarz neurolog i psychiatra, fizjoterapeuta.
Życiorys.
Ukończył studia na Uniwersytecie Kijowskim. Następnie studiował na Cesarskiej Wojskowej Akademii Medycznej w Sankt Petersburgu, którą ukończył w 1887 roku. Był uczniem Jana Mierzejewskiego. W 1890 roku otrzymał tytuł doktora medycyny. W latach 1890-93 uzupełniał studia we Francji i w Niemczech. Od 1893 roku profesor psychiatrii Cesarskiego Uniwersytetu Warszawskiego. Był przychylny Polakom i w 1905 roku poparł rezolucję o przekształceniu uniwersytetu w polską uczelnię. W 1911 roku zmuszono go do opuszczenia katedry. Od 1914 roku w Sewastopolu, gdzie zorganizował Instytut Fizycznych Metod Leczenia (Институт физических методов лечения).
Zasłużony Naukowiec RFSRR. Nadano mu Order Czerwonego Sztandaru Pracy. Jego imieniem nazwano jedną z sewastopolskich ulic.

</doc>
<doc id="2179024" url="https://pl.wikipedia.org/wiki?curid=2179024" title="Breckenridge (Kolorado)">
Breckenridge (Kolorado)

Breckenridge – miejscowość w stanie Kolorado, w środkowej części Stanów Zjednoczonych. Leży w hrabstwie Summit wśród szczytów Gór Skalistych. W 2000 roku miejscowość liczyła 2408 mieszkańców i nazwana została na cześć Johna Breckinridge'a, amerykańskiego wiceprezydenta i generała z czasów wojny secesyjnej.
Breckenridge jest ośrodkiem turystycznym i narciarskim. Kręcono tu także niektóre sceny filmów "" i "Głupi i głupszy".

</doc>
<doc id="2179029" url="https://pl.wikipedia.org/wiki?curid=2179029" title="Johannes Reinelt">
Johannes Reinelt

Johannes Reinelt, znany pod pseudonimem Philo vom Walde po polsku "Filozof z lasu" (ur. 5 sierpnia 1858 r. w Gołuszowicach, zm. 16 stycznia 1906 r. we Wrocławiu) – był niemieckim pisarzem, poetą i nauczycielem, ale przede wszystkim był jednym z najwybitniejszych twórców poezji w dialekcie śląskim II polowy XIX w. na Górnym Śląsku.

</doc>
<doc id="2179031" url="https://pl.wikipedia.org/wiki?curid=2179031" title="Hrabstwo Turner (Dakota Południowa)">
Hrabstwo Turner (Dakota Południowa)

Hrabstwo Turner (ang. "Turner County") – hrabstwo w stanie Dakota Południowa w Stanach Zjednoczonych. Obszar całkowity hrabstwa obejmuje powierzchnię 617,45 mil² (1599,19 km²). Według szacunków United States Census Bureau w roku 2009 miało 8237 mieszkańców.
Hrabstwo powstało w 1871 roku. Na jego terenie znajdują się następujące gminy (townships): Brothersfield, Childstown, Daneville, Germantown, Home, Middleton, Norway, Rosefield, Spring Valley, Swan Lake, Turner. 

</doc>
<doc id="2179035" url="https://pl.wikipedia.org/wiki?curid=2179035" title="Moritz Katzenstein">
Moritz Katzenstein

Moritz Katzenstein (ur. 14 sierpnia 1872 w Rotenburgu, zm. 23 marca 1932 w Berlinie) – niemiecki chirurg. Od 1913 roku profesor nadzwyczajny na Uniwersytecie w Berlinie. Od 1920 roku kierował II Oddziałem Chirurgicznym Szpitala we Friedrichshain. Jako jeden z pierwszych przeprowadzał operacje naprawcze łąkotek.
Przyjaźnił się z Albertem Einsteinem. Na jego cześć nazwano ulicę w Rotenburgu (Moritz-Katzenstein-Straße).

</doc>
<doc id="2179036" url="https://pl.wikipedia.org/wiki?curid=2179036" title="Dreamcatcher">
Dreamcatcher

Dreamcatcher – debiutancki album wydany 5 kwietnia 2010 roku przez polskiego twórcę muzyki trance Krzysztofa Prętkiewicza o pseudonimie artystycznym Nitrous Oxide. Autor przy tworzeniu płyty współpracował z polską wokalistką i pisarką tekstów Anną Mielniczuk (pseud. Aneym) oraz z amerykańskim wokalistą Seanem Ryanem. Tekst utworu "Far Away" powstał przy współpracy z wokalistką Justine Suissą należącą do grupy OceanLab.

</doc>
<doc id="2179038" url="https://pl.wikipedia.org/wiki?curid=2179038" title="Ulica Małopolska w Poznaniu">
Ulica Małopolska w Poznaniu

Ulica Małopolska − ulica na Sołaczu w Poznaniu, zlokalizowana pomiędzy ul. Niestachowską na zachodzie, a ul. Nad Wierzbakiem na wschodzie. Ulica, związana jest z powstaniem w początkach XX wieku kolonii willowej na Sołaczu, zaprojektowanej przez Josepha Stübbena – stanowi integralną część tego zespołu urbanistycznego, wraz z placami Spiskim i Orawskim, bezpośrednio do niej przylegającymi.
Komunikacja.
Na odcinku od ulicy Śląskiej do skrzyżowania z Aleją Wielkopolską i ulicą Nad Wierzbakiem wyznaczono ruch jednokierunkowy, w stronę Alei Wielkopolskiej.
Ulicą przebiega (do ul. Wołyńskiej) linia tramwajowa w kierunku pętli "Piątkowska" (od 1913 – wtedy tylko do Sołacza) – linie 9 i 11 (dawniej również 17 i 24). Południową stroną prowadzi droga rowerowa doliną Bogdanki. Od południa do ulicy przylega Park Sołacki ze Stawami Sołackimi.
Przedłużeniem ulicy Małopolskiej na zachód jest ul. Warmińska, a na wschód Aleja Wielkopolska. Nazwa ulicy wpisuje się w toponimię tej części miasta, związaną z nazwami krain geograficznych Polski.
Obiekty.
Ważniejsze obiekty zlokalizowane przy ulicy Małopolskiej to (od zachodu): ogród farmakognostyczny Uniwersytetu Medycznego, Park Sołacki, kościół św. Jana Vianneya (w pewnym oddaleniu) i niemieckie osiedle z okresu II wojny światowej. Zabudowa traktu to przede wszystkim okazałe wille z różnych epok i w różnych stylach architektonicznych, także modernistyczne. Do zabytkowych należą budynki pod numerami: 2, 3, 6 (architekt Rohde), 7 (architekt Felix Haferkorn), 8 (architekt Otto Meister), 9, 10 i 12.
Przyroda.
W połowie lat 60. XX wieku, notowano przy ulicy Małopolskiej, na stanowiska ruderalnych, dość rzadką lepnicę smukłą.

</doc>
<doc id="2179039" url="https://pl.wikipedia.org/wiki?curid=2179039" title="Hrabstwo Union (Dakota Południowa)">
Hrabstwo Union (Dakota Południowa)

Hrabstwo Union (ang. "Union County") – hrabstwo w stanie Dakota Południowa w Stanach Zjednoczonych. Obszar całkowity hrabstwa obejmuje powierzchnię 467,08 mil² (1209,73 km²). Według szacunków United States Census Bureau w roku 2009 miało 14 589 mieszkańców.
Hrabstwo powstało w 1862 roku. Na jego terenie znajdują się następujące gminy (townships): Big Sioux, Big Springs, Brule, Civil Bend, Emmet, Prairie, Richland, Sioux Valley, Spink, Virginia.

</doc>
<doc id="2179043" url="https://pl.wikipedia.org/wiki?curid=2179043" title="Adrien Lachenal">
Adrien Lachenal

Adrien Lachenal (ur. 19 maja 1849 w Genewie, zm. 29 czerwca 1918 w Versoix), szwajcarski polityk, członek Rady Związkowej od 15 grudnia 1892 do 31 grudnia 1899, wolnomularz. Kierował następującymi departamentami:
Był członkiem Radykalno-Demokratycznej Partii Szwajcarii.
Przewodniczył Radzie Narodu (1891 - 1892) i Radzie Kantonów (1903 - 1904). Pełnił też funkcje wiceprezydenta (1895) i prezydenta (1896) Konfederacji.

</doc>
<doc id="2179046" url="https://pl.wikipedia.org/wiki?curid=2179046" title="Leszek Redzimski">
Leszek Redzimski

Leszek Andrzej Redzimski (ur. 25 grudnia 1961 w Łęgu) – polski polityk, nauczyciel i samorządowiec, poseł na Sejm VI kadencji.
Życiorys.
Ukończył Szkołę Podstawową w Łęgu, Liceum Ogólnokształcące w Czersku, a w 1985 studia magisterskie w zakresie socjologii na Wydziale Nauk Społecznych Uniwersytetu im. Adama Mickiewicza w Poznaniu. Odbył również studia podyplomowe w zakresie informatyki dla nauczycieli, historii i nauki o społeczeństwie.
Od 1985 do 1987 pracował jako nauczyciel w SP w Łęgu, a następnie w SP w Lichnowach, gdzie w 1999 objął stanowisko dyrektora. Został też wykładowcą socjologii i teorii społeczeństwa obywatelskiego na Politechnice Koszalińskiej oraz na PWSH „Pomerania” w Chojnicach.
Działał w Partii Centrum, a w 2006 przystąpił do Platformy Obywatelskiej i został jej przewodniczącym w powiecie chojnickim. W wyborach w 2006 i 2010 z listy tej partii był wybierany na radnego powiatu chojnickiego. W III kadencji samorządu pełnił funkcję członka zarządu powiatu.
W wyborach w 2007 bez powodzenia startował do Sejmu w okręgu gdyńskim z listy Platformy Obywatelskiej. W 2010 zadeklarował objęcie mandatu poselskiego w miejsce Witolda Namyślaka. Ślubowanie poselskie złożył 14 grudnia 2010. W wyborach w 2011 nie uzyskał reelekcji. W 2014 w wyniku wyborów samorządowych powrócił do rady powiatu, a w 2015 ponownie wystartował z ramienia PO do Sejmu. W wyborach w 2018 bezskutecznie kandydował na burmistrza Chojnic i do chojnickiej rady miejskiej z własnego komitetu.

</doc>
<doc id="2179048" url="https://pl.wikipedia.org/wiki?curid=2179048" title="Yue Liang">
Yue Liang

Yue Liang () – chiński dyplomata.
Były ambasador Chińskiej Republiki Ludowej w Królestwie Danii. Pełnił tę funkcję między lutym 1971 a lipcem 1977 roku. Był także ambasadorem w Republice Rwandy między wrześniem 1977 a czerwcem 1981.

</doc>
<doc id="2179050" url="https://pl.wikipedia.org/wiki?curid=2179050" title="Ruslan Uzakov">
Ruslan Uzakov

Ruslan Uzakov (ros. Руслан Яркулович Узаков, "Rusłan Jarkułowicz Uzakow"; ur. 6 marca 1967, Uzbecka SRR) – uzbecki piłkarz, grający na pozycji obrońcy, były reprezentant Uzbekistanu. Posiada również obywatelstwo rosyjskie.
Kariera piłkarska.
Kariera klubowa.
W 1987 rozpoczął karierę piłkarską w składzie Zarafshon Navoiy, skąd w 1991 przeszedł do Paxtakora Taszkent. Na początku 1992 został zaproszony do ukraińskiego Torpeda Zaporoże. Latem 1993 przeniósł się do Szachtara Donieck. Na początku 1994 wyjechał do Rosji, gdzie został piłkarzem klubu Szachtior Szachty. W latach 1995-2004 bronił barw Nosty Nowotroick, z wyjątkiem sezonu 2002, kiedy występował w Gazowiku Orenburg. W 2004 w wieku 37 lat zakończył karierę piłkarską.
Kariera reprezentacyjna.
W latach 1997-1999 występował w reprezentacji Uzbekistanu, w której rozegrał 3 spotkania.
Kariera trenerska.
Po zakończeniu kariery zawodniczej rozpoczął karierę trenerską. Od 2005 trenował dzieci w DJuSSz Nosta Nowotroick.

</doc>
<doc id="2179051" url="https://pl.wikipedia.org/wiki?curid=2179051" title="Kościół św. Jadwigi Królowej Wawelskiej w Poznaniu">
Kościół św. Jadwigi Królowej Wawelskiej w Poznaniu

Kościół św. Jadwigi Królowej Wawelskiej w Poznaniu – postmodernistyczna katolicka świątynia parafialna, zlokalizowana na poznańskim Umultowie, przy ul. Umultowskiej nad Jeziorem Umultowskim.
Parafia.
Tutejsza parafia pw. św. Jadwigi Królowej została erygowana 7 września 1997. Prowadzili ją od początku księża Towarzystwa Chrystusowego dla Polonii Zagranicznej. Obecnie parafia liczy ok. 4000 wiernych. Biuro parafialne mieści się przy ul. Mleczowej 1.
Historia kościoła.
W czerwcu 1991 roku prałat Tadeusz Neumann rozpoczął proces pozyskiwania lokalizacji pod nową świątynię dla mieszkańców Różanego Potoku, Umultowa i studentów z Kampusu Morasko. W 1995 roku powstał projekt autorstwa Mariana Fikusa i Rafała Lisiaka. 7 września 1997 abp Juliusz Paetz erygował parafię św. Jadwigi Królowej Wawelskiej. 3 września 1999 nastąpiło wzniesienie krzyża i pobłogosławienie placu budowlanego. Dokonał tego ksiądz Antoni Klein ówczesny Wikariusz Generalny Towarzystwa Chrystusowego dla Polonii Zagranicznej. Prace budowlane rozpoczęto w czerwcu 2000 roku. 22 grudnia 2002 rozpoczęto sprawowanie liturgii w nowym kościele. W tym samym miesiącu zawieszono krucyfiks wykonany przez Jacka Nowaka w prezbiterium. 8 czerwca 2003 abp Stanisław Gądecki wmurował kamień węgielny pozyskany z murów katedry na Wawelu. W listopadzie i grudniu 2008 utwardzono plac przedkościelny (kostka betonowa). W październiku 2010 zamontowano organy firmy Ahlborn, a w 2011 przystąpiono do prac budowlanych przy domu parafialnym i zakonnym.

</doc>
<doc id="2179053" url="https://pl.wikipedia.org/wiki?curid=2179053" title="Zhao Jin">
Zhao Jin

Zhao Jin () – chiński dyplomata.
Były ambasador Chińskiej Republiki Ludowej w Ludowej Republice Bułgarii. Pełnił tę funkcję między kwietniem 1971 a lipcem 1975 roku. Następnie ambasador w Ludowo-Demokratycznej Republice Jemenu od września 1975 do grudnia 1979. Był także ambasadorem w Republice Rwandy między majem 1982 a wrześniem 1984.

</doc>
<doc id="2179057" url="https://pl.wikipedia.org/wiki?curid=2179057" title="Martin Vingaard">
Martin Vingaard

Martin Vingaard Hansen (ur. 20 marca 1985 w Odense) – piłkarz duński grający na pozycji ofensywnego pomocnika. Od 2016 roku jest zawodnikiem klubu Tampa Bay Rowdies.
Kariera klubowa.
Karierę piłkarską Vingaard rozpoczynał w małych klubach Skt. Klemens i Dalum IF. Następnie odszedł do B 1913 z miasta Odense. W 2003 roku zadebiutował w pierwszym zespole w 1. division (II. szczebel rozgrywek). W 2005 roku spadł z B1913 do trzeciej ligi, w której występował przez rok. Latem 2005 roku został piłkarzem pierwszoligowego klubu Esbjerg fB. W nim swój debiut zanotował 27 listopada 2005 w zremisowanym 1:1 domowym spotkaniu z AC Horsens. W Esbjergu grał do końca 2008 roku i dwukrotnie wystąpił z nim w finale Pucharu Danii (w 2006 przegrany z Randers FC, a w 2008 z Brøndby IF).
Na początku 2009 roku Vingaard przeszedł do stołecznego klubu, FC København. W nim po raz pierwszy wystąpił 2 marca 2009 w wygranym 1:0 wyjazdowym meczu z Brøndby. Od czasu debiutu jest podstawowym zawodnikiem København. W 2009 roku wywalczył z tym klubem dublet – mistrzostwo oraz puchar kraju. Z kolei w 2010 roku obronił z København tytuł mistrzowski, a jesienią 2010 awansował do fazy grupowej Ligi Mistrzów. W sezonie 2012/2013 ponownie został mistrzem kraju.
Latem 2013 Vingaard przeszedł do FC Nordsjælland, a w 2016 do Tampa Bay Rowdies.
Kariera reprezentacyjna.
W swojej karierze Vingaard występował w młodzieżowych reprezentacjach Danii: U-19 i U-20. W dorosłej reprezentacji Danii zadebiutował 29 maja 2008 roku w zremisowanym 1:1 towarzyskim spotkaniu z Holandią. W swoim drugim występie, z Polską (1:1), rozegranym 1 czerwca 2008, strzelił pierwszego gola w kadrze narodowej.

</doc>
<doc id="2179058" url="https://pl.wikipedia.org/wiki?curid=2179058" title="Bernhard Hammer">
Bernhard Hammer

Bernhard Hammer (ur. 3 marca 1822 w Olten, zm. 6 kwietnia 1907 w Solurze) – szwajcarski polityk, członek Rady Związkowej od 10 grudnia 1875 do 31 grudnia 1890. Kierował następującymi departamentami:
Życiorys.
Był członkiem Radykalno-Demokratycznej Partii Szwajcarii.
Pełnił funkcje wiceprezydenta (1878, 1888) i prezydenta (1879, 1889) Konfederacji.

</doc>
<doc id="2179065" url="https://pl.wikipedia.org/wiki?curid=2179065" title="Siergiej Chruszczow">
Siergiej Chruszczow

Siergiej Nikitycz Chruszczow (ur. 2 lipca 1935 w Moskwie, zm. 18 czerwca 2020) – naukowiec i publicysta (inżynier technologii kosmicznej, historyk i politolog), syn Nikity Chruszczowa, mieszkał w Stanach Zjednoczonych.
Życiorys.
Urodził się jako drugie dziecko z trzeciego małżeństwa Nikity Chruszczowa (z Niną P. Kucharczuk). W dzieciństwie ciężko chorował na gruźlicę. W 1952 ukończył szkołę średnią w Moskwie (Nr 110) z pierwszą lokatą i złotym medalem. W 1958 ukończył Wydział Technologii Elektropróżniowej i Budowy Maszyn Moskiewskiego Instytutu Energetycznego.
W latach 1958–1968 pracował w Specjalnym Biurze Konstrukcyjnym Czełomieja (OKB-52) jako z-ca kierownika działu; brał udział w pracach nad projektowaniem rakiet balistycznych, systemów lądowania pojazdów kosmicznych, rakiety-nosiciela „Proton”. Następnie z-ca dyrektora Instytutu Elektronicznych Urządzeń Sterujących (INEUM), z-ca dyrektora gen. Zjednoczenia Naukowo-Produkcyjnego „Elektronmasz”. Doktor, a następnie doktor hab. nauk technicznych. Bohater Pracy Socjalistycznej, laureat Nagrody Leninowskiej, Nagrody Rady Ministrów ZSRR. Członek wielu rosyjskich i światowych towarzystw naukowych.
W 1991 wyjechał do USA na zaproszenie Uniwersytetu Browna na wykłady poświęcone historii zimnej wojny. Zdecydował się tam pozostać na stałe i w 1999 roku otrzymał obywatelstwo amerykańskie. W tamtym okresie zamieszkiwał w Providence w stanie Rhode Island, gdzie był wykładowcą na wydziale stosunków międzynarodowych Uniwersytetu Browna.
Działalność publicystyczna.
Pomimo specjalistycznego wykształcenia technicznego, Siergiej Chruszczow stał się znany głównie dzięki publikacjom z dziedziny historii nauk społeczno-politycznych, związanych głównie z okresem rządów jego ojca. Wydał kilka książek poświęconych temu tematowi, które zostały następnie przetłumaczone na kilkanaście języków. Był współautorem scenariusza do głośnego filmu rosyjskiego z 1993 pt. "Szare wilki", przedstawiającego kulisy odsunięcia Nikity Chruszczowa od władzy. Po jego „detronizacji” zredagował w 1967 jego wspomnienia, a następnie przemycił je za granicę. Od tej pory, aż do upadku Związku Radzieckiego znajdował się pod ścisłą kontrolą radzieckich specsłużb. Stały komentator w mediach amerykańskich bieżących wydarzeń w Rosji oraz autor ponad 350 książek i artykułów. W 2010 roku w Rosji została wydana jego najnowsza książka – pierwszy tom „Trylogii o Ojcu” pt. "Reformator".
Życie osobiste.
Był dwukrotnie żonaty, z pierwszą żoną – Galiną Szumową rozwiódł się. Mieszkał w USA z drugą żoną – Walentyną Golienko. Z dwóch jego synów starszy Nikita zmarł w 2007 roku, a młodszy Siergiej mieszka w Moskwie. Pochowany na Cmentarzu Nowodziewiczym w Moskwie.

</doc>
<doc id="2179066" url="https://pl.wikipedia.org/wiki?curid=2179066" title="Jan Bógdoł">
Jan Bógdoł

Jan Zygmunt Bógdoł (ur. 3 lipca 1930 w Katowicach, zm. 29 września 2020 tamże) – polski aktor teatralny i filmowy.
Życiorys.
Syn Marty Bógdoł i śląskiego policjanta Wincentego Bógdoła.
W 1957 roku ukończył Studium Aktorskie w Katowicach. W tym samym roku, 13 października miał miejsce jego debiut teatralny. Występował w następujących teatrach: Ziemi Pomorskiej w Grudziądzu (1957–59), im. Wojciecha Bogusławskiego w Kaliszu (1959–60), Dramatyczny w Szczecinie (1960–62), im. Aleksandra Fredry w Gnieźnie (1962–63), im. Wilama Horzycy w Toruniu (1963–67), im. Juliusza Osterwy w Lublinie (1967–69), Śląskim w Katowicach (1970–75, 1978–92), Polskim w Bielsku-Białej (1975–76), Nowym w Zabrzu (1976–78).

</doc>
<doc id="2179076" url="https://pl.wikipedia.org/wiki?curid=2179076" title="Victoria Coach Station">
Victoria Coach Station

Victoria Coach Station – dworzec autokarowy w Londynie, zlokalizowany w centrum miasta, w dzielnicy Westminster w sąsiedztwie dworca kolejowego Victoria Station oraz stacji metra Victoria. Budynek Victoria Coach Station, zaprojektowany w stylu art déco przez architektów ze spółki Wallis, Gilbert and Partners, zbudowany został w 1932 roku. Dworzec, zarządzany przez organizację Transport for London, obsługuje rocznie około 10 milionów pasażerów podróżujących do około 1200 miejscowości na terenie Wielkiej Brytanii oraz 400 w kontynentalnej części Europy.
Na dworcu znajduje się 21 bramek dla pasażerów, 36 stanowisk dla autokarów oraz dodatkowych 6 dla autokarów przyjeżdżających. Powierzchnia dworca wynosi około 13 000 m².
Głównymi przewoźnikami autokarowymi korzystającymi z dworca są: National Express, Megabus oraz Eurolines.

</doc>
<doc id="2179083" url="https://pl.wikipedia.org/wiki?curid=2179083" title="Janusz Zathey">
Janusz Zathey

Janusz Zathey (ur. 7 lutego 1927 w Warszawie, zm. 29 sierpnia 2010) – polski pianista i pedagog. 
Życiorys.
Wykształcenie pianistyczne zdobywał w Warszawie u Heleny Dorabialskiej oraz Jerzego Lefelda oraz w krakowskiej Państwowej Wyższej Szkole Muzycznej w klasie fortepianu Zbigniewa Drzewieckiego (dyplom w 1953). W 1956 otrzymał tam także dyplom z kompozycji w klasie Artura Malawskiego. 
W swojej działalności estradowej znany był przede wszystkim jako kameralista i akompaniator; występowali z nim m.in. Eugenia Umińska, Kaja Danczowska, Teresa Głąbówna, Wiesław Kwaśny, Witold Hermann. Działał jako akompaniator Polskiego Radia w Krakowie. Od 1953 r. wykładał w macierzystej uczelni, w latach 1981–1987 jako prorektor ds. studenckich. Był jurorem konkursów muzycznych w Polsce i za granicą (m.in. Rzeszów, Detmold, Weikersheim). W latach 1985-1997 kierował utworzoną przez siebie Katedrą Wychowania Muzycznego w Wyższej Szkole Pedagogicznej w Rzeszowie. W 1973 r. odznaczony Złotym Krzyżem Zasługi.
Przygotowywał także szereg wyciągów fortepianowych publikowanych przez Polskie Wydawnictwo Muzyczne oraz publikował artykuły w "Ruchu Muzycznym".

</doc>
<doc id="2179087" url="https://pl.wikipedia.org/wiki?curid=2179087" title="Argentino de Temperley Buenos Aires">
Argentino de Temperley Buenos Aires



</doc>
<doc id="2179091" url="https://pl.wikipedia.org/wiki?curid=2179091" title="Temminck">
Temminck



</doc>
<doc id="2179094" url="https://pl.wikipedia.org/wiki?curid=2179094" title="Tadeusz Machl">
Tadeusz Machl

Tadeusz Machl (ur. 22 października 1922 we Lwowie, zm. 31 sierpnia 2003 w Krakowie) – polski kompozytor i pedagog.
Życiorys.
W latach 1934–1940 uczył się we Lwowie w szkole muzycznej Sabiny Kasparek gry na fortepianie u Heleny Kasparek i teorii muzyki u S. Lachowskiej, J. Freiheitera i A. Sołtysa). Po wkroczeniu wojsk niemieckich do Lwowa uczestniczył w tajnych koncertach organizowanych przez J. Swatonia. W latach 1944–1946 był akompaniatorem chóru przy kościele św. Wincentego a Paulo i organistą w kościele św. Elżbiety. W 1946 wyemigrował do Szczecina, gdzie krótko uczył w szkole muzycznej. W 1947 zamieszkał w Krakowie, w latach 1947–1950 pracował jako organista w kościele Bożego Ciała. W latach 1950–1954 był korektorem, adiustatorem i redaktorem w Polskim Wydawnictwie Muzycznym.
W latach 1949–1952 studiował w Państwowej Wyższej Szkole Muzycznej w Krakowie kompozycję u Artura Malawskiego oraz grę organową u Bronisława Rutkowskiego. W 1959 przebywał na stypendium we Francji, gdzie kontaktował się m.in. z Nadią Boulanger, studiował twórczość kompozytorów francuskich łączących organy z zespołem orkiestrowym i kultywujących idee estetyczne Césara Francka i Vincenta d’Indy’ego.
Od 1952 wykładał w krakowskim PWSM kompozycję, instrumentację i inne przedmioty teoretyczne, od 1976 jako profesor nadzwyczajny, od 1988 jako profesor zwyczajny, a od 1992 jako profesor emerytowany. Pełnił na tej uczelni funkcję kierownika katedry kompozycji (1965–1972), dziekana Wydziału Kompozycji, Teorii i Dyrygentury (1966–1969)oraz prorektora (1969–1972). W latach 1973–1983 wykładał także w Wyższej Szkole Pedagogicznej w Kielcach, a w latach 1982–1993 w Katedrze Historii i Teorii Muzyki Uniwersytetu Jagiellońskiego. 
Machl był m.in. członkiem Rady Wyższego Szkolnictwa Artystycznego przy Ministerstwie Kuluty i Sztuki (1969–1972 i 1976–1979), sekretarzem Komisji Rewizyjnej Zarządu Głównego Związku Kompozytorów Polskich (1970–1972 i 1974–1976), przewodniczącym Związku Chórów i Orkiestr Amatorskich w Krakowie (1979–1983). Działał także jako dyrygent chóru w kościele. Bożego Ciała w Krakowie (1960–1974) i chóru męskiego Lutnia (1976–1980).
Odznaczenia i nagrody.
Za swoją działalność kompozytorską i pedagogiczną został uhonorowany licznymi odznaczeniami, m.in. Złotym Krzyżem Zasługi (1965), Krzyżem Kawalerskim (1972) i Oficerskim (1988) Orderu Polonia Restituta. Ponadto był dwukrotnie laureatem nagrody I stopnia Ministra Kultury i Sztuki (1971, 1990), a w 1989 otrzymał tytuł Zasłużonego Nauczyciela PRL. Był również laureatem nagród kompozytorskich – w 1956 i 1959 otrzymał wyróżnienia specjalne za swoje kwartety smyczkowe na Międzynarodowym Konkursie Kompozytorskim w Liège.

</doc>
<doc id="2179101" url="https://pl.wikipedia.org/wiki?curid=2179101" title="Cmentarz żydowski w Lipsku">
Cmentarz żydowski w Lipsku



</doc>
<doc id="2179102" url="https://pl.wikipedia.org/wiki?curid=2179102" title="Regionalna Komisja Wykonawcza NSZZ „Solidarność” Region Mazowsze">
Regionalna Komisja Wykonawcza NSZZ „Solidarność” Region Mazowsze

Regionalna Komisja Wykonawcza NSZZ „Solidarność” Region Mazowsze, RKW Mazowsze – podziemny organ koordynujący działalność mazowieckich struktur zdelegalizowanej Solidarności w stanie wojennym w ramach Tymczasowej Komisji Koordynacyjnej (TKK), przekształcony z Zarządu Regionu Mazowsza NSZZ „Solidarność”, utworzony 8 maja 1982 roku. W styczniu 1989 roku RKW „Mazowsze” przekształciła się w Tymczasowy Zarząd Regionu Mazowsze NSZZ „Solidarność”.
Skład RKW.
W skład RKW Mazowsze weszli: Zbigniew Bujak, Zbigniew Janas, Wiktor Kulerski i Zbigniew Romaszewski.
Zbigniew Bujak był również przedstawicielem RKW Mazowsze w TKK od powstania RKW do swojego aresztowania 31 maja 1986 r. Po aresztowaniu Bujaka na czele RKW stanął Wiktor Kulerski.
Zbigniew Romaszewski został zatrzymany 29 sierpnia 1982 roku, aresztowany i skazany na 4,5 roku więzienia. Został zwolniony na mocy amnestii w lipcu 1984 roku.
W dniu 15 października 1983 roku do oficjalnego składu RKW dołączył Konrad Bieliński, a jesienią 1984 roku – nie powróciwszy do więzienia z przepustki – Jan Lityński.
Zbigniew Bujak został zwolniony na mocy amnestii 12 września 1986 roku. Moment ten oznaczał początek przechodzenia RKW do jawnej działalności. 30 września członkowie RKW – razem z Ewą Kulik wystąpili na konferencji prasowej, informując o swym 5-osobowym składzie. 2 października 1986 roku prokuratura odwołała poszukiwanie listem gończym Wiktora Kulerskiego i Jana Lityńskiego.
Organizacja.
Biuro RKW prowadziła Ewa Kulik. RKW bardzo ściśle współpracowała z redakcją Tygodnika Mazowsze, szczególnie z Heleną Łuczywo i Joanną Szczęsną. Łącznikami między Biurem a Tygodnikiem byli m.in. Tomasz Chlebowski, Paweł Malko, Mateusz Matuszewski.
Od samego początku RKW były podporządkowane Grupy Oporu „Solidarni” RKW Mazowsze NSZZ „Solidarność”.
Nazwa.
Nazwy "Regionalna Komisja Wykonawcza NSZZ „Solidarność” Region Mazowsze" RKW używała, podpisując wszystkie swoje wystąpienia, apele i stanowiska, publikowane w Tygodniku Mazowsze. Andrzej Friszke w swej monografii dotyczącej Solidarności podziemnej dla określenia RKW Mazowsze używa nazwy "Regionalny Komitet Wykonawczy Mazowsze".

</doc>
<doc id="2179103" url="https://pl.wikipedia.org/wiki?curid=2179103" title="RKW Mazowsze">
RKW Mazowsze



</doc>
<doc id="2179106" url="https://pl.wikipedia.org/wiki?curid=2179106" title="Cmentarz żydowski w Moczydłach">
Cmentarz żydowski w Moczydłach

Cmentarz żydowski w Moczydłach − kirkut służący niegdyś żydowskiej społeczności Raczek i okolic. Znajdował się w Moczydłach. Nie wiadomo dokładnie kiedy został założony. Miał powierzchnię 1,71 ha. Obecnie na nieogrodzonym terenie nie zachowały się całe nagrobki.

</doc>
<doc id="2179107" url="https://pl.wikipedia.org/wiki?curid=2179107" title="Al-Wadd">
Al-Wadd



</doc>
<doc id="2179114" url="https://pl.wikipedia.org/wiki?curid=2179114" title="Ruch jednostajnie opóźniony">
Ruch jednostajnie opóźniony



</doc>
<doc id="2179116" url="https://pl.wikipedia.org/wiki?curid=2179116" title="Blechacz">
Blechacz

Blechacz:

</doc>
<doc id="2179117" url="https://pl.wikipedia.org/wiki?curid=2179117" title="HMS Polyphemus (1881)">
HMS Polyphemus (1881)

HMS Polyphemus – okręt Royal Navy zaliczany do klasy "torpedo ram" (), jedyna brytyjska jednostka tego typu i jedna z niewielu na świecie. Wodowany w 1881 i nazwany imieniem jednookiego potwora Polifema z "Odysei", był jednym z najbardziej znanych brytyjskich okrętów epoki wiktoriańskiej.
Tło historyczne.
Torpedy.
Zaprojektowana pod koniec XIX wieku przez Roberta Whiteheada nowa broń, jaką była samobieżna torpeda, rozpoczęła rewolucję w konstrukcji okrętów i taktyce stosowanej w bitwach morskich. Admiralicja brytyjska ustanowiła Torpedo Committee, który rekomendował między innymi, aby w torpedy zostały uzbrojone wszystkie okręty wystarczająco duże, by mogły zostać wyposażone w torpedy, ale także aby rozpoczęto prace nad projektowaniem nowych typów okrętów, dla których torpedy miały być głównym uzbrojeniem.
Jednym z pierwszych nowych okrętów był brytyjski z 1874. „Vesuvius” został zaprojektowany jako mały okręt, którego głównym atutem miał być niepostrzeżony atak w ciemnościach. Przy jego budowie użyto wszystkich znanych wówczas technologii, aby maksymalnie wyciszyć pracę jego silników. Pomimo że świetnie spełniał jego teoretyczne założenia, już po jego wodowaniu zdecydowano, że głównym atutem torpedowców powinna być szybkość, a nie technologia stealth, i został on wycofany ze służby, a na jego miejsce wprowadzono pierwszy okręt uważany za prawdziwy torpedowiec .
Taran.
Taranowanie było ówcześnie postrzegane jako bardzo skuteczny sposób na zatapianie okrętów przeciwnika. Współczesna artyleria morska dużego kalibru miała niską szybkostrzelność i celność, walki odbywały się na minimalnych odległościach, a w wyścigu pomiędzy pancerzem a działem wyraźnie wówczas wygrywał pancerz. W oczach wielu teoretyków wojskowości bitwa pod Lissą (1866) utwierdziła pogląd uznający taranowanie za ważny sposób walki. Na skutek wyciągnięcia błędnych wniosków z tej bitwy przez teoretyków wojen morskich, przez następne 50 lat wzmocniony dziób z taranem stał się stałym elementem architektury nowo budowanych okrętów, mimo jego nieprzydatności wraz z ulepszeniem artylerii okrętowej.
Innym dowodem na rzekomą dużą przydatność taranów była analiza kolizji okrętów w latach 1869-1878, kiedy to miało miejsce przynajmniej siedem kolizji, w których brały udział okręty wyposażone w tarany, i we wszystkich przypadkach zatapiały one bądź bardzo ciężko uszkadzały okręty, z którymi się zderzały.
Prace projektowe.
„Polyphemus”, będący całkowicie odmienną koncepcją od „Lightninga”, powstał dzięki jednemu z najbardziej uzdolnionych i nowatorskich projektantów okrętów epoki, Nathanielowi Barnaby'emu.
Barnaby uważał taran za ważną broń i sam był zwolennikiem budowania okrętów w nie wyposażonych, ale był także jednym z prekursorów użycia torped i budowania wyspecjalizowanych okrętów przeznaczonych do wykonywania ataków torpedowych.
W 1872 Barnaby zaprojektował, wspólnie z W. J. Dunnem, szybki okręt o kadłubie w kształcie cygara, z grubo opancerzonym pokładem i uzbrojony w pięć podwodnych wyrzutni torpedowych z zapasem 40 torped. Nad powierzchnię wody wystawała tylko górna część pokładu, na którym postawiono lekkie nadbudówki i mostek nawigacyjny. Nadbudówki miały też służyć jako łodzie ratunkowe w razie zatopienia okrętu. Konstrukcyjnie okręt zbliżony był do krążownika pancernopokładowego, a niska wolna burta i zanurzona pod wodą większa część kadłuba przypominała koncepcję tzw. okrętów półzanurzalnych, jak wcześniejsze CSS „David” czy .
III Lord Admiralicji, "Controller of the Navy" William Houston Stewart wyraził zainteresowanie tego typu okrętem i prace projektowe zostały przekazane młodemu Philipowi Wattsowi (który zaprojektował między innymi tzw. "Elswick cruisers", będące popularną odmianą krążowników pancernopokładowych oraz ). Już po przejęciu prac przez Wattsa, Barnaby poinformował Wyatta, że „zażyczono sobie (w domyśle – Admiralicja), aby okręt został wyposażony w taran”. Nie wiadomo jednak, czy to życzenie pochodziło rzeczywiście z Admiralicji, czy był to pomysł Barnaby'ego. Sam Barnaby w swojej późniejszej książce "Naval Developments of the Century" twierdzi, że początkowo „Polyphemus” był zaprojektowany wyłącznie jako „taranowiec” i przestał się on interesować projektem, kiedy zdecydowano, że okręt ma zostać uzbrojony w torpedy – czemu przeczą zachowane do dziś pierwsze plany okrętu. Niemniej w 1875 prace nad szczegółowymi planami przyszłego "Polyphemusa" przejął Watts.
W tej fazie projektu, w grudniu 1875, włączył się do niego już 85-letni wówczas admirał George Sartorius, zwolennik i orędownik wyposażania okrętów w tarany. Już trzy tygodnie później Barnaby korespondował ponownie z wiceadmirałem Stewartem, narzekając na długotrwałe i frustrujące dyskusje z Sartoriusem. Sędziwy admirał życzył sobie, aby nowy okręt był jak najbardziej zbliżony do korwety (lekko opancerzonego okrętu o mieszanym napędzie parowo-żaglowym), tylko dodatkowo wyposażony w taran. W czasie długotrwałych negocjacji Barnaby przekonywał Sartoriusa, że nie potrzebuje on okrętu takiego jak „Rover” – bo on już istnieje, a proponowany przez niego okręt stanowi zupełnie nową koncepcję. W czasie dyskusji kilkukrotnie zmieniano koncepcję „Polyphemusa” – z ciężko opancerzonego i szybkiego „torpedowca” na szybki nieopancerzony „taranowiec”. Ostatecznie Sartorius dał się przekonać, ale nie ustąpił z wyposażenia nowego okrętu w taran, choć miała być to broń wyraźnie drugorzędna. Podstawową bronią nowej jednostki miały pozostać torpedy, a sam taran stanowił wzmocnioną wyrzutnię torpedową.
Opis konstrukcji.
„Polyphemus”, oficjalnie klasyfikowany jako "torpedo ram", był smukłym okrętem z kadłubem o kształcie cygara o długości 73 m i szerokości 11 m. Nad wodę wystawała tylko niewielka, zaokrąglona część kadłuba pokryta 3-calowym pancerzem, kiosk (mostek nawigacyjny) pokryty 8-calowym pancerzem oraz dwa kominy.
Okręt posiadał dwie maszynownie. W każdej znajdował się jeden kocioł i jedna maszyna parowa; łączna moc silników wynosiła 7000 KM. Maksymalny zapas węgla wynosił 300 ton; standardowo na okręt ładowano 200 ton węgla.
250-tonowy kil „Polyphemusa” mógł być odrzucony od okrętu w razie jego poważnego uszkodzenia, aby zapewnić większą pływalność kadłuba. Kil przymocowany był do kadłuba dwoma trzpieniami, które musiały być przekręcone, aby oddzielić kil od kadłuba. Mechanizm uwalniania kila był testowany regularnie co dwa tygodnie.
Taran został zaprojektowany przez Williama Froude'a, który poświęcił wiele czasu na znalezienie dla niego optymalnego kształtu. Testy na modelach sugerowały, że taran znacznie poprawiał osiągi okrętu, działając jak gruszka dziobowa. Wewnątrz taranu znajdowała się wyrzutnia torpedowa.
Oprócz tradycyjnego steru rufowego „Polyphemus” został wyposażony także w chowany do wewnątrz kadłuba dwupłetwowy ster dziobowy. W zamyśle ster dziobowy miał być używany przede wszystkim, gdy okręt poruszał się wstecz. Praktyka pokazała, że był on także przydatny, kiedy okręt płynął do przodu. Jego użycie zmniejszało promień skrętu o 180 stopni o około 12 procent.
Był to jedyny okręt ery wiktoriańskiej pomalowany całkowicie na szaro, a także pierwszy okręt brytyjski, na którym używano 80-woltową instalację elektryczną. Wcześniej używana instalacja 800-woltowa była odpowiedzialna za szereg wypadków, a także śmierć marynarza na pokładzie .
Uzbrojenie.
Podstawowym uzbrojeniem okrętu było pięć podwodnych wyrzutni torpedowych kalibru 14 cali (355,6 mm), jedna znajdowała się w taranie, po dwie umieszczono w każdej burcie; łącznie na okręcie znajdowało się 18 torped. Używane wówczas torpedy Whitehead Mk. II miały zasięg wynoszący ok. 600 jardów (ok. 550 m) i prędkość maksymalną 18 węzłów – niewiele więcej niż maksymalna prędkość „Polyphemusa”. Ładunek wybuchowy torped stanowiło 26 funtów (12 kg) bawełny strzelniczej.
Uzbrojenie obronne stanowiło sześć kartaczownic Nordenfelta kalibru 1 cala (25,4 mm), przeznaczonych do obrony przede wszystkim przed torpedowcami. W późniejszym czasie zostały one zastąpione przez 6-funtową armatę morską Hotchkiss (57 mm).
Inne okręty typu Polyphemus.
Oprócz „Polyphemusa” planowano budowę przynajmniej dwóch innych okrętów tego typu. Pierwszy z nich został zamówiony 30 grudnia 1881, ale 10 listopada 1882 zamówienie zostało anulowane, nie rozpoczęto żadnych prac nad okrętem ani go nie nazwano.
Drugie zamówienie zostało złożone w stoczni Chatham 6 marca 1885. Ten okręt miał się nazywać HMS „Adventure”, ale i to zamówienie anulowano 12 sierpnia 1885, przed rozpoczęciem budowy okrętu.
Manewry w Berehaven.
W czerwcu 1885 „Polyphemus” wziął udział w manewrach w Berehaven, które miały służyć jako próba przed ewentualnym atakiem na rosyjską bazę morską w Kronsztadzie. Przed wejściem do bazy ułożono zapory minowe oraz siatki przeciwtorpedowe i zapory przeciwokrętowe. Całe podejście do bazy znajdowało się pod ostrzałem karabinów maszynowych i armat polowych.
W pierwszej fazie manewrów baza została zaatakowana przez okręty tzw. Particular Service Squadron, które nie były w stanie przedrzeć się do wewnątrz kotwicowiska. W drugiej fazie manewrów, 30 czerwca, przeprowadzono symulowany atak przez „Polyphemusa”. Okręt rozpędził się do maksymalnej szybkości (zajęło mu to około dwóch mil), łatwo ominął 10 torped, wystrzelonych w jego kierunku z pokładów sześciu torpedowców i z rozpędem wszedł na zapory chroniące zatokę. „Polyphemus” bez problemu przedarł się przez wszystkie bariery, łamiąc drewniane przeszkody i przerywając 5-calowe kable, demonstrując, że był w stanie z łatwością wejść do nawet dobrze bronionych baz morskich.
Ocena okrętu.
„Polyphemus” był unikatową jednostką i jego ocena jako okrętu jest niejednoznaczna i trudna. W momencie jego wejścia do służby był bez wątpienia groźnym przeciwnikiem, ale szybki postęp techniki wojskowej, przede wszystkim konstrukcja nowych typów szybkostrzelnych armat, będących w stanie bez problemu pokonać jego pancerz, dość szybko uczyniła go praktycznie bezużytecznym
Z jednej strony okręt potrafił zawładnąć wyobraźnią ówczesnych Brytyjczyków, służył między innymi jako natchnienie dla H.G. Wellsa, który na jego podstawie stworzył fikcyjny w powieści "Wojna światów", z drugiej strony już współcześni mu znawcy uważali go za „drogi okręt o wątpliwej użyteczności”.
Także współczesne opinie na temat „Polyphemusa” są podzielone. Anthony Preston umieścił go w książce "The World's Worst Warships" ("Najgorsze okręty w historii świata"), ale inni autorzy uważają go za ważny, choć krótkotrwały epizod w historii rozwoju okrętów wojennych.

</doc>
<doc id="2179119" url="https://pl.wikipedia.org/wiki?curid=2179119" title="HMS Polyphemus">
HMS Polyphemus



</doc>
<doc id="2179120" url="https://pl.wikipedia.org/wiki?curid=2179120" title="Anatolij Flaume">
Anatolij Flaume

Anatolij Jakowlewicz Flaume, ros. Анатолий Яковлевич Флауме (ur. 15 lutego 1912 r. w Jekaterynodarze, zm. 27 listopada 1989 r. w Chevy Chase) – rosyjski emigracyjny pisarz, pedagog i wykładowca akademicki, działacz społeczno-narodowy
W 1920 r. jego rodzina wyemigrowała z Rosji na Łotwę. W 1930 r. A. J. Flaume ukończył rosyjskie gimnazjum w Rydze, a następnie studia filologiczne na miejscowym uniwersytecie. Działał tam w rosyjskiej korporacji studenckiej Rutenia. W 1939 r. opublikował zbiór opowiadań pt. "Песенник Рутении". Po zajęciu ziem łotewskich przez wojska niemieckie latem 1941 r., podjął współpracę z okupantami. Pod pseudonimem "A. Frołow" był autorem rosyjskiego słownika przeznaczonego dla kierowników szkół na okupowanych terenach ZSRR, a także zbioru ideologicznych opowiadań i pieśni pt. "Песенник добровольца", w których głosił ideę odrodzenia Rosji z pomocą Niemiec. W czerwcu 1943 r. z inicjatywy organizacji propagandowej Vineta napisał oficjalny marsz Rosyjskiej Armii Wyzwoleńczej (ROA) pt. "Мы идём...". W 1944 r. stanął na czele oddziału oświatowo-propagandowego Komitetu Rosyjskiego na Łotwie. Pod koniec 1944 r. wyjechał do Berlina. Po zakończeniu wojny w Wangen im Allgäu we francuskiej strefie okupacyjnej Niemiec zorganizował szkołę dla sowieckich uchodźców cywilnych. Napisał podręcznik gramatyki pt. "Начальная грамматика и правописание I и II части". Następnie w Oberammergau uczył języka rosyjskiego amerykańskich oficerów. W 1951 r. zamieszkał w USA, gdzie kontynuował nauczanie języka rosyjskiego w szkole wojskowej języków zagranicznych w Monterrey. W 1960 r. ukończył studia doktorskie na wydziale filologicznym uniwersytetu w Filadelfii, po czym jako profesor wykładał początkowo na nim, zaś w latach 1963-1977 na uniwersytecie w Waszyngtonie.
Linki zewnętrzne.
Biografia Anatolija J. Flaume (jęz. rosyjski)

</doc>
<doc id="2179121" url="https://pl.wikipedia.org/wiki?curid=2179121" title="Rosyjski Komitet na Łotwie">
Rosyjski Komitet na Łotwie

Rosyjski Komitet na Łotwie (niem. Vertrauensstelle für die Russische Volksgruppe im Generalbezirk Lettland, ros. Русский Комитет) – organ przedstawicielski Rosjan mieszkających na Łotwie podczas II wojny światowej
Komitet został utworzony na pocz. 1943 r. w Rydze. Oddziały terenowe powstały w innych łotewskich miejscowościach, a także na północno-zachodnich okupowanych terenach ZSRR. W jego skład weszli m.in. burmistrz Pskowa Wasilij M. Czerepienkin, b. burmistrz Nowogrodu Paromienski, duchowny misji prawosławnej w Rydze Gieorgij M. Benningsen, redaktor gazety "За Родину" Chromienko, por. Iwan S. Bożenko. Komitet miał reprezentować interesy ludności rosyjskiej mieszkającej na Łotwie wobec niemieckich władz okupacyjnych. Faktycznie jego zadaniami stało się prowadzenie werbunku do Rosyjskiej Armii Wyzwoleńczej (ROA) i propagandy w tym kierunku. W kwietniu-maju 1943 r. wraz z członkami Komitetu odbył propagandową podróż po różnych miastach północno-zachodniej Rosji gen. Andriej A. Własow. Komitet był zwalczany przez samorząd łotewski gen. Oskarsa Dankersa, który próbował ograniczać jego działalność.

</doc>
<doc id="2179122" url="https://pl.wikipedia.org/wiki?curid=2179122" title="Historia automatyki">
Historia automatyki

Historia automatyki może być podzielona na następujące okresy: wczesny okres (do 1900 roku), okres przedklasyczny (1900–1940), okres klasyczny (1935–1960) i okres nowoczesny (po 1955 roku). Urządzenia zawierające mechanizmy sterujące zdarzało się ludziom konstruować nawet w bardzo odległych czasach. Potrzeba konstruowania takich rozwiązań nasiliła się ogromnie wraz z nadejściem rewolucji przemysłowej i dalszym rozwojem techniki na początku XX wieku. Początkowo były to projekty wykonywane głównie w oparciu o doświadczenie i intuicję inżynierską z czasem jednak decydującego znaczenia nabrały analizy teoretyczne, które, choć zapoczątkowano już w XIX wieku, były wcześniej szerzej nieznane. Z czasem wypracowano szereg klasycznych metod projektowania układów regulacji, które od około 1960 roku były uzupełniane i częściowo wypierane przez nowoczesną teorię sterowania. Nieocenioną podporą matematycznej teorii stała się rozwijająca się równolegle technika komputerowa, na początku analogowa, a następnie cyfrowa.
Pradawne czółna z odsadnią.
Czółna z odsadnią, zwaną też wysuwnicą (ang. "outrigger canoe") używane przez Polinezyjczyków, niewątpliwie należą do najstarszych zbudowanych przez człowieka, mechanizmów, które wykorzystują zasadę sprzężenia zwrotnego. Zapewne były używane już kilka tysięcy lat temu. Długie, wąskie dłubanki bez odsadni są bardzo niestabilne. Zastosowanie odsadni daje im możliwość utrzymywania się na powierzchni i zapewnia stabilność. Bliższa analiza pozwala na pokazanie, że układ czółna z odsadnią działa na zasadzie sprzężenia zwrotnego typowego dla układów automatyki.
Starożytne zegary i lampy.
Automatyczne systemy sterowania były znane już 2000 lat temu. Do najstarszych znanych urządzeń ze sterowaniem, które wykorzystywały sprzężenie zwrotne, należy zaliczyć starożytny zegar wodny Ktesibiosa w Aleksandrii z III wieku p.n.e. Zegar odliczał czas poprzez regulację stałości poziomu wody w zbiorniku i przez to odpływu wody z tego zbiornika. Było to z pewnością urządzenie stosowane z powodzeniem – podobnie zaprojektowane zegary wytwarzano nadal w Bagdadzie, gdy Mongołowie zdobyli to miasto w 1258 roku. Innym znanym rozwiązaniem starożytnym jest lampa Filona.
Zegary wodne Greków i Arabów.
Główną motywacją do stosowania urządzeń ze sprzężeniem zwrotnym w czasach starożytnych była potrzeba dokładnego określania czasu. I tak, około 270 roku p.n.e. Ktesibios wynalazł regulator pływakowy do zegara wodnego. Zadaniem regulatora było utrzymywanie poziomu wody w zbiorniku tak by głębokość była stała. Utrzymywanie stałej głębokości prowadziło do stałego wypływu wody przez rurę na dnie zbiornika. W ten sposób drugi zbiornik napełniany był ze stałą prędkością. Poziom wody w drugim zbiorniku zależny był więc od czasu jaki upłynął.
Regulator Ktesibiosa wykorzystywał pływak do kontrolowania wpływu wody przez zawór, gdy poziom wody spadał zawór otwierał się i rezerwuar napełniał się. Regulator pływakowy pełnił więc taką samą funkcję jak balon z kurkiem we współczesnych spłuczkach do toalet. Regulator pływakowy był także używany przez Filona z Bizancjum około 250 lat p.n.e. do utrzymywania poziomu oleju w lampce oliwnej.
Heron z Aleksandrii, który żył w I w. n.e. opublikował książkę zatytułowaną "Pneumatica", która zawiera rys kilku form mechanizmów poziomu wody, które wykorzystują regulatory pływakowe. Opracowane regulatory pływakowe Heron z Aleksandrii stosował do zegarów wodnych. Grecy używali regulatorów pływakowych i podobnych urządzeń do celów takich jak automatyczne dozowanie wina, projekty syfonów do utrzymywania stałych różnic poziomu wody pomiędzy dwoma zbiornikami, do otwierania drzwi świątyni itd. Urządzenia te można nazwać gadżetami, gdyż są to najwcześniejsze przykłady idei poszukującej swojego zastosowania. W latach 800–1200 różni konstruktorzy arabscy, tacy jak trzej bracia Musa, Al-Jazari (1203) i Ibn al-Sa-ati (1206) używali regulatorów pływakowych w zegarach wodnych i w innych zastosowaniach. W okresie tym korzystano z ważnej zasady sprzężenia zwrotnego w sterowaniu typu „włącz/wyłącz”, która ponownie zyskała na aktualności w latach 50. XX wieku przy rozwiązywaniu problemów z minimalizacją czasu.
Zdobycie Bagdadu przez Mongołów w 1258 roku położyło kres wszelkiej myśli kreatywnej związanej z takimi rozwiązaniami. Co więcej, gdy wynaleziono zegar mechaniczny w XIV wieku, zegary wodne (z ich sprzężeniami zwrotnymi) stały się przestarzałe. 
(Zegar mechaniczny nie posiada systemu sterowania ze sprzężeniem zwrotnym.) Regulatory pływakowe pojawiły się ponownie, dopiero gdy zaczęto ich używać w okresie rewolucji przemysłowej.
Wraz z troską o swoje miejsce w czasie, ludzie dawnych czasów łączyli troskę o swoje miejsce w przestrzeni. Warto więc wspomnieć, że w XII wieku w Chinach opracowany został system sterowania z pseudo sprzężeniem zwrotnym do celów nawigacyjnych. Rydwan wskazujący południe (ang. "south pointing chariot") był wyposażony w statuę, którą obracał mechanizm przekładni zamocowany do kół rydwanu, tak że wskazywała ona zawsze na południe. Wykorzystując informację o kierunku wskazywanym przez statuę, powożący rydwanem mógł sterować nim tak, by utrzymywać stały kurs. System ten nazywany jest pseudo sprzężeniem zwrotnym, gdyż technicznie rzecz ujmując brak w nim sprzężenia zwrotnego, chyba że potraktuje się działania powożącego rydwanem jako część systemu. Nie jest to więc automatyczny system sterowania.
Rewolucja przemysłowa, mechanika i równania matematyczne.
Przez wieki używano różnorodnych urządzeń automatycznych by wykonywać różne użyteczne zadania. Niektóre z nich służyły także do rozrywki (przykładem mogą tu być automaty, popularne w XVII i XVIII wieku, z tańczącymi figurkami, które powtarzały te w kółko te same czynności, pracowały one więc w otwartej pętli sterowania).
Nadejście rewolucji przemysłowej w Europie poprzedziło wprowadzenie tzw. źródeł energii pierwotnej (ang."prime movers"), maszyn samodzielnie się napędzających – np. silników, które przemieniają paliwo w użyteczną pracę. Pojawiły się młyny zbożowe, piece przemysłowe, kotły parowe i silniki parowe. Urządzeń tych nie można było odpowiednio regulować tylko z wykorzystaniem regulacji ręcznej. W tych okolicznościach powstawał nowy wymóg związany z koniecznością zastosowania automatycznego systemu sterowania. Wynaleziono wówczas szereg urządzeń takich jak regulatory pływakowe, regulatory temperatury, regulatory ciśnienia czy urządzenia sterujące prędkością.
W 1769 roku James Watt wynalazł swój silnik parowy – data tego wynalazku przyjmowana jest powszechnie za początek rewolucji przemysłowej. Jednak korzenie Rewolucji Przemysłowej sięgają wieku XVII, a nawet wcześniej, gdy rozpoczęto wykorzystywać młyny zbożowe i piece przemysłowe. Warto przy tym nadmienić, że pierwsze silniki parowe zbudował pierwotnie w 1712 roku Thomas Newcomen. Jednakże były one niewydajne i regulowane ręcznie, a co za tym idzie znacznie gorzej przystosowane do zastosowań przemysłowych. Niezwykle istotny jest fakt, że rewolucja przemysłowa nie mogła się rozpocząć zanim nie wynaleziono ulepszonych silników i systemów ich automatycznej regulacji.
Regulatory temperatury.
Za jeden z kamieni milowych w rozwoju urządzeń ze sprzężeniem zwrotnym uznaje się opracowanie, około 1620, regulatora temperatury paleniska (co przypisuje się Korneliuszowi Drebbelowi).
Korneliusz Drebbel z Holandii spędził jakiś czas w Anglii i krótki okres w Pradze z Rudolfem II Habsburgiem razem ze współczesnym mu Johannesem Keplerem. Około 1624 roku opracował system automatycznego sterowania temperaturą pieca przemysłowego motywowany wiarą w to że metale nieszlachetne można przemienić w złoto trzymając je w precyzyjnie stałej temperaturze przez długie okresy czasu. Używał taki regulator także w inkubatorze do wykluwania piskląt. Regulatory temperatury badał także Johann Joachim Becher w 1680 roku, były one używane ponownie w inkubatorach przez Księcia Conti i francuskiego naukowca René Antoine Ferchault de Reaumur w 1754 roku. Około 1771 roku amerykański rusznikarz William Henry opracował czuwający rejestrator (ang. "sentinel register") do kontroli przewodu kominowego i zasugerował wykorzystanie go w przemysłowych piecach chemicznych, przy wytwarzaniu stali i porcelany. Jednak na regulator temperatury, który byłby odpowiedni do zastosowania w przemyśle trzeba było czekać jeszcze do roku 1777, gdy taki regulator opracował francuski architekt Jean Simon Bonnemain (1743–1830) – stosując go pierwotnie w inkubatorze. Urządzenie to zostało później zainstalowane w piecu ciepłowni dostarczającej ciepłą wodę.
Regulatory pływakowe.
W późnych latach XVIII stulecia regulacja poziomu wody znajdowała zastosowanie w dwóch głównych obszarach: kotłach parowych silników parowych i w domowych systemach dystrybucji wody. Dlatego w tym czasie ponownie zainteresowano się regulatorami pływakowymi, szczególnie w Wielkiej Brytanii.
W. Salmon w swojej książce z 1746 podaje ceny za regulatory pływakowe z balonem i kurkiem, które były używane do utrzymywania poziomu wody w domowych rezerwuarach. Regulator ten używany był w pierwszych patentach około 1775 do płukania toalet. Toaleta ze spłuczką została później udoskonalona przez londyńskiego hydraulika Thomasa Crappera (ok. 1836–1910), który za swoje wynalazki został uhonorowany przez królową Victorię tytułem szlacheckim kawalera. Najwcześniejszy znane wykorzystanie regulatora zaworu pływakowego w kotłach parowych opisane zostało w patencie udzielonym w 1758 J. Brindleyowi. Zastosował on regulatora w silniku parowym do pompowania wody. S.T. Wood zastosował regulator pływakowy do silnika parowego w swoim browarze. W 1765 na Syberii rosyjski górnik i wynalazca Iwan Połzunow opracował regulator pływakowy do maszyny parowej, która napędzała wentylator w wielkim piecu.
Regulatory pływakowe były powszechnie używane w silnikach parowych przed 1791, kiedy to zostały zastosowane przez firmę Boulton and Watt (Matthew Boultona i Jamesa Watta).
Regulatory ciśnienia.
Innym problemem związanym z silnikiem parowym jest regulacja ciśnienia pary w kotle parowym – silnik, który napędza maszynę powinien pracować ze stałym ciśnieniem. W 1681 Denis Papin wynalazł zawór bezpieczeństwa do szybkowara i w 1707 użył go jako urządzenie do regulacji swojej maszyny parowej. Jakiś czas później jego stosowanie w silnikach parowych stało się standardem.
Mistrzowie fabryczni.
Mistrzowie fabryczni (ang. "millwright", dosł. majster młyński) w Wielkiej Brytanii opracowali szereg urządzeń, w których stosowane było sprzężenie zwrotne.
Aby zbudować regulator działający w pętli sprzężenia zwrotnego, istotne jest posiadanie odpowiednich urządzeń pomiarowych. Mistrzowie fabryczni opracowali kilka urządzeń do odczytu prędkości obrotów. Użycie takich czujników umożliwiło wynalezienie kilku urządzeń regulujących prędkość, w tym samoregulujących się żagli pędnika do wiatraków.
Zsypnia młyńska (ang. "mill-hoper") była urządzeniem, które regulowało przebieg ziaren w młynie zależnie od prędkości rotacji kamienia młyńskiego. Była ona w użyciu około 1588 w swej udoskonalonej wersji.
W XVII wieku opracowano wiatraczek montowany na tyle wiatraka (ang. "fantail"). Wynalazł go w 1745 roku brytyjski kowal Edmund Lee. Wiatraczek był montowany pod kątem prostym w stosunku do głównego koła wiatraka i nakierowywał kopułę wiatraka z głównym kołem wiatrowym tak by było ono zawsze ustawione na wiatr (ponadto automatycznie ulegał zmianie kąt natarcia tak by unikać zbyt dużych prędkości wiatraka). Wiatraczek sterujący rozwiązywał problem sterowania kierunkowego kołem wiatrowym. Jednakże zmiany prędkości powodowały problemy przy mieleniu ziaren. Kamienie mogły mleć więcej ziarna gdy zwiększała się prędkość, ale potrzebna była też zwiększona siła działająca między kamieniami. Kamienie młyńskie mają tendencję do rozchodzenia się gdy zwiększa się prędkość rotacji co prowadzi do pogarszania się jakości mąki. Wymyślono szereg metod w tym celu aby rozpoznawać prędkość i na tej podstawie przywrócić siłę, która dociskała do siebie kamienie młyńskie. Były to więc mechanizmy, które stanowiły swego rodzaju odśrodkowy regulator obrotów (tzw. rozciągacze podnośnika – ang. "lift tenter"), które zmieniały siłę pomiędzy kamieniami zależnie od prędkości wiatru. Pierwotnie mechanizmy te nie zawierały jednak w sobie sprzężenia zwrotnego. Dopiero młynarz i mechanik Thomas Mead zawarł sprzężenie zwrotne w swoim mechanizmie – opracował więc zapewne najważniejsze rozwiązanie dla powyższego problemu. Jego urządzenie wykorzystywało wahadło odśrodkowe, które „wyczuwało” prędkość i w niektórych zastosowaniach także korzystało ze sprzężenia zwrotnego. W 1787 roku Thomas Mead opatentował swój „regulator”, który zawierał mechanizm sprzężenia zwrotnego wykorzystujący regulator odśrodkowy do zwijania i rozwijania łopat wiatraka tak by utrzymać pożądaną prędkość. Tym niemniej o ile użycie rozciągaczy podnośników rozpowszechniło się o tyle regulator odśrodkowy nie przyjął się powszechnie.
Znaczną ilość technologii opracowanych przez instalatorów fabrycznych rozwinięto później tak by można by je użyć do regulacji silników parowych.
Odśrodkowy regulator obrotów.
Pierwsze maszyny parowe były silnikami tłokowymi opracowanymi na potrzeby pomp pompujących wodę. Pierwsze silniki parowe wytwarzały ruch tłoczący, który regulowany był za pomocą urządzenia zwanego kataraktą (podobnego do zaworu pływakowego). Katarakta stosowana była wcześniej w silnikach pomp kopalni kornwalijskich.
Sprzedaż obrotowych maszyn Jamesa Watta rozpoczęła się dopiero we wczesnych latach 80. XVIII wieku. To właśnie w 1783, po prawie dwóch dekadach badań, silnik parowy Jamesa Watta (do produkcji mocy) wytwarzający ruch obrotowy osiągnął dojrzałość. Sprzedano wówczas jego pierwszy egzemplarz.
Inny ważny wynalazek to udoskonalony prostowód Watta (ang. "parallel motion"). Był on istotnym elementem silników, w których tłok był napędzany w obu kierunkach cylindra (ang. "double-acting engine"), jako że dawał ruch w linii prostej, czego wymagał pręt cylindra i pompa, z połączonej kołyszącej się belki, której koniec poruszał się okrężnie po łuku.
W obrotowym silniku parowym pojawia się problem regulacji prędkości jego obrotów. Pojawiły się więc rozwiązania, które stanowiły dalsze rozwinięcie i rozszerzenie technologii regulacji prędkości jaką stosowali wcześniej mistrzowie fabryczni. Z końcem dekady w maszynach tych zastosowano odśrodkowy regulator obrotów. Odśrodkowy regulator obrotów do regulacji maszyn parowych stanowi najbardziej znaczące osiągnięcie XIX wiecznej inżynierii sterowania. Źródeł pomysłu dla tego urządzenia można doszukać się w mechanizmie rozciągaczy podnośnika, które były używane do regulacji odstępu pomiędzy kamieniami mielącymi w młynach (zarówno młynach wodnych jak wiatrowych).
Głównym motywem opracowania silnika parowego Watta była ewidentnie nadzieja na wprowadzenie źródeł energii pierwotnej (ang. "prime movers") – maszyn samodzielnie się napędzających do młynów. Watt i jego partner w interesach Matthew Boulton, podpisali kontrakt na budowę młyna Albion Mill w Londynie co miało przyczynić się do popularyzacji maszyny. W 1786 oddano do użytku młyn parowy Albion z silnikiem parowym wytwarzającym ruch obrotowy. Mistrz fabryczny John Rennie, który nadzorował prace budowlane, zastosował w młynie regulatory odśrodkowe rozciągaczy podnośników młyńskich. Jeden z problemów, który związany był z maszyną parową Watta, polegał na zmianach obciążenia, które prowadziły do zmian w prędkość maszyny. Podczas wizyty w londyńskim młynie Boulton bardzo zaciekawił się gdy zobaczył jak działają rozciągacze obrotów pod kontrolą wahadła odśrodkowego. Nowy mechanizm regulujący odległość pomiędzy kamieniami młyńskimi, został wówczas połączony z przepustnicą – dopiero co opracowanym mechanizmem Watta. W liście z 28 maja 1788 roku, do swego wspólnika Jamesa Watta, Matthew Boulton opisał rozciągacz podnośnikowy (ang. "lift tenter").
James Watt szybko uświadomił sobie, że regulator tego typu można zaadaptować do regulacji prędkości obrotów w maszynie parowej. W ten sposób narodził się pomysł wykorzystania odśrodkowego regulatora obrotów w maszynie parowej. Matthew Boulton i James Watt nie próbowali opatentować regulatora odśrodkowego rozciągaczy podnośników młyńskich – został on już wcześniej zasadniczo opatentowany przez Meada – ale starali się utrzymać to rozwiązanie w tajemnicy. Nie trwało to jednak długo. Pomysł został skopiowany po raz pierwszy w 1793, po czym rozprzestrzenił się w całej Europie.
Zawór z przepustnicą, który umożliwiał sterowanie maszyną, i odśrodkowy regulator obrotów zostały opatentowane w 1788 (Brit. Pat. No. 14321). W 1788 James Watt ukończył projekt odśrodkowego regulatora obrotów (z ruchomymi kulami), który służyć miał do regulacji prędkości obrotowego silnika parowego. Urządzenie to składało się z dwóch obracających się kul, osadzonych na trzpieniu, które siła odśrodkowa odciągała na zewnątrz. Gdy prędkość ulegała zwiększeniu kuliste ciężarki „odfruwały” nieco dalej i wyżej, oddziałując przy tym na zawór dławiący, który zmniejszał szybkość silnika. W ten sposób można było utrzymywać stałą prędkość automatycznie. Pierwszy projekt powstał w listopadzie 1788 roku a regulator Watta został po raz pierwszy oddany do użytku na początku 1789.
Wcześniej opisywane urządzenia ze sprzężeniem zwrotnym stały się albo przestarzałe albo odgrywały w maszynerii, którą sterowały, co najwyżej poślednią rolę. Natomiast działanie odśrodkowego regulatora obrotów, rzucało się w oczy nawet nie wyszkolonym osobom. Zasada jego działania miała swoisty posmak egzotyki i dla wielu stanowiła ucieleśnienie natury epoki przemysłowej. Z uwagi na powyższe odśrodkowy regulator obrotów mocno przenikał świadomość osób związanych ze światem inżynierii stając się sensacją w całej Europie.
W 1790 we Francji bracia Périer opracowali regulator pływakowy, który także sterował prędkością maszyny parowej, ale technika ta nie równała się z odśrodkowym regulatorem obrotów Watta i z czasem została zarzucona.
Wraz z rozpowszechnieniem się odśrodkowego regulatora obrotów w pierwszej połowie XIX wieku pojawiło się sporo poważnych problemów technicznych. Oryginalny regulator odśrodkowy Watta miał kilka słabych stron (pomijając choćby to, że wymagał odpowiedniej obsługi i starannego utrzymania)
Po pierwsze, z uwagi na brak działania całkującego regulator taki nie mógł usunąć uchybu ustalonego (wartość takiego uchybu maleje wzrost ze wzrostem wartości wzmocnienia układu, jest to cechą charakterystyczną dla sterowania proporcjonalnego, w którym transmitancja operatorowa pozbawiona jest członu całkującego). Posługując się ówczesną terminologią nie mógł "regulować" – był jedynie "moderatorem". Innymi słowy regulator dawał jedynie sterowanie proporcjonalne i stąd dokładnie regulował prędkość tylko w określonych warunkach pracy (co komentowano wskazując, że jest to raczej moderator, a nie regulator)
Po drugie odpowiedź na zmianę obciążenia była bardzo powolna. Regulator ten mógł pracować tylko w niewielkim zakresie prędkości. Po trzecie nieliniowe siły tarcia mogły prowadzić do powstawania cykli granicznych (ang. "hunting").
Pojawiły się liczne próby pokonania powyższych przeszkód. Przez pierwsze 70 lat XIX wieku podejmowano szeroko zakrojone wysiłki by usprawnić oryginalny regulator Watta. Wydano na całym świecie tysiące patentów związanych z odśrodkowym regulatorem obrotów. Wiele z tych patentów dotyczyło projektów mechanizmów, które miały na celu zapobieżenie skutkom uchybu ustalonego jaki wpisany był w naturę pierwotnego rozwiązania regulatora.
Wczesne próby pokonania trudności zaowocowały propozycjami wielu pomysłowych projektów, których autorzy nieświadomie wprowadzali do układu działanie całkujące.
Jednym z takich przykładów był regulator z referencją prędkości opatentowany przez Benjamina Hicka. W regulatorze tym porównanie sił zostało zastąpione bezpośrednim porównaniem prędkości. Mimo że Hick nie był tego świadomy, mechanizm ten ujmował w sobie człon całkujący.
Innym urządzeniem tego typu był chronometryczny regulator opatentowany przez Williama Siemensa (brata Wernera von Siemensa) w 1846 i 1853, który w efektywny sposób wprowadził działanie całkujące poprzez mechanizm różnicowy i wzmocnienie mechaniczne. Innymi słowy, działanie proporcjonalne zostało zastąpione działaniem całkującym czego efektem był „płynny” regulator bez ustalonej wartości zadanej. Tu też autor pomysłu wprowadził człon całkujący do rozwiązania w sposób niejako mimowolny i niezamierzony dążąc po prostu intuicyjnie do pokonania trudności z pracą mechanizmu.
Do niektórych regulatorów wałów stosowanych w Stanach Zjednoczonych wprowadzono też działanie proporcjonalno-różniczkujące.
Innym rozwiązaniem był regulator przekaźnikowy zaproponowany przez Amosa W. Woodwarda (założyciela firmy Woodward Governor Company – obecnie dużej korporacji międzynarodowej). Regulator ten należał do klasy regulatorów niebezpośrednich. W modelu Watta regulator bierze na siebie działanie zarówno „wyczuwania”, jak i wykonania. Mechanizm taki nie byłby odpowiedni w zastosowaniu do bram śluz kół wodnych. Dlatego działanie wykonawcze w regulatorze Woodworda uzyskiwano używając mocy pomocniczej (stąd nazwa regulator niebezpośredni). Na początku regulator ten ujmował tylko działanie całkujące co jednak skutkowało nie najlepszym przebiegiem w stanie nieustalonym. Nieco później wprowadzona została modyfikacja: działanie proporcjonalne do ruchu wału sterującego śluzą używane było do „cofania” ruchu regulatora.
Te różnorodne podejścia do projektowania regulatorów nieizochronicznych (czyli nie dających w efekcie uchybu ustalonego) oparte były na pomysłowych konstrukcjach mechanicznych, które niestety często jednak objawiały niestabilność.
Tym niemniej przez cały XIX wiek następował ciągły postęp w rozwoju odśrodkowych regulatorów obrotów w zastosowaniach do maszyn parowych, turbin hydraulicznych; w tym konstrukcji sprężynowych (które mogły być wykonane w znacznie mniejszych rozmiarach i działać z większą prędkością) oraz odśrodkowych regulatorów obrotów z przekaźnikami (działających niebezpośrednio).
Praktyczne usprawnienia wniósł regulator obciążenia (ang. "load governor") Charlesa Talbota Portera, który mógł pracować, ze znacznie większymi prędkościami i dzięki temu można było zastosować większe siły do urządzeń wykonawczych. Nieco później Thomas Pickering w 1862 i William Hartnell w 1872 wynaleźli regulatory sprężynowe, które także mogły działać z większą prędkością niż regulator Watta. Jednocześnie miały one tę zaletę, że były fizycznie mniejsze zarówno w porównaniu z regulatorem Watta, jak i regulatorem Portera.
Tylko nieliczni inżynierowie zwracali się ku analizie dynamicznej układu, który działał w pętli sprzężenia zwrotnego.
Inne zastosowania regulatorów.
Kolejnymi udokumentowanymi krokami w rozwoju automatyki były:
Wahadło sympatyczne.
Historia automatyki rozpoczęła się od zegarów wodnych w starożytnej Grecji. Warto uzupełnić teraz informacje związane z ludzką potrzeba orientacji w czasie. Zegar mechaniczny wynaleziony w XIV wieku nie zawiera systemu sterowania ze sprzężeniem zwrotnym. Jest to precyzyjne urządzenie oscylujące pracujące w otwartej pętli sterowania. Jego dokładność zapewniona jest przez zabezpieczenia przed wpływem zewnętrznych zakłóceń. W 1793, czołowy w swoich czasach, francusko-szwajcarski zegarmistrz Abraham-Louis Breguet (1747–1823) wynalazł system sprzężenia zwrotnego z zamkniętą pętlą, który synchronizował pracę zegarków kieszonkowych. Było to tak zwane wahadło sympatyczne (fr. "pendule sympathique").
Wahadło sympatyczne Bregueta wykorzystywało szczególny przypadek regulacji prędkości. Składało się z pokaźnego chronometru o dużej precyzji i obramowania dla zegarka kieszonkowego. Zegarek kieszonkowy, który miał być zsynchronizowany umieszczany był w obramowaniu nieco przed godziną 12, kiedy to z chronometru wysuwał się pręcik i wsuwał się do zegarka po czym rozpoczynał się proces automatycznego dostrajania ramienia regulującego sprężynę balansu w zegarku (dostrajana była więc częstotliwości tyknięć zegarka). Po kilkakrotnym umieszczeniu zegarka w wahadle sympatycznym, ramie regulujące zostaje automatycznie dostrojone. Innymi słowy urządzenie to używane było do przenoszenia dokładności z dużego chronometru do małego przenośnego zegarka kieszonkowego.
Narodziny matematycznej teorii sterowania.
Projektowanie układów regulacji automatycznej ze sprzężeniem zwrotnym do czasu rewolucji przemysłowej opierało się na metodzie prób i błędów i wymagało dużej dozy intuicji inżynierskiej i inwencji. Miało więc bardziej charakter sztuki niż nauki. W połowie XIX wieku po raz pierwszy użyto matematyki do analizy stabilności układów regulacji ze sprzężeniem zwrotnym. Jako że matematyka stanowi dziś formalny język teorii sterowania automatycznego wcześniejszy okres można więc nazwać prehistorią teorii sterowania.
Równania różniczkowe.
Mimo że systemy sterowania różnych typów stosowane były już w starożytności, formalna analiza na tym polu rozpoczęła się wraz z analizą dynamiki odśrodkowych regulatorów obrotów. Wczesne prace z zakresu matematycznej analizy układów regulacji wykorzystywały równania różniczkowe.
Już na początku XIX wieku powstały pierwsze raporty o trudnościach z odśrodkowymi regulatorami obrotów z powodu powstawania cykli granicznych (ang. "hunting"), a wraz z nimi pierwsze próby dokonania analizy działania mechanizmu odśrodkowego regulatora tak by określić warunki dla ich stabilnej (pozbawionej cykli) pracy.
Artykuły na ten temat opublikowali Jean-Victor Poncelet w 1826 i 1836, George Biddell Airy w 1840 i 1851, pokazując, jak dynamikę ruchu regulatora można opisać z wykorzystaniem równań różniczkowych. Jednak obaj napotkali trudności gdy próbowali określić warunki stabilnego zachowania regulatora.
Równolegle z rozwojem jaki następował na polu inżynierii wielu wybitnych naukowców brytyjskich zainteresowało się możliwościami zastosowania odśrodkowego regulatora obrotów do utrzymywania ukierunkowania teleskopu. Chodziło o to, by teleskop był stale zwrócony ku określonej gwieździe podczas naturalnego obrotu ziemi. W 1840 brytyjski astronom z Królewskiego Obserwatorium Astronomicznego w Greenwich, George Biddell Airy, opracował urządzenie ze sprzężeniem zwrotnym, które ustawiało teleskop w określonym kierunku. Urządzenie to było w istocie regulatorem prędkości, który obracał teleskop tak, by skompensować obrót Ziemi, co pozwalało na obserwację danej gwiazdy przez dłuższy czas.
Niestety, George Biddell Airy odkrył, że z powodu nieodpowiednio zaprojektowanej pętli sprzężenia zwrotnego w układzie pojawiały się gwałtowne oscylacje. Był pierwszą osobą, która przedyskutowała niestabilność zamkniętej pętli sprzężenia zwrotnego, i pierwszą, która w swoich analizach posłużyła się (w 1840) równaniami różniczkowymi.
W 1851 Airy podał warunki stabilności, ale jego raport jest tak lakoniczny, że trudno stwierdzić, jak doszedł do ich określenia.
Teoria stabilności.
Ówcześnie teoria równań różniczkowych była już dobrze rozwinięta, dzięki odkryciu rachunku infinitezymalnego, czyli rachunku nieskończenie małych albo rachunku różniczkowego i całkowego przez angielskiego uczonego Izaaka Newtona i Gottfrieda Wilhelma Leibniza, pracom braci Bernoulli z końca XVII i początku XVIII wieku, włoskiego matematyka Jacopo Francesco Riccati i innych. Wykorzystanie równań różniczkowych do analizy ruchu układów dynamicznych ugruntowali Joseph Louis Lagrange i William Rowan Hamilton.
W 1868 James Clerk Maxwell (odkrywca równań pola elektromagnetycznego) zainspirowany eksperymentem z elektrycznością, w którym chodziło o utrzymanie stałej wartości prędkości rotacji uzwojenia, przeanalizował działanie regulatora odśrodkowego. 20 lutego tego roku przedłożył w "Royal Society" sławny już dziś artykuł "On governors" ("O odśrodkowych regulatorach obrotów"). Maxwell opisał w nim jak wyprowadzić liniowe równania różniczkowe dla różnych mechanizmów regulatora i przedstawił analizę stabilności dla odśrodkowego regulatora obrotów. Innymi słowy Maxwell wyjaśnił niestabilności jakimi odznaczał się odśrodkowy regulator obrotów z ruchomymi kulami opisując system z wykorzystaniem równań różniczkowych.
W tamtym czasie matematycy i fizycy wiedzieli, że stabilność systemów dynamicznych można było określić określając położenie pierwiastków równania charakterystycznego, i że system staje się niestabilny gdy rzeczywista cześć pierwiastka zespolonego staje się dodatnia. Problemem było jednak jak określić położenie rzeczywistych części pierwiastków zespolonych bez znajdywania pierwiastków równania.
Praca Maxwella analizowała i opisywała zjawisko oscylacji samowzbudnych, w którym opóźnienia układu mogą doprowadzić do nadkompensacji i niestabilności. Maxwell posłużył się linearyzacją równań różniczkowych ruchu, by znaleźć równanie charakterystyczne dla układu. Badał jaki wpływ mają parametry układu na jego stabilność i pokazał, że układ jest stabilny, gdy części rzeczywiste pierwiastków równania charakterystycznego są ujemne. Innymi słowy Maxwell pokazał, dla układów rzędu drugiego, trzeciego i czwartego, że stabilność można określić poprzez zbadanie współczynników równań różniczkowych. Udało mu się podać warunki konieczne i dostateczne tylko dla równań do rzędu czwartego. Dla równań rzędu piątego podał dwa warunki konieczne. Nie zdołał podać warunków dla modeli wyższych rzędu wyraził jednak nadzieję, że zagadnienie stanie się przedmiotem dalszych prac matematyków. Artykuł Maxwella dziś uznaje się za znaczący, lecz naówczas nie zwrócono jednak na niego szczególnej uwagi. Dopiero na początku XX wieku wyniki tej pracy zaczęto sobie przyswajać jako wiedzę inżynieryjną.
Praca Maxwella pokazała jednak jak ważne i użyteczne są modele i metody matematyczne dla zrozumienia złożonych zjawisk. Stanowiła też początek rozwoju matematycznej teorii sterowania i teorii systemów. Elementy teorii sterowania pojawiały się już wcześniej, ale nie były one tak spektakularne i przekonujące do siebie jak analiza wykonana przez Maxwella.
Tematykę podjętą przez Maxwella kontynuowali inni badacze – m.in. Edward John Routh, były kolega Maxwella ze szkoły, przedstawił uogólnienie jego wyników dla układów liniowych. Niezależnie od tych prac Adolf Hurwitz w 1877 analizował stabilność systemu z użyciem równań różniczkowych, co przyniosło wyniki znane dziś jako twierdzenie Routha-Hurwitza.
Edward John Routh w 1877 przedstawił matematyczną metodę określania, kiedy równanie charakterystyczne posiada stabilne pierwiastki. Rosjanin Iwan Wyszniegradskij, niezależnie od Maxwella, w 1877 analizował stabilność regulatorów z użyciem równań różniczkowych. W 1893 Aurel Boreslav Stodola, korzystając z modelu trzeciego rzędu, badał regulację turbiny wodnej z użyciem techniki Wyszniegradskiego. Stworzył model dynamiki urządzenia wykonawczego ujmując w swojej analizie opóźnienie mechanizmu wykonawczego. Był pierwszym, który użył pojęcia stałej czasowej systemu. Realistyczny model był jednak modelem siódmego rzędu i Stodola, nieświadom prac przedstawionych prac przez Maxwella i Routha, postawił w 1895 przed Adolfem Hurwitzem problem określenia stabilności równania charakterystycznego. W efekcie Adolf Hurwitz rozwiązał go niezależnie (zob. kryterium stabilności Hurwitza). Enrico Bompiani w 1911 pokazał, że oba kryteria stabilności (Routha i Hurwitza) są w istocie identyczne.
Przez ponad 100 kolejnych lat nastąpił znaczący rozwój teorii sterowania. Nowe metody matematyczne pozwalały na sterowanie coraz dokładniej coraz bardziej złożonymi systemami dynamicznymi.
Dokładne definicje matematyczne stabilności systemu dynamicznego, jak i ogólne teorie stabilności dla systemów nieliniowych zostały po raz pierwszy sformułowane przez naukowców rosyjskich w końcu XIX wieku. Rosyjski uczony Nikołaj Jegorowicz Żukowski (ros. Николай Егорович Жуковский) w 1882 roku wprowadził koncepcję silnej stabilności orbitalnej, która jest oparta na reparametryzacji zmiennej czasu. Praca Żukowskiego została prawie całkowicie zapomniana i dopiero niedawno zwrócono na nią uwagę. Koncepcja stabilności Żukowskiego zgodna jest z koncepcją stabilności Henri Poincaré, w której rozpatruje się jedynie punkty równowagi i rozwiązania okresowe (co może wskazywać dlaczego praca Żukowskiego popadła w zapomnienie). Poza tym wielki sukces późniejszej pracy Lapunowa mógł pozostawić w swoim cieniu wkład Żukowskiego.
W latach 90. XIX wieku Aleksandr Michajłowicz Lapunow opublikował pracę z zakresu teorii stabilności, które miały duży wpływ na teorię sterowania. 10 lat po ukazaniu się pracy Żukowskiego w 1892 Aleksandr Michajłowicz Lapunow przedłożył swoją pracę doktorską "Общая задача об устойчивости движени" ("Ogólny problem stabilności ruchu"). Lapunow w 1892 badał z użyciem uogólnionego pojęcia energii stabilność nieliniowych równań różniczkowych (zob. metody Lapunowa). Praca Lapunowa stała się słynna w Rosji, a potem także w krajach zachodnich. W 1907 roku została przetłumaczona na francuski (Lapunow sam przeglądał i korygował to tłumaczenie). Niestety, chociaż jego praca znalazła zastosowanie i była kontynuowana w Rosji, to na Zachodzie czas jeszcze nie dojrzał do jego eleganckiej teorii. Przez dłuższy czas pozostawała nieznana. Dopiero około 1960 uświadomiono sobie w końcu, jak duże ma znaczenie. Pracę rosyjskojęzyczną przedrukowano w Związku Radzieckim w 1950 roku. Tłumaczenie anglojęzyczne z francuskiego ukazało się w 1992 roku.
Gwałtowne rozprzestrzenianie się telegrafii, a następnie telefonii od połowy XIX wieku pobudzało do podejmowania rozlicznych badań nad zachowaniem się obwodów elektrycznych. Przez kilka lat, począwszy od 1888, brytyjski inżynier Oliver Heaviside publikował swoje artykuły na temat rachunku operatorowego. Można w zasadzie powiedzieć, że w latach 1892–1898 Oliver Heaviside wynalazł rachunek operatorowy, przebadał zachowania systemu w stanie nieustalonym i wprowadził pojęcie odpowiadające późniejszej transmitancji. Chociaż jego metody dawały przekonujące wyniki dla odpowiedzi układów elektrycznych w stanie nieustalonym, został on ostro skrytykowany przez współczesnych mu matematyków za brak należytego rygoru i ostatecznie wyklęty przez swoje ówczesne środowisko naukowe.
Rozwój rachunku operatorów jako metod umożliwiających rozwiązywanie pewnych typów równań różniczkowych na gruncie algebraicznym datuje się od początku XIX w. W takim ujęciu został on rozpowszechniony przez Olivera Heaviside’a (1892, 1899), który stosował rachunek operatorów w zagadnieniach elektrotechnicznych, sprowadzając równania różniczkowe do równań algebraicznych. Dopiero w latach 20 i 30. XX wieku ideę Heaviside’a (pojęcie odpowiadające późniejszej transmitancji) powiązano z przekształceniami całkowymi Fouriera i Laplace’a (Bromwich, Carson, van der Pol, Doetsch), co spowodowało, że pojawiły się szersze możliwości wykorzystania rachunku operatorów w wielu zagadnieniach fizyki i techniki, a także w zagadnieniach automatycznej regulacji układów mechanicznych. Doszukanie się tych powiązań dowiodło też ostatecznie słuszności metod Heaviside’a.
Pewne ograniczenia stosowalności przekształceń całkowych, a przede wszystkim rozwój analizy funkcjonalnej skłoniły matematyków do poszukiwania nowych koncepcji rachunku operatorowego. Całkowity nawrót do pierwotnego operatorowego punktu widzenia obserwujemy na przykład u Jana Mikusińskiego. Daje on ścisłe uzasadnienie rachunku operatorów Heaviside’a, bez odniesienia do przekształcenia Laplace’a. Dalsze prace nad nowymi ogólnymi podstawami rachunku operatorów, nawiązują również w pewnym sensie do koncepcji Heaviside’a.
Klasyczny rachunek operatorów, jako narzędzie matematyczne, jest w szerokim zakresie wykorzystywany w teorii liniowych układów dynamicznych. Jest jedną z dziedzin współczesnej matematyki, która swoje znaczenie zawdzięcza w zdecydowanej mierze właśnie zastosowaniom technicznym. Stosowanie metod operatorowych znacznie upraszcza obliczenia i prowadzi do rozwiązań w postaci bardzo dogodnej do dalszej analizy i syntezy układu. Dzięki swej prostocie i efektywności, a także wskutek wielu zalet w porównaniu z innymi metodami, rachunek operatorów stał się jedną z podstawowych metod badania układów dynamicznych, mimo wielu ograniczeń nakładanych na wielkości wejściowe i wyjściowe układu.
Zanim powstała nowa dyscyplina.
Zanim automatyka wyłoniła się jako odrębna dyscyplina, inżynieria związana ze sterowaniem była praktykowana jako cześć inżynierii mechanicznej a teorię sterowania studiowano przede wszystkim w ramach inżynierii elektrycznej, gdyż obwody elektryczne można często opisać z użyciem metod tej teorii. W pierwszych relacjach sterowania, wyjście sygnału prądowego reprezentowane było przez wejście sygnału napięciowego. Jednakże z uwagi na brak odpowiedniej technologii, która by pozwoliła na zaimplementowanie elektrycznych systemów sterowania projektanci pozostawali przy mniej wydajnych systemach mechanicznych o powolnych odpowiedziach. Wspomniany wyżej odśrodkowy regulator obrotów nadal jest bardzo efektywnym regulatorem mechanicznym szeroko rozpowszechnionym w niektórych obiektach hydrotechnicznych. Zanim nadeszła epoka współczesnej energoelektroniki, systemy sterowania procesami w zastosowaniach przemysłowych opracowywali inżynierowie mechanicy z użyciem sterujących urządzeń pneumatycznych i hydraulicznych – wiele z tych urządzeń używa się do dziś.
Teoria systemów.
To właśnie badania nad systemami stały się obszarem wiedzy ludzkiej, w którym odnalazła swoje miejsce teoria sterowania ze swoją koncepcją sprzężenia zwrotnego. Koncepcja systemu jako dynamicznej jednostki ze zdefiniowanymi wejściami i wyjściami, przez które jednostka była połączona z innymi systemami i ze swoim środowiskiem stała się podłożem dalszego rozwoju teorii automatycznego sterowania. Historia teorii systemów wymagałaby całkiem osobnego omówienia. Poniżej przedstawiono jedynie krótki zarys genezy jej powstania.
W wiekach XVIII i XIX, prace z zakresu ekonomii Adama Smitha ("Bogactwo narodów", 1776), odkrycia Charlesa R. Darwina ("O pochodzeniu gatunków na drodze selekcji naturalnej", 1859) oraz inne działania (w polityce, socjologii) miały bardzo duży wpływ na świadomość ludzi tamtego okresu. Na gruncie prac filozofów greckich i arabskich powstała filozofia przyrody, wkład do niej wnieśli Mikołaj z Kuzy (1463), Gottfried Wilhelm Leibniz i inni. XIX wieczne osiągnięcia, klimat rewolucji przemysłowej i rosnący poziom świadomości w globalnej geopolityce oraz astronomii miał znaczący wpływ na filozofię przyrody i doprowadził do przeobrażeń tej dziedziny. We wczesnych latach XIX wieku Alfred North Whitehead (1925), ze swoją filozofią "organicznego mechanizmu", Ludwig von Bertalanffy, ze swoimi hierarchicznymi zasadami organizacji i inni zaczęli mówić o "ogólnej teorii systemów". Taki kontekst sprzyjał rozwojowi teorii sterowania.
Wojna, telefonia i metody częstotliwościowe.
Z punktu widzenia teorii sterowania na początku XX w. miały miejsce dwa istotne wydarzenia: wojny światowe oraz rozwój telefonii i masowej komunikacji.
Okres gdy komunikacja masowa i szybsze sposoby podróżowania zaczęły czynić świat coraz mniejszym, był jednocześnie czasem napięć społecznych, podczas których ludzie usiłowali określić swoje miejsce w społeczności globalnej. Konsekwencją tego były wojny światowe, w czasie to których rozwój systemów sterowania opartych na sprzężeniu zwrotnym stał się kwestią przetrwania.
Regulatory oraz sterowanie samolotami i statkami przed II wojną światową.
W XIX wieku, główne problemy regulacji związane były z zapewnieniem stabilności. W odpowiedzi na te problemy rozwinęła się teoria. Dostępność maszyn parowych doprowadziła do opracowania regulowanych maszyn parowych (z mechanizmem sprzężenia zwrotnego).
Burzliwy rozwój techniki regulacji automatycznej rozpoczął się w okresie poprzedzającym wybuch I wojny światowej.
W okresie międzywojennym technika i teoria regulacji została podporządkowana zastosowaniom militarnym. Istotnym problemem wojskowym podczas tego okresu stało się sterowanie i nawigacja statkami, których projekty zaczynały wówczas być coraz bardziej zaawansowane. Ponadto w wielu krajach mnóstwo pracy włożono w opracowanie systemów do dokładnego nakierowywania dział statków i artylerii przeciwlotniczej.
W okresie pierwszych dwóch dekad XX wieku ważne technologiczne opracowania pojawiały się też w innych różnych sektorach. U ich podstaw nie leżała jednak teoria. Początkowo regulatory były regulatorami pneumatycznymi, hydraulicznymi lub mechanicznymi. Nieco później opracowano rozwiązania zawierające także układy elektryczne. Dopiero po II wojnie światowej powstały układy o charakterze całkowicie elektrycznym
Branża elektroenergetyki przyniosła potrzebę regulacji napięcia i częstotliwości. Wraz z coraz szerszym stosowaniem oświetlenia elektrycznego od końca XIX wieku pojawiły się problemy związane z dystrybucją energii elektrycznej. W pierwszych systemach dystrybucji na obciążenie składały się głównie obwody oświetleniowe stąd występował nacisk na regulację napięcia (lub prądu). Z czynników, które wpływają na napięcie wyjściowe generatora, łatwo daje się kontrolować tylko siła prądu pola dlatego pierwsze regulatory korzystały z takiej techniki do regulacji napięcia wyjściowego. Jednym z pierwszych regulatorów był regulator "Tirrill" wprowadzony przez General Electric Company w 1902.
Duże znaczenie miało zastosowanie sterowania w lotnictwie do kontroli dynamiki lotu. Bracia Wright 17 grudnia 1903 wykonali z powodzeniem pierwsze loty testowe, które ukazały duże możliwości sterowania lotem przez znaczne jego okresy czasu (było to coś więcej niż tylko możliwość wytwarzania siły nośnej znanym wówczas profilem lotniczym). Sterowanie w samolocie okazało się niezbędne by zapewnić bezpieczeństwo lotu.
Inne istotne zastosowanie sprzężenia zwrotnego na morzu to działanie wieży artyleryjskiej. Rozwinęła się też szeroko hydraulika dla układów przekładni. Także torpedy korzystały z coraz bardziej zaawansowanych systemów do kontroli głębokości – w tym, z końcem XIX stulecia z działania żyroskopu. W pierwszych dekadach XX wieku żyroskopy były coraz częściej używane do stabilizacji statków i w autopilotach.
W 1910 Elmer Ambrose Sperry wynalazł kompas żyroskopowy, który używał do stabilizacji i sterowania statków, a następnie do sterowania samolotów. Sperry był pionierem "aktywnego stabilizatora", kompasu żyroskopowego i autopilota żyroskopowego, uzyskując różne patenty w latach 1907–1914. Autopilot Sperry’ego był bardzo wymyślnym urządzeniem: wewnętrzna pętla sterowała silnikiem elektrycznym, który to działał na maszynę sterującą, w tym czasie pętla zewnętrzna korzystała z kompasu żyroskopowego do „wyczuwania” przodu. Sperry zaprojektował także "antycypator", który naśladował sposób, w jaki doświadczony sternik przejąłby ster, aby tak zapobiec przesterowaniu. "Antycypator" był, de facto, pewnym rodzajem sterowania adaptacyjnego. Sperry i jego syn Lawrence zaprojektowali w tym czasie również automatyczne stabilizatory samolotów, które posiadały dodatkową złożoność w postaci regulacji trójwymiarowej. Urządzenie to wykorzystywało cztery żyroskopy i ujmowało w sobie także działanie różniczkujące – wprowadzone do mechanizmu jednak nie z uwagi na znajomość założeń teoretycznych, ale dzięki intuicyjnemu zrozumieniu zachowania układu.
W kolejnych dwóch dekadach nastąpił znaczący postęp technologiczny zarówno w stabilizacji statków, jak i samolotów. W połowie lat 30. XX wieku wiele linii lotniczych korzystała z autopilotów Sperry’ego przy lotach na długie dystanse. Jednakże pomijając analizy stabilności omówione wcześniej (Routh, Hurwitz, Lapunow), które nie były wówczas szerzej znane, nie prowadzono badań teoretycznych takich układów ze sprzężeniem zwrotnym (aczkolwiek z wyjątkami takimi jak praca Minorsky’ego, którą omówiono poniżej).
W 1912 Nils Gustaf Dalén otrzymał Nagrodę Nobla w dziedzinie fizyki za skonstruowanie w 1907 układu automatycznej regulacji wielkości płomienia i częstotliwości jego pulsacji w palnikach acetylenowych stosowanych w bojach (pławach) świetlnych i latarniach morskich.
Wiele procesów wykorzystujących napędy wałków potrzebowało dokładnej regulacji prędkości. W procesach przemysłowych opracowano urządzenia do pomiaru i coraz bardziej zmyślnego sterowania pneumatycznego. W 1907 firma C. J. Tagliabue Company z Nowego Jorku zainstalowała pneumatyczny, dwustawny regulator temperatury na obiekcie pasteryzacji mleka.
Również w tym czasie stosowane były powszechnie regulatory pneumatyczne, w których czujnik stanowiła rurka Bourdona, a jej deformacja oddziaływała na zawór. Taki układ dysponował wystarczającą siłą do poruszania piórem rejestratora, ale dokładność sterowania zaworem była niewielka z powodu dużych błędów pomiarowych. Dlatego też w 1914 pojawiła się – wysunięta przez Edgara H. Bristola (współzałożyciela w 1908, z ojcem i bratem, firmy Industrial Instrumentation Co., przemianowanej w 1914 na The Foxboro Company) – koncepcja zastosowania wzmacniacza dysza–przysłona w celu pokonania tych trudności.
Już przed I wojną światową zostały znacznie udoskonalone serwomechanizmy hydrauliczne przeznaczone do sterowania działami okrętowymi oraz regulatory kursu statku i torped.
Wśród pierwszych efektów prac rozwojowych wymienić można projekty czujników do celów sterowania w pętli sprzężenia zwrotnego.
Głównym problemem stała się w końcu kontrola pozycji dla kursu statku (i przy wielu innych zastosowaniach). Chodziło o to by znaleźć najbardziej odpowiedni mechanizm tak by w konsekwencji zastosować najbardziej efektywne sterowanie pozycyjne. Żyroskop odegrał znaczącą rolę w rozwoju automatyki sterowania statkami, pobudzając do dalszych badań w tym kierunku. Znaczącym osiągnięciem było opracowanie koncepcji regulatora PID. Historia regulacji typu PID sięga wstecz do 1890, kiedy to powstał projekt odśrodkowego regulatora obrotów. Regulatory PID były następnie rozwijane na potrzeby automatycznego sterowania statkiem. Jednym z pierwszym z przykładów regulatora typu PID był wyżej wspomniany regulator opracowany w 1911 przez Elmera Sperry. Jednak dopiero w 1922 Nicolas Minorsky przedstawił regulator trójczłonowy do sterowania statkami, tym samym stając się pierwszym, który użył regulatora PID.
Minorsky był Amerykaninem pochodzenia rosyjskiego; urodził się w Rosji w 1885 roku (jego znajomość języka rosyjskiego okazała się ważna dla Zachodu w późniejszym okresie). W czasie służby w marynarce rosyjskiej studiował problemy związane ze sterowaniem statkami i wkrótce po wyemigrowaniu do Stanów Zjednoczonych w 1918 przeprowadził pierwszą teoretyczną analizę automatycznego sterowania statku. Prace Minorsky’ego dotyczyły stabilności układów nieliniowych (innymi słowy efektów nieliniowości w systemach ze sprzężeniem zwrotnym), a wykonywane one były na okręcie USS New Mexico na zlecenie Marynarki Wojennej Stanów Zjednoczonych.
Minorsky oparł swoje analizy na obserwacji pracy sternika. Był jednym z pierwszych, którzy uświadomili sobie potrzebę wprowadzenia działania różniczkującego do regulatora, co byłoby odpowiednikiem przystosowań, oczekiwań lub intuicji jakie wykazywał sternik statku. Minorsky zauważył, że sternik sterował statkiem nie tylko w oparciu o aktualny błąd, ale brał pod uwagę także błędy jakie występowały w przeszłości oraz bieżące tempo zmian. Następnie Minorsky opisał to, co zaobserwował za pomocą narzędzi matematycznych. Choć Minorsky nie posługiwał się współcześnie używanymi terminami, jego zalecenia dotyczą właściwej kombinacji działań o charakterze proporcjonalnym, różniczkującym i całkującym. Badanie Minorsky’ego wyraźnie zidentyfikowało sposób, w jaki powinno się wykorzystywać działanie sterujące. Jego praca w szczegółowszym ujęciu wyglądała jak następuje. Celem jego pracy było określenie warunków stabilności, co znacząco uprościło by problem. Sterowanie proporcjonalne daje stabilność w obecności niedużych zakłóceń, nie wystarcza jednak w przypadku gdy zakłócenia są mocne i trwają dłuższy czas (szczególnie przy zaciekłym sztormie) co objawia w postaci uchybu ustalonego. W takich warunkach pojawia się potrzeba dodania członu całkującego. Ostatecznie by polepszyć sterowanie, dodany został człon różniczkujący.
W 1922 Minorsky opublikował artykuł "Directional Stability of Automatically Steered Bodies", w którym przedstawił kilka nowych pomysłów. Po pierwsze dokonał linearyzacji problemu w danym punkcie z użyciem szeregu Taylora i przeprowadził analizę stabilności, w okolicy tego punktu, przy niewielkich zakłóceniach. Po drugie przedstawił koncepcję regulatora trójczłonowego (regulatora PID). Po trzecie przeanalizował niekorzystny wpływ jakie do sterowania automatycznego wnosi opóźnienie czasowe. Była to pierwsza opublikowana analiza teoretyczna regulatora PID.
Próby z regulatorem przeprowadzone zostały na okręcie USS New Mexico, podczas których to regulator sterował prędkością kątową (nie kątem) steru. Stosowanie regulacji typu PI wiązało się z trwałym zejściem z kursu o wartość ±2°. Po ujęciu ponadto członu D trwałe zejście z kursu malało do ±1/6°. Były to wyniki lepsze niż te, jakie udawało się osiągać większości sternikom.
Marynarka ostatecznie nie zdecydowała się jednak wówczas na wdrożenie jego rozwiązania z uwagi na opór ze strony załogi statku. Praca Minorsky’ego nie spotkała się też wówczas z większym zainteresowaniem i nie została szeroko rozpowszechniona. Mimo że Minorsky stworzył dobre teoretyczne podstawy dla sterowania w pętli sprzężenia zwrotnego to jego praca napisana była w czasach heroicznych wynalazków, gdzie intuicja i praktyczne doświadczenie miały większe znaczenie dla inżynierskiej praktyki niż analizy teoretyczne.
Dziś praca Minorsky’ego jest uznawana za jedną z pierwszych, fundamentalnych prac, stanowi najlepszy przykład ewolucji teorii poprzez uogólnianie i dążenie do lepszego zrozumienia problemu. Podobne prace zostały przeprowadzone i opublikowane przez kilku innych badaczy w latach 30. XX wieku. Do dnia dzisiejszego regulatory PID, po raz pierwszy opisane w 1922, są stosowane w przeważającej części wszystkich zastosowań przemysłowych (w 1996 roku stanowiły około 90% wszystkich zastosowań).
W późnych latach 20. XX w. dostępne były dwustawne regulatory elektryczne oraz laboratoryjne rozwiązania regulatorów PI, wykorzystujące silniki w celu uzyskania działania całkującego. W tym okresie były powszechnie wykorzystywane regulatory pneumatyczne, zapewniające szybkie działanie dwustawne i tylko wąski zakres działania proporcjonalnego (od 5 do 7% zakresu pełnej skali). Pneumatyczny regulator PI został wyprodukowany przez firmę Foxboro we wrześniu 1931 roku. Był to regulator Model 10 "Stabilog". W 1933 Clesson E. Mason z firmy Foxboro opatentował "Stabilog", urządzenie, które ujmowało w sobie zarówno działanie całkujące, jak i proporcjonalne, a z końcem dekady dostępne stały się regulatory trójczłonowe, które zawierały w sobie "preact" – jak wówczas nazywano sterowanie różniczkujące. Prace nad zastosowaniem działania różniczkującego w regulatorach pneumatycznych prowadził też w latach 1939–1940 Ralph Clarridge z firmy Taylor Instrument Companies. W efekcie pojawiły się handlowe wersje regulatorów PID wyprodukowane przez firmy Taylor i Foxboro.
Postęp na polu teorii był bardzo powolny, do czasu aż przyspieszenie jakie nastąpiło w elektronice i telekomunikacji w latach 20. i 30. XX wieku przełożyło się, w okresie II wojny światowej, na rozwój teorii sterowania.
Telekomunikacja masowa i system telefonii Bella.
Analiza częstotliwościowa.
Matematyczna analiza systemów sterowania była wcześniej prowadzona z wykorzystaniem równań różniczkowych w dziedzinie czasu. W Bell Labs (laboratoriach telefonicznych Bella) w latach 20. i 30. XX wieku badano i stosowano w systemach telekomunikacji podejście oparte na dziedzinie częstotliwościowej, którego podstawą były metodyki: Pierre Simon de Laplace’a, Jean Baptiste Joseph Fouriera, Augustin Louis Cauchy’ego. Z tego okresu datują się ogólne metody syntezy układów regulacji automatycznej oparte na charakterystykach częstotliwościowych (Harold Stephen Black, Harry Nyquist, Hendrik Wade Bode) które omówiono poniżej.
W tamtych czasach nawet jeśli projektanci byliby świadomi prac Minorsky’ego to ciągle brakowało by im odpowiednich, liniowych, stabilnych urządzeń wzmacniających, które mogłyby przemieniać niskonapięciowe sygnały zbierane z urządzeń pomiarowych na sygnały o poziomie napięcia odpowiednim do pracy ze sterującym urządzeniem wykonawczym. Pojawił się impas zarówno w odniesieniu do wzmacniaczy dla układów elektronicznych, jak i pneumatycznych. We wczesnych latach 20. XX wieku problem wzmocnienia stał się poważną przeszkodą w dalszym rozwoju telefonii pomiędzy odległymi punktami.
W początkach XX wieku rozpoczęto instalacje linii telefonicznych łączących odległe punkty. Funkcjonowanie takich linii nękane było jednak różnymi problemami.
Głównym problemem jaki pojawił się podczas rozwoju systemów telekomunikacji masowej rozciągających się na długie odległości związany był z potrzebą okresowego wzmacniania sygnału głosu w długich liniach telefonicznych. Niestety, jeśli nie zastosuje się odpowiedniego podejścia, nie tylko wzmacniana jest informacja, ale też i szum. Dlatego pierwszorzędne znaczenie mają projekty odpowiednich wzmacniaczy regenerujących.
Wzmacniacze oparte na lampach elektronowych połączone w tandem cierpiały z powodu zniekształceń i niestabilności. Wzmocnienie wzmacniaczy zmieniało wraz z różnymi parametrami takimi jak starzenie się, temperatura itd. i z uwagi na nieliniowości lamp elektronowych wprowadzało zniekształcenia w systemach wielokanałowych.
Ulepszenia w projektach kabli i wykorzystanie obciążenia impedancji pozwolił na wydłużenie linii poprzez którą mogła odbywać się transmisja bez potrzeby wzmocnienia. Jednak usługi międzykontynentalne w Stanach Zjednoczonych musiały korzystać ze wzmacniaczy. Repeatery telefoniczne oparte na elektronicznym wzmocnieniu sygnału były w użyciu około 1920 roku, ale zniekształcenia jakie wnosiły ograniczały ich ilość przy zastosowaniu szeregowym. Wzmagający się ruch w sieci także powodował problemy, gdyż wymuszał powiększanie pasma linii co skutkowało przy transmisji zwiększoną utratą sygnału. Problem projektowy polegał na tym by wprowadzić do systemu Przesunięcie fazowe dla właściwych częstotliwości.
We wczesnych latach 20. XX wieku Harold Stephen Black (1898–1983) pracował dla Laboratoriów Bella, projektując wzmacniacze dla telefonii międzykontynentalnej zajął się powyższym problemem. Zmagał z nim przez kilka lat aż w końcu, w drodze do pracy, przepływając promem przez rzekę Hudson z New Jersey do Nowego Jorku, w dniu 2 sierpnia 1927 roku, w słynnej już dziś chwili „objawienia”, wpadł na pomysł zastosowania ujemnego sprzężenia zwrotnego. Nie mając na czym zapisać swoich myśli wykonał szkic obwodu z pętlą ujemnego sprzężenia zwrotnego na niewłaściwie wydrukowanej stronie gazety "The New York Times", odnotował datę i podpisał się. Black uświadomił sobie, że ujemne sprzężenie zwrotne może zmniejszyć zniekształcenia kosztem redukcji wzmocnienia ogólnego. Innymi słowy jeśli część wzmocnienia wzmacniacza o wysokim współczynniku wzmocnienia poświęci się zwracając przez pętlę sprzężenia część sygnału wyjściowego to zniekształcenia wywołane szumem i dryftem komponentu ulegną zmniejszeniu.
W ten sposób Black w 1927 roku stworzył koncepcję stabilnych wzmacniaczy z ujemnym sprzężeniem zwrotnym – innymi słowy zademonstrował użyteczność sprzężenia zwrotnego do redukcji zniekształceń wzmacniaczy regenerujących.
Wynalazek miał więc miejsce w 1927 roku a zgłoszenie patentowe w 1928 roku, ale artykuł opisujący nową ideę opublikowano dopiero w 1934 roku ("Stabilized Feedback Amplifiers"). Pomysł Blacka wówczas był tak nieintuicyjny (wzmacniacz z wzmocnieniem większym niż jeden mógł być stabilny), że patent wydano ze znacznym opóźnieniem. Biuro patentowe było bardzo sceptyczne, potraktowało ujemne sprzężenie zwrotne jak perpetuum mobile i żądało działającego prototypu. Po szeroko zakrojonych pracach, testy praktyczne w pełnej skali przeprowadzono w 1930 roku, a w 1931 roku wzmacniacz taki zaczęto używać w firmie AT&amp;T. Informacja o rozwiązaniu nie była publikowana w swobodnie dostępnej literaturze aż do roku 1934 a patent ostatecznie przyznano dopiero w 1937 roku.
Mervin J. Kelly (1894-1971) – amerykański fizyk, przewodniczący Laboratoriów Bella w latach 1951–1959 w 1957 powiedział o Blacku: "Nie ma nic z przesady w stwierdzeniu, że bez wynalazku Blacka (wzmacniacza ze sprzężeniem zwrotnym) nie istniałyby ani telefonia pomiędzy odległymi punktami ani sieci telewizyjne, które pokrywają nasz cały kraj ani kablowa telefonia międzykontynentalna."
Przy praktycznym opracowywaniu wzmacniacza i badaniu jego zachowania Blackowi asystował Harry Nyquist. Black przekazał problem stabilności takiej pętli sprzężenia zwrotnego do swego kolegi z Laboratoriów Bella Harry Nyquista.
Harry Nyquist rozwinął teorię regeneracji w zastosowaniu do projektowania stabilnych wzmacniaczy. W 1932 roku podał słynne kryterium stabilności układów z zamkniętym sprzężeniem zwrotnym dla dziedziny częstotliwościowej (tzw. kryterium Nyquista). Swoje kryterium stabilności wyprowadził opierając się na wykresach biegunowych funkcji zespolonej. Praca Nyquista z 1932 roku "Regeneration theory" położyła fundamenty pod tak zwaną analizę Nyquista. Wynikiem tej pracy było praktyczne urządzenie – wzmacniacz z ujemnym sprzężeniem zwrotnym, ale też i lepsze zrozumienie zalet jakie przynosi zastosowanie w układach ujemnego sprzężenia zwrotnego. Ostatecznie praca ta także wprowadziła metodę analizy i projektowania układów regulacji, które nie wymagają wyprowadzania równań różniczkowych czy manipulacji nimi i w których dane eksperymentalne – zmierzone charakterystyki częstotliwościowe – mogły zostać połączone z danymi wyliczonymi. Z połączonych odpowiedzi można było oszacować stopień stabilności układu i wydedukować obraz zmian, których wprowadzenie było niezbędne do polepszenia działania.
Jednak po opublikowaniu artykułu przez Niquista nadal podczas projektów wzmacniaczy ze sprzężeniem zwrotnym istniało wiele niejasnych aspektów, szczególnie jeśli chodzi o zrozumienie spadków wzmocnienia i przesunięć fazowych.
Trzecią osobą z Laboratoriów Bella, z kluczowym wkładem w analizę elektronicznych układów ze sprzężeniem zwrotnym był Hendrik Wade Bode. Bode od połowy lat 30. XX wieku pracował nad korektorami sygnałów.
Bode badał stabilność pętli sprzężenia zwrotnego z wykorzystaniem takich koncepcji jak zapas amplitudy i zapas fazy (Bode, 1940). W 1938 roku Bode użył charakterystyk częstotliwościowych amplitudy i fazy na płaszczyźnie zespolonej (zob. charakterystyka Bodego). W 1940 roku opublikował artykuł "Relations Between Attenuation and Phase in Feedback Amplifier Design", który utorował drogę do zrozumienia wspomnianych wyżej problemów poprzez wykorzystanie wykresów wzmocnienia i fazy. Pokazał, że spadek wzmocnienia i przesunięcie fazowe są ze sobą powiązane w każdym realizowalnym układzie, wprowadził także koncepcje zapasu amplitudy i zapasu fazy oraz wskazał na ich związek z kryterium stabilności Nyquista.
W czasie II wojny światowej i zaraz po jej zakończeniu.
Podczas II wojny światowej, teoria sterowania odgrywała istotną rolę w systemach sterowania ogniem artyleryjskim, systemach nawigacji i w urządzeniach elektronicznych.
Rozwój teorii i praktyki sterowania automatycznego nabrał dużego impetu w okresie II wojny światowej gdy projektowanie i konstruowanie automatycznych pilotów do samolotów, systemów pozycjonowania dział, systemów sterowania antenami radarów i innych systemów wojskowych opartych na sprzężeniu zwrotnym stało się koniecznością. Dalszy rozwój dostępnych technik sterowania stał się niezbędny z uwagi na złożoność i oczekiwania co do możliwości takich systemów wojskowych. Wzmogło to zainteresowanie systemami sterowania i zaowocowało nowymi pomysłami i metodami.
Teoria serwomechanizmów.
O ile prace inżynierów telekomunikacji stały się jednym ze zwiastunów klasycznej teorii sterowania, to równie prekursorski charakter miało opracowanie wysokiej klasy serwomechanizmów w latach 30. XX wieku. Potrzeba takich serwomechanizmów powodowana była wzrastającą liczbą zastosowań symulatorów analogowych – na przykład analizatorów sieci w energetyce i analizatorów różniczkowych do rozwiązywania różnorodnych problemów.
Pod koniec lat 20. XX wieku Vannevar Bush z MIT (Massachusetts Institute of Technology) realizował prace badawcze nad technicznymi środkami do rozwiązywania równań różniczkowych, które doprowadziły do skonstruowania tzw. analizatora różniczkowego. Zarówno to, jak i wiele innych ówczesnych urządzeń obliczeniowych, wymagało zastosowania serwomechanizmów. Dlatego też, zachęcony przez Busha, jego uczeń Harold Locke Hazen (1901-1980) pracował intensywnie w latach 1932–1933 nad teorią i praktyką serwomechanizmów. Jego badania koncentrowały się głównie nad różnicą pomiędzy ujemnym i dodatnim sprzężeniem zwrotnym i wykonywane były niezależnie od analogicznych badań, które prowadził też w tym czasie Harold Stephen Black.
Przed końcem lat 30. w użyciu było sześć analizatorów różniczkowych w różnych lokalizacjach w Stanach Zjednoczonych i w Wielkiej Brytanii. Głównym centrum był MIT, gdzie zarówno Vannevar Bush, Norbert Wiener, jak i Harold Hazen przyczynili się do ich projektu.
W 1934 roku Hazen podsumował swoje dokonania z poprzednich lat w publikacji "Theory of Servomechanisms". Określając charakterystyki (odpowiedzi) serwomechanizmów zastosował krzywe znormalizowane i parametry takie jak stała czasowa i współczynnik tłumienia, ale nie przedstawił żadnej analizy stabilności – chociaż zdaje się, że był świadomy prac Nyquista, to nie wydaje się, by (podobnie jak niemal wszyscy mu współcześni badacze) zdawał sobie sprawę z bliskiego związku jaki łączył serwomechanizm ujmujący sprzężenie zwrotne i wzmacniacz zawierającym takie sprzężenie.
Prace nad rozwojem broni i metodami nakierowywania dział artyleryjskich.
Głównym problemem, jaki pojawił się podczas II wojny światowej, było dokładne celowanie z dział, będących w ruchu, statków i samolotów. Publikacja pracy "Teoria serwomechanizmów" ("Theory of Servomechanisms") przez wspomnianego wyżej Harold Locke Hazena (1901-1980) w 1934 roku zainicjowała wykorzystanie matematycznej teorii sterowania do takich problemów. To właśnie powyższym artykułem Házen rozpropagował termin "serwomechanizm", który domyślnie implikuje w systemach zależność typu master/slave.
Z końcem lat 30. XX wieku tak zwany problem sterowania ogniem stał się jednym z ważniejszych tematów badań dla wojska. Choć problem nie był nowy, rosnąca waga działań wojskowych prowadzonych w powietrzu oznaczała, że sterowanie bronią przeciwlotniczą nabiera nowego znaczenia. Przy ręcznym sterowaniu: wykrywano samolot z wykorzystaniem radaru, mierzono zasięg (na przykład dalmierzem), przewidywano pozycję samolotu w momencie dotarcia pocisku, wcelowywano działo i oddawano wystrzał. W typowym systemie potrzebowano do 14 operatorów. W tym kontekście oczywista staje się potrzeba zautomatyzowania procesu i aby to osiągnąć potrzebne były szczegółowe badania nad takimi zagadnieniami jak dynamika serwomechanizmów napędzających celownik działa, projekt regulatora i statystyka śledzenia toru lotu samolotu, który być może podjął działanie wymijające.
Projekty systemów sterowania ogniem rozwinięte w czasie II wojny światowej wykorzystywały bardzo często selsyny w celu przekazywania informacji o kącie z dział i namiarów do analogowych komputerów sterujących ogniem i do przesyłania żądanej pozycji działa z powrotem do lokalizacji działa (zob. też przelicznik artyleryjski). Pierwsze systemy po prostu przesuwały wskazówkę na tarczy, ale wraz z wynalezieniem amplidyny i napędzanych silnikiem selsyn, hydraulicznych o dużej mocy systemy sterowania ogniem mogły bezpośrednio kontrolować pozycję ciężkich dział.
Celownik bombowy Norden (ang. "The Norden bombsight") opracowany podczas II wojny światowej, który był w istocie zmyślnym optyczno-mechanicznym komputerem analogowym, wykorzystywał regeneratory selsynowe do przekazywania do celownika bombowego informacji o wysokości i prędkości samolotu oraz o zakłóceniach powodowanych przez wiatr, zapewniając w ten sposób dokładny zrzut bomb.
Przed rokiem 1940, w większości przypadków, projektowanie systemów sterowania było swoistą sztuką opartą na metodzie prób i błędów. W latach 40. zwiększyła się ilość i użyteczność dostępnych metod matematycznych i analitycznych a automatyka stała się odrębną dyscypliną inżynierii.
Na początku lat 40. XX wieku Harris wprowadził pojęcie transmitancji widmowej, a następnie Brown – pojęcie transmitancji operatorowej. W 1942 roku John G. Ziegler i Nathaniel B. Nichols opracowali zasady doboru nastaw regulatorów pneumatycznych, stosowanych na amerykańskich okrętach podwodnych (tzw. metoda Zieglera-Nicholsa). Konieczność zachowania tajemnicy spowodowała, że efekty tych i innych prac ujrzały światło dzienne dopiero po zakończeniu II wojny światowej.
W 1945 roku A.J. Young opisał sześć elektronicznych regulatorów PID różnych firm (Evershed &amp; Vignolles – Wielka Brytania; Hartman &amp; Braun oraz Schoppe &amp; Faeser – Niemcy; Leeds &amp; Northrup Manning, Maxwell &amp;Moore, The Swartwout Company – USA).
Wiele prac badawczych rozpoczętych w latach II wojny światowej zostało opublikowanych dopiero po jej zakończeniu. I tak: Nathaniel B. Nichols w roku 1947 wykorzystał wykresy, nazwane później jego imieniem, do projektowania serwomechanizmów; w 1948 r. Walter Richard Evans zaprezentował technikę projektowania układów regulacji automatycznej w oparciu o rozkład zer i biegunów transmitancji, a w roku 1949 Norbert Wiener sformułował filtr statystycznie optymalny dla ciągłych układów stacjonarnych.
Laboratorium Radiacji na Massachusetts Institute of Technology.
W 1940 roku na MIT powstało Laboratorium Radiacji (ang. Radiation Laboratory) w celu prowadzenia badań, nad sterowaniem i przetwarzaniem informacji, związanych z, wówczas niedawno wynalezionym, radarem. Większość prac z zakresu teorii sterowania jakie powstały w latach 40. opracowano w tym ośrodku. Albert C. Hall pracując nad wspólnym projektem MIT i Sperry Corporation zauważył, że ignorowanie subtelnych efektów szumu przy projektowaniu układów regulacji prowadzi do niepożądanych skutków. Spostrzegł, że metody z dziedziny częstotliwości opracowane w Laboratorium Bella mogą być wykorzystane do tego by zaradzić skutkom szumu i zastosował to podejście przy projektowaniu systemu sterowania dla radaru lotniczego. Zastosowanie to okazało się wielkim sukcesem i pokazało jak ważną rolę przy projektowaniu systemów sterowania odgrywają metody z dziedziny częstotliwości (1946).
Podejście do projektowania układów sterowania oparte na transmitacji operatorowej, diagramach blokowych i metodach z dziedziny częstotliwości przyjęte w pracach Laboratorium Radiacji przyniosło duże sukcesy.
W 1947 roku Nathaniel B. Nichols wprowadził, do projektowania układów ze sprzężeniem zwrotnym, swoje wykresy Nicholsa. Prace wykonane w MIT ugruntowały teorię serwomechanizmów liniowych. Podsumowanie prac wykonanych w Laboratorium Radiacji przedstawiono w pracy z 1947 roku "Theory of Servomechanisms" (autorzy: James, Nichols, Phillips).
Walter Richard Evans, pracując dla North American Aviation, w 1948 roku przedstawił swoją metodę opartą na analizie pierwiastków układu (ang. "root-locus method"), która pozwalała dla pętli sprzężenia zwrotnego na bezpośrednie określenie położenia biegunów na płaszczyźnie s. W następstwie, w latach 50., większość prac projektowych związanych ze sterowaniem, wykonywano kierując uwagę na płaszczyznę s, starając się dla pętli sprzężenia zwrotnego osiągnąć pożądane charakterystyki skokowe (odpowiedni czas narastania, procent przeregulowania itd.).
Analiza stochastyczna.
Także w tym okresie, do teorii sterowania i komunikacji wprowadzono metody stochastyczne. Badania systemów stochastycznych
podjęto w związku z pracami nad sterowaniem ogniem artyleryjskim. Norbert Wiener z MIT chciał mieć swój wkład w działania wojenne i zaproponował, że zajmie się problemem przewidywania przyszłej pozycji samolotu. Propozycja ta opierała się na uogólnionej analizie harmonicznej – pracy jaką wykonał w latach 20. (publikacja z 1931 roku). Nad implementacją swojego systemu predykcji pracował z Johnem Bigelowem. Pracując z metodami dziedziny częstotliwości, opracował statystycznie optymalny filtr dla ciągłych sygnałów stacjonarnych (tzw. Filtr Wienera), który polepszał stosunek sygnału do szumu w systemach komunikacji. Efektem tych prac było opracowanie elektronicznego systemu do predykcji. Ostatecznie Wiener był zawiedziony, gdyż system przyniósł jedynie marginalne polepszenie (mniej niż 10 procent) w stosunku do systemu opracowanego przez Laboratoria Bella. Po wykonaniu swych prac Wiener przygotował raport "Ekstrapolacja, interpolacja i wygładzanie stacjonarnych ciągów czasowych w zastosowaniach inżynieryjnych" ("The Extrapolation, Interpolation and Smoothing of Stationary Time Series with Engineering Appllications", OSRD Report 370, 1 lutego 1942) znany też jako "żółte niebezpieczeństwo" (ang. "yellow peril") z uwagi na jego żółte okładki i niebywale trudną matematykę. Praca Wienera została ostatecznie opublikowana w ogólnodostępnej literaturze w 1949 roku.
Niezależnie od tych prac w 1941 Andriej Nikołajewicz Kołmogorow zaprezentował teorię dla dyskretnych stacjonarnych procesów stochastycznych (odpowiednik pomysłu Wienera dla sygnałów dyskretnych). Dlatego powstała teoria filtracji optymalnej nazywana jest zwykle teorią Wienera-Kołmogorowa a wyżej wspomniany filtr nazywany jest filtrem Wienera-Kołmogorowa. Wiener i Kołmogorow byli więc prekursorami stochastycznego ujęcia filtracji – w swych najwcześniejszych pracach zdefiniowali pojęcie procesu (sygnału) losowego (stochastycznego) charakteryzującego się pewnymi własnościami statystycznymi. Proces losowy o tych właściwościach nazywa się stacjonarnym i dla takiego procesu Wiener i Kołmogorow wykazali istnienie związków między właściwościami statystycznymi sygnału użytecznego i szumu a ich charakterystykami częstotliwościowymi. Wykazali więc związek z klasyczną teorią filtracji.
W 1947 roku Norbert Wiener z MIT poszukiwał nazwy dla nowo powstającej dyscypliny, która traktowała o teorii automatów – dotyczyła sterowania i komunikacji zarówno w odniesieniu do ludzi, jak i maszyn. Warto przy tym zwrócić uwagę, że greckie słowo odpowiadające angielskiemu określeniu "governor" (tak oryginalnie nazywano po angielsku odśrodkowy regulator obrotów), brzmi "kußernan". Przy okazji zapoznawania się z działaniem odśrodkowego regulatora obrotów Jamesa Watta Wiener sprawdził także etymologię słowa "kußernan" i napotkał greckie słowo "kußernt" (co znaczy „kierujący”). Ostatecznie dla nowo powstającej dziedziny zaproponował nazwę "cybernetics", czyli po polsku "cybernetyka".
Okres klasyczny w teorii sterowania.
Do tego okresu teoria sterowania wykorzystująca metody częstotliwościowe osiągnęła dojrzałość ustanawiając się jako swoisty paradygmat (w rozumieniu Thomas Kuhna). Z jednej strony, ugruntowała się matematyczna teoria serwomechanizmów, a z drugiej strony opracowano metody projektowania inżynierskiego. Okres po drugiej wojnie światowej można by nazwać klasycznym okresem w teorii sterowania. Charakteryzował się on pojawieniem się pierwszych podręczników (MacColl 1945; Lauer, Lesnick, and Matdon 1947; Brown &amp; Campbell 1948; Chestnut and Mayer 1951; Truxall 1955) oraz nieskomplikowanymi, intuicyjnymi narzędziami do projektowania, które gwarantowały rozwiązanie problemów. Narzędzia te stosowano prowadząc ręczne obliczenia w połączeniu z metodami graficznymi.
Początki technik cyfrowych, wyścig kosmiczny i powrót do dziedziny czasu.
Rozwój regulatorów przemysłowych.
Rozwój reaktorów nuklearnych w latach 50. XX wieku stanowił główną motywację do poszukiwania nowych rozwiązań do sterowania procesami przemysłowymi, zarówno jeśli chodzi o oprzyrządowanie, jak i teorię. Prace te sięgają korzeniami lat 40. XX wieku gdy implementowano sterowanie dla zakładów chemicznych.
Stymulatorem zastosowań regulatorów i techniki elektronicznej w automatyce przemysłowej była też dewiza wygłaszana przez menedżerów przemysłowych, która brzmiała: "wiedzieć na biurku to, co dzieje się w obiekcie". Było to całkiem uzasadnione pragnienie bo na przykład w roku 1950 w brytyjskiej rafinerii The Bristol Company było zainstalowanych 500 regulatorów, 1500 wskaźników i 800 rejestratorów, a w centralnej sterowni zamontowane przyrządy wskazujące zajmowały powierzchnię około 3,05 na 6,06 metrów kwadratowych. Były to przyrządy pneumatyczne. Elektronika dawała szansę przeniesienia informacji z obiektu lub procesu na biurko, łatwy wybór informacji krytycznej (np. zmiennych przekraczających wartości alarmowe) czy łatwe dołączanie nowych urządzeń.
W roku 1950 firma Foxboro (obecnie wchodząca w skład korporacji Invensys) wyprodukowała nowy regulator pneumatyczny o nazwie Model 58 Consotrol wykorzystujący równowagę sił. Nie był to pierwszy regulator pneumatyczny pracujący na tej zasadzie – firma Leeds &amp; Northrup Company produkowała taki regulator (Micromax) od 1944 roku. Istotne jednak było to, że regulator taki został wyprodukowany przez wiodącego producenta regulatorów – firmę Foxboro. W tym samym okresie w firmie Taylor Instrument Company został wyprodukowany regulator trójpołożeniowy (ang. "Transet Tri-act Controller"), którego zasadę działania opisał w 1950 roku Ralph E. Clarridge. Regulator ten posiadał dwa wzmacniacze typu dysza-przysłona: pierwszy wzmacniacz dawał stałe wzmocnienie (o ustawianej wartości); sygnał wyjściowy tego wzmacniacza był podawany następnie na drugi wzmacniacz o zmiennym współczynniku wzmocnienia i zawierającym całkowanie. Taka konstrukcja okazała się dobra zarówno przy zmianach wartości zadanej, jak i zakłóceń. W tym czasie w konstrukcji regulatorów pneumatycznych pojawił się anti-wind-up (ograniczenie całkowania w stanie nasycenia).
Na potrzebę rozwoju badań nad przemysłowymi regulatorami elektrycznymi i elektronicznymi wskazał w roku 1956 brytyjski Departament Nauki i Badań Przemysłowych. Celowość takich badań była uzasadniona pozytywnymi rezultatami zastosowań regulatorów elektrycznych w telefonii w latach 30. XX wieku oraz w sterowaniu pociskami i radarami w okresie II wojny światowej. Niebagatelny wpływ na podjęcie takich badań wywarła zmiana podejścia do zjawisk zachodzących w sterowanym obiekcie. Zauważono bowiem, że zmiany napięcia, prądu, ciśnienia, przesunięcia, siły itp. są sygnałami, które można wzajemnie konwertować, a sygnały elektryczne umożliwiają głębsze wniknięcie w naturę procesów dynamicznych.
Rozwój komputerów cyfrowych.
Początki techniki tranzystorowej, mikroprocesorowej i sterowania cyfrowego.
Około 1830 roku Charles Babbage sformułował zasady nowoczesnych komputerów (ujmując m.in. pamięć, program sterujący i możliwości tworzenia rozgałęzień). W roku 1948 John von Neumann kierował w IAS pracami konstrukcyjnymi nad komputerem cyfrowym z programem zapisanym w pamięci (modelem projektowym dla tego komputera jest tzw. Architektura von Neumanna). Firma IBM w styczniu 1948 roku skonstruowała elektromechaniczny komputer Selective Sequence Electronic Calculator (SSEC). W 1950 roku firma Sperry Rand opracowała pierwszą komercyjną maszynę do przetwarzania danych UNIVAC I. Niedługo potem (1952) wprowadzając na rynek komputer IBM 701.
W roku 1957 G.P.L. Wiliams z firmy George Kent Company zakomunikował o realizacji dodatkowych funkcji w elektronicznych regulatorach PID, takich jak: dodawanie, mnożenie, podnoszenie do kwadratu. Były to początki rozwoju techniki tranzystorowej i dlatego firmy podchodziły do niej początkowo bardzo nieufnie. W roku 1959 firma Foxboro wyprodukowała w pełni tranzystorowy, przemysłowy regulator PID.
Lata 1955–1959 stanowią początek wdrażania techniki i regulatorów cyfrowych do sterowania procesami przemysłowymi – w roku 1956 czasopismo „Instruments” wprowadziło na swoich łamach stałą rubrykę "Digital Automation", a w roku 1959 czasopismo „Instruments &amp; Control” opisało 67 cyfrowych systemów zbierania danych.
W roku 1960 nastąpił znaczny postęp – wprowadzono komputery II generacji wykorzystujące technologię ciała stałego.
Natomiast w roku 1962 w firmie chemicznej Imperial Chemical Industries zastosowano bezpośrednie sterowanie cyfrowe (ang. DCC, czyli "Direct Digital Control") za pomocą komputera Ferranti Argus 200, który odczytywał dane z 224 czujników i sterował 129 zaworami.
Do 1965 roku Digital Equipment Corporation konstruował komputer PDP-8 i powstała nowa gałąź przemysłu związana z mikrokomputerami (przemysłowymi). Ostatecznie w 1969 roku Marcian Hoff wynalazł mikroprocesor co zapoczątkowało rozwój teorii sterowania cyfrowego.
Sterowanie cyfrowe i teoria filtracji.
Prawa sterowania optymalnego i filtracja charakteryzują się zmiennością w czasie, dlatego komputery cyfrowe potrzebne są przy implementacji układów sterowania i filtracji w rzeczywistych systemach.
Prace Claude’a Elwooda Shannona z 1950 roku wykonane w Laboratoriach Bella ukazały znaczenie metod próbkowania sygnałów w przetwarzaniu sygnałów. Zastosowania teorii filtracji cyfrowej badano w Analytic Sciences Corporation (Gelb 1974) i w innych ośrodkach.
W latach 50. XX wieku powstała teoria systemów z sygnałami próbkowanymi (ang. "sampled data system") w których obiekt z sygnałami ciągłymi regulowany jest za pomocą urządzenia cyfrowego. Teorię tą na Columbia University rozwijali m.in. John Ralph Ragazzini (który wprowadził sterowanie cyfrowe i transformatę Z), Gene F. Franklin, Lotfi Asker Zadeh (Ragazzini &amp; Zadeh 1952, Ragazzini and Franklin 1958) oraz Eliahu Ibraham Jury (1960) i Benjamin C. Kuo (1963). To właśnie w tym okresie pojawiła się idea wykorzystania komputerów cyfrowych do sterowania procesami przemysłowymi. Poważniejsze prace w tym kierunku rozpoczęły się w 1956 roku przy projekcie, w którym współpracowały firmy TRW i Texaco. Efektem tych prac był komputerowy system sterowania zainstalowany w 1959 roku w rafinerii ropy naftowej w Port Arthur.
Wraz z pojawieniem się mikroprocesora w 1969 roku rozwinęła się nowa dziedzina. Układy regulacji implementowane na komputerach cyfrowych muszą być formułowane w dziedzinie czasu dyskretnego. Stąd, co całkiem naturalne, nastąpił znaczny przyrost teorii w obszarze sterowania cyfrowego w tym okresie.
Do roku 1970 wraz z pracami Karla Johana Åströma (1970) i innych teoretyków ugruntowało się stosowanie sterowania cyfrowego w kontroli procesów przemysłowych.
Zwrot ku teorii.
We wczesnych latach 60. XX wieku inżynierowie zajmujący się układami sterowania zauważyli znaczne przesunięcie jaki nastąpiło na tym polu. Praktycznie zorientowana dyscyplina przesunęła się ku abstrakcji, uwaga zwróciła się ku teorii. Przykładowo czasopismo "IRE Transactions on Automatic Control" w swych pierwszych latach ukazywania się w latach 1956–1961 publikowała artykuły, które w 57% sklasyfikowano jako bardzo teoretyczne. W latach 1959–1961 tak sklasyfikowanych artykułów było już na łamach czasopisma 80%.
Epoka lotów kosmicznych, komputerów i nowoczesna teoria sterowania.
Przed II wojną światową, rozwój teorii i praktyk projektowania układów sterowania w Stanach Zjednoczonych i Europie zachodniej przebiegał inaczej niż w Rosji, Związku Radzieckim i Europie wschodniej. Wykorzystanie sprzężenia zwrotnego nabrało dużego rozmachu w Stanach Zjednoczonych z uwagi na rozwój telefonii i elektronicznych wzmacniaczy ze sprzężeniem zwrotnym. Dziedzina częstotliwości była wykorzystywana przede wszystkim do opisu działania wzmacniaczy ze sprzężeniem zwrotnym w zakresie szerokości pasma i innych zmiennych częstotliwościowych. Natomiast teoria sterowania w byłym Związku Radzieckim była inspirowana i zdominowana przez wybitnych matematyków i uczonych zajmujący się mechaniką stosowaną. Z tego względu teoria rosyjska skłaniała się do wykorzystywania sformułowań określonych dla dziedziny czasu, podanych z użyciem równań różniczkowych.
Wraz z nadejściem epoki lotów kosmicznych, projektanci systemów sterowania w Stanach Zjednoczonych odeszli od metod częstotliwościowych typowych dla klasycznej teorii sterowania i powrócili do metod z końca XIX wieku opartych na równaniach różniczkowych i dziedzinie czasu. Zwrot ten spowodowany był okolicznościami, o których mowa poniżej.
Projektowanie układów nieliniowych w dziedzinie czasu.
Paradygmat klasycznej teorii sterowania bardzo pasował do problemów projektowania układów regulacji w czasie II wojny światowej (i bezpośrednio po jej zakończeniu). Podejście oparte na metodach dziedziny częstotliwości było odpowiednie przy projektowaniu stacjonarnych układów liniowych. Szczególnie wówczas, gdy zajmowano się układami o pojedynczym wejściu i wyjściu, jako że metody graficzne były niedogodne przy zastosowaniu do układów o wielu wejściach i wyjściach.
Klasyczne metody projektowania stosowano co prawda czasami z powodzeniem do układów nieliniowych. Korzystając z własności odrzucania szumu w metodach częstotliwościowych, można tak zaprojektować układ regulacji, że staje się on odporny na zmiany różnych parametrów układu oraz błędy pomiarów i zewnętrznych zakłóceń. Klasyczne metody można więc stosować przy pracy ze zlinearyzowanymi modelami układów nieliniowych, osiągając dobre wyniki w punktach równowagi, wokół których zachowanie systemu jest w pewnym przybliżeniu liniowe.
Techniki częstotliwościowe mogą być również używane dla układów z typowymi nieliniowościami, gdy zastosuje się podejście oparte na funkcji opisującej, które wykorzystuje kryterium Nyquista. Technika ta była po raz pierwszy użyta przed II wojną światową przez polskiego naukowca Janusza Groszkowskiego przy projektowaniu nadajnika radiowego. Po wojnie, w 1964 roku metodę sformalizował Jacek Kudrewicz.
Niestety projektowanie nieliniowych układów regulacji zaawansowanych – takich jakie występują na przykład w zastosowaniach lotniczych – z wykorzystaniem założenia o liniowości oraz przy traktowaniu jednowymiarowych wejść i wyjść transmitancji z osobna i po kolei, nie jest możliwe.
W Związku Radzieckim wykonano sporo prac z zakresu nieliniowych układów regulacji. Idąc drogą, którą utorował Aleksandr Michajłowicz Lapunow, uwaga radzieckich uczonych skupiła się na metodach z dziedziny czasu. W 1948 roku Iwaszczenko badał zasadę sterowania przekaźnikowego, w którym sygnał sterujący przełączany jest w sposób nieciągły pomiędzy dyskretnymi wartościami. W 1955 roku Jakow Załmanowicz Cypkin projektował nieliniowe układy regulacji na płaszczyźnie fazowej. W 1961 roku Vasile-Mihai Popov podał kryterium okręgu (ang. "circle criterion") stosowane w analizie układów nieliniowych.
Rok 1957 – Sputnik.
Jeśli weźmie się pod uwagę, jakimi torami przebiegał rozwój teorii sterowania w Związku Radzieckim, to całkiem naturalnym zdaje się fakt, że pierwszym w historii sztucznym satelitą stał się radziecki Sputnik (wystrzelony w 1957 roku). W kontekście tym warto też nadmienić, że pierwsza konferencja nowo utworzonej, międzynarodowej instytucji, zajmującej się sterowaniem automatycznym (IFAC, czyli "International Federation of Automatic Control"), odbyła się w 1960 roku w Moskwie.
Wystrzelenie Sputnika sprowokowało olbrzymią aktywność w amerykańskim środowisku osób związanych z projektowaniem systemów sterowania. Gdy upada jakiś paradygmat, niezbędnym staje się powrót do historycznych i naturalnie pierwotnych zasad. Stało się wówczas jasne, że potrzebny jest powrót do metod dziedziny czasu, jakie powstały jeszcze w „prymitywnym” okresie rozwoju teorii sterowania. Do metod opartych na równaniach różniczkowych, do prac Josepha Louis Lagrange’a i Williama Rowana Hamiltona, dzięki którym wiele układów dynamicznych można było opisać bezpośrednio za pomocą nieliniowych równań ruchu. W tych okolicznościach potrzebna była teoria sterowania, która mogłaby zająć się takimi nieliniowymi równaniami różniczkowymi. Znamienne, że prawie dokładnie w roku 1960, zasadnicze opracowania pojawiły się niezależnie na kilku frontach, w teorii komunikacji, jak i w teorii sterowania.
Nawigacja.
W 1960 roku Charles Stark Draper wynalazł system nawigacji bezwładnościowej, korzystający z żyroskopów, który dostarczał dokładnych informacji o pozycji obiektu (statku wodnego, powietrznego, kosmicznego) poruszającego się w przestrzeni. Opracowano więc czujniki odpowiednie dla projektów nawigacji i sterowania.
Optymalność w systemach naturalnych.
Johann Bernoulli jako pierwszy w 1696 roku wspomina o zasadzie optymalności w związku z problemem brachistochrony. Problem ten został rozwiązany przez braci Bernoulli i Isaaca Newtona – stało się tym samym jasne, że poszukiwanie optymalności stanowi fundamentalną zasadę ruchu w systemach naturalnych. Badano różne zasady optymalności, w tym zasadę minimum czasu w optyce Pierre de Fermata, prace Leonharda Eulera z 1744 roku i wynik prac Williama Rowana Hamiltona, zgodnie z którym system porusza się w taki sposób, by zminimalizować całkę po czasie różnic pomiędzy energią kinetyczną i potencjalną.
Wszystkie powyższe zasady to zasady minimum. Co ciekawe, na początku XX wieku Albert Einstein wykazał, w odniesieniu do czterowymiarowego systemu współrzędnych, że ruch systemów zachodzi w taki sposób, by zminimalizować czas.
Sterowanie optymalne i teoria estymacji.
Jako że układy występujące w naturze przejawiają optymalność w swoim ruchu, całkiem sensowna staje się idea, by zaprojektować system (będący dziełem człowieka), który zachowywał by się w sposób optymalny. Zasadnicza zaleta takiej idei leży w tym, że projekt takiego systemu może być opracowany w dziedzinie czasu. W kontekście nowoczesnej teorii sterowania, zwykło się minimalizować czas stanu przejściowego; kwadratową, uogólnioną funkcję energii albo indeks wykonania (ewentualnie z jakimiś ograniczeniami nałożonymi na dozwolone sygnały układu sterowania).
Od lat 40. XX wieku, pomiędzy rokiem 1948 i 1952, Richard Ernest Bellman rozwijał teorię programowania dynamicznego. Pracując na wydziale matematyki korporacji RAND, badał problem określania alokacji pocisków do celów tak aby spowodować możliwie największe szkody. Praca ta doprowadziła go do sformułowania "zasady optymalności" i programowania dynamicznego. Dobór nazwy, według relacji opublikowanej w 1984 roku, podyktowany był względami politycznymi. Badania były finansowo wspierane przez Wojska lotnicze, ale ówczesny sekretarz obrony miał awersję do badań z obszaru matematyki. "Dynamiczny" to słowo z pozytywnymi skojarzeniami, a "programowanie" wydawało się bardziej do zaakceptowania niż planowanie. W 1957 roku Richard Bellman zastosował programowanie dynamiczne do sterowania optymalnego układami dyskretnymi, co ukazało jednocześnie, naturalny zwrot w podejściu do rozwiązywania problemów sterowania, który ma charakter historycznie wsteczny. Opracowana przez Bellmana procedura sprowadzała się do ogólnie nieliniowych schematów z zamkniętą pętlą sprzężenia zwrotnego.
W 1958 roku Lew Siemjonowicz Pontriagin opracował swoją zasadę maksimum, która rozwiązuje problem sterowania optymalnego w oparciu o rachunek wariacyjny rozwinięty przez Leonharda Eulera. Rozwiązał problem minimum czasu, wyprowadzając prawo sterowania przekaźnikowego on-off jako sterowanie optymalne (Pontryagin, Boltyansky, Gamkrelidze i Mishchenko 1962). W latach 50. XX wieku w Stanach Zjednoczonych (na Uniwersytecie w Chicago i innych ośrodkach) rachunek wariacyjny stosowano do rozwiązywania ogólnych problemów sterowania optymalnego. Pontriagin wprowadził także koncepcję zasady bang-bang (ang. "bang-bang control"), która opisuje sytuacje kiedy powinno się sterować systemem podając sterowanie maksymalne lub w ogóle żadne.
W początkach lat 60. amerykański instytut inżynierów radiowców ("Institute of Radio Engineers IRE") połączył się (w dużej mierze dzięki zabiegom Patricka Eugene’a Haggerty z firmy Texas Instruments) z amerykańskim stowarzyszeniem inżynierów elektryków ("American Institute of Electrical Engineers AIEE") tworząc nową niekomercyjną profesjonalną organizację "Institute of Electrical and Electronics Engineers".
Założenie, dotyczące stacjonarności podstawowego sygnału użytecznego i szumu, było założeniem zasadniczym w teorii Wienera i Kołmogorowa. Dopiero na przełomie lat 1950 i 1960 rozwinięto nową teorię, która nie wymagała spełnienia założenia o stacjonarności. Opracowanie tej teorii było niejako wymuszone faktem, że często w praktyce miano do czynienia sygnałami niestacjonarnymi i nie można było tego w żaden sposób ignorować. Teoria ta wkrótce przybrała nazwę teorii filtru Kalmana.
W 1960 roku Rudolf Kalman i jego współpracownicy pracujący w Stanach Zjednoczonych, opublikowali trzy najistotniejsze artykuły. Pierwszy z nich (Kalman i Bertram 1960) przedstawił szerszej publiczności fundamentalna pracę Lapunowa w kontekście sterowania układami nieliniowymi z wykorzystaniem metod dziedziny czasu. W kolejny artykule Kalman przedyskutował sterowanie optymalne, przedstawiając równania dla projektowania układów z wykorzystaniem regulatora liniowo-kwadratowego (ang. "LQR", czyli "Linear-quadratic regulator"). W trzecim z artykułów Kalman opisał filtrację optymalną i teorię estymacji przedstawiając równania dyskretnego filtru Kalmana. Odpowiednik filtru Kalmana dla układów ciągłych opracowany został w 1961 roku (Kalman i Bucy 1961).
Początkowo, związek pomiędzy teorią Wienera i Kołmogorowa oraz Kalmana wydawał się wątpliwy, ponieważ wcześniejszą teorię opracowano w dziedzinie częstotliwości, a późniejszą – w dziedzinie czasu. Istnieje jednakże między nimi dość podstawowy związek, wynikający chociażby z faktu, że procesy stacjonarne są szczególnym przypadkiem niestacjonarnych. W chwili obecnej można łatwo wykazać, że teoria Wienera i Kołmogorowa jest szczególnym przypadkiem teorii Kalmana.
Obie teorie rozwinęły się, by sprostać potrzebom chwili, wynikającym z rozwoju techniki. Warto nadmienić, że możliwości realizacji obu rodzajów filtrów były dostosowane do istniejących warunków technologicznych. Filtry Wienera realizowano przy użyciu wzmacniaczy oraz elementów niezmiennych w czasie, takich jak np. oporniki i kondensatory; podczas gdy filtry Kalmana buduje się z zastosowaniem cyfrowych układów scalonych.
Przez okres roku pokonano główne ograniczenia klasycznej teorii sterowania, wprowadzono ważne nowe narzędzia teoretyczne. Rozpoczęła się nowa era w teorii sterowania nazywana erą sterowania nowoczesnego (ang. "modern control").
Kluczowe idee prac Kalmana przedstawiają się następująco: Nowe podejście oparte na metodach dziedziny czasu umożliwia projektowanie zarówno niestacjonarnych systemów liniowych, jak i systemów nieliniowych. Wprowadzenie algebry liniowej i macierzy ułatwia pracę z systemami o wielu wejściach i wyjściach. Posłużenie się koncepcją wewnętrznego stanu systemu sprawia, że podejście ujmuje wewnętrzną dynamikę systemu, a nie tylko zmienność wartości wejściowych i wyjściowych.
W teorii sterowania Kalman sformalizował pojęcie optymalności przez minimalizację bardzo ogólnej kwadratowej uogólniającej funkcji energii. Na polu teorii estymacji wprowadził pojęcia stochastyczne, które zastosowane zostały do niestacjonarnych układów zmiennych w czasie, dostarczając w ten sposób rozwiązanie rekursywne, filtr Kalmana, dla metody najmniejszych kwadratów po raz pierwszy użytej przez Carla Friedricha Gaussa do estymacji orbit planet. Filtr Kalmana stanowi naturalne rozszerzenie filtru Wienera dla niestacjonarnych układów stochastycznych.
Natura algebraiczna teorii systemów po raz pierwszy zainteresowała Kalmana w 1953 roku, gdy zapoznał się z artykułem Ragazziniego opublikowanym rok wcześniej. Dotyczył on systemów ciągłych sterowanych cyfrowo (ang. "sampled-data systems"), dla których zmienna czasowa stanowi wartość dyskretną. Gdy Kalman uświadomił sobie, że problemy dla liniowych systemów dyskretnych mogą być rozwiązane z wykorzystaniem metod opartych na transformacjach tak jak w przypadku systemów czasu ciągłego pojawiła się u niego idea, że nie ma w istocie fundamentalnej różnicy pomiędzy liniowymi układami ciągłymi i dyskretnymi. Oba muszą być w pewnym sensie równoważne, nawet jeśli rozwiązanie liniowych równań różniczkowych nie może przejść do zera (i pozostać tam) w skończonym czasie a systemy czasu dyskretnego mogą. Dało to początek jego zainteresowaniom odnośnie do powiązania pomiędzy teorią systemów i algebrą.
W 1954 roku Kalman rozpoczął badanie zagadnienia sterowalności, które odnosi się do tego czy istnieje wejściowa funkcja sterująca do systemu dynamicznego, która mogłaby doprowadzić stan systemu do zera. Do pracy nad tym zagadnieniem zachęcił go (i pomagał mu w tym okresie) Robert W. Bass. Sprawą, która ostatecznie zainteresował Kalmana dotyczyła tego czy istnieje algebraiczny warunek sterowalności. Warunek ten ostatecznie znaleziono w postaci stopnia macierzy. Implikacją tego był związek pomiędzy algebrą i teorią systemów.
Z końcem listopada 1958 roku, niedługo przed przejściem do "Research Institute for Advanced Study" w Baltimore, Kalman wracał pociągiem do Baltimore po wizycie w Princeton. Około godziny 22.00 pociąg zatrzymał się na prawie godzinę tuż przed Baltimore. Było późno, był zmęczony i bolała go głowa. Gdy tak tkwił „uwięziony” na godzinę przez pociąg przyszedł mu do głowy pomysł: Dlaczego by nie zastosować koncepcji zmiennych stanu do problemu filtracji Wienera? Był już zbyt zmęczony by myśleć o tym dalej tego wieczoru, ale zapoczątkowało to jego dalsze prace w tym kierunku. Kalman zapoznał się z książką Michela Loève’a na temat teorii prawdopodobieństwa, miało kluczowe znaczenie dla wyprowadzenia równań filtru Kalmana. Z dodatkowym założeniem o skończonej wymiarowości, mógł wyprowadzić filtr Wienera co dało w efekcie to co nazywamy dziś filtrem Kalmana. Wraz z przejściem na postać zmiennych stanu, matematyczne podłoże potrzebne do wyprowadzenia stało się o wiele prostsze a dowody znalazły się w matematycznym zasięgu dla osób nie posiadających wykształcenia na wyższym poziomie.
Kalman zaprezentował swoje nowe wyniki podczas rozmów z kilkoma uczelniami i laboratoriami badawczymi zanim opublikowano je drukiem. Jego idee spotkały się jednak z pewnym sceptycyzmem kolegów co zmusiło Kalmana do wybrania, do publikacji, czasopisma naukowego z zakresu inżynierii mechanicznej (zamiast ewentualnego czasopisma z zakresu inżynierii elektrycznej) bo, jak wyraził się podczas sympozjum w Los Angeles 17 kwietnia 1991 roku, "Gdy ktoś boi się stąpać po zapadłym gruncie obwarowanym partykularnymi interesami najlepiej jeśli przejdzie bokiem". Jego drugi artykuł, który przedstawiał przypadek dla czasu ciągłego, został raz odrzucony bo – jak wyraził się jeden z osądzających – jeden z kroków w dowodzie "nie może prawdopodobnie być zgodny z prawdą" (w istocie jednak był zgodny z prawdą). Kalman uparcie prezentował swój filtr, i w innych miejscach spotykał się z coraz większą, natychmiastową akceptacją. Niedługo potem jego idea stała się podstawą dla wielu tematów badawczych na wielu uczelniach i przedmiotem prac doktorskich z zakresu inżynierii elektrycznej jakie powstawały w następnych latach.
Kalman spotkał się z ciepłym przyjęciem audytorium podczas prezentacji jego filtru w 1960 w centrum badawczym NASA (Ames Research Center of NASA) w Mountain View w Kalifornii, gdzie przybył z wizytą do Stanley F. Schmidta. Kalman opisał swoje ostatnie wyniki i Schmidt docenił jego potencjalne możliwości zastosowania do problemów jakie badano w Ames – do estymacji trajektorii i problemów sterowania w projekcie Apollo (planowanej misji na księżyc). Schmidt od razu rozpoczął pracę nad tym co stało się prawdopodobnie pierwszą pełną implementacją filtru Kalmana. Wkrótce stał się pomysłodawcą filtru, który dziś znany jest pod nazwą rozszerzonego filtru Kalmana. Był on od tamtej pory zawsze używany do większości nieliniowych aplikacji filtru Kalmana dla czasu rzeczywistego. Pełen entuzjazmu po swoim sukcesie z filtrem Kalmana, zabrał się za nawracanie innych, którzy zajmowali się podobnymi pracami. W początkach 1961 roku, Schmidt opisał swoje wyniki Richardowi H. Battinowi z MIT Instrumentation Laboratory (później zmieniło ono nazwę na Charles Stark Draper Laboratory). Battin używał już metod zmiennych stanu do projektowania i implementacji astronautycznych systemów naprowadzania i dzięki niemu filtr Kalmana, odpowiednio zaprojektowany i opracowany w Instrumentation Laboratory, stał się jedną z części systemu naprowadzania jaki montowano na statkach kosmicznych w programie Apollo. W połowie lat 60., dzięki staraniom Schmidta filtr Kalmana stał się częścią systemu nawigacji dla transportu powietrznego C5A, zbudowanego w firmie Northrup i zaprojektowanego przez Lockheed Aircraft Company. Filtr Kalmana zastosowano do problemu fuzji danych związanego z łączeniem danych z radaru z danymi sensorów bezwładnościowych tak by uzyskać ogólną estymatę trajektorii samolotu i do problemu odrzucania danych związanych z detekcją błędów egzogennych w danych pomiarowych. Od tego czasu filtr Kalmana stał się integralną częścią prawie każdego projektu pokładowego systemu estymacji trajektorii i sterowania nią.
Wiele z tego, co osiągnięto od czasu wprowadzenia filtru Kalmana, nie byłoby możliwe bez niego. W szczególności była to jedna z technologii, która umożliwiła nadejście epoki lotów kosmicznych. Precyzyjna i wydajna nawigacja statków kosmicznych w systemie słonecznym nie mogłaby być realizowana bez filtru Kalmana. Zasadnicze wykorzystanie filtracji Kalmana ma miejsce w systemach sterowania, przy nawigacji wszelkiego rodzaju pojazdów i przy predykcyjnym projektowaniu estymacji i sterowaniu systemów. Takie techniczne działania stały się możliwe dzięki filtrowi Kalmana. Praktycznie, stanowi on niewątpliwie jedno z największych odkryć w historii teorii estymacji statystycznej i być może największe odkrycie XX wieku. Dzięki niemu ludzkość może wykonywać różne rzeczy, których bez niego nie mogłaby wykonać. Stał się on równie niezbędny jak krzem w wielu układach elektronicznych. Wśród natychmiastowych aplikacji wymienić można sterowanie złożonymi systemami dynamicznymi takimi jak ciągłe procesy produkcyjne, samoloty, statki wodne i kosmiczne.
Około 1960 roku Kalman pokazał, że związek koncepcji obserwowalności dla systemów dynamicznych ma algebraiczny dualny związek ze sterowalnością. To znaczy przez odpowiednią wymianę parametrów systemu, jeden problem może zostać przetransponowany na inny i odwrotnie. Richard S. Bucy także pracował w "Research Institute for Advanced Study" w Baltimore w tym samym czasie co Kalman, i to on zasugerował Kalmanowi, że równanie Wienera-Hopfa jest równoważne równaniu macierzowemu Riccatiego – jeśli założy się model zmiennych stanu o skończonej ilości wymiarów. To właśnie w tym czasie po raz pierwszy jasna stała się ogólna natura związku pomiędzy równaniami całkowymi a równaniami różniczkowymi. Kolejnym znaczącym osiągnięciem Kalmana i Bucy’ego w tym czasie polegało na udowodnieniu, że równanie Riccatiego może posiadać stabilne rozwiązanie (w stanie ustalonym) nawet gdy system jest niestabilny o ile jest on obserwowalny i sterowalny.
Kalman odegrał także wiodącą rolę przy rozwoju teorii realizacji, która także zaczęła nabierać swoich obecnych kształtów około 1962 roku. Teoria ta odnosi się do problemu znalezienia modelu systemu, który wyjaśniałby obserwowane zachowanie systemu na wejściu-wyjściu. Ten front badań doprowadził do zasady unikatowości dla mapowania dokładnych (to jest pozbawionych szumu) danych do modeli systemów liniowych.
Klasyczne metody dziedziny częstotliwości dostarczały formalnych narzędzi do projektowania układów sterowania, jednakże sama faza projektowania pozostawała w znacznym stopniu swoistą sztuką, dając w efekcie układy ze sprzężeniem zwrotnym o nieunikatowych rozwiązaniach. Kontrastuje z tym teoria Kalmana, która dostarcza rozwiązania optymalne. Rozwiązanie to określa układy sterowania o gwarantowanym zachowaniu. Sterowanie takie otrzymuje się bezpośrednio przez rozwiązanie formalnych równań macierzowych, które ogólnie mają unikatowe rozwiązania.
Z końcem lat 50. i na początku lat 60. wśród inżynierów automatyki popularność zdobywał opis modelowanych systemów za pomocą reprezentacji zmiennych stanu. Do opisu nieliniowych systemów zmiennych w czasie wprowadzono zwięzłą notację z użyciem wektorów i macierzy – w takim samym formacie jak dla systemów liniowych, niezmiennych w czasie (i o stałych parametrach). To nowoczesne wówczas podejście znalazło zastosowanie w analizach stabilności i przy projektowaniu systemów, które były optymalne według pewnej wcześniej określonej miary wykonania opartej na całce w dziedzinie czasu.
Termin automatyka (ang. "automatic control") zastępował ograniczające i przestarzałe określenie "teoria serwomechanizmów".
Jednakże inżynierowie automatycy stanęli w obliczu przepaści jaka dzieliła teorie i zastosowania. Podczas gdy większość badaczy przeszła do metod opartych o nowoczesną notację zmiennych stanu to zastosowania oparte na sprzężeniu zwrotnym były projektowane z użyciem klasycznych transmitancji. Na zmianę takiej sytuacji trzeba było jednak czekać do czasu aż rozwój elektroniki i technik cyfrowych, który nastąpił w kolejnych dekadach, umożliwił opracowywanie algorytmów i oprogramowania – a wraz z tym wzbudził zainteresowanie inżynierów by wiązać klasyczny opis transmitancyjny z metodami zmiennych stanu i wykorzystać możliwości komputerowych procedur obliczeniowych do zastosowań praktycznych.
Niemniej jednak wraz z publikacją pierwszych podręczników w latach 60. XX wieku nowoczesna teoria sterowania ugruntowała się w Stanach Zjednoczonych jako obowiązujący paradygmat metodyki projektowania układów automatycznego sterowania. W następstwie wykonano wiele prac badawczych i implementacji.
Także wyścig kosmiczny w dużej mierze uzależniony był od postępów w dziedzinie sterowania statkami kosmicznymi.
Nie jest dziełem przypadku, że od momentu zwrotu jaki dokonał się wśród amerykańskich teoretyków sterowania program kosmiczny tego kraju zaczął się dynamicznie rozwijać. Przykładowo filtr Kalmana pozwalał na uzyskiwanie potrzebnych danych nawigacyjnych podczas pierwszego lądowania na księżycu.
Teoria sterowania znalazła też zastosowanie na innych polach takich jak ekonomia.
Teoria sterowania układów nieliniowych.
W latach 60. XX wieku w Stanach Zjednoczonych, George Zames (1966), Irwin W. Sandberg (1964), Kumpati S. Narendra (Narendra &amp; Goldwyn 1964), Charles A. Desoer (1965) i inni rozwinęli prace Vasile M. Popowa i Aleksandra Lapunowa na stabilność układów nieliniowych. Wyniki ich prac znalazły rozległe zastosowania w badaniu zniekształceń nieliniowych w systemach ze sprzężeniem zwrotnym i ograniczonym pasmem.
Komputery w zastosowaniu do projektowania układów regulacji i ich sterowania.
We współczesnym sterowaniu komputery cyfrowe potrzebne są z dwóch względów.
Klasyczne metody projektowania można było wykorzystywać pracując ręcznie z wykresami graficznymi. Z drugiej strony nowoczesna teoria sterowania wymagała rozwiązywania skomplikowanych macierzowych równań nieliniowych. Szczęśliwym zbiegiem okoliczności w 1960 roku odnotowano znaczące postępy na innym polu – mianowicie w zakresie cyfrowej techniki komputerowej. Bez komputerów, nowoczesna teoria sterowania miałaby bardzo ograniczone możliwości zastosowania.
Wprowadzenie technologii cyfrowych w końcu lat 50. wniosło olbrzymie zmiany do sterowania automatycznego. Inżynieria sterowania od dawna była powiązana z wykorzystaniem maszyn obliczeniowych. Jak już wyżej wspomniano, siłą napędową jaka stała za rozwojem serwomechanizmów były zastosowania komputerów analogowych. Ale kolosalna zmiana jaka ostatecznie nastąpiła po wprowadzeniu komputerów cyfrowych polegała na tym, że przybliżone metody operujące odpowiedziami częstotliwościowymi, czy bazujące na określaniu miejsc położenia pierwiastków, rozwinięte wyraźnie po to by uniknąć konieczności przeprowadzania obliczeń, mogły zostać zastąpione technikami, w których dokładne wyliczenia odgrywały istotną rolę.
Komputery cyfrowe umożliwiły także implementację bardziej zaawansowanych metod sterowania jakie rozwijano w latach 60. i 70. XX wieku. W sterowaniu adaptacyjnym algorytm modyfikowany jest zależnie od okoliczności. Sterowanie adaptacyjne ma długą historię. Na przykład tak zwane harmonogramowanie wzmocnienia, gdy wzmocnienie regulatora podlega zmianom według pewnego mierzonego parametru, wykorzystywano dużo wcześniej przed nadejściem epoki komputerów cyfrowych. (Klasycznym przykładem może być sterowanie lotem, podczas którego wysokość wpływa na dynamikę samolotu i dlatego musi być uwzględniana przy określaniu wzmocnienia). Jednakże sterowanie adaptacyjne oferuje znacznie większe możliwości: identyfikację odpowiednich parametrów systemu, podjęcie odpowiednich decyzji o wymaganych modyfikacjach algorytmu sterowania i implementację zmian. Od lat 60. rozwijano też metody sterowania optymalnego i odpornego, z których najbardziej znane to zapewne sterowanie LQG (ang. "Linear-quadratic-Gaussian") i metody "H"∞ (H-nieskończoność). Bez komputerów cyfrowych techniki te, które dążą do tego by zoptymalizować odsiew przez system zakłóceń (według pewnej miary zachowania) przy jednoczesnym zachowaniu odporności na błędy modelu, byłyby jedynie matematycznymi ciekawostkami.
Fuzja paradygmatów i dalszy rozwój technik cyfrowych.
Lata 70..
Fuzja klasycznej i nowoczesnej teorii sterowania.
W latach 40. XX wieku, metody częstotliwościowe pozwalały inżynierom na projektowanie liniowych systemów ze sprzężeniem zwrotnym, które spełniały wymagania odnośnie do ich działania.
Od końca lat 40. do początków lat 50. XX wieku, w pełni rozwinięto metody związane z położeniem pierwiastków na płaszczyźnie. Metody częstotliwościowe i związane z położeniem pierwiastków stanowią rdzeń klasycznej teorii sterowania. Dzięki nim otrzymywało się układy, które są stabilne i spełniają zbiór mniej lub bardziej arbitralnych wymagań odnośnie do ich działania. Takie systemy nie są, w ogólności, optymalne w żadnym znaczącym sensie. Od lat 50. XX wieku nacisk w problemach związanych z układami sterowania przesunął się z projektów dających w efekcie jeden z kilku możliwych układów (które działają jak należy) do projektów dających tylko jeden układ optymalny w pewnym znaczącym sensie.
Jako że nowoczesne obiekty sterowania, z wieloma wejściami i wyjściami stawały się coraz bardziej złożone to opis takich wymagał coraz większej liczby równań. Klasyczna teoria sterowania, która stosuje tylko modele z jednym wejściem i wyjściem, stała się całkowicie bezsilna przy podejściu do układów o wielu wejściach i wyjściach. Od lat 60. XX wieku rozwinęła się nowoczesna teoria sterowania, która pozwalała na poradzenie sobie z wzmagającą się złożonością nowoczesnych obiektów i wyśrubowanych wymagań co do dokładności, wagi czy kosztów zarówno w zastosowaniach wojskowych, kosmicznych czy przemysłowych.
Mimo całej swojej mocy i zalet, nowoczesna teoria sterowania wykazywała jednak pewne braki. Gwarancja odpowiedniego działania, otrzymywana przy rozwiązaniu równań macierzowych, oznaczała, że często można było zaprojektować system sterowania, który działa w teorii. Jednocześnie projektant pozbawiony był jednak intuicyjnego wglądu w problem sterowania, z jakim pracował. Z drugiej strony metody częstotliwościowe klasycznej teorii sterowania ujawniały więcej, bardziej odwoływały się do inżynierskiego wyczucia. Kolejny problemem jaki towarzyszył nowoczesnemu projektowaniu układów regulacji polegał na braku jakiejkolwiek kompensacji dynamiki. Narażało to nowocześnie zaprojektowany system na brak odporności w przypadku działania zakłóceń, pojawienia się dynamiki nieuwzględnionej w modelu czy wystąpienia szumu pomiarowego. Z drugiej strony odporność taka wbudowana została niejako w metody częstotliwościowe, które posługują się takimi pojęciami jak zapas amplitudy i zapas fazy.
Z uwagi na powyższe w latach 70. XX wieku, szczególnie w Wielkiej Brytanii, Howard H. Rosenbrock (1974) oraz A.G.J. MacFarlane i Ian Postlethwaite (1977) wykonali wiele działań mających na celu rozszerzenie klasycznych metod dziedziny częstotliwości i metod analizy położenia pierwiastków na układy wielowymiarowe. Z powodzeniem wprowadzono takie pojęcia takie jak miejsce charakterystyczne, dominacja diagonalna i odwrotna macierz Nyquista.
Głównym proponentem wykorzystywania metod klasycznych w kontekście systemów wielowymiarowych był Isaac M. Horowitz, którego ilościowa teoria sprzężenia zwrotnego rozwinięta na początku lat 70. pozwalana na projektowanie układów odpornych z użyciem wykresów Nicholsa. W 1981 roku ukazały się wpływowe artykuły, których autorami byli J. Doyle, G. Stein (1981) oraz M.G. Safonov, A.J. Laub i G.L. Hartmann (1981). Stanowią one rozszerzenie ważnej pracy MacFarlane’a i Postlethwaite’a z 1977 roku, ukazują istotność wykresów wartości osobliwych względem częstotliwości przy projektowaniu odpornych układów wielowymiarowych. Przy użyciu tych wykresów wiele klasycznych metod dziedziny częstotliwości można wykorzystać przy projektowaniu za pomocą metod nowoczesnej teorii sterowania. Podejście takie badane było w kontekście sterowania samolotami i procesami przemysłowymi przez M. Athansa i innych teoretyków. W wyniku fuzji powstała nowa teoria sterowania, która łączy zalety metod klasycznych i z najlepszymi własnościami metod nowoczesnych (przegląd takich nowoczesnych metod projektowania układów odpornych w 1987 roku przedstawił P. Dorato).
W latach 50 i 60. XX wieku powstały fundamentalne prace z zakresu teorii sterowania optymalnego. W latach 70. i 80. XX natomiast nastąpił dalszy rozwój teorii w zakresie sterowania sterowania stochastycznego, odpornego i adaptacyjnego.
Dalszy rozwój technik cyfrowych i pojawienie się sterowników programowalnych (PLC).
Olbrzymi wkład w rozwój i zastosowanie cyfrowych, przemysłowych układów sterowania wniósł Karl Johan Åström, który w swoich bardzo licznych pracach naukowych począwszy od 1970 roku podkreślał doniosłość i wagę sterowania cyfrowego. Bardzo wiele prac Åströma dotyczyło automatyki okrętowej i zostało wdrożonych na statkach (np. nowoczesne autopiloty).
Na skutek rozwoju i upowszechnienia się technologii elektronicznych (głównie mikroprocesorów) w latach 70. XX wieku wyraźnie wzrosło zastosowanie komputerów sterujących w małych instalacjach przemysłowych (przed 1970 rokiem sterowanie cyfrowe stosowano jedynie w dużych systemach przemysłowych, a to ze względu na duże koszty sterowania cyfrowego). Liczba komputerów procesowych wzrosła na świecie z ok. 5 tys. w 1970 roku do ok. 50 tys. w roku 1975.
Do końca lat sześćdziesiątych XX wieku praktycznie wszystkie układy sterowania maszyn i urządzeń, zarówno wykonywane w tradycyjnej technice przekaźnikowo-stycznikowej, jak i w technice półprzewodnikowej, były konstruowane jako sztywna sieć logiczna.
W roku 1968 inżynierowie amerykańskiego przemysłu samochodowego wyszli z inicjatywą wprowadzenia sterownika nowego typu, w którym algorytm działania zapisywany byłby nie w „odrutowaniu”, lecz w pamięci. W roku 1970 na wystawie obrabiarek w Chicago przedstawiono pierwszy system sterowania działający na zasadzie cyklicznego obiegu pamięci programu. System pozwalał realizować różnorodne zadania sterownicze przy zachowaniu niezmiennej części sprzętowej – tylko przez zmiany zawartości pamięci programu. W końcu roku 1973 oszacowano, że w Stanach Zjednoczonych w przemyśle obróbki metali było ponad 3000 sterowników programowalnych (PLC). W Niemieckiej Republice Federalnej w roku 1976 było zainstalowanych około 1000 sterowników PLC, na tym rynku w tym czasie oferowało swe sterowniki 43 producentów.
W Polsce pod koniec lat 70. XX wieku było zainstalowanych kilkaset zestawów sterowników PLC sprowadzonych albo łącznie z importowanymi maszynami czy urządzeniami albo zakupionych dla obiektów zaprojektowanych i wyprodukowanych w kraju. W roku 1977 Zakłady Automatyki Przemysłowej Mera ZAP w Ostrowie Wielkopolskim podjęły produkcję pierwszego w Polsce systemu sterowania programowalnego (sterownika PLC) o nazwie Intelster PC4K. Był to sterownik produkowany na licencji zachodnioniemieckiej firmy Pilz GmbH.
Rozwój teorii sterowania predykcyjnego.
Na lata 70. XX wieku przypada opracowanie i rozwój teorii sterowania predykcyjnego. Zasadniczą własnością odróżniającą algorytmy regulacji predykcyjnej od innych, tradycyjnych metod (częstotliwościowych czy zmiennych stanu) jest możliwość uwzględnienia ograniczeń nałożonych na wielkości regulowane i sterujące w trakcie projektowania regulatora.
Pierwsze zastosowania tego sposobu regulacji miały miejsce w przemyśle (głównie chemicznym i petrochemicznym). W latach 80. XX wieku popularność algorytmów sterowania predykcyjnego znacznie wzrosła tak, że na początku XXI wieku stały się one najczęściej stosowanymi algorytmami regulacji procesów przemysłowych.
Idea wielokrotnego wyznaczania sterowania w oparciu o rozwiązanie problemu optymalizacji dynamicznej nie jest nowa. Już w roku 1967 Lee i Markus w pracy "Foundations of Optimal Control Theory" zauważyli, że „jedną z technik wyznaczania regulatora na podstawie wiedzy o rozwiązaniach problemu sterowania optymalnego jest pomiar aktualnego stanu obiektu i bardzo szybkie wyznaczenie rozwiązania optymalnego. Pierwsza część tego rozwiązania jest używana do sterowania obiektem, po czym dokonuje się ponownego pomiaru stanu procesu i rozwiązuje problem sterowania optymalnego z nowym warunkiem początkowym”. Z drugiej strony już Kalman w roku 1960 zauważył, że optymalność nie zawsze pociąga za sobą stabilność.
Problemy sterowania optymalnego można rozwiązywać wykorzystując warunki konieczne optymalności w przestrzeni sterowań, wyrażone przez zasadę maksimum Pontriagina (Alekseev et al. 1987), bądź też stosując metodę programowania dynamicznego Bellmana (Lee i Markus 1967).
Pierwszy sposób prowadzi do wyznaczenia sterowania optymalnego jako funkcji czasu, przy zadanym warunku początkowym. Metoda programowania dynamicznego pozwala wyznaczyć optymalne sprzężenie zwrotne, w oparciu o rozwiązanie równania Hamiltona-Jacobiego-Bellmana (HJB). Metoda programowania dynamicznego wydaje się bardziej atrakcyjna, ponieważ równanie HJB rozwiązywane jest tylko raz na etapie projektowania regulatora. Okazuje się jednak, że znalezienie rozwiązania równania HJB w przypadku systemów nieliniowych jest praktycznie niemożliwe, z wyjątkiem szczególnych przypadków. Równanie HJB jest bowiem nieliniowym równaniem różniczkowym cząstkowym pierwszego rzędu.
Znacznie łatwiejsze jest cykliczne rozwiązywanie zadania sterowania optymalnego ze skończonym horyzontem, przy aktualnie wyznaczonym, na podstawie pomiarów, warunku początkowym. Obecnie, sterowanie predykcyjne wydaje się być jedną z niewielu skutecznych w praktyce metod sterowania systemami nieliniowymi przy ograniczeniach sterowania i stanu.
Pierwsze praktyczne implementacje algorytmów predykcyjnych MPC (ang. "Model Predictive Control") dla systemów opisywanych liniowymi równaniami różnicowymi pojawiły się w latach 70. Jednym z pierwszych algorytmów regulacji predykcyjnej był algorytm DMC (ang. "Dynamic Matrix Control") opracowany jeszcze w latach 70. jednak jego wadą było traktowanie ograniczeń w sposób przybliżony. II generację sterowania predykcyjnego (z lat 80.) stanowiły algorytmy QDMC (ang. "Quadratic Dynamic Matrix Control") oraz algorytmy GPC ("Generalized Predictive Control"). Kolejnym krokiem było opracowanie na przełomie lat 80. i 90. algorytmów z modelem obiektu w postaci zmiennych stanu MPCS (ang. "Model Predictive Control with State Equations"). Powyższe algorytmy skonstruowano przy założeniu liniowości. Algorytmy dla układów nieliniowych powstały dopiero w latach 90.
Lata 80..
Komputer osobisty.
Upowszechnienie się komputerów osobistych (PC) na początku lat 80., umożliwiło projektowanie systemów opisanych metodami nowoczesnej teorii sterowania przez indywidualnych inżynierów. W następstwie pojawiło się wiele pakietów oprogramowania dedykowanych do projektowania układów regulacji takich jak ORACLS, Program CC, Control-C, PC-MATLAB, MATRIXx, Easy5, SIMNON i inne.
Dalszy rozwój teorii układów krzepkich i badania nad sztuczną inteligencją.
Kolejnym etapem w rozwoju regulatorów automatycznych był okres lat 80., który cechował się m.in. rozpoczęciem badań nad tzw. układami odpornymi (mocnymi, krzepkimi, ang. "robust") W dziedzinie odpornych układów regulacji automatycznej na uwagę zasługują prace takich naukowców, jak: J. Dayle, G.L. Hartmann, H. Athans, P. Dorato, Uznanymi badaczami w tej dziedzinie są Morari i Zafiriou, którzy w 1989 roku opublikowali wyniki swoich prac badawczych na temat regulatorów krzepkich.
Powrócono też do badań nad sztucznymi sieciami neuronowymi (ogólnie: sztucznym życiem) i zintensyfikowano badania nad systemami ekspertowymi.
Triumf komputerów osobistych i powstanie technik sieciowych w latach 90..
Wyraźne piętno na rozwoju automatyki, a w tym regulatorów wywarły lata 90. XX wieku głównie przez upowszechnienie się w automatyce zastosowań technologii informatycznych i sieciowych technologii komputerowych.
Możliwość zastosowania informatyki w automatyce jest powodowana m.in. przez:
zastępowanie urządzeń analogowych urządzeniami cyfrowymi, rozwój systemów operacyjnych (można tu przykładowo wymienić QNX jako jeden z bardziej znanych systemów czasu rzeczywistego) i języków programowania ukierunkowanych na regulację i sterowanie tzw. "controlware" – są to między innymi specjalistyczne języki programowania przeznaczone do zastosowań w sterowaniu, języki logiki drabinkowej przeznaczone do programowania sterowników programowalnych, języki do programowania sterowaniem układów napędowych.
Włączenie regulatorów do sieci umożliwiło m.in. zdalny odczyt i nastawianie jego parametrów, diagnostykę parametrów procesu i regulatora i zdalną zmianę algorytmu regulacji.
Zwiększająca się liczba zastosowań.
Zastosowania automatyki przyczyniły się m.in. do tego, że możliwe stały się loty kosmiczne, że mogły powstać satelity komunikacyjne, samoloty stały się bezpieczniejsze i bardziej wydajne a silniki samochodów i procesy chemiczne mniej zanieczyszczające środowisko.

</doc>
<doc id="2179123" url="https://pl.wikipedia.org/wiki?curid=2179123" title="Pośrednia Sucha Czuba Kondracka">
Pośrednia Sucha Czuba Kondracka

Pośrednia Sucha Czuba (1844 m), dla odróżnienia od innych nazywana Pośrednią Suchą Czubą Kondracką – środkowa turnia w grupie trzech Suchych Czub w Tatrach Zachodnich. Znajduje się w grani głównej Tatr Zachodnich, pomiędzy Małą Suchą Czubą (1832 m), od której oddzielona jest przełęczą Skryte Wrótka (1802 m), a Wysoką Suchą Czubą (1876 m), od której oddziela ją przełęcz Niskie Wrótka (1798 m).
Zbudowana jest ze skał granitowych. Pod względem topograficznym i taternickim jest najwybitniejszą z Suchych Czub Kondrackich. Od północy opada ścianami o wysokości dochodzącej do 200 m do Doliny Suchej Kondrackiej. Po raz pierwszy ścianą tą przeszli Michał Jagiełło i Maciej Mischke w lutym 1965 r. Później poprowadzono w niej jeszcze kilka trudniejszych dróg wspinaczkowych (m.in. Władysław Cywiński, Maciej Pawlikowski). Od południowej strony jej wierzchołek jest łatwy do zdobycia, ale szlak turystyczny omija go, trawersując południowy stok. Stok ten opada do Doliny Cichej, mniej stromo, niż północny, ale za to znacznie niżej. Względna wysokość wierzchołka Pośredniej Suchej Czuby nad dnem tej doliny wynosi ok. 600 m. Zimą stokiem tym schodzą potężne lawiny.

</doc>
<doc id="2179125" url="https://pl.wikipedia.org/wiki?curid=2179125" title="Linia kolejowa nr 327">
Linia kolejowa nr 327

Linia kolejowa nr 327 Bielawa Zachodnia Dworzec Mały – Radków – niezelektryfikowana, jednotorowa linia kolejowa o długości 61,90 km. Obecnie prawie cała linia jest nieczynna, a tory jej zostały rozebrane. Przejezdny jest tylko odcinek Nowa Ruda Słupiec – Ścinawka Średnia.
Historia.
Linię otwarto 15 grudnia 1900 roku na odcinku Bielawa Zachodnia Dworzec Mały – Srebrna Góra. Na odcinku Srebrna Góra – Radków ruch pasażerski otwarto dwa lata później, 5 sierpnia 1902 roku, z odcinkiem zębatym między stacją Srebrna Góra, a przystankiem Nowa Wieś Kłodzka.
12 października 1931 roku wyłączono całkowicie z ruchu odcinek Srebrna Góra – Wolibórz, a 11 maja 1932 roku odcinek Wolibórz – Ścinawka Średnia Dworzec Mały. W 1934 roku podjęto decyzję o rozebraniu linii między stacjami Srebrna Góra i Wolibórz. Kolejny fragment, między Nową Wsią Kłodzką, a Woliborzem rozebrano w 1945 roku. Regularny ruch pasażerski na odcinku Wolibórz – Ścinawka Średnia Dworzec Mały wznowiono w 1949 roku. Połączenia pasażerskie na tym fragmencie linii zamknięto ostatecznie pomiędzy 1971 a 1973 rokiem.
Ruch towarowy na odcinku Wolibórz – Dzikowiec Kłodzki zamknięto w 1972 roku, a torowisko na tym fragmencie linii rozebrano dwa lata później. Na odcinku Bielawa Zachodnia Dworzec Mały – Srebrna Góra ruch wstrzymano w 1977 roku, a fizyczną likwidację torowiska na tym odcinku przeprowadzono rok później. Przed 1985 rokiem zawieszono ruch pasażerski na kolejnym odcinku linii, między stacjami Nowa Ruda Słupiec i Ścinawka Średnia Dworzec Mały. Dwa lata później wstrzymano ruch towarowy i pasażerski na odcinku Ścinawka Średnia Dworzec Mały – Radków. Odcinek ten rozebrano 1 sierpnia 1999 roku.
Przed 2000 rokiem zlikwidowano torowisko między stacjami Dzikowiec Kłodzki i Nowa Ruda Słupiec. Obecnie przejezdny jest jedynie odcinek Nowa Ruda Słupiec – Ścinawka Średnia, wykorzystywany tylko w ruchu towarowym.
29 kwietnia 2019 r. podpisano protokół przejęcia linii relacji Ścinawka Średnia – Radków przez samorząd województwa dolnośląskiego.
Pod koniec maja 2021 roku Dolnośląska Służba Dróg i Kolei we Wrocławiu ogłosiła przetarg na odtworzeniu odcinka Bielawa Zachodnia – Srebrna Góra.

</doc>
<doc id="2179126" url="https://pl.wikipedia.org/wiki?curid=2179126" title="Gieorgij Benningsen">
Gieorgij Benningsen



</doc>
<doc id="2179127" url="https://pl.wikipedia.org/wiki?curid=2179127" title="Dolina Małego Szerokiego">
Dolina Małego Szerokiego

Dolina Małego Szerokiego – górna część Doliny Kondratowej w polskich Tatrach Zachodnich. Taką nazwę podaje Witold Henryk Paryski w "Wielkiej encyklopedii tatrzańskiej". Nazwa doliny jest pochodzenia ludowego i pochodzi od upłazu Małe Szerokie znajdującego się w jej górnej części, po południowej stronie Kondrackiej Przełęczy. Istnieje też upłaz Wielkie Szerokie. Władysław Cywiński woli nazwę Piekło, którą W.H. Paryski stosuje tylko do niewielkiej kotlinki w dolnej części Doliny Małego Szerokiego.
Grzęda odchodząca od północnej grani Kopy Kondrackiej (górą określana nazwą Zdziarchy, dołem Krokiew), dzieli górną część tej doliny na dwie odnogi: Długi Żleb (po południowej stronie grzędy) i Dolinę Małego Szerokiego (po północnej stronie). Górą Dolina Małego Szerokiego podchodzi pod Kondracką Przełęcz, od południowej strony jej obramowanie tworzy stok Giewontu, od północnej grzęda Kondrackiej Kopy, dołem opada do Polany Kondratowej. W stromej ścianie grzędy Zdziarchy znajduje się jeszcze od strony Doliny Małego Szerokiego wnęka zwana Piekłem. W pobliżu jest wejście do niewielkiej Jaskini w Piekle. Z Giewontu natomiast opadają do tej doliny żleby: Kurski Żleb, Świński Żleb, Koński Żleb i Krówski Żleb.
Dolina jest sucha, potok jej dnem spływa tylko po większych opadach. Prowadzi przez nią popularny szlak turystyczny na Kondracką Przełęcz.

</doc>
<doc id="2179128" url="https://pl.wikipedia.org/wiki?curid=2179128" title="238P/Read">
238P/Read

238P/Read – kometa krótkookresowa należąca do grupy komet typu Enckego.
Odkrycie i nazwa.
Kometa 238P/Read odkryta została 27 lipca 2005 roku przez Michaela Reada. Nazwa komety pochodzi od nazwiska odkrywcy.
Orbita i właściwości fizyczne.
Kometa 238P/Read okrąża Słońce w czasie 5,63 roku. Peryhelium jej orbity znajduje się w odległości 2,36 j.a., a aphelium 3,96 j.a. od Słońca. Kąt nachylenia orbity względem ekliptyki to 1,26°.
Jądro komety ma rozmiary 0,6 km. Jego albedo wynosi 0,04, średnia temperatura na powierzchni to 159 K, jasność absolutna sięga ok. 20,1.

</doc>
<doc id="2179129" url="https://pl.wikipedia.org/wiki?curid=2179129" title="243P/NEAT">
243P/NEAT

243P/NEAT – kometa krótkookresowa, należąca do rodziny Jowisza. 
Odkrycie.
Kometa została odkryta 24 września 2003 w ramach programu obserwacyjnego NEAT.
Orbita komety i właściwości fizyczne.
Orbita komety 243P/NEAT ma kształt elipsy o mimośrodzie 0,36. Jej peryhelium znajduje się w odległości 2,46 j.a., aphelium zaś 5,2 j.a. od Słońca. Jej okres obiegu wokół Słońca wynosi 7,5 roku, nachylenie do ekliptyki to wartość 7,64˚.
Jądro tej komety ma rozmiary maks. kilku km.

</doc>
<doc id="2179132" url="https://pl.wikipedia.org/wiki?curid=2179132" title="Tamara Chalili">
Tamara Chalili

Tamara Pietrowna Chalili, ros. Тамара Петровна Халили (ur. w 1915 r. w Estonii, zm. 3 lipca 2001 r. w Nowym Jorku) – rosyjska emigracyjna publicystka, pisarka i dziennikarka radiowa
W 1936 r. ukończyła szkołę pedagogiczną w Tallinnie, po czym uczyła w szkole wiejskiej w kraju peczorskim. Po zajęciu ziem estońskich przez wojska niemieckie latem 1941 r., przeszła wraz z mężem kurs dla pracowników administracyjnych na okupowanych terenach ZSRR. Dostała pracę tłumacza w policji miejskiej w Pskowie, a następnie starszego tłumacza w urzędzie miejskim. Po utworzeniu latem 1943 r. pskowskiego oddziału Rosyjskiego Komitetu na Łotwie została jego członkiem. Organizowała kursy sióstr miłosierdzia Rosyjskiej Armii Wyzwoleńczej (ROA). Po zakończeniu wojny na pocz. lat 50. pod pseudonimem "Piotrowska" zaczęła pracować w Radiu "Głos Ameryki" w Monachium. Od 1953 r. pracowała w Radiu "Wolna Europa" w Nowym Jorku, w którym prowadziła cotygodniową audycję literacką "Primiety wriemieni". Publikowała artykuły w emigracyjnych pismach rosyjskich. Wydała 2 zbiory opowiadań.
Linki zewnętrzne.
Biografia Tamary P. Chalili (jęz. rosyjski)

</doc>
<doc id="2179133" url="https://pl.wikipedia.org/wiki?curid=2179133" title="Jan Prasek">
Jan Prasek

Jan Prasek (ur. 24 stycznia 1952 w Raciborzu) – polski lekkoatleta średniodystansowiec.
Ukończył I Liceum Ogólnokształcące im. Jana Kasprowicza w Raciborzu.
Specjalizował się w biegu na 1500 m. Na mistrzostwach Europy w 1971 w Helsinkach odpadł w eliminacjach na tym dystansie. Na halowych mistrzostwach Europy w 1972 w Grenoble zajął 6. miejsce na 1500 m.
Był wicemistrzem Polski w biegu na 1500 m w 1971. Był rekordzistą Polski juniorów w tej konkurencji.
W latach 1971–1972 startował w pięciu meczach reprezentacji Polski w biegu na 1500 m, bez zwycięstw indywidualnych.
Rekordy życiowe:
Był zawodnikiem Spójni Racibórz. Jest spowinowacony z Urszulą Prasek z d. Szymańską, znaną lekkoatletką, specjalistką biegów długodystansowych, mistrzynią i reprezentantką Polski

</doc>
<doc id="2179135" url="https://pl.wikipedia.org/wiki?curid=2179135" title="Gleb Saciuk">
Gleb Saciuk

Gleb Pietrowicz Saciuk, ros. Глеб Петрович Сацюк (ur. 8 listopada 1906 r. w Radziwiłłowie w guberni podolskiej, zm. po 1945 w ZSRR) – radziecki wojskowy (major), dowódca jednego z Ostbatalionów, jednego z dywizjonów 1 Kozackiej Dywizji Kawalerii, a następnie szef sztabu 3 Kozackiej Dywizji Płastuńskiej podczas II wojny światowej.
W 1918 r. ukończył szkołę w Kutaisi. 1 października 1927 r. został zmobilizowany do Armii Czerwonej. W kwietniu 1930 r. ukończył zakaukaską szkołę wojskową, po czym został dowódcą plutonu 286 Pułku Strzeleckiego. Od 5 grudnia 1930 r. dowodził plutonem szkoleniowym pułku. Od 20 marca 1933 r. był dowódcą kompanii pułku. 23 maja 1936 r. w stopniu porucznika objął dowództwo kompanii szkoleniowej pułku. 14 maja 1937 r. objął funkcję szefa sztabu batalionu pułku. W 1938 r. awansował do stopnia kapitana. 4 maja 1938 r. został zastępcą szefa oddziału operacyjnego sztabu 96 Dywizji Strzeleckiej. Od 28 marca 1940 r. był zastępcą szefa oddziału szkoleniowego szkoły karabinów maszynowych w Płoskirowie. 21 sierpnia 1940 r. objął funkcję szefa oddziału operacyjnego 96 Dywizji Strzeleckiej. W 1941 r. awansował na majora. Od 1 listopada 1941 r. pełnił obowiązki szefa sztabu 96 Dywizji Strzelców Górskich. Od 6 maja 1942 r. był szefem sztabu 266 Dywizji Strzeleckiej. 1 lipca 1942 r. został na krótko zastępcą szefa oddziału operacyjnego sztabu dywizji. Od 5 lipca był szefem sztabu 51 Dywizji Strzeleckiej. Pod koniec sierpnia dostał się do niewoli niemieckiej. W październiku wstąpił ochotniczo do Rosyjskiej Armii Wyzwoleńczej (ROA). Objął dowództwo jednego z Ostbatalionów Wehrmachtu. Od października 1944 r. w stopniu majora służył w 1 Kozackiej Dywizji Kawalerii gen. Helmutha von Pannwitza. W listopadzie został dowódcą jednego z dywizjonów kawalerii dywizji w składzie XV Kozackiego Korpusu Kawalerii SS. W kwietniu 1945 r. objął funkcję szefa sztabu nowo formowanej 3 Dywizji Płastuńskiej gen. Iwana N. Kononowa. 11 maja wraz z dywizją poddał się Brytyjczykom. 28 maja w Judenburgu został przekazany Sowietom i deportowany do ZSRR. Po procesie skazano go na karę 10 lat łagrów. Dalsze jego losy są nieznane.

</doc>
<doc id="2179136" url="https://pl.wikipedia.org/wiki?curid=2179136" title="Laucha">
Laucha

Niemcy:

</doc>
<doc id="2179138" url="https://pl.wikipedia.org/wiki?curid=2179138" title="Balgstädt">
Balgstädt

Balgstädt – miejscowość i gmina w Niemczech, w kraju związkowym Saksonia-Anhalt, w powiecie Burgenland, wchodzi w skład gminy związkowej Unstruttal.
1 lipca 2009 do Balgstädt przyłączono trzy gminy: Burkersroda, Größnitz oraz Hirschroda.

</doc>
<doc id="2179139" url="https://pl.wikipedia.org/wiki?curid=2179139" title="Balgstaedt">
Balgstaedt



</doc>
<doc id="2179140" url="https://pl.wikipedia.org/wiki?curid=2179140" title="Cmentarz wojenny nr 168 – Kowalowa">
Cmentarz wojenny nr 168 – Kowalowa

 
Cmentarz wojenny nr 168 – Kowalowa – cmentarz z I wojny światowej, zaprojektowany przez Heinricha Scholza znajdujący się we wsi Kowalowa w powiecie tarnowskim, w gminie Ryglice. Jeden z ponad 400 zachodniogalicyjskich cmentarzy wojennych zbudowanych przez Oddział Grobów Wojennych C. i K. Komendantury Wojskowej w Krakowie. Należy do VI Okręgu Cmentarnego Tarnów.
Opis.
Cmentarz znajduje się przy drodze z Kowalowej do Lubczy. Cmentarz ma kształt wielokąta o powierzchni 366 m².
Ogrodzony betonowymi słupkami połączonymi drewnianymi przęsłami. Centralnym pomnikiem jest betonowy wysoki krzyż łaciński na kwadratowym cokole. Na mogiłach na betonowych cokolikach listowe krzyże żeliwne łacińskie i lotaryńskie. Tabliczki imienne emaliowane.
Na cmentarzu jest pochowanych 143 żołnierzy w sześciu grobach zbiorowych oraz 75 pojedynczych poległych w 13–19 grudnia 1914 oraz 3–4 maja 1915:
W 2005 przeprowadzono remont kapitalny cmentarza ze środków państwowych.

</doc>
<doc id="2179141" url="https://pl.wikipedia.org/wiki?curid=2179141" title="Natalia Razumowska">
Natalia Razumowska



</doc>
<doc id="2179142" url="https://pl.wikipedia.org/wiki?curid=2179142" title="Groessnitz">
Groessnitz



</doc>
<doc id="2179144" url="https://pl.wikipedia.org/wiki?curid=2179144" title="Cmentarz wojenny nr 168 - Kowalowy">
Cmentarz wojenny nr 168 - Kowalowy



</doc>
<doc id="2179147" url="https://pl.wikipedia.org/wiki?curid=2179147" title="Goseck">
Goseck

Goseck – miejscowość i gmina w Niemczech, w kraju związkowym Saksonia-Anhalt, w powiecie Burgenland, wchodzi w skład gminy związkowej Unstruttal.
W Goseck w 1991 odkryto dzięki analizie zdjęć lotniczych najstarsze znane obserwatorium słoneczne w Europie.

</doc>
<doc id="2179148" url="https://pl.wikipedia.org/wiki?curid=2179148" title="Gleina (Saksonia-Anhalt)">
Gleina (Saksonia-Anhalt)

Gleina – miejscowość i gmina w Niemczech, w kraju związkowym Saksonia-Anhalt, w powiecie Burgenland, wchodzi w skład gminy związkowej Unstruttal.
1 lipca 2009 do Gleina przyłączono dwie gminy: Baumersroda oraz Ebersroda.

</doc>
<doc id="2179149" url="https://pl.wikipedia.org/wiki?curid=2179149" title="Rauno Mäkinen">
Rauno Mäkinen

Rauno Leonard Mäkinen (ur. 22 stycznia 1931 w Pori, zm. 9 września 2010 w Vaajakoski) − fiński zapaśnik, mistrz olimpijski z igrzysk olimpijskich w 1956 w Melbourne.
Podczas IO w roku 1956, wystąpił w zawodach zapaśniczych stylem klasycznym, w wadze piórkowej (-62 kg), gdzie zdobył złoty medal. Jest także sześciokrotnym mistrzem Finlandii (1952, 1953, 1954, 1955, 1956 i 1960) oraz dwukrotnym wicemistrzem Finlandii (1957, 1961). W roku 1955, w Warszawie, zajął drugie miejsce (zapasy klasyczne) na Światowym Festiwalu Młodzieży i Studentów.

</doc>
<doc id="2179150" url="https://pl.wikipedia.org/wiki?curid=2179150" title="Gleina">
Gleina

Niemcy:

</doc>
<doc id="2179151" url="https://pl.wikipedia.org/wiki?curid=2179151" title="Da Unbreakables">
Da Unbreakables

Da Unbreakables – szósty studyjny album amerykańskiego zespołu hip-hopowego Three 6 Mafia. Został wydany 24 czerwca 2003 roku nakładem wytwórni Columbia.

</doc>
<doc id="2179155" url="https://pl.wikipedia.org/wiki?curid=2179155" title="Karsdorf (Saksonia-Anhalt)">
Karsdorf (Saksonia-Anhalt)

Karsdorf (do 1937 Carsdorf) – miejscowość i gmina w Niemczech, w kraju związkowym Saksonia-Anhalt, w powiecie Burgenland, wchodzi w skład gminy związkowej Unstruttal.

</doc>
<doc id="2179160" url="https://pl.wikipedia.org/wiki?curid=2179160" title="Casper Jørgensen">
Casper Jørgensen

Casper Jørgensen (ur. 20 sierpnia 1985 w Årslev) – duński kolarz torowy i szosowy, wicemistrz olimpijski, mistrz świata.
Jeden raz występował w igrzyskach olimpijskich. W 2008 roku w Pekinie zdobył srebrny medal (razem z Alexem Rasmussenem, Michaelem Mørkøvem, Jensem-Erikiem Madsenem i Michaelem Færkiem Christensenem) w wyścigu na dochodzenie drużynowo. Mistrz świata (2009) oraz srebrny (2008) i brązowy medalista (2007) w drużynowym wyścigu na dochodzenie.
Jest wielokrotnym mistrzem Danii ze startu zatrzymanego na 1 km, scratchu i drużynowym wyścigu na dochodzenie. Startuje z sukcesami również w wyścigach szosowych, wygrywając m.in. prologi w Tour du Loir-et-Cher w 2009 roku, Olympia's Tour (2008) oraz Grand Prix Willem Tell w 2007 roku.

</doc>
<doc id="2179162" url="https://pl.wikipedia.org/wiki?curid=2179162" title="Karsdorf">
Karsdorf

Niemcy:
Zobacz też:

</doc>
<doc id="2179167" url="https://pl.wikipedia.org/wiki?curid=2179167" title="Carsdorf">
Carsdorf

Niemcy:
Zobacz też:

</doc>
<doc id="2179169" url="https://pl.wikipedia.org/wiki?curid=2179169" title="Christine Rossi">
Christine Rossi

Christine Rossi (ur. 1 maja 1963) – francuska narciarka, specjalistka narciarstwa dowolnego. Jej największym sukcesem jest srebrny medal w balecie narciarskim wywalczony podczas mistrzostw świata w Tignes. Zajęła również pierwsze miejsce w tej samej konkurencji na igrzyskach olimpijskich w Calgary, jednakże narciarstwo dowolne było jedynie dyscypliną pokazową więc medali nie przyznawano.
Najlepsze wyniki w Pucharze Świata osiągnęła w sezonach 1986/1987 i 1987/1988, kiedy to zajmowała 4. miejsce w klasyfikacji generalnej, a w klasyfikacji baletu wywalczyła małą kryształową kulę. W klasyfikacji baletu triumfowała także w sezonie 1984/1985, a w sezonach 1979/1980, 1980/1981, 1981/1982, 1982/1983, 1983/1984 oraz 1985/1986 była druga.
W 1988 r. zakończyła karierę.

</doc>
<doc id="2179170" url="https://pl.wikipedia.org/wiki?curid=2179170" title="Jens-Erik Madsen">
Jens-Erik Madsen

Jens-Erik Madsen (ur. 30 marca 1981) – duński kolarz torowy i szosowy, wicemistrz olimpijski, mistrz świata.
Jeden raz występował w igrzyskach olimpijskich. W 2008 roku w Pekinie zdobył srebrny medal (razem z Alexem Rasmussenem, Michaelem Mørkøvem, Casperem Jørgensenem i Michaelem Færkiem Christensenem) w wyścigu na dochodzenie drużynowo. Mistrz świata (2009) oraz srebrny (2008) i brązowy medalista (2007) w drużynowym wyścigu na dochodzenie.
Jest mistrzem Danii w scratchu (2010), drużynowym wyścigu na dochodzenie (2009) oraz wyścigu na 1 km (2009). Startuje z sukcesami również w wyścigach szosowych, m.in. trzykrotnie wygrywając mistrzostwo kraju w drużynowym wyścigu (2004, 2007, 2009).

</doc>
<doc id="2179172" url="https://pl.wikipedia.org/wiki?curid=2179172" title="Bell 214">
Bell 214

Bell 214 to średniej wielkości śmigłowiec firmy Bell Helicopter Textron, wywodzący się konstrukcyjnie z rodziny śmigłowców zapoczątkowanej przez Bell UH-1 Iroquois (znanego również pod nieoficjalną nazwą "„Huey”"). Oblatany w Arlington, USA, w październiku 1970 roku. W wersji pasażerskiej zdolny do przewozu 14 pasażerów + 2 członków załogi. Bell 214ST stanowi jego większą i mocno zmodyfikowaną, dwusilnikową wersję rozwojową, mogącą transportować 18 osób + 2 członków załogi.
Historia.
Model 214 opracowywano w firmie Bell pod nazwą „Huey Plus”. Prototyp bazował na konstrukcji śmigłowca Bell 205, którego kadłub powiększono i wzmocniono, wyposażając w silnik turbowałowy Lycoming T53-L-703, o mocy 1900 KM. Później zastosowano silnik o mocy 2930 KM.
Pierwsza prezentacja egzemplarza demonstracyjnego odbyła się i została oceniona podczas wspólnych manewrów amerykańskich z siłami zbrojnymi Iranu. Pozytywny wynik zadecydował o podpisaniu 22 grudnia 1972 umowy wartości 500 mln USD () na dostawę 287 sztuk maszyn. Miały one zostać wyprodukowane w zakładach Bella w Fort Worth. Kolejne 50 sztuk wersji 214A oraz 350 sztuk wersji 214ST planowano zbudować na licencji już w irańskiej fabryce w Isfahan. Ostatecznie dostarczono 296 egzemplarzy w wersji 214A oraz 39 w wersji 214C, a wybuch Rewolucji islamskiej w grudniu 1978, ostatecznie pokrzyżował plany produkcji 400 maszyn.
Bell 214 – podobny wielkością i sylwetką do Bell 205 i Bell 212 – wyposażono w pojedynczy, mocniejszy silnik Lycoming LTC4B-8, o mocy 2930 KM / 2185 kW oraz zmodyfikowany wirnik, w którym zredukowano poziom wytwarzanego hałasu, zwiększono siłę nośną i poprawiono charakterystykę, co umożliwiło uzyskanie większych prędkości lotu (dla porównania: Bell UH-1 Iroquois – 204 km/h, Bell 214: 260 km/h). Maszynę można zidentyfikować m.in. po dużym, pojedynczym kanale wylotowym spalin oraz szerszych łopatach bez drążka stabilizującego.
Bell proponował również wersję cywilną Bell 214B „BigLifter”. Otrzymała ona certyfikat typu (dopuszczenie do lotów) FAA 27 stycznia 1976. Model 214B produkowano do 1981 roku. Napędzał go silnik Lycoming-T5508D, o mocy 2930 KM (2183 kW), wersja ta różniła się od wersji 214A posiadaniem dodatkowego okna w przesuwnych drzwiach przedziału pasażersko-ładunkowego, systemem gaśniczym silnika, zdublowanymi niezależnymi układami hydrauliki i nową awioniką.
BigLifter był wyposażony w zaawansowany układ zmiany skoku łopat wirnika z elastomerowymi łożyskami, automatyczny system kontroli lotu ze wspomaganiem stabilizacji i komercyjną awioniką.
Rekordy.
29 kwietnia 1975 roku, 3 dni po dostarczeniu pierwszych produkcyjnych egzemplarzy, wersja 214A (nr seryjny c/n 27004), pilotowana przez majora-generała Manouchehra Khosrowdada ustanowiła pięć nowych rekordów w swojej klasie (FAI Class E-1e). Śmigłowiec osiągnął maksymalną wysokość 9070 m, utrzymał przez 30 sekund wysokość lotu 9010 m, wzniósł się na wys. 3000 m w ciągu 1 min. 58 sek.; na wys. 6000 m w ciągu 5 min. 13.2 sek. i na wys. 9000 m w ciągu 15 min 05 sek.

</doc>
<doc id="2179173" url="https://pl.wikipedia.org/wiki?curid=2179173" title="Most Known Unknown">
Most Known Unknown

Most Known Unknown – ósmy studyjny album amerykańskiego zespołu hip-hopowego Three 6 Mafia. Został wydany 27 września 2005 roku nakładem wytwórni Sony BMG. Był to ich drugi album, który zdobył status platynowej płyty. Zawiera hit "Stay Fly" z udziałem rapera Young Bucka i duetu 8Ball &amp; MJG. Drugim singlem był utwór "Poppin' My Collar" z udziałem Project Pata. Kolejny singel to "Side 2 Side" z gościnną zwrotką Bow Wowa i Project Pate'a. Produkcja odniosła sukces, która powtórzyła osiągnięcie płyty z 2000 roku, pt. "".
Gościnnie wystąpili Mike Jones, Paul Wall, Slim Thug, Trick Daddy, Mr. Bigg, duet 8Ball &amp; MJG, Young Buck, Remy Ma, Bow Wow (tylko na reedycji albumu), Kanye West (reedycja), Lil’ Flip, jak również Hypnotize Camp Posse (w składzie Three 6 Mafia, Project Pat, Frayser Boy, Lil Wyte, Chrome, Boogey Mane, oraz Granddaddy Souf).
Album zadebiutował na 3. miejscu amerykańskiej listy sprzedaży Billboard 200, a także na szczycie notowania Top R&amp;B/Hip-Hop Albums ze sprzedażą 115 000 egzemplarzy. Dzięki sukcesowi singla "Sty Fly", album zdobył status złotej płyty, a w czerwcu 2006 r. platynę.
Reedycja.
Three 6 Mafia nie wznowiła nakładu płyty pod tytułem „Most Known Unknown”. Natomiast grupa wydała reedycję Most Known Unknown (Reissue). 
Poniżej ukazane są różnice względem pierwotnej listy utworów. Reszta piosenek jest identyczna jak na pierwszym wydaniu.

</doc>
<doc id="2179174" url="https://pl.wikipedia.org/wiki?curid=2179174" title="LILO (rakieta)">
LILO (rakieta)

LILO – niekierowany pocisk rakietowy typu ziemia-ziemia z okresu II wojny światowej zaprojektowany do niszczenia japońskich bunkrów. Oficjalna, pełna nazwa broni brzmiała Projector, Motor Rocket, 3-inch, Mark I, ale była bardziej znana pod nazwą LILO.
Rakieta została zaprojektowana w latach 1943/44 dla wojsk walczących w południowo-wschodniej Azji specjalnie do niszczenia japońskich ziemnych bunkrów. Do niszczenia tego typu obiektów zazwyczaj potrzebna była pomoc ciężkiej artylerii, która nie zawsze była dostępna w trudnym, dżunglowym terenie. Odpowiedzią była rakieta LILO o bardzo prostej i lekkiej konstrukcji. Wyrzutnia była cienką metalową tubą na czteronożnej podstawie. Do silnika rakietowego zaprojektowano dwa rodzaje głowic burzących o wadze 17,9 kg i 35,5 kg. Rakiety miały zasięg kilkudziesięciu metrów, odpalane były elektrycznie, wyrzutnia posiadała proste urządzenia celownicze przystosowane tylko do strzelania ogniem wprost.
Rakiety były w stanie przebić warstwę ziemi o grubości około trzech metrów obłożoną dodatkowo warstwą pni drzewnych, czyli w praktyce każdy japoński bunkier ziemny. Podstawową wadą rakiety była bardzo mała celność, rakieta była częściowo stabilizowana obrotowo, ale i tak zazwyczaj potrzebne było około pięciu rakiet, aby trafić w punktowy cel odległy o 50 m. Pomimo niskiej celności rakiety tego typu były i tak bardziej ekonomiczne w użyciu niż wezwanie barażu ciężkiej artylerii i była to broń lubiana przez żołnierzy i często używana.
Amerykańskim odpowiednikiem był system M12 Rocket Launcher.

</doc>
<doc id="2179175" url="https://pl.wikipedia.org/wiki?curid=2179175" title="Harold Gould">
Harold Gould

Harold Gould, właśc. Harold Vernon Goldstein (ur. 10 grudnia 1923 w Schenectady w stanie Nowy Jork, zm. 11 września 2010 w Woodland Hills, Los Angeles) – amerykański aktor sceniczny, filmowy i telewizyjny, znany z takich filmów jak "Żądło". Ostatnim filmem Goulda był "Plan B".
Zmarł po wyczerpującej walce z rakiem prostaty.

</doc>
<doc id="2179177" url="https://pl.wikipedia.org/wiki?curid=2179177" title="Michael Færk Christensen">
Michael Færk Christensen

Michael Færk Christensen (ur. 14 lutego 1986 w Hobro) – duński kolarz torowy i szosowy, wicemistrz olimpijski, mistrz i wicemistrz świata.
Jeden raz występował w igrzyskach olimpijskich. W 2008 roku w Pekinie zdobył srebrny medal (razem z Alexem Rasmussenem, Michaelem Mørkøvem, Jensem-Erikiem Madsenem i Casperem Jørgensenem) w wyścigu na dochodzenie drużynowo. Mistrz świata (2009) oraz wicemistrz (2008) w drużynowym wyścigu na dochodzenie.
Jest wielokrotnym medalistą mistrzostw Danii na torze. Startuje z sukcesami również w wyścigach szosowych.

</doc>
<doc id="2179180" url="https://pl.wikipedia.org/wiki?curid=2179180" title="Last 2 Walk">
Last 2 Walk

Last 2 Walk – dziewiąty studyjny album amerykańskiego zespołu hip-hopowego Three 6 Mafia. Został wydany 24 czerwca 2008 roku. Album sprzedał się w ponad 300 000 egzemplarzach.

</doc>
<doc id="2179181" url="https://pl.wikipedia.org/wiki?curid=2179181" title="Mistrzostwa Świata w kolarstwie torowym">
Mistrzostwa Świata w kolarstwie torowym



</doc>
<doc id="2179185" url="https://pl.wikipedia.org/wiki?curid=2179185" title="Gwido Langer">
Gwido Langer

Gwido Karol Langer (ur. 2 września 1894 w Żylinie, zm. 30 marca 1948 w Kinross) − podpułkownik dyplomowany piechoty Wojska Polskiego, kierownik Biura Szyfrów, gdzie pod jego dowództwem w roku 1932 grupa polskich kryptologów złamała system niemieckiej maszyny szyfrowej Enigma. W lipcu 1939 roku przekazał te informacje aliantom.
Życiorys.
Urodził się w Żylinie w komitacie Trencsen Królestwa Węgier, młodość spędził w Cieszynie, z którego wywodziła się jego rodzina. Ukończył szkołę realną w Cieszynie. W okresie od 17 września 1911 roku do 31 sierpnia 1914 roku był słuchaczem Terezjańskiej Akademii Wojskowej w Wiener Neustadt. W czasie I wojny światowej był oficerem 16 pułku piechoty Landwehry. W okresie od 4 czerwca 1916 roku do 2 grudnia 1918 roku przebywał w rosyjskiej niewoli. Następnie w 5 Dywizji Syberyjskiej. Kilkukrotnie ranny, dwukrotnie trafił do niewoli, z której udało mu się zbiec.
Po ucieczce z sowieckiego obozu jenieckiego wrócił do służby w Wojsku Polskim. 24 stycznia 1922 roku został mianowany II oficerem sztabu w dowództwie 1 Dywizji Górskiej w Białej. 3 maja 1922 roku został zweryfikowany w stopniu kapitana ze starszeństwem z dniem 1 czerwca 1919 roku i 388. lokatą w korpusie oficerów piechoty. 23 października 1923 roku został przydzielony do Wyższej Szkoły Wojennej w Warszawie, w charakterze słuchacza V Kursu Normalnego. 1 grudnia 1924 roku awansował na majora ze starszeństwem z dniem 15 sierpnia 1924 roku i 133. lokatą w korpusie oficerów piechoty. Z dniem 1 października 1925 roku, po ukończeniu kursu i uzyskaniu dyplomu naukowego oficera Sztabu Generalnego, przydzielony został do Oddziału I Sztabu Generalnego, na stanowisko kierownika Referatu Mobilizacji Materiałowej. 13 listopada 1927 roku został szefem sztabu 1 Dywizji Piechoty Legionów w Wilnie. Zastąpił na tym stanowisku mjr. SG Adama Świtalskiego. 5 stycznia 1930 roku został przeniesiony do Oddziału II Sztabu Głównego, w którym objął stanowisko kierownika Referatu Radiowywiadu. Na podpułkownika awansował ze starszeństwem z dniem 1 stycznia 1931 roku w korpusie oficerów piechoty. W tym samym roku został kierownikiem Biura Szyfrów. Pełniąc służbę sztabową pozostawał oficerem nadetatowym 4 pułku strzelców podhalańskich w Cieszynie.
W 1932 roku pod jego kierownictwem kryptolodzy Marian Rejewski, Jerzy Różycki i Henryk Zygalski złamali szyfry niemieckiej Enigmy. W lipcu 1939 roku przekazał dane na temat kodów Enigmy aliantom, dzięki czemu uzyskali narzędzie, które w istotny sposób przyczyniło się do ich zwycięstwa II wojnie światowej.
Po kampanii wrześniowej 1939 roku kierował ekipą kryptologów we Francji, a po kapitulacji państwa francuskiego podjął współpracę z wywiadem brytyjskim w „wolnej strefie”. Po zajęciu Francji Vichy przez Niemców podjął w marcu 1943 roku próbę przejścia do Hiszpanii, ale został aresztowany w pobliżu Perpignan, razem z zastępcą mjr. Maksymilianem Ciężkim. Aresztowanie było wynikiem zdrady przewodnika, który miał przeprowadzić Polaków przez Pireneje. Do końca wojny więziony w Niemczech, w więzieniu zaprzeczył złamaniu szyfrów Enigmy, dowodząc, że jest to niemożliwe od czasu wprowadzenia zmian w jej mechanizmie w 1938 roku, co zapobiegło zmienieniu przez Niemców systemu szyfrującego.
Po zakończeniu wojny wyjechał do Londynu, gdzie rozpoczął pracę dla polskiego radiowywiadu w Kinross. W 1947 roku przeniesiony do rezerwy. Zmarł 30 marca 1948 roku w nędzy w hotelu w Kinross i został pochowany w nieoznakowanym grobie na cmentarzu Wellshill w Perth. 1 grudnia 2010 roku jego prochy ekshumowano i pochowano 10 grudnia na Cmentarzu Komunalnym w rodzinnym Cieszynie.
W 2015 roku Bogusław Wołoszański nakręcił 4-odcinkowy cykl "Sensacje XX wieku- Enigma". Postać Gwido Langera zagrał w nim aktor Ireneusz Czop. 
Upamiętnienie.
W roku 2012 jedna z ulic w Cieszynie została nazwana jego imieniem.

</doc>
<doc id="2179186" url="https://pl.wikipedia.org/wiki?curid=2179186" title="48 Dywizja Strzelecka (ZSRR)">
48 Dywizja Strzelecka (ZSRR)

48 Dywizja Strzelecka () – związek taktyczny piechoty Armii Czerwonej.
W czerwcu 1941 roku pod dowództwem płk. P. W. Bogdanowa w składzie 10 Korpusu Strzeleckiego, 8 Armii Okręgu Bałtyckiego. 
Struktura organizacyjna.
W jej skład wchodziły: 

</doc>
<doc id="2179187" url="https://pl.wikipedia.org/wiki?curid=2179187" title="Gwido Karol Langer">
Gwido Karol Langer



</doc>
<doc id="2179199" url="https://pl.wikipedia.org/wiki?curid=2179199" title="Cathy Fechoz">
Cathy Fechoz

Cathy Fechoz (ur. 23 maja 1969 w Moûtiers) – francuska narciarka, specjalistka narciarstwa dowolnego. Zdobyła brązowe medale w balecie narciarskim na mistrzostwach świata w Lake Placid i mistrzostwach świata w Altenmarkt. Zajęła również drugie miejsce w tej samej konkurencji na igrzyskach olimpijskich w Albertville, jednakże balet był jedynie dyscypliną pokazową więc medali nie przyznawano.
Najlepsze wyniki w Pucharze Świata osiągnęła w sezonie 1993/1994, kiedy to zajęła 8. miejsce w klasyfikacji generalnej, a w klasyfikacji baletu była druga. W sezonie 1994/1995 również była druga, a w sezonie 1991/1992 trzecia w klasyfikacji baletu.
W 1995 r. zakończyła karierę.

</doc>
<doc id="2179201" url="https://pl.wikipedia.org/wiki?curid=2179201" title="Kondrackie Rówienki">
Kondrackie Rówienki

Kondrackie Rówienki – rówień w dolnej części Doliny Kondratowej w polskich Tatrach, tuż powyżej Wywierzyska Bystrej, z którego wypływa Goryczkowy Potok. Jest to niewielka i zarastająca polana. Nie prowadzi przez nią żaden szlak turystyki pieszej, ale zimą nartostrada. Z rzadkich w Karpatach roślin rośnie tutaj bagno zwyczajne.
Kondrackie Rówienki stały się punktem spornym między Tatrzańskim Parkiem Narodowym a władzami Zakopanego, które w 2002 r. przedstawiły plan zagospodarowania Doliny Goryczkowej (tzw. plan „Zakopane-Trzy Doliny”). W planie tym Kondrackie Rówienki stałyby się centrum narciarstwa na dobrym, europejskim poziomie. Miałaby być tutaj przeniesiona z Wyżniej Goryczkowej Równi dolna stacja krzesełkowej kolejki Goryczkowej, wybudowane inne jeszcze kolejki gondolowe, kompleks gastronomiczny oraz poszerzona i sztucznie naśnieżana nartostrada z Kasprowego Wierchu do ronda Kuźnickiego. W planach było nawet wykonanie tunelu do słowackiej Doliny Cichej. Dyrekcja TPN nie wyraziła na to zgody, argumentując, że byłoby to niszczenie przyrody całych okolic Kasprowego Wierchu na wielką skalę (wycięcie lasu, przerwanie szlaków wędrówek zwierząt przez sztucznie naśnieżaną i oświetloną nartostradę, płoszenie zwierząt itd.). Projekt ten nie został również poparty przez ówczesnego ministra ochrony środowiska.

</doc>
<doc id="2179206" url="https://pl.wikipedia.org/wiki?curid=2179206" title="Miroslav Menc">
Miroslav Menc

Miroslav Menc (ur. 16 marca 1971 w Varnsdorfie) – czeski lekkoatleta specjalizujący się głównie w pchnięciu kulą.
Jako junior osiągał dobre wyniki w rzucie dyskiem, w 1989 roku był 6. podczas mistrzostw Europy juniorów (w pchnięciu kulą zajął 9. miejsce), a w 1990 roku 7. na mistrzostwach świata juniorów (w pchnięciu kulą zajął 14. miejsce w eliminacjach i nie awansował do finału). Dwukrotny olimpijczyk. W 1996 roku odpadł w kwalifikacjach konkursu pchnięcia kulą i został sklasyfikowany na 21. pozycji. W 2000 zakwalifikował się do finału konkursu pchnięcie kulą, w którym zajął 10. miejsce. Dwukrotny uczestnik mistrzostw świata. W 1995 roku zajął 14. miejsce w kwalifikacjach i nie awansował do finału, a w 1997 roku był 17. w kwalifikacjach i ponownie odpadł z dalszej rywalizacji. Także dwukrotnie uczestniczył w halowych mistrzostwach świata. W 1997 roku zajął 9. miejsce w finale, a w 2001 był 6.. W 2000 roku zdobył brązowy medal w pchnięciu kulą podczas halowych mistrzostw Europy. W roku 1996 wygrał zawody I ligi pucharu Europy w lekkoatletyce. Sześciokrotny mistrz Czech w pchnięciu kulą. Trzykrotny halowy mistrz Czech w pchnięciu kulą.
W 1998 roku, podczas mityngu rozgrywanego w Atenach w organizmie Miroslava Menca wykryto zabroniony środek dopingujący – stanozolol, za co został zdyskwalifikowany na okres dwóch lat. W związku z tym został anulowany jego wynik (6. miejsce z rezultatem 20,17 m) osiągnięty podczas Halowych Mistrzostw Europy w Lekkoatletyce 1998. W 2001 roku Menc został ponownie przyłapany na stosowaniu dopingu. W jego organizmie wykryto 23-krotnie większą ilość nandrolonu od dopuszczalnej, za co został dożywotnio zdyskwalifikowany.

</doc>
<doc id="2179210" url="https://pl.wikipedia.org/wiki?curid=2179210" title="49 Dywizja Strzelecka (ZSRR)">
49 Dywizja Strzelecka (ZSRR)

49 Dywizja Strzelecka () – związek taktyczny piechoty Armii Czerwonej.
Dywizja brała udział w wojnie zimowej. W lipcu 1940 została przeniesiona z Leningradzkiego Okręgu Wojskowego do Zachodniego Specjalnego Okręgu Wojskowego. 
W czerwcu 1941 roku pod dow. płk K.F. Wasiliewa w składzie 4 Armii Okręgu Zachodniego. 

</doc>
<doc id="2179220" url="https://pl.wikipedia.org/wiki?curid=2179220" title="Logitech G5">
Logitech G5

Logitech G5 – przewodowa myszka laserowa wyprodukowana przez firmę Logitech jako jeden z modeli należących do produktów serii G przeznaczonej dla graczy.
G5 ma budowę prawie taką samą jak jej bezprzewodowa ‘siostra’, G7. G7 ma slot na baterię, a G5 ma dodatkowo miejsce na odważniki. Wraz z myszką G5 dostajemy 16 odważników, osiem po 4.5g i pozostałe po 1.7g. Użytkownik może dostosować liczbę tych odważników do własnych potrzeb tak by waga myszki jak najbardziej odpowiadała jego wymaganiom.
Dodatki.
G5 jest myszką laserową. Pozwala nam na zmianę rozdzielczości jej działania i zapisanie jej w 5 „profilach” (zmiana pomiędzy 400 dpi a 2000 dpi, zwiększa się co 50dpi). Myszka pojawiła się z oprogramowaniem zwanym SetPoint, w którym użytkownik może zmienić rozdzielczość myszy i dostosować ją na wiele różnych sposobów. G5 posiada teflonową podkładkę.
Poprawiona wersja.
W 2007 na rynku pojawiła się nowa wersja tejże myszki zawierająca tym razem dwa przyciski po lewej stronie (wcześniejsza wersja miała tylko jeden co powodowało falę krytyki). Posiada również nowy wygląd górnej części. Środkowy przycisk również był poprawiany tak, by przypominał te z serii MX.

</doc>
<doc id="2179228" url="https://pl.wikipedia.org/wiki?curid=2179228" title="10 Batalion Desantowo-Szturmowy">
10 Batalion Desantowo-Szturmowy



</doc>
<doc id="2179235" url="https://pl.wikipedia.org/wiki?curid=2179235" title="Augustin Marie Morvan">
Augustin Marie Morvan

Augustin Marie Morvan (ur. 7 lutego 1819 w Lannilis, zm. 20 marca 1897 tamże) – francuski lekarz, polityk i pisarz. Zasiadał 
w Zgromadzeniu Narodowym. 
Życiorys.
W Brest, gdzie studiował, na jego cześć nazwano ulicę (Rue Augustin Morvan) i szpital (Hôpital Augustin
Morvan). Jako pierwszy opisał schorzenie, nazwane na jego cześć zespołem Morvana. Jako jeden z pierwszych opisał obraz kliniczny jamistości rdzenia.

</doc>
<doc id="2179238" url="https://pl.wikipedia.org/wiki?curid=2179238" title="Juncetum subnodulosi">
Juncetum subnodulosi

Juncetum subnodulosi – zespół roślinny zaliczany do związku "Calthion palustris".

</doc>
<doc id="2179241" url="https://pl.wikipedia.org/wiki?curid=2179241" title="Parafia św. Stanisława BM w Łabowej">
Parafia św. Stanisława BM w Łabowej

Parafia pw. Świętego Stanisława Biskupa Męczennika w Łabowej – parafia rzymskokatolicka znajdująca się w diecezji tarnowskiej w dekanacie Nowy Sącz Wschód. Erygowana w XIII wieku. Mieści się pod numerem 208. Obsługują ją księża diecezjalni.

</doc>
<doc id="2179264" url="https://pl.wikipedia.org/wiki?curid=2179264" title="50 Dywizja Strzelecka (ZSRR)">
50 Dywizja Strzelecka (ZSRR)

50 Dywizja Strzelecka () – związek taktyczny piechoty Armii Czerwonej.
W czerwcu 1941 roku w składzie 21 Korpusu Strzeleckiego, 3 Armii Okręgu Zachodniego. Pod dow. gen. Lebiedienki. W październiku 1941 roku wzmocniła 5 Armię walczącą pod Możajskiem. W 1945 roku razem z 254 Dywizją Strzelecką i 294 Dywizją Strzelecką wchodziła w skład 73 Korpusu Strzeleckiego. W czasie walk na ziemiach polskich 50 DS dowodził płk Natan Rybak. Dywizja uczestniczyła m.in. w ofensywie Armii Czerwonej rozpoczętej 12 stycznia 1945 roku, biorąc udział w przełamaniu niemieckich fortyfikacji Stellung a2.

</doc>
<doc id="2179282" url="https://pl.wikipedia.org/wiki?curid=2179282" title="Parafia Matki Bożej Nieustającej Pomocy w Kamionce Wielkiej">
Parafia Matki Bożej Nieustającej Pomocy w Kamionce Wielkiej

Parafia pw. Matki Bożej Nieustającej Pomocy w Kamionce Wielkiej – parafia rzymskokatolicka znajdująca się w diecezji tarnowskiej w dekanacie Nowy Sącz Wschód. Erygowana w 1950. Mieści się pod numerem 65. Obsługują ją księża diecezjalni.

</doc>
<doc id="2179297" url="https://pl.wikipedia.org/wiki?curid=2179297" title="Krwiożercze klauny z kosmosu">
Krwiożercze klauny z kosmosu

Krwiożercze klauny z kosmosu, Mordercze klowny z kosmosu (ang. "Killer Klowns from Outer Space") – amerykański horror komediowy z 1988 roku w reżyserii Stephena Chiodo, napisany i wyprodukowany przez niego i jego dwóch braci.
Fabuła.
W pewnym niewielkim miasteczku na amerykańskiej prowincji pojawia się dziwny obiekt, wyglądający z daleka jak namiot cyrkowy. Okazuje się on być statkiem kosmicznym należącym do rasy przybyszów z innej planety, których wygląd przypomina klaunów. Wkrótce kosmici zaczynają siać postrach i spustoszenie wśród mieszkańców, co miejscowa policja przyjmuje początkowo z kpiącym niedowierzaniem. Klauny za pomocą miotaczy wyglądających jak pistolety-zabawki owijają ludzi watą cukrową tworząc coś na kształt kokonów. Tak spreparowane ofiary zaciągają na swój statek z zamiarem późniejszego wykorzystania jako pokarm.

</doc>
<doc id="2179355" url="https://pl.wikipedia.org/wiki?curid=2179355" title="Parafia Nawiedzenia Najświętszej Maryi Panny w Nawojowej">
Parafia Nawiedzenia Najświętszej Maryi Panny w Nawojowej

Parafia pw. Nawiedzenia Najświętszej Maryi Panny w Nawojowej – parafia rzymskokatolicka znajdująca się w diecezji tarnowskiej w dekanacie Nowy Sącz Wschód. Erygowana w XIII wieku. Mieści się przy ulicy Zamkowej. Obsługują ją księża diecezjalni.

</doc>
<doc id="2179395" url="https://pl.wikipedia.org/wiki?curid=2179395" title="Zahale">
Zahale

2 wsie na Białorusi:

</doc>
<doc id="2179447" url="https://pl.wikipedia.org/wiki?curid=2179447" title="Gammaproteobacteria">
Gammaproteobacteria

Gammaproteobacteria – klasa bakterii z typu proteobakterii.

</doc>
<doc id="2179485" url="https://pl.wikipedia.org/wiki?curid=2179485" title="Parafia Świętych Apostołów Piotra i Pawła w Łososinie Dolnej">
Parafia Świętych Apostołów Piotra i Pawła w Łososinie Dolnej

Parafia pw. Świętych Apostołów Piotra i Pawła w Łososinie Dolnej – parafia rzymskokatolicka znajdująca się w diecezji tarnowskiej w dekanacie Ujanowice. Erygowana w 1980. Mieści się pod numerem 80. Obsługują ją księża diecezjalni.

</doc>
<doc id="2179570" url="https://pl.wikipedia.org/wiki?curid=2179570" title="Parafia Najświętszego Imienia Maryi w Laskowej">
Parafia Najświętszego Imienia Maryi w Laskowej

Parafia Najświętszego Imienia Maryi w Laskowej – parafia rzymskokatolicka znajdująca się w diecezji tarnowskiej w dekanacie Ujanowice. Erygowana w XIII wieku. Mieści się pod numerem 120. Obsługują ją księża diecezjalni.
Proboszczem parafii jest ks. Andrzej Wanat.
Odpust parafialny obchodzony jest w niedzielę po 12 września.
Historia.
Początkowo Laskowa należała do parafii w Łososinie Górnej. Dopiero 1 sierpnia 1908 biskup tarnowski Leon Wałęga przysłał do wsi pierwszego samodzielnego kapłana - księdza Pawła Szczygła. Z jego inicjatywy wybudowano w centrum niewielki prowizoryczny kościółek pod wezwaniem Imienia Najświętszej Maryi Panny. W jego ołtarzu znalazło się miejsce dla przeniesionego z dworskiej kaplicy obrazu Matki Bożej Niepokalanej z XVIII wieku.
Oficjalnie parafię w Laskowej erygowano 10 maja 1925. Pierwszym proboszczem został ksiądz Jakub Sora.
W latach 1925-1934 trwała budowa nowej świątyni, która została oficjalnie poświęcona 12 września 1934.
Kościół.
Funkcję kościoła parafialnego pełni eklektyczny kościół pod wezwaniem Najświętszego Imienia Maryi.
Parafia posiada jeszcze niewielką kaplicę cmentarną.

</doc>
<doc id="2179590" url="https://pl.wikipedia.org/wiki?curid=2179590" title="Chadżidimowo (gmina)">
Chadżidimowo (gmina)

Chadżidimowo () – gmina w południowo-zachodniej Bułgarii.
Miejscowości.
Miejscowości wchodzące w skład gminy Chadżidimowo:

</doc>
<doc id="2179662" url="https://pl.wikipedia.org/wiki?curid=2179662" title="Region kulturowy">
Region kulturowy

Region kulturowy – terytorium określone poprzez odrębność lub ustrukturyzowanie cech kultury ludności stale je zamieszkującej. Terminu tego używa się przy podziale danego terytorium narodowego na obszary grup etnograficznych lub regionalnych, a także przy określeniu łącznie terytoriów narodowych kilku narodów, których kultury mają cechy wspólne. Terminu tego nie używa się przy określaniu terytorium narodowego czy też przy opisywaniu odrębności kultury danego narodu.
Jednym z przykładów jest Mezoameryka.

</doc>
<doc id="2179679" url="https://pl.wikipedia.org/wiki?curid=2179679" title="Zahale (obwód homelski)">
Zahale (obwód homelski)

Zahale lub Zahal (ros. Загалье, "Zagalje") – wieś na Białorusi, w obwodzie homelskim, w rejonie chojnickim, w sielsowiecie koziełuzkim. Położona jest 41 km na wschód od Mozyrza, nad rzeką Wicią, przy drodze republikańskiej R35 Mozyrz-Chojniki.
W pobliżu wsi w dniach 17–18 czerwca 1649 roku miała miejsce bitwa pomiędzy oddziałem Kozaków i zbuntowanych włościan z jednej strony i polsko-litewską ekspedycją karną z drugiej strony. Bitwa zakończyła się zdecydowanym zwycięstwem sił polsko-litewskich.

</doc>
<doc id="2179688" url="https://pl.wikipedia.org/wiki?curid=2179688" title="Parafia Matki Bożej Pocieszenia w Wierzchosławicach">
Parafia Matki Bożej Pocieszenia w Wierzchosławicach

Parafia pw. Matki Bożej Pocieszenia w Wierzchosławicach – parafia rzymskokatolicka w diecezji tarnowskiej w dekanacie Wojnicz. Erygowana w XIII wieku. Mieści się pod numerem 83a. Prowadzą ją księża diecezjalni.

</doc>
<doc id="2179730" url="https://pl.wikipedia.org/wiki?curid=2179730" title="Maltańska 1. Division siatkarzy (2010/2011)">
Maltańska 1. Division siatkarzy (2010/2011)

Maltańska Liga Siatkówki 2010/2011 – rozgrywki o mistrzostwo Malty organizowane przez Maltański Związek Piłki Siatkowej (ang. "Malta Volleyball Association", MVA). Zainaugurowane zostały 10 października 2010 roku i trwały do 30 kwietnia 2011 roku. 
W sezonie 2010/2011 żaden maltański klub nie brał udziału w europejskich pucharach.
System rozgrywek.
W fazie zasadniczej drużyny grały po dwa mecze systemem kołowym. Mistrzem Malty została drużyna, która po rozegraniu wszystkich spotkań zdobyła największą liczbę punktów.
Hale sportowe.
Wszystkie drużyny rozgrywają swoje spotkania w Cottonera Sports Complex w Paoli.
Faza zasadnicza.
Tabela wyników.
 
 
 
 
 
 
 
 
 
 
 
 
 
 
 
 
 
 

</doc>
<doc id="2179767" url="https://pl.wikipedia.org/wiki?curid=2179767" title="Goce Dełczew (gmina)">
Goce Dełczew (gmina)

Goce Dełczew () − gmina w południowo-zachodniej Bułgarii.
Miejscowości.
Miejscowości wchodzące w skład gminy Goce Dełczew:

</doc>
<doc id="2179768" url="https://pl.wikipedia.org/wiki?curid=2179768" title="Parafia św. Józefa Robotnika w Rytrze">
Parafia św. Józefa Robotnika w Rytrze

Parafia Świętego Józefa Robotnika w Rytrze - parafia rzymskokatolicka w dekanacie Piwniczna w diecezji tarnowskiej. Erygowana w 1931 roku. 

</doc>
<doc id="2179771" url="https://pl.wikipedia.org/wiki?curid=2179771" title="Tramwaje w Dyneburgu">
Tramwaje w Dyneburgu

Tramwaje w Dyneburgu (łot. "Daugavpils tramvajs") – system szerokotorowej komunikacji tramwajowej działającej w łotewskim mieście Dyneburg.
W skład systemu wchodzą 3 linie o łącznej długości 25 km. Cechą charakterystyczną systemu jest eksploatowanie wagonów z odbierakami pałąkowymi.
Operatorem systemu jest spółka komunalna a/s Daugavpils satiksme, która do roku 2014, kiedy to przejęła obsługę linii autobusowych miejskich od SIA Daugavpils autobusu parks, nazywała się a/s Tramvaju uzņēmums.
Historia.
Pierwsza linia została uruchomiona 5 listopada 1946 na trasie 5. augusta (obecnie Vienības) – Sarkanarmijas (obecnie 18. novembra iela) – Liepājas iela. Przy Liepājas iela wybudowano zajezdnię tramwajową. Pierwsza linia miała długości 5,7 km. Kolejna powstała w 1950, a w 1951 i 1958 została wydłużona. Dalsze rozszerzenie sieci nastąpiło w 1965 i 1990. Obecna zajezdnia tramwajowa znajduje się przy pętli Butļerova iela.
Linie.
Stan z 28 kwietnia 2020 r.
Tabor.
W 1946 r. tabor tramwajowy liczył 10 tramwajów. Obecnie eksploatowany tabor składa się z wagonów RWZ-6 wyprodukowanych w Rydze (obecnie są zastępowane nowszymi wagonami i sukcesywnie kasowane), KTM-5 i KTM-8 produkcji radzieckiej, Tatra T3D produkcji czechosłowackiej (sprowadzone w 2002 roku do Dyneburga z niemieckiego miasta Schwerin) oraz KTM-23 i KTM-31 produkcji rosyjskiej (wszystkie dostarczone w 2014 roku jako fabrycznie nowe). Obecnie w ruchu liniowym jest 45 wagonów.

</doc>
<doc id="2179772" url="https://pl.wikipedia.org/wiki?curid=2179772" title="Club Argentino de Lomas">
Club Argentino de Lomas

Club Argentino de Lomas – argentyński klub piłkarski z siedzibą w mieście Temperley należącym do zespołu miejskiego Buenos Aires.
Historia.
Klub "Argentino de Lomas" założony został w 1905 roku. W 1915 roku klub zmienił nazwę na "Argentino de Banfield". W 1922 roku uzyskał awans do pierwszej ligi mistrzostw organizowanych przez federację Asociación Argentina de Football. W swym pierwszoligowym debiucie w 1923 roku "Argentino de Banfield" zajął 20 miejsce.
W 1924 roku klub zajął w lidze 11 miejsce, po czym w 1925 i 1926 roku dwa razy z rzędu 6 miejsce – najlepsze w historii pierwszoligowych występów. W 1927 roku doszło do połączenia konkurencyjnych federacji, jednak klub "Argentino de Banfield" nie uzyskał prawa gry w połączonej lidze. Jednocześnie w tym samym roku udało się awansować z drugiej ligi.
W 1928 roku "Argentino de Banfield" zajął 26 miejsce, a w 1929 15 miejsce w grupie B (czyli łącznie 29-30 miejsce). W 1930 roku równie odległe 30 miejsce. W 1931 roku część klubów pod egidą federacji Liga Argentina de Football założyło ligę zawodową. Klub "Argentino de Banfield" pozostał w lidze amatorskiej organizowanej przez uznawaną przez FIFA federację Asociación Argentina de Football.
W 1931 klub po rozegraniu 9 meczów zmienił nazwę. Ostatni raz jako "Argentino de Banfield" zagrał 30 sierpnia z CA Nueva Chicago, remisując 2:2. W dniu 12 września klub zagrał już pod nazwą "Argentino de Lomas" w meczu z klubem Estudiantil Porteño Ciudadela, przegranym 0:2. W lidze "Argentino de Lomas" zajął przedostatnie 15 miejsce.
W 1932 roku "Argentino de Lomas" połączył się z klubem CA Temperley i pod nazwą "Argentino de Temperley" zajął w lidze 14 miejsce. Następnie w 1933 było 10 miejsce, a w 1934 15 miejsce. W 1935 doszło do rozpadu i klub wrócił do nazwy "Argentino de Lomas". W tym samym roku doszło do połączenia konkurencyjnych federacji, jednak klub "Argentino de Lomas" nie uzyskał prawa gry w połączonej lidze. Nigdy już nie zdołał awansować do pierwszej ligi.
W ciągu 11 sezonów spędzonych w pierwszej lidze (w tm 3 sezony jako "Argentino de Temperley") klub rozegrał 261 meczów (73 jako "Argentino de Temperley"), z których wygrał 78 (23 jako "Argentino de Temperley"), zremisował 61 (20 jako "Argentino de Temperley") i przegrał 122 (30 jako "Argentino de Temperley"), uzyskując 217 punktów (66 jako "Argentino de Temperley"). Klub zdobył 335 bramek (91 jako "Argentino de Temperley") i stracił 446 bramek (121 jako "Argentino de Temperley").

</doc>
<doc id="2179773" url="https://pl.wikipedia.org/wiki?curid=2179773" title="Tramwaj Triest-Opicina">
Tramwaj Triest-Opicina

Tramwaj Triest-Opicina – wąskotorowy system komunikacji tramwajowej o charakterze miejskim w Trieście we Włoszech. Linia stanowi unikatowe na skalę światową połączenie tramwaju o napędzie tradycyjnym z systemem kolei linowo-terenowej.
Linia łączy Plac Oberdan, znajdujący się w północnej części centrum miasta, z pobliską miejscowością Villa Opicina rozciągającą się na wzgórzach nad miastem.
Historia.
Miejscowości Triest i Opicinę początkowo próbowano połączyć szynowo w roku 1857. Ze względu na ukształtownie terenu trasa kolei wynosiła aż 32 kilometrów. Ponadto stacja znajdowała się w znacznej odległości od Opciny. Wszystko to sprawiło, że mieszkańcy niechętnie korzystali z połączenia kolejowego. Ponieważ Opicina leży częściowo w terenie górskim zdecydowano się na zastąpienie klasycznego tramwaju kolejką zębatkową. Pierwszą część o długości 869 metrów pomiędzy "Piazza Scorcola" a "Vetta Scorcola" otwarto we wrześniu 1902 roku. Wprowadzono wówczas do użytku sześć dwuosiowych wagonów. Do dzisiaj jeździ wagon z numerem "1" (nr fabryczny 401). Jest to najstarszy eksploatowany tramwaj w Europie. Przez kolejne trzydzieści lat trwała rozbudowa systemu. W tym czasie zbudowano kolejne dziesięć przystanków. W czasie rozbudowy zmieniono jednak w kwietniu 1928 roku system z zębatkowego na kolej linowo-terenową. W okresie 2012–2014 była zamknięta w związku z pracami remontowymi. 16 czerwca 2016 doszło do czołowego zderzenia tramwajów, w wypadku zostało rannych 9 osób . W jego następstwie kursowanie tramwaju zostało wstrzymane, na jego trasie została uruchomiona autobusowa komunikacja zastępcza (linia 2). W grudniu 2017 po zebraniu ponad 17 tysięcy podpisów pod petycją wzywającej do przywrócenia kursów władze przeznaczyły na to 3,1 miliona euro.
Wagon buforowy.
Wagon buforowy to wagon nie zabierający pasażerów (wyjątkiem jest maszynista) podczepiany do wagonu tramwajowego. Jego zadaniem jest popychanie wagonu pasażerskiego w górę na kolejce szynowo-linowej podczas podjazdu, oraz przytrzymywanie podczas zniżania. Pierwsze pojazdy buforowe zostały wyprodukowane w 1928 roku i prawie bez zmian stosowano je do 1976. W roku 1978 zaczęto eksploatować nowy model, który był używany przez kolejnych 28 lat. Współczesne bufory nie posiadają miejsca dla obsługi.
Przystanki.
Linia składa się z 13 przystanków (licząc z krańcówkami). Pierwsza, "Piazza Oberdan", znajduje się w centrum Triestu, na wysokości 3 metrów nad poziomem morza. Na kolejnym przystanku "Piazza Scorcola" do składu dołączany jest kolejny wagon, tzw. wagon buforowy. Umożliwia on przekształcenie zwykłego tramwaju w kolej linowo-terenową. Po przejechaniu prawie 800 metrów, na której nachylenie wynosi 26 procent na stacji "Vetta Scorcola" bufor zostaje odczepiony, a dalszą podróż do stacji "Villa Opicina" tramwaj odbywa już jako tramwaj elektryczny.
Lista przystanków:

</doc>
<doc id="2179775" url="https://pl.wikipedia.org/wiki?curid=2179775" title="Argentino de Banfield Buenos Aires">
Argentino de Banfield Buenos Aires



</doc>
<doc id="2179776" url="https://pl.wikipedia.org/wiki?curid=2179776" title="Hala nr 17 MTP">
Hala nr 17 MTP

Hala nr 17 (potem także 6a) – nieistniejąca hala wystawiennicza Międzynarodowych Targów Poznańskich, zlokalizowana na terenach targowych, od strony ulicy Śniadeckich. Charakteryzowała się rewolucyjną w skali kraju konstrukcją cięgnową dachu.
Hala powstała w 1961, według projektu Józefa Jędrzejczaka. Konstruktorami byli Antoni Mizera i Władysław Lemański. Był to pierwszy w Polsce obiekt wystawienniczy o cięgnowej konstrukcji dachowej, opartej na słupach nośnych (przyporach żelbetowych) z całkowicie przeszklonymi ścianami bocznymi. Rzut obiektu był prostokątny, a wysokość w najniższym punkcie wiszącego dachu wynosiła 7,30m. Według Piotra Marciniaka autor hali nawiązywał do rozwiązań zastosowanych przez Piera Luigi Nervi, czy Oscara Niemeyera, a także do kwatery głównej ONZ w Nowym Jorku, stworzonej przez Wallace'a Harrisona i Maksa Abramowitza. Podobna konstrukcja została zrealizowana w niemieckim Wuppertalu, na tamtejszym kąpielisku miejskim.
Hala przeznaczona była do eksponowania wyrobów przemysłu ciężkiego, wielkogabarytowych maszyn i urządzeń technicznych. Przeszklone ściany o ruchomej konstrukcji, umożliwiały wjazd i wyjazd tego rodzaju dużych eksponatów. Pawilon nr 17 był znaczącym i nieszablonowym osiągnięciem polskiej myśli architektonicznej doby dojrzałego modernizmu, zrealizowanym mimo skromnych środków i niewielkich możliwości technologicznych. Został rozebrany w początkach XXI wieku w miarę postępującej koncepcji łączenia pawilonów targowych w jednoprzestrzenny system, z którym nie byłby kompatybilny. Obecnie znajduje się w jego miejscu nowy pawilon 6a i częściowo parking.

</doc>
<doc id="2179778" url="https://pl.wikipedia.org/wiki?curid=2179778" title="Parafia św. Mikołaja Biskupa w Borowej">
Parafia św. Mikołaja Biskupa w Borowej

Parafia Świętego Mikołaja Biskupa w Borowej – parafia rzymskokatolicka w dekanacie Mielec Północ w diecezji tarnowskiej. Erygowana w XIII wieku. Mieści się pod numerem 273.

</doc>
<doc id="2179779" url="https://pl.wikipedia.org/wiki?curid=2179779" title="Gyrmen (gmina)">
Gyrmen (gmina)

Gyrmen () − gmina w południowo-zachodniej Bułgarii.
Miejscowości.
Miejscowości wchodzące w skład gminy Gyrmen:

</doc>
<doc id="2179784" url="https://pl.wikipedia.org/wiki?curid=2179784" title="Camille Decoppet">
Camille Decoppet

Camille Decoppet (ur. 4 czerwca 1862 zm. 14 stycznia 1925), szwajcarski polityk, członek Rady Związkowej od 17 lipca 1912 do 7 listopada 1919. Kierował następującymi departamentami:
Był członkiem Radykalno-Demokratycznej Partii Szwajcarii.
Przewodniczył Radzie Narodu (1906 - 1907). Pełnił też funkcje wiceprezydenta (1915) i prezydenta (1916) Konfederacji.

</doc>
<doc id="2179785" url="https://pl.wikipedia.org/wiki?curid=2179785" title="Parafia św. Klemensa w Czerminie">
Parafia św. Klemensa w Czerminie

Parafia Świętego Klemensa w Czerminie – parafia rzymskokatolicka w dekanacie Mielec Północ w diecezji tarnowskiej. 
Historia parafii.
Parafia została erygowana w 1238. Obecny kościół murowany został wybudowany w 1630 w stylu barokowym, zastępując dawniejszą drewnianą świątynię. Kościół jest jednonawowy, z węższym prezbiterium zakończonym półkoliście zamkniętą absydą. Parafię prowadzą księża diecezjalni.

</doc>
<doc id="2179788" url="https://pl.wikipedia.org/wiki?curid=2179788" title="Jakoruda (gmina)">
Jakoruda (gmina)

Jakoruda () − gmina w południowo-zachodniej Bułgarii.
Miejscowości.
Miejscowości wchodzące w skład gminy Jakoruda:

</doc>
<doc id="2179794" url="https://pl.wikipedia.org/wiki?curid=2179794" title="Kris Stadsgaard">
Kris Stadsgaard

Kris Stadsgaard (ur. 1 sierpnia 1985) – piłkarz duński grający na pozycji środkowego obrońcy.
Kariera klubowa.
Karierę piłkarską Stadsgaard rozpoczął w klubie Farum BK (późniejszy FC Nordsjælland). W 2002 roku awansował do kadry pierwszej drużyny. 27 kwietnia 2003 zadebiutował w pierwszej lidze duńskiej w przegranym 1:5 wyjazdowym spotkaniu z Silkeborgiem. Zawodnikiem Nordsjælland był do lata 2007 roku i rozegrał w nim 41 meczów. Jesienią 2007 roku trafił do Regginy Calcio, w której swój debiut zanotował 16 września 2007 w meczu z Romą (1:2). Ogółem w Serie A wystąpił 5 razy.
Wiosną 2008 roku Stadsgaard przeszedł do norweskiego klubu Rosenborg BK. W nim po raz pierwszy wystąpił 12 kwietnia 2008 w przegranym 1:2 domowym meczu z Fredrikstad FK. Od czasu debiutu był podstawowym zawodnikiem Rosenborga. W 2009 i 2010 roku przyczynił się do wywalczenia przez Rosenborg dwóch tytułów mistrza Norwegii.
Latem 2010 roku Stadsgaard przeszedł z Rosenborga do Málagi. Swój debiut w Primera División zaliczył 12 września 2010 w zwycięskim 5:3 wyjazdowym spotkaniu z Realem Saragossa. 16 października 2010 w meczu z Realem Madryt (1:4) strzelił pierwszego ligowego gola w profesjonalnej karierze.
Na początku 2012 roku Stadsgaard przeszedł do FC København.
Kariera reprezentacyjna.
W swojej karierze Stadsgaard występował w reprezentacji U-21. W dorosłej reprezentacji zadebiutował 12 sierpnia 2009 roku w przegranym 1:2 towarzyskim spotkaniu z Chile.

</doc>
<doc id="2179796" url="https://pl.wikipedia.org/wiki?curid=2179796" title="Parafia Najświętszej Maryi Panny Królowej w Gródku nad Dunajcem">
Parafia Najświętszej Maryi Panny Królowej w Gródku nad Dunajcem

Parafia Najświętszej Maryi Panny Królowej w Gródku nad Dunajcem – parafia rzymskokatolicka w dekanacie Zakliczyn w diecezji tarnowskiej. Mieści się pod numerem 135. Powstała w 1996. Parafię prowadzą księża diecezjalni.

</doc>
<doc id="2179799" url="https://pl.wikipedia.org/wiki?curid=2179799" title="Zamek piastowski w Raciborzu">
Zamek piastowski w Raciborzu



</doc>
<doc id="2179800" url="https://pl.wikipedia.org/wiki?curid=2179800" title="Odlotowy duet">
Odlotowy duet

Odlotowy duet () – amerykańska komedia z 1998 roku w reżyserii Johna Fortenberry'ego i Petera Markle'a.
Fabuła.
Bracia Steve i Doug Butabi to niezdarni bracia, którzy w swoim przekonaniu są ideałami facetów do zakochania, a ich życie opiera się na ciągłej zabawie w klubach nocnych. Po codziennym rytuale mycia i układania włosów, goleniu i depilowaniu ciała, ruszają na podryw, zawsze z mizernym skutkiem. Jednak pewnego dnia w tył samochodu braci wjeżdża gwiazdor serialu "21 Jump Street" Richard Grieco, który w zamian za odstąpienie od ewentualnych odszkodowań za uszczerbek na zdrowiu podczas wypadku, wprowadza Douga i Steve'a do dotychczas niedostępnego dla nich najlepszego klubu w mieście "Roxbury".
Soundtrack.
Na ścieżce dźwiękowej do filmu znalazły się utwory:

</doc>
<doc id="2179803" url="https://pl.wikipedia.org/wiki?curid=2179803" title="Parafia Wniebowzięcia Najświętszej Maryi Panny w Pleśnej">
Parafia Wniebowzięcia Najświętszej Maryi Panny w Pleśnej

Parafia Wniebowzięcia Najświętszej Maryi Panny w Pleśnej – parafia rzymskokatolicka znajdująca się w diecezji tarnowskiej w dekanacie Tarnów Zachód. Założona w XIII wieku.
Od 2022 proboszczem parafii jest ks. Krzysztof Franczyk.

</doc>
<doc id="2179804" url="https://pl.wikipedia.org/wiki?curid=2179804" title="Marc-Émile Ruchet">
Marc-Émile Ruchet

Marc-Émile Ruchet (ur. 14 września 1853 w Saint-Saphorin-sur-Morges, zm. 13 lipca 1912 w Bernie) – szwajcarski polityk, członek Rady Związkowej od 14 grudnia 1899 do 9 lipca 1912, wolnomularz. Kierował następującymi departamentami:
Był członkiem Radykalno-Demokratycznej Partii Szwajcarii.
Pełnił funkcje wiceprezydenta (1904, 1910) i prezydenta (1905, 1911) Konfederacji.

</doc>
<doc id="2179806" url="https://pl.wikipedia.org/wiki?curid=2179806" title="Jezioro Kuźnickie">
Jezioro Kuźnickie

Jezioro Kuźnickie zwane niekiedy Białym położone jest w Wielkopolsce, w zachodniej części gminy Rakoniewice, około 12 km na południe od Nowego Tomyśla. 
Powierzchnia jeziora wynosi 75,7 ha, a głębokość maksymalna 13,2 m. Jego wody posiadają II klasę czystości. Teren wokół jeziora jest zalesiony, w drzewostanie dominuje sosna.
Północny fragment jeziora oraz przyległy do niego las jest od 1997 r. pod ochroną. Stanowi on ostoję kani rudej (Milvus milvus). Jezioro jest miejscem gniazdowania perkoza dwuczubego (Podiceps cristatus) i łabędzia niemego (Cygnus olor). Na jego zachodnim brzegu znajduje się jedyne w Wielkopolsce stanowisko lęgowe dzięcioła syryjskiego (Dendrocopus syriacus).
W czystej wodzie występuje rzadko spotykana jezierza morska, roślina reliktowa z okresu po ustąpieniu lodowca.
W sezonie letnim jezioro wykorzystywane jest w celach rekreacyjnych. Znajdują się tutaj kąpieliska, pola namiotowe, zakładowe ośrodki wczasowe i indywidualne domki rekreacyjne.

</doc>
<doc id="2179808" url="https://pl.wikipedia.org/wiki?curid=2179808" title="Parafia Narodzenia Najświętszej Maryi Panny w Borzęcinie">
Parafia Narodzenia Najświętszej Maryi Panny w Borzęcinie

Parafia pw. Narodzenia Najświętszej Maryi Panny w Borzęcinie – parafia rzymskokatolicka znajdująca się w diecezji tarnowskiej w dekanacie Szczepanów. Erygowana w 1364. Mieści się pod numerem 592. Prowadzą ją księża diecezjalni.

</doc>
<doc id="2179810" url="https://pl.wikipedia.org/wiki?curid=2179810" title="Nevins Street">
Nevins Street

Nevins Street – stacja metra nowojorskiego, na linii 2, 3, 4 i 5. Znajduje się w dzielnicy Brooklyn, w Nowym Jorku i zlokalizowana jest pomiędzy stacjami Hoyt Street – Fulton Mall i Atlantic Avenue. Została otwarta 1 maja 1908.

</doc>
<doc id="2179811" url="https://pl.wikipedia.org/wiki?curid=2179811" title="Diana Taurasi">
Diana Taurasi

Diana Lurena Taurasi (ur. 11 czerwca 1982) – amerykańska koszykarka, występująca na pozycji niskiej skrzydłowej, reprezentantka kraju, czterokrotna złota medalistka olimpijska, obecnie zawodniczka Phoenix Mercury.
Jej ojciec jest Włochem, matka Argentynką. W 2000 roku została uznana zawodniczką roku amerykańskich szkół średnich przez magazyn Parade.
Mierząca 183 cm wzrostu zawodniczka studiowała na University of Connecticut. Uczelnię ukończyła w 2004, zdobywając trzy tytuły mistrzyni NCAA (2002, 2003 i 2004).
Do WNBA została wybrana z pierwszym numerem w drafcie w 2004 przez Phoenix Mercury i nadal broni barw tej organizacji. W pierwszym sezonie została wybrana debiutantką roku. Z Mercury była mistrzynią ligi (2007 i 2009), w 2009 wybrano ją MVP rozgrywek. Czterokrotnie brała udział w WNBA All-Star Game. W Europie w latach 2006-2010 występowała w Rosji, ze Spartakiem Moskwa zwyciężała w rozgrywkach krajowych oraz w Eurolidze (2007, 2008, 2009, 2010). W 2009 i 2010 uznano ją MVP Euroligi. Od 2010 gra w Fenerbahçe SK.
Taurasi ma miejsce w reprezentacji Stanów Zjednoczonych. Poza czterema mistrzostwami olimpijskimi (2004, 2008, 2012) może się poszczycić m.in. złotymi krążkiami mistrzostw świata (2010, 2014) oraz brązowym medalem tej imprezy (2006). Wcześniej występowała w juniorskich kadrach USA.
Została pierwszą zawodniczką w historii WNBA, która przekroczyła granicę 800 punktów zdobytych w pojedynczym sezonie, uzyskując ich 860 w 2006 roku. Poprawiła w ten sposób wynik 739 punktów (23,1) zdobytych w 2001 roku przez Katie Smith.
W 2012 roku opuściła cały sezon WNBA z powodu kontuzji.
Jest jedną z dziewięciu zawodniczek, które mogą się poszczycić zdobyciem tytułu mistrzyni olimpijskiej, świata, WNBA oraz NCAA. Pozostałe koszykarki to: Sue Bird, Swin Cash, Tamika Catchings, Cynthia Cooper, Asjha Jones, Maya Moore, Sheryl Swoopes, Kara Wolters.
1 lutego 2021 przedłużyła umowę z Phoenix Mercury.

</doc>
<doc id="2179813" url="https://pl.wikipedia.org/wiki?curid=2179813" title="Atlantic Avenue – Barclays Center">
Atlantic Avenue – Barclays Center

Atlantic Avenue – Barclays Center – stacja metra nowojorskiego, na linii 2, 3, 4, 5, B, D, N, Q i R. Znajduje się w dzielnicy Brooklyn, w Nowym Jorku i zlokalizowana jest pomiędzy stacjami Nevins Street, DeKalb Avenue, Bergen Street, Seventh Avenue oraz Union Street. Została otwarta 1 maja 1908. 
W 2009 roku, Metropolitan Transportation Authority - agencja zarządzająca nowojorskim metrem, postanowiła zmienić nazwę z dotychczasowej „Atlantic Avenue - Pacific Street” na „Atlantic Avenue - Barclays Center” .

</doc>
<doc id="2179814" url="https://pl.wikipedia.org/wiki?curid=2179814" title="6 Brygada Desantowo-Szturmowa">
6 Brygada Desantowo-Szturmowa



</doc>
<doc id="2179816" url="https://pl.wikipedia.org/wiki?curid=2179816" title="Parafia Matki Bożej Różańcowej w Lisiej Górze">
Parafia Matki Bożej Różańcowej w Lisiej Górze

Parafia Matki Bożej Różańcowej w Lisiej Górze – parafia rzymskokatolicka położona w diecezji tarnowskiej w dekanacie Tarnów Północ. Erygowana w XIII wieku. Mieści się przy ulicy Stefana Jaracza.
Parafia powstała tutaj najprawdopodobniej w XIII / XIV w. W kronice parafialnej czytamy: „W środku wsi Lisia Góra przed rokiem 1368 był kościół drewniany pod wezwaniem św. Wojciecha”. Fakt ten potwierdza Jan Długosz w „Liber Beneficiorum” (1470 r.). W miejscu obecnej świątyni stał wówczas niewielki drewniany kościółek ufundowany przez Leliwitów Tarnowskich. Służył on parafianom przez wiele lat, bo aż do roku 1710, kiedy to spłonął doszczętnie z całym wyposażeniem. Należy pamiętać, iż Lisia Góra była przez lata bardzo dużą parafią, gdyż obejmowała okoliczne wsie. I tak w 1665 r. należały do niej oprócz Lisiej Góry: Żukowice, Śmigno, Pawęzów, Lipiny, Zaczarnie, Kobierzyn, Łukowa, Wymysł, Wychylówka, Breń, Piaski i Krzyż.
Dzieła budowy nowej, murowanej świątyni barokowej (z zachowaniem poprzedniego wezwania), podjął się jej ówczesny administrator, ks. Maciej Schabowicz. Budowa trwała od roku 1716 do 1728. Konsekracji dokonał w dniu 17 października 1734 r. ks. biskup Michał Kunicki. Został też wyznaczony dzień obchodzenia rocznicy poświęcenia kościoła na pierwszą niedzielę po święcie przeniesienia relikwii św. Wojciecha. Niedługo potem, bo już w 1747 r. znów kościół został dotknięty pożarem. Przy okazji prac remontowych i budowlanych wykonano chór muzyczny i dwa boczne ołtarze – św. Jana Nepomucena (obecnie Serca Pana Jezusa) i św. Antoniego. Podobnie duża inwestycja miała miejsce dopiero w drugiej połowie XIX w. Wydłużono wtedy nawę główną, dobudowano zakrystię od strony południowej.
Parafia lisiogórska zasłynęła z kultu maryjnego za sprawą obrazu Matki Bożej Różańcowej, który uznano jako cudowny po trzykrotnym ocaleniu go z pożaru. Jak podają źródła, istniało tu też od dawna Bractwo Różańcowe, skoro dokument wizytacji parafii z 1665 r. potwierdza, iż Bractwo to posiadało obraz Najświętszej Maryi Panny „wieloma srebrnymi wotami przyozdobiony”. Obraz ten został zrabowany przez Kozaków, a na jego miejsce umieszczono inny, podobny do pierwotnego.
Proboszczowie.
Proboszczowie od 1700 roku:

</doc>
<doc id="2179817" url="https://pl.wikipedia.org/wiki?curid=2179817" title="Isuzu Aska">
Isuzu Aska

Isuzu Aska – samochód osobowy klasy średniej produkowany przez japońską firmę Isuzu w latach 1983–2002. Dostępny jako 4-drzwiowy sedan. Następca modelu Florian. Do napędu używano silników R4. Moc przenoszona była na oś przednią poprzez 4- lub 5-biegową manualną bądź 4-biegową automatyczną skrzynię biegów. Powstały cztery generacje modelu.

</doc>
<doc id="2179819" url="https://pl.wikipedia.org/wiki?curid=2179819" title="Grażyna Dziedzic (samorządowiec)">
Grażyna Dziedzic (samorządowiec)

Grażyna Dziedzic z domu Guzińska (ur. 28 czerwca 1954 w Bytomiu, zm. 16 czerwca 2022 w Rudzie Śląskiej) – polska urzędniczka i działaczka samorządowa, w latach 2010–2022 prezydent Rudy Śląskiej.
Życiorys.
Córka Władysława i Heleny. Studiowała na Wydziale Budownictwa Politechniki Śląskiej w Gliwicach. Pracowała jako nauczycielka w Zespole Szkół Zawodowych w dzielnicy Orzegów. W latach 1992–1996 była zatrudniona w Zakładzie Lecznictwa Ambulatoryjnego w Rudzie Śląskiej na stanowisku kierownika działu technicznego.
W 1996 została zastępczynią dyrektora Ośrodka Pomocy Społecznej, a w latach 2003–2009 była jego dyrektorem. W 2009 zwolniona ze stanowiska z powodu zarzutu o domniemany mobbing. W postępowaniu sądowym stwierdzono, że została bezprawnie zwolniona z pracy przez prezydenta Andrzeja Stanię, w związku z czym zasądzono na jej rzecz odszkodowanie.
Była bezpartyjna. W wyborach samorządowych w 2010 kandydowała z ramienia lokalnego ugrupowania Porozumienie dla Rudy Śląskiej na stanowisko prezydenta tego miasta. W pierwszej turze z 21 listopada zajęła drugie miejsce za urzędującym prezydentem Andrzejem Stanią (z PO) z wynikiem 30,89%, przechodząc do drugiej tury, którą wygrała 5 grudnia, uzyskując 16 920 głosów (tj. 50,45% poparcia). W 2014 Grażyna Dziedzic z powodzeniem ubiegała się o reelekcję, otrzymując 58,20% głosów w drugiej turze i wygrywając z Aleksandrą Skowronek (z PO).
W wyborach samorządowych w 2018 kandydowała na kolejną kadencję. W pierwszej turze zdobyła poparcie na poziomie 40,98% (20 010 głosów), przechodząc do drugiej tury z Markiem Wesołym z PiS, którego poparło 25,95% głosujących. W drugiej turze Grażyna Dziedzic wygrała ze swoim konkurentem, otrzymując poparcie na poziomie 61,77% (25 177 głosów). W tym samym roku została wybrana do zarządu Związku Gmin i Powiatów Subregionu Centralnego Województwa Śląskiego. Powoływana również w skład zarządu Śląskiego Związku Gmin i Powiatów.
Zmarła 16 czerwca 2022 na skutek choroby nowotworowej.

</doc>
<doc id="2179821" url="https://pl.wikipedia.org/wiki?curid=2179821" title="CEJSH">
CEJSH



</doc>
<doc id="2179822" url="https://pl.wikipedia.org/wiki?curid=2179822" title="Parafia św. Stanisława BM w Skrzyszowie">
Parafia św. Stanisława BM w Skrzyszowie

Parafia Świętego Stanisława Biskupa Męczennika w Skrzyszowie - parafia rzymskokatolicka znajdująca się w diecezji tarnowskiej w dekanacie Tarnów Wschód. Erygowana przed 1350. Mieści się pod numerem 1.
Od 1998 proboszczem parafii jest ks. Zdzisław Gniewek.

</doc>
<doc id="2179827" url="https://pl.wikipedia.org/wiki?curid=2179827" title="Mistrzostwa Brazylii w szachach">
Mistrzostwa Brazylii w szachach

Mistrzostwa Brazylii w szachach – coroczne rozgrywki szachowe, mające na celu wyłonienie najlepszych brazylijskich szachistów (zarówno kobiet, jak i mężczyzn), rozegrane po raz pierwszy w 1927 (mężczyźni) oraz 1957 (kobiety) roku. Do 1943 r. mistrza kraju wyłaniano w meczach, w kolejnych latach były to turnieje z udziałem od kilku do kilkunastu (sporadycznie kilkudziesięciu) uczestników, rozgrywane w zdecydowanej większości systemem kołowym lub sporadycznie szwajcarskim albo pucharowym. Tytuł za rok 1941 został przyznany decyzją federacji brazylijskiej w 1949 roku. Dwukrotnie (1974, 1983) złote medale przyznano dwóm zawodnikom, w 1971 przyznano dwa srebrne medale, natomiast w 1998 – dwa brązowe.
Brazylijscy mistrzowie szachów korespondencyjn ych.
On Clube de Xadrez Epistolar Brasileiro (Brazylijski korespondencyjn y klub szachowy), (CXEB) , zaŁożony w 1969 roku, organizuje turnieje tego rodzaju.
Pierwszym brazylijskim mistrzem w szachach korespondencyjn ych byŁ Henrique Pereira Maia Vinagre , który wygraŁ zawody rozgrywane w latach 1971-1973.
Przeglądamy nazwiska wszystkich mistrzów:
I. Henrique Pereira Maia Vinagre (1971-1973)
II. Adaucto Wanderley da Nobrega (1975-1976)
III. Antonio Pacini (1979-1980)
IV. Gilberto Fraga Portilho (1982-1984)
V. Orlando Alcantara Soares (1985-1988)
VI. Marco Hazin Asfora (1988.1990) 
VII. Antonio Galvao Barata (1990-1992)
VIII. Antonio Domingo Tavares (1992-1994) 
IX. Gilson Luis Chrestani (1994-1996) 
X. Zelio Bernardino (2000-2002) 
XI. Carlos Evanir Costa (1998-2000) 
XII. Zelio Bernardino (2000-2002) 
XIII. Joao Carlos de Oliveira (2002-2003) 
XIV. Airton Ferreira de Souza (2004-2005) 
XV. Ercio Perocco Junior (2005-2006) 
XVI. Marcio Barbosa de Oliveira (2006-2008) 
XVII. Rodrigo Veloso Fargnoli (2006-2008) 
XVIII. Natalino Constancio Ferreira (2008-2011) 
XIX-A. José Arnoldo de Bello Vieira (2006-2007) 
XIX-B. Milton Goncalves Sanchez (2006-2007) 
XX. Fabio Bidart Piccoli (2009-2012) 
XXI. Marcos Antonio dos Santos (2008-2010) 
XXII. Marcos Antonio dos Santos (2012-2013) 
XXIII. Marcos Antonio dos Santos (2012-2014) 
XXIV. Alfredo Dutra (2013-2015) 
XXV. Denis Moreira Leite (2015-2016) 
XXVI. Richard Fuzishawa (2018-2019) 
XXVII. Milton Goncalves Sanchez (2019-2020) 

</doc>
<doc id="2179828" url="https://pl.wikipedia.org/wiki?curid=2179828" title="Parafia Najświętszej Maryi Panny Wniebowziętej w Wietrzychowicach">
Parafia Najświętszej Maryi Panny Wniebowziętej w Wietrzychowicach

Parafia pw. Najświętszej Maryi Panny Wniebowziętej w Wietrzychowicach – parafia rzymskokatolicka znajdująca się w diecezji tarnowskiej w dekanacie Radłów. Erygowana w XIII wieku. Mieści się pod numerem 35. Prowadzą ją księża diecezjalni. Obecnie proboszczem jest ks. dr Ireneusz Neznal.

</doc>
<doc id="2179830" url="https://pl.wikipedia.org/wiki?curid=2179830" title="Isuzu Bellett">
Isuzu Bellett

Isuzu Bellett – kompaktowy samochód osobowy produkowany przez japońską firmę Isuzu w latach 1963–1973. Dostępny jako: 2- i 4-drzwiowy sedan, 2-drzwiowe coupé, 3-drzwiowe kombi oraz 2-drzwiowy pick-up. Do napędu używano silników R4 o pojemnościach od 1,3 do 2,0 litra. Moc przenoszona była na oś tylną poprzez 4-biegową manualną bądź 3-biegową automatyczną skrzynię biegów. Bellett został zastąpiony przez model Gemini.

</doc>
<doc id="2179831" url="https://pl.wikipedia.org/wiki?curid=2179831" title="Sankt Valentin (stacja kolejowa)">
Sankt Valentin (stacja kolejowa)

Sankt Valentin (niem: "Bahnhof Sankt Valentin") – stacja kolejowa w St. Valentin, w kraju związkowym Dolna Austria, w Austrii. Znajduje się na linii Westbahn, oraz jest stacją końcową dla linii Donauuferbahn i Rudolfsbahn.
Dworzec.
W hali dworcowej znajduje się centrum podróży Österreichische Bundesbahnen, z kasami biletowymi, biletomatami, telefonem i sklepem z wyrobami tytoniowymi.
Obok perony 1 znajduje się poczekalnia, kawiarnia i restauracja i filia Sparda Bank.
Stacja posiada bezpłatny parking Park &amp; Ride naprzeciwko budynku na Kohlplatzstraße. Znajduje się tu również centrum przesiadkowe pozostałych form komunikacji publicznej. Na dworcu znajduje się przystanek autobusu pocztowego.

</doc>
<doc id="2179833" url="https://pl.wikipedia.org/wiki?curid=2179833" title="Wilhelm Hertenstein">
Wilhelm Hertenstein

Wilhelm Hertenstein (ur. 5 maja 1825, zm. 27 listopada 1888 w Zurychu), szwajcarski polityk, członek Rady Związkowej od 21 marca 1879 do 27 listopada 1888. Był ministrem obrony.
Był członkiem Radykalno-Demokratycznej Partii Szwajcarii.
Pełnił funkcje wiceprezydenta (1887) i prezydenta (1888) Konfederacji. Zmarł podczas pełnienia urzędu. Jego obowiązki przejął wiceprezydent Bernhard Hammer.

</doc>
<doc id="2179834" url="https://pl.wikipedia.org/wiki?curid=2179834" title="Parafia Matki Bożej Różańcowej w Szerzynach">
Parafia Matki Bożej Różańcowej w Szerzynach

Parafia pw. Matki Bożej Różańcowej w Szerzynach – parafia rzymskokatolicka znajdująca się w diecezji tarnowskiej w dekanacie Ołpiny. Erygowana w XIII wieku. Mieści się pod numerem 287. Prowadzą ją księża diecezjalni.

</doc>
<doc id="2179835" url="https://pl.wikipedia.org/wiki?curid=2179835" title="Odwrócona chromatografia gazowa">
Odwrócona chromatografia gazowa

Odwrócona chromatografia gazowa (lub "inwersyjna chromatografia gazowa", IGC, z ang. "inverse gas chromatography") – technika służąca do badania właściwości powierzchniowych, np. adsorbentów, katalizatorów heterogenicznych, polimerów itp.
Opiera się o technikę chromatografii gazowej.
Obiektem jej badań jest wypełnienie kolumny chromatograficznej, na które dozuje się pary odpowiednio dobranego, o znanych właściwościach, czystego związku chemicznego, eluującego najczęściej w warunkach izotermicznych.
Zarejestrowany chromatogram (lub odpowiedni zbiór chromatogramów) poddawany jest dalszej obróbce matematycznej, w wyniku której otrzymuje się np. parametry izotermy adsorpcji, ciepło adsorpcji czy rozkład energii powierzchniowej.
Wyznaczanie izotermy adsorpcji.
Jedna z metod:
Wybierany jest zakres danych pomiarowych z otrzymanego chromatogramu (A), oś sygnału jest przekalibrowywana na stężenie chwilowe, a następnie na ciśnienie równowagowe (z równania stanu gazu doskonałego), natomiast oś czasu retencji na objętość retencji (B). Po zamianie miejscami osi (C), otrzymuje się zależność
Następny etap to dopasowanie numeryczne przetworzonych danych do wybranej pochodnej izotermy adsorpcji i wyznaczenie jej parametrów, czego wynikiem jest wykres (D).

</doc>
<doc id="2179836" url="https://pl.wikipedia.org/wiki?curid=2179836" title="Czerwony Potok (dopływ Kamiennej)">
Czerwony Potok (dopływ Kamiennej)

Czerwony Potok (niem. ) – potok górski, lewy dopływ Kamiennej.
Potok płynie w Górach Izerskich. Powstaje z połączenia wielu drobnych, bezimiennych strumieni, których źródła znajdują się na południowych zboczach Wysokiego Grzbietu, poniżej Zwaliska i Rozdroża pod Zwaliskiem. Płynie na południe, mijając Czerwone Skałki. W dolnym biegu potok przecina linia kolejowa nr 311 z Jeleniej Góry do Jakuszyc i dalej do Harrachova. Uchodzi do Kamiennej pomiędzy Jakuszycami a Szklarską Porębą Górną. Płynie po granicie i jego zwietrzelinie. Cały obszar zlewni Czerwonego Potoku porośnięty jest górnoreglowymi lasami świerkowymi, częściowo zniszczonymi i odnowionymi poprzez nowe zalesienia.

</doc>
<doc id="2179837" url="https://pl.wikipedia.org/wiki?curid=2179837" title="Dubstyle">
Dubstyle

Dubstyle – gatunek elektronicznej muzyki tanecznej bazujący na dubstepie i hardstyle'u. Po raz pierwszy został zaprezentowany przez Headhunterz i Brennana Hearta w styczniu 2010 roku podczas eventu Q-Dance w utworze "The MF Point of Perfection".
Dubstyle brzmi jak kombinacja Breakbeat'u i utworów Hardstyle'owych. Jednym z aktywnych twórców stał się Bas Oskam (Noisecontrollers), który pod pseudonimem Pavelow stworzył kilkanaście utworów nowego stylu. Dubstyle charakteryzuje się tempem ok. 145-160 BPM. Ten nowy gatunek coraz częściej pojawia się na imprezach typu: Qlimax czy Defqon.1 (Styl przewodni Hardstyle).

</doc>
<doc id="2179842" url="https://pl.wikipedia.org/wiki?curid=2179842" title="New Plymouth Airport">
New Plymouth Airport

Port lotniczy New Plymouth (IATA: NPL, ICAO: NZNP) – port lotniczy położony 11 km od New Plymouth, na Wyspie Północnej, w Nowej Zelandii.

</doc>
<doc id="2179843" url="https://pl.wikipedia.org/wiki?curid=2179843" title="Parafia Wniebowzięcia Najświętszej Maryi Panny w Gręboszowie">
Parafia Wniebowzięcia Najświętszej Maryi Panny w Gręboszowie

Parafia pw. Wniebowzięcia Najświętszej Maryi Panny w Gręboszowie – parafia rzymskokatolicka znajdująca się w diecezji tarnowskiej w dekanacie Żabno. Prowadzą ją księża diecezjalni.
Historia.
Parafia w Gręboszowie powstała najprawdopodobniej z fundacji rycerskiej już w wieku XIII. Pierwsze wzmianki o parafii pochodzą z roku 1326. Pierwotny drewniany kościół, istniał w Gręboszowie do 1635 r. Wzmiankował o nim w swoich pracach jeszcze Jan Długosz. Obecny, murowany, trójnawowy zbudowany został w roku 1650 jako jednonawowy. Ufundował go wojewoda krakowski, starosta bocheński i wielicki Franciszek Dębiński a konsekrował w 1675 r. sufragan krakowski, bp Mikołaj Oborski. W XIX w. z fundacji Józefa i Zofii Załuskich kościół w kilku etapach rozbudowano do trójnawowego, przy okazji podwyższając wieżę: w 1863 r. dobudowano nawę południową, w 1864 r. podwyższono wieżę a w 1875 r. dobudowano nawę północną. W wyniku działań wojennych w roku 1915 kościół został uszkodzony, spłonęły wówczas hełm wieży, dachy i część wyposażenia wnętrza, uległa także zniszczeniu fasada świątyni. Zniszczenia usunięto po zakończeniu wojny. W kościele znajduje się wiele epitafiów i tablic pamiątkowych. Jedną z nich a mianowicie dedykowaną urodzonemu w Gręboszowie mjr. Sucharskiemu, poświęcił nawiedzający parafię w listopadzie 1971 r. ówczesny metropolita krakowski kard. Karol Wojtyła. Na pamiątkę tego wydarzenia, po z górą 30 latach, 21 lipca 2002 r. na dziedzińcu przed kościołem został odsłonięty i poświęcony pomnik Jana Pawła II autorstwa prof. Czesława Dźwigaja. Pomnik wystawiono dzięki hojności pochodzącej z Gręboszowa i okolic licznej Polonii amerykańskiej, zrzeszonej w Klubie Przyjaciół Ziemi Gręboszowskiej w Chicago.
Zasięg parafii.
Do parafii w Gręboszowie należą wierni mieszkający w następujących miejscowościach:
Cmentarz parafialny.
Cmentarz parafialny w Gręboszowie został założony ok. 1850 roku i zajmuje obecnie powierzchnię około 2 ha. Na cmentarzu znajdują się zachowane nagrobki z 2 poł. XIX w. wśród których na szczególną uwagę zasługuje klasycystyczny grobowiec rodziny Janota- Bzowskich oraz dwa pamiątkowe krzyże z ok. 1759 o bogatej ornamentyce barokowej. W tylnej części cmentarza znajduje się zaprojektowana przez Johanna Watzala, wydzielona, ogrodzona kwatera wojskowa z lat 1914 – 1915, zawierająca zbiorowe i indywidualne mogiły żołnierzy austriackich i rosyjskich (195 pochowanych – w tym: 112 z armii austro-węgierskiej i 83 z rosyjskiej) oraz zbiorową mogiłę Legionistów, jak również późniejsze mogiły żołnierzy poległych w 1939 r. Terenu kwatery wojskowej obecnie ogrodzony jest betonowymi słupkami z metalową siatką wcześniej ogrodzony był z trzech stron żywopłotem pomiędzy słupkami, zaś od frontu fragmentem muru ciągłego z monumentalną – wysoką na 5,5 metra bramą.
Inne.
Na terenie parafii działają:

</doc>
<doc id="2179845" url="https://pl.wikipedia.org/wiki?curid=2179845" title="TPE-97/U">
TPE-97/U

TPE-97/U - publiczny aparat samoinkasujący (PAS) produkowany przez włoską firmę Urmet w latach 1997 - 1999. Obsługuje on karty magnetyczne (ta możliwość jest zablokowana od 1 lipca 2006) oraz elektroniczne w standardzie SLE4436 i SLE4406 (karty serwisowe). Posiada on również możliwość obsługiwania i walidacji kart kredytowych, ale Telekomunikacja Polska nigdy nie wykorzystywała takiej możliwości.

</doc>
<doc id="2179846" url="https://pl.wikipedia.org/wiki?curid=2179846" title="Publiczny aparat samoinkasujący">
Publiczny aparat samoinkasujący



</doc>
<doc id="2179850" url="https://pl.wikipedia.org/wiki?curid=2179850" title="Tamika Catchings">
Tamika Catchings

Tamika Devonne Catchings (ur. 21 lipca 1979 w Stratford) – amerykańska koszykarka występująca na pozycji niskiej skrzydłowej. Czterokrotna złota medalistka olimpijska i dwukrotna mistrzostw świata.
Jest córką byłego gracza NBA – Harveya Catchingsa, wicemistrza NBA z 1977 roku. Mierząca 185 cm wzrostu zawodniczka studiowała na University of Tennessee. Uczelnię ukończyła w 2001, zdobywając tytuł mistrzyni NCAA w 1998. Do WNBA została wybrana z trzecim numerem w drafcie w 2001 przez Indiana Fever i nadal - od 2002 - broni barw tej organizacji. W pierwszym sezonie została wybrana debiutantką roku, cztery razy ogłaszano ją najlepszym obrońcą rozgrywek (2005, 2006, 2009, 2010). Siedmiokrotnie brała udział w WNBA All-Star Game, trafiła także do WNBA All-Decade Team. W Europie grała w Rosji (Spartak Moskwa 2005), Lotosie Gdynia (2009) oraz Galatasaray (2010). Wcześniej występowała w Korei.
Catchings ma miejsce w reprezentacji Stanów Zjednoczonych. Poza trzema mistrzostwami olimpijskimi (2004, 2008, 2012) może się poszczycić m.in. złotym krążkiem mistrzostw świata (2010) oraz brązowym medalem tej imprezy (2006). Wcześniej występowała w juniorskich kadrach USA.
W sezonie 2011 Catchings została wybrana najbardziej wartościową zawodniczką rozgrywek WNBA.
Jest osobą bardzo słabo słyszącą.

</doc>
<doc id="2179852" url="https://pl.wikipedia.org/wiki?curid=2179852" title="Parafia św. Michała Archanioła w Ropie">
Parafia św. Michała Archanioła w Ropie

Parafia pw. Świętego Michała Archanioła w Ropie – parafia rzymskokatolicka znajdująca się w diecezji tarnowskiej w dekanacie Ropa.
Mieści się pod numerem 227. Prowadzą ją księża diecezjalni.
Parafia została powołana do istnienia prawdopodobnie w 2 poł. XIV wieku. Pierwsza wzmianka dotycząca kościoła pochodzi z roku 1513. Powstała parafia Ropa graniczyła z najstarszymi parafiami rzymskokatolickimi; Szymbark (parafia powstała około 1359 roku) i Grybów (około 1340 roku). Natomiast pozostałe tereny to tzw. teren Łemkowskimi, gdzie rozciągały się parafie grekokatolickie.
Rolę kościoła parafialnego pełnił kościół św. Michała Archanioła (wzniesiony w 1761 r.). Od 1995 r. kościołem parafialnym stała się nowo wybudowana świątynia pw. Matki Bożej Wspomożenia Wiernych (wzniesiona 1982-1990). 22 czerwca 1983 r. Jan Paweł II poświęcił kamień węgielny dla tej świątyni a wmurowania dokonał biskup tarnowski Jerzy Ablewicz 29 września 1985 r. Ówczesny biskup tarnowski Józef Życiński 31 maja 1995 r. dokonał poświęcenie i konsekracji kościoła.
Parafia Ropa od 1 listopada 1998 roku jest stolicą dekanatu ropskiego. 

</doc>
<doc id="2179855" url="https://pl.wikipedia.org/wiki?curid=2179855" title="Simeon Bavier">
Simeon Bavier

Simeon Bavier (ur. 16 września 1825, zm. 27 stycznia 1896 w Bazylei), szwajcarski polityk, członek Rady Związkowej od 10 grudnia 1878 do 5 stycznia 1883. Kierował następującymi departamentami:
Był członkiem Radykalno-Demokratycznej Partii Szwajcarii.
Pełnił funkcje wiceprezydenta (1881) i prezydenta (1882) Konfederacji.

</doc>
<doc id="2179856" url="https://pl.wikipedia.org/wiki?curid=2179856" title="Parafia św. Małgorzaty w Dębnie">
Parafia św. Małgorzaty w Dębnie

Parafia pw. Świętej Małgorzaty w Dębnie - parafia rzymskokatolicka znajdująca się w diecezji tarnowskiej w dekanacie Porąbka Uszewska. Erygowana w XIII wieku. Mieści się pod numerem 9. Prowadzą ją księża diecezjalni.

</doc>
<doc id="2179858" url="https://pl.wikipedia.org/wiki?curid=2179858" title="Ellora">
Ellora



</doc>
<doc id="2179859" url="https://pl.wikipedia.org/wiki?curid=2179859" title="Krikor Sevag Mekhitarian">
Krikor Sevag Mekhitarian



</doc>
<doc id="2179860" url="https://pl.wikipedia.org/wiki?curid=2179860" title="Parafia Najświętszej Maryi Panny Królowej Polski w Ostrowie">
Parafia Najświętszej Maryi Panny Królowej Polski w Ostrowie

Parafia pw. Najświętszej Maryi Panny Królowej Polski w Ostrowie – parafia rzymskokatolicka znajdująca się w diecezji tarnowskiej w dekanacie Pustków-Osiedle. Erygowana w XX wieku. Mieści się pod numerem 95. Prowadzą ją księża diecezjalni.

</doc>
<doc id="2179863" url="https://pl.wikipedia.org/wiki?curid=2179863" title="Katzenstein">
Katzenstein



</doc>
<doc id="2179865" url="https://pl.wikipedia.org/wiki?curid=2179865" title="Parafia św. Anny w Wadowicach Górnych">
Parafia św. Anny w Wadowicach Górnych

Parafia pw. Świętej Anny w Wadowicach Górnych – parafia rzymskokatolicka z siedzibą w Wadowicach Górnych w dekanacie Radomyśl Wielki w diecezji tarnowskiej.
Parafię prowadzą ją księża diecezjalni.
Parafia została erygowana w XIII wieku. Obecny murowany kościół parafialny zbudowano w 1913 roku według projektu architekta Teodora Talowskiego. Konsekracji w 1925 roku dokonał biskup tarnowski Leon Wałęga.
Zasięg parafii.
Do parafii należą wierni z miejscowości: Wadowice Górne, Przebendów i Wampierzów z kaplicą filialną.

</doc>
<doc id="2179867" url="https://pl.wikipedia.org/wiki?curid=2179867" title="Louis Ruchonnet">
Louis Ruchonnet

Antoine Louis John Ruchonnet (ur. 28 kwietnia 1834 w Lozannie, zm. 14 września 1893 w Bernie), szwajcarski polityk, członek Rady Związkowej od 3 marca 1881 do śmierci, wolnomularz. Kierował następującymi departamentami:
Był członkiem Radykalno-Demokratycznej Partii Szwajcarii.
Przewodniczył Radzie Narodu (1869, 1874 - 1875). Pełnił też funkcje wiceprezydenta (1882, 1889) i prezydenta (1883, 1890) Konfederacji.

</doc>
<doc id="2179870" url="https://pl.wikipedia.org/wiki?curid=2179870" title="Parafia św. Jakuba Starszego Apostoła w Podegrodziu">
Parafia św. Jakuba Starszego Apostoła w Podegrodziu

Parafia Świętego Jakuba Starszego Apostoła w Podegrodziu – parafia rzymskokatolicka znajdująca się w diecezji tarnowskiej, w dekanacie Stary Sącz. 
Jedna z najstarszych parafii, datowana na 1014 rok. Parafia Podegrodzie była niegdyś parafią dość rozległą, sięgającą od Gabonia po Wysokie.
Z parafii pochodzi św. ojciec Stanisław Papczyński – założyciel zakonu księży Marianów, żyjący w latach 1631–1701.
Historia.
W 1014 roku oprócz grodów na Zamczysku i Grobli, istniała też parafia, kościół (datowany na ten sam rok) i Podgrodzie. Kolejne wzmianki o parafii pochodzą z 1310. W 1448 biskup krakowski Zbigniew Oleśnicki podniósł parafię św. Małgorzaty w Nowym Sączu do rangi kolegiaty i utworzył archidiakonat Sądecki. Jako jego uposażenie wyznaczył parafię w Podegrodziu, a ta tym samym przestała być jednostką samodzielną. 
Na początku XVI wieku przyłączona została parafia Długołęka. W 1925 wyłączono i utworzono parafie: Gołkowice i Trzetrzewina, zaś w 1958 Brzeznę. Szkołę parafialną założono w 1596 r. Kronika parafialna prowadzona jest od 1651 r., natomiast księgi matrymonialne od roku 1664. W 1791 administrację w parafii przejęli proboszczowie.
Grupy i wspólnoty.
Parafia posiada liczne grupy i wspólnoty. Najważniejsze z nich to:
Biblioteka parafialna.
Biblioteka parafialna w parafii powstała w 1999 roku. Wtedy to z inicjatywy ks. proboszcza Józefa Wałaszka rozpoczęły się prace związane z zorganizowaniem Biblioteki Parafialnej. Pierwszy księgozbiór opierał się na książkach ofiarowanych przez ks. proboszcza i liczył 1200 książek. Obecny księgozbiór liczy 6048 woluminów.

</doc>
<doc id="2179874" url="https://pl.wikipedia.org/wiki?curid=2179874" title="Parafia Matki Bożej Królowej Polski w Drwinii">
Parafia Matki Bożej Królowej Polski w Drwinii

Parafia pw. Matki Bożej Królowej Polski w Drwinii – parafia rzymskokatolicka znajdująca się w diecezji tarnowskiej w dekanacie Uście Solne. Erygowana w 1980. Mieści się pod numerem 71. Prowadzą ją księża diecezjalni.

</doc>
<doc id="2179878" url="https://pl.wikipedia.org/wiki?curid=2179878" title="Granica czarnogórsko-serbska">
Granica czarnogórsko-serbska

Granica czarnogórsko-serbska – granica międzypaństwowa pomiędzy Czarnogórą i Serbią na długości 203 kilometrów.
Granica ma początek na styku granic Bośni i Hercegowiny, Serbii i Czarnogóry, następnie biegnie w kierunku południowo-wschodnim na północ od czarnogórskiego miasta Pljevlja. Na północ od Bijelo Polje przecina rzekę Lim, omija od wschodu łukiem miasto Rožaje, dochodzi do gór Mokra gora, gdzie od 2008 roku styka się z granicą Kosowa.
Obecna granica powstała po proklamowaniu niepodległości przez Czarnogórę 3 czerwca 2006 roku.
Granica ma dawniejsze pochodzenie. Po raz pierwszy powstała na mocy układu z 12 listopada 1913 roku, w którym Serbia i Czarnogóra ustaliły podział Sandżaku Nowopazarskiego. Granica przetrwała do 1918 roku, kiedy to Czarnogórę włączono do Królestwa SHS, a w 1929 do Jugosławii.
W latach 1946-1992 stanowiła wewnętrzną granicę pomiędzy republikami związkowymi Jugosławii, w latach 1992-2003 – w Federalnej Republice Jugosławii, a w okresie od 2003 do 2006 związku Serbii i Czarnogóry.

</doc>
<doc id="2179879" url="https://pl.wikipedia.org/wiki?curid=2179879" title="Parafia Najświętszej Maryi Panny Królowej Polski w Mędrzechowie">
Parafia Najświętszej Maryi Panny Królowej Polski w Mędrzechowie

Parafia pw. Najświętszej Maryi Panny Królowej Polski w Mędrzechowie – parafia rzymskokatolicka znajdująca się w diecezji tarnowskiej w dekanacie Szczucin. Erygowana w XX wieku. Mieści się pod numerem 1. Prowadzą ją księża diecezjalni.

</doc>
<doc id="2179880" url="https://pl.wikipedia.org/wiki?curid=2179880" title="Parafia Najświętszej Maryi Panny Wspomożenia Wiernych w Radgoszczy">
Parafia Najświętszej Maryi Panny Wspomożenia Wiernych w Radgoszczy

Parafia pw. Najświętszej Maryi Panny Wspomożenia Wiernych w Radgoszczy – parafia rzymskokatolicka znajdująca się w diecezji tarnowskiej w dekanacie Szczucin. Erygowana w XIII wieku. Mieści się przy ulicy Kościelnej. Prowadzą ją księża diecezjalni.

</doc>
<doc id="2179881" url="https://pl.wikipedia.org/wiki?curid=2179881" title="Loïc Leferme">
Loïc Leferme

Loïc Leferme (ur. 25 sierpnia 1970 w Malo-les-Bains, zm. 11 kwietnia 2007 w Villefranche-sur-Mer) – francuski nurek, były rekordzista w nurkowaniu swobodnym w kategorii no-limits.
Zginął podczas treningu w Villefranche-sur-Mer na skutek awarii sprzętu (zablokowana lina) z powodu której nie mógł wynurzyć się na czas.
Rekord świata Leferme’a wynoszący 171 metrów, który ustanowił 30 października 2004, został pobity przez Herberta Nitscha w 2005.

</doc>
<doc id="2179882" url="https://pl.wikipedia.org/wiki?curid=2179882" title="Currys">
Currys

Currys – brytyjskie przedsiębiorstwo zajmujące się sprzedażą detaliczną artykułów RTV i AGD, komputerów, oprogramowania oraz sprzętu fotograficznego, należące do grupy Dixons Retail. Siedziba przedsiębiorstwa znajduje się w Hemel Hempstead, w hrabstwie Hertfordshire, w Anglii.
Początki przedsiębiorstwa sięgają 1884 roku, kiedy to Henry Curry rozpoczął w szopie w swoim ogrodzie w Leicester produkcję rowerów. Cztery lata później Curry otworzył swój pierwszy sklep. W 1897 roku założył firmę H Curry &amp; Sons sprzedającą obok rowerów, zabawki, radia oraz gramofony. W latach 60. XX wieku przedsiębiorstwo zakończyło produkcję i sprzedaż rowerów, skupiając się na sprzedaży artykułów elektronicznych. W 1984 roku Currys zostało wykupione przez przedsiębiorstwo Dixons Retail, do którego obecnie należy.
Sieć sklepów Currys liczy 505 obiektów na terenie Wielkiej Brytanii (w tym 190 sklepów Currys.digital przejętych w 2006 roku od siostrzanej spółki Dixons) oraz 9 sklepów w Irlandii.

</doc>
<doc id="2179883" url="https://pl.wikipedia.org/wiki?curid=2179883" title="Eugène Ruffy">
Eugène Ruffy

Eugène Ruffy (ur. 2 sierpnia 1854, zm. 25 października 1919 w Bernie), szwajcarski polityk, członek Rady Związkowej od 14 grudnia 1893 do 31 października 1899. Kierował następującymi departamentami:
Był członkiem Radykalno-Demokratycznej Partii Szwajcarii.
Przewodniczył Radzie Narodu (1888 – 1889). Pełnił też funkcje wiceprezydenta (1897) i prezydenta (1898) Konfederacji.
Jego ojciec, Victor Ruffy, wchodził w skład Rady Związkowej w latach 1867–1869.

</doc>
<doc id="2179885" url="https://pl.wikipedia.org/wiki?curid=2179885" title="Parafia św. Kazimierza w Radgoszczu">
Parafia św. Kazimierza w Radgoszczu



</doc>
<doc id="2179888" url="https://pl.wikipedia.org/wiki?curid=2179888" title="Bieleń (dopływ Kamiennej)">
Bieleń (dopływ Kamiennej)

Bieleń (niem. "Weiss Bach") – potok górski w Górach Izerskich, lewy dopływ Kamiennej. Jego źródła znajdują się na południowych zboczach Wysokiego Grzbietu Gór Izerskich, poniżej Zawalidrogi. Płynie na południowy wschód. W środkowym biegu przyjmuje jedyny większy, prawy dopływ Szlifierską Strugę. Uchodzi do Kamiennej w Szklarskiej Porębie Górnej. Płynie po granicie i jego zwietrzelinie. Górna część zlewni Bielenia porośnięta jest górnoreglowymi lasami świerkowymi, częściowo zniszczonymi i odnowionymi poprzez nowe zalesienia, dolna obejmuje części Szklarskiej Poręby – Białą Dolinę i fragment Szklarskiej Poręby Górnej.
W środkowym biegu potok przecina linia kolejowa nr 311 z Jeleniej Góry do Jakuszyc i dalej do Harrachova, tzw. "Kolej Izerska".

</doc>
<doc id="2179890" url="https://pl.wikipedia.org/wiki?curid=2179890" title="Felipe El Debs">
Felipe El Debs

Felipe de Cresce El Debs (ur. 29 stycznia 1985 w São Carlos) – brazylijski szachista, arcymistrz od 2010 roku.
Kariera szachowa.
W 1999 r. zdobył złoty medal w mistrzostwach Brazylii juniorów do 14 lat. Dwukrotnie (2002, 2005) zwyciężył w mistrzostwach kraju w juniorów do 20 lat, natomiast w 2004 r. w rozgrywkach tych zdobył medal srebrny. W 2005 r. reprezentował narodowe barwy na rozegranych w Stambule mistrzostwach świata juniorów do 20 lat. W 2007 r. podzielił I-III m. w kołowym turnieju w São José do Rio Preto, w 2008 r. podzielił III m. (za Gilberto Milosem i Sandro Mareco, wspólnie z Krikorem Mekhitarianem) w Santosie. Również w 2008 r. zadebiutował w narodowej drużynie na szachowej olimpiadzie w Dreźnie, uzyskując najlepszy wynik w zespole (8 pkt w 10 partiach na III szachownicy) i jednocześnie wypełniając dwie pierwsze normy na tytuł arcymistrza. W 2010 r. zwyciężył (wspólnie z Everaldo Matsuurą i Alexandrem Fierem) w memoriale Vanderleya Casona de Melo w Campinasie, wypełniając trzecią arcymistrzowską normę. W 2014 r. zdobył srebrny medal indywidualnych mistrzostw Brazylii.
Najwyższy ranking w dotychczasowej karierze osiągnął 1 lutego 2020, z wynikiem 2553 punktów.

</doc>
<doc id="2179891" url="https://pl.wikipedia.org/wiki?curid=2179891" title="Stocznia Gdańska im. Lenina">
Stocznia Gdańska im. Lenina



</doc>
<doc id="2179893" url="https://pl.wikipedia.org/wiki?curid=2179893" title="¡Hola!">
¡Hola!

¡Hola! – popularny hiszpański tygodnik o nakładzie 973 tys. egzemplarzy. Jest drugim po "Pronto", pod względem nakładu, najlepiej sprzedającym się czasopismem w Hiszpanii.
Magazyn zajmuje się informowaniem o życiu znanych osób pojawiających się w środkach masowego przekazu. ¡Hola! wydawany jest również w innych krajach hispanojęzycznych poza Półwyspem Iberyjskim, m.in. w Argentynie. Odpowiednikiem ¡Hola! wydawanego w Wielkiej Brytanii jest magazyn "Hello!".
Historia.
Początkowo pismo było wydawane i kierowane przez Antonio Sáncheza, jako dodatek do dziennika "La Prensa de Barcelona" (po raz pierwszy wydane w 1944 roku). W 1984 roku po śmierci pierwszego wydawcy jego rolę przejął syn – Eduardo Sánchez Junco, który zajmował się wydawaniem i dystrybucją magazynu do swojej śmierci 14 lipca 2010 roku. Następnie wydawcą został syn Eduardo Sáncheza – Eduardo Sanchez Perez. W 1989 roku uruchomiona została angielska edycja tego tygodnika w Wielkiej Brytanii pod nazwą "Hello". Dystrybucja odbywa się co tydzień w 70 krajach, największy zaś nakład wydawany jest w samej Hiszpanii.

</doc>
<doc id="2179894" url="https://pl.wikipedia.org/wiki?curid=2179894" title="Cmentarz wojenny nr 70 – Rychwałd">
Cmentarz wojenny nr 70 – Rychwałd

 
Cmentarz wojenny nr 70 – Rychwałd – cmentarz z I wojny światowej, znajdujący się we wsi Owczary w powiecie gorlickim, w gminie Sękowa, zaprojektowany przez Hansa Mayra. Jeden z ponad 400 zachodniogalicyjskich cmentarzy wojennych zbudowanych przez Oddział Grobów Wojennych C. i K. Komendantury Wojskowej w Krakowie.
Opis.
Cmentarz wojenny znajduje się w pobliżu dawnego cmentarza łemkowskiego, około 300 m od cerkwi Opieki Matki Bożej. Obiekt ma kształt prostokąta o powierzchni około 365 m². Otoczony jest z trzech stron ogrodzeniem z betonowych słupków i drewnianych płotków. Z czwartej strony ogrodzenie jest jednolitym kamiennym murem wyższym w części centralnej. Był na nim umieszczony krzyż drewniany, który po remoncie w 1994 roku znalazł się w obrębie cmentarza. Na terenie cmentarza znajduje się kilka nagrobków kamiennych w postaci steli. Jedną z nich jest nagrobek poległego 16 marca 1915 Sterna Pinkasa, żołnierza z 21 IR pochodzenia żydowskiego. Jest to pewien ewenement, gdyż żołnierze wyznania mojżeszowego zazwyczaj byli chowani na najbliższych kirkutach.
Na cmentarzu jest pochowanych 87 żołnierzy w 13 grobach zbiorowych oraz 40 pojedynczych poległych w grudniu 1914 oraz marcu 1915:
Według miejscowej tradycji pochowano tu Czechów rozstrzelanych za zdradę po próbie przejścia na stronę rosyjską.

</doc>
<doc id="2179895" url="https://pl.wikipedia.org/wiki?curid=2179895" title="Port lotniczy Điện Biên Phủ">
Port lotniczy Điện Biên Phủ

Port lotniczy Điện Biên Phủ (Sân bay Điện Biên Phủ) − krajowy port lotniczy położony w Điện Biên Phủ w Wietnamie.

</doc>
<doc id="2179898" url="https://pl.wikipedia.org/wiki?curid=2179898" title="MZK Bełchatów">
MZK Bełchatów



</doc>
<doc id="2179900" url="https://pl.wikipedia.org/wiki?curid=2179900" title="Port lotniczy Pleiku">
Port lotniczy Pleiku

Port lotniczy Pleiku (Sân bay Pleiku) – krajowy port lotniczy położony w Pleiku w Wietnamie.

</doc>
<doc id="2179901" url="https://pl.wikipedia.org/wiki?curid=2179901" title="MKS Dębica">
MKS Dębica



</doc>
<doc id="2179902" url="https://pl.wikipedia.org/wiki?curid=2179902" title="ZTZ Rybnik">
ZTZ Rybnik



</doc>
<doc id="2179903" url="https://pl.wikipedia.org/wiki?curid=2179903" title="Port lotniczy Dalbandin">
Port lotniczy Dalbandin

Port lotniczy Dalbandin (IATA: DBA, ICAO: OPDB) – międzynarodowy port lotniczy położony w mieście Dalbandin, w prowincji Beludżystan, w Pakistanie.

</doc>
<doc id="2179905" url="https://pl.wikipedia.org/wiki?curid=2179905" title="Port lotniczy Dera Ghazi Khan">
Port lotniczy Dera Ghazi Khan

Port lotniczy Dera Ghazi Khan (IATA: DEA, ICAO: OPDG) – międzynarodowy port lotniczy położony w mieście Dera Ghazi Khan, w prowincji Pendżab, w Pakistanie.

</doc>
<doc id="2179907" url="https://pl.wikipedia.org/wiki?curid=2179907" title="ZKM Iława">
ZKM Iława



</doc>
<doc id="2179913" url="https://pl.wikipedia.org/wiki?curid=2179913" title="Ropice zastávka">
Ropice zastávka



</doc>
<doc id="2179915" url="https://pl.wikipedia.org/wiki?curid=2179915" title="Małgorzata Barlak-Kamasińska">
Małgorzata Barlak-Kamasińska

Małgorzata Barlak-Kamasińska (ur. 7 lipca 1952 w Katowicach) – instruktorka gimnastyki, olimpijka z Monachium 1972.
Na igrzyskach olimpijskich w Monachium zajęła 64. miejsce w czwórboju indywidualnym oraz 10. miejsce w czwórboju drużynowym. Dziewięciokrotna reprezentantka Polski (1967-1972).

</doc>
<doc id="2179916" url="https://pl.wikipedia.org/wiki?curid=2179916" title="Stanisław Jaroszyński">
Stanisław Jaroszyński

Stanisław Jaroszyński (ur. 5 maja 1935 w Balewiczach, zm. 21 lipca 1994) – polski aktor teatralny i filmowy.
Życiorys.
Debiutował na scenie 12 listopada 1960 roku. Trzy lata później ukończył studia na Wydziale Aktorskim PWSFTiT w Łodzi. Występował na scenie Teatru Ziemi Opolskiej w Opolu (1963-64), Teatru Polskiego w Bydgoszczy (1964-69) i Teatru im. Stefana Jaracza w Łodzi (1969-93).

</doc>
<doc id="2179925" url="https://pl.wikipedia.org/wiki?curid=2179925" title="Kompania Węglowa S.A.">
Kompania Węglowa S.A.



</doc>
