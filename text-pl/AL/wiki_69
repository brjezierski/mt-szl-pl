<doc id="2189347" url="https://pl.wikipedia.org/wiki?curid=2189347" title="Shawna Anderson">
Shawna Anderson

Shawna Anderson (ur. 3 maja 1989) – jamajska lekkoatletka specjalizująca się w biegach sprinterskich.
W 2008 podczas mistrzostw świata juniorów dotarła do półfinału w biegu na 100 metrów oraz była członkinią jamajskiej sztafety 4 x 100 metrów, która zdobyła srebrny medal.
Rekord życiowy w biegu na 100 metrów: 11,43 (30 kwietnia 2011, Des Moines) 11,31 (23 kwietnia 2011, Waco). 

</doc>
<doc id="2189351" url="https://pl.wikipedia.org/wiki?curid=2189351" title="Smoliszki (okręg wileński)">
Smoliszki (okręg wileński)

Smoliszki (lit. "Smališkės") − wieś na Litwie, w gminie rejonowej Soleczniki, 4 km na północny wschód od Dziewieniszek, zamieszkana przez 24 ludzi.

</doc>
<doc id="2189355" url="https://pl.wikipedia.org/wiki?curid=2189355" title="Szadziuny (Litwa)">
Szadziuny (Litwa)

Szadziuny (lit. "Šadžiūnai") − wieś na Litwie, w okręgu wileńskim, w rejonie solecznickim, w starostwie Dziewieniszki. W 2011 roku liczyła 23 mieszkańców.

</doc>
<doc id="2189356" url="https://pl.wikipedia.org/wiki?curid=2189356" title="Most Żabia Ścieżka">
Most Żabia Ścieżka

Most Żabia Ścieżka ("Kładka Żabia", niem. "Margaretensteg Brücke") – most drogowy (kategoria drogowa – 1) położony we Wrocławiu, stanowiący przeprawę nad rzeką Oławą.
Most zlokalizowany jest w ciągu ulicy Żabia Ścieżka. Zapewnia komunikację pomiędzy Przedmieściem Oławskim (położonym na lewym brzegu rzeki, od ul. gen. Romualda Traugutta) i częścią Rakowca (położoną na prawym brzegu rzeki). Most ten wybudowany został w 1931 roku. Przy lewym przyczółku mostu położone jest Lądowisko Lotniczego Pogotowia Ratunkowego. Poniżej mostu znajduje się Jaz Małgorzata z przepompownią.
Konstrukcja mostu to trzy przęsła wykonane w technologii żelbetowej. Nawierzchnia jezdni wykonana została z asfaltobetonu, a chodników z asfaltu. Całkowita długość mostu wynosi 43,25 m, szerokość 6,06 m, w tym 2,52 m to jezdnia, oraz dwa chodniki o szerokości 1,7 m każdy, położone po obu stronach mostu.

</doc>
<doc id="2189358" url="https://pl.wikipedia.org/wiki?curid=2189358" title="Szarkojcie">
Szarkojcie

Szarkojcie (lit. "Šarkaičiai") − wieś na Litwie, w gminie rejonowej Soleczniki, 6 km na południowy wschód od Dziewieniszek, zamieszkana przez 53 ludzi.

</doc>
<doc id="2189364" url="https://pl.wikipedia.org/wiki?curid=2189364" title="Wusi">
Wusi



</doc>
<doc id="2189366" url="https://pl.wikipedia.org/wiki?curid=2189366" title="Park Narodowy Pyhä-Luosto">
Park Narodowy Pyhä-Luosto

Park Narodowy Pyhä-Luosto () – park narodowy w Laponii, w północnej Finlandii. Został założony w 2005 roku, kiedy najstarszy park narodowy tego kraju, Pyhätunturi (założony w 1938) dołączył do Luosto. Nowy park zajmuje obszar 142 kilometrów kwadratowych. Obejmuje góry, stare lasy i różne typy torfowisk, głównie aapa.
Bazą parku jest 12-szczytowy łańcuch niewysokich gór (tzw. "tunturi") o długości 35 km. "Tunturi" są pozostałością jednych z najstarszych gór na Ziemi, które uformowały się ponad 2 miliardy lat temu. Góry te charakteryzują strome zbocza, głębokie wąwozy oddzielające od siebie szczyty, oraz liczne rumowiska skalne. Najwyższymi szczytami są Noitatunturi – 540 m n.p.m. i Ukko-Luosto – 514 m n.p.m. Szczyty górskie są skaliste i zbudowane z kwarcytu, a roślinność na nich jest uboga. Na zboczach gór rosną ponad 200-letnie lasy sosnowe. Lasy sięgają do wysokości 320–400 m n.p.m.
Park narodowy zamieszkują takie zwierzęta jak: wydra europejska, niedźwiedź brunatny, łoś, renifer. Zaobserwowano tu 128 gatunków ptaków, m.in. sójkę syberyjską i myszołowa włochatego.

</doc>
<doc id="2189369" url="https://pl.wikipedia.org/wiki?curid=2189369" title="Enrique Meza">
Enrique Meza

Enrique Everardo Meza Enríquez (ur. 3 marca 1948 w mieście Meksyk) – były meksykański piłkarz występujący na pozycji bramkarza, obecnie trener.
Jako piłkarza kojarzy się go głównie z bycia rezerwowym dla legendarnego bramkarza Miguela Marína, niemal całą karierę zawodniczą związał z Cruz Azul. Mimo sporadycznych występów wywalczył pięć mistrzostw Meksyku (1969, 1970, 1972, 1973, 1974), jedno wicemistrzostwo (1970), dwa puchary Meksyku (1969, 1976), superpuchar Meksyku (1974), trzy razy wygrał Puchar Mistrzów CONCACAF (1969, 1970, 1971) i raz zajął drugie miejsce w Copa Interamericana (1972).
Jest jednym z najsłynniejszych i najbardziej utytułowanych trenerów w historii meksykańskiej piłki. Największe sukcesy odnosił z Deportivo Toluca i CF Pachuca – w swojej karierze szkoleniowej zdobył cztery mistrzostwa Meksyku (1998, 1999, 2000, 2007), pięć wicemistrzostw (1997, 2009, 2009, 2012, 2014), dwa razy triumfował w Pucharze Mistrzów CONCACAF (2007, 2008), raz w SuperLidze (2007), wywalczył Copa Sudamericana (2006), dwukrotnie wziął udział w Klubowych Mistrzostwach Świata (2007, 2008). Czterokrotnie wybierany najlepszym trenerem ligi meksykańskiej (1998, 1999, 2000, 2007). W latach 2000–2001 był selekcjonerem reprezentacji Meksyku.
W 2015 roku wprowadzony do galerii sław meksykańskiego futbolu – Salón de la Fama del Fútbol. Jego synowie Enrique Meza jr. i Diego Meza również są trenerami piłkarskimi.
Kariera klubowa.
Meza jest wychowankiem klubu Cruz Azul, mającego wówczas siedzibę w niewielkiej miejscowości Jasso, w stanie Hidalgo. Do pierwszej drużyny został włączony w wieku dziewiętnastu lat przez legendarnego szkoleniowca Raúla Cárdenasa i w meksykańskiej Primera División zadebiutował w sezonie 1967/1968. Nie potrafił sobie jednak wywalczyć miejsca w wyjściowym składzie, pozostając jedynie rezerwowym dla Roberto Alatorre. W sezonie 1968/1969 wywalczył z Cruz Azul pierwszy zarówno w swojej karierze, jak i w historii klubu tytuł mistrza Meksyku, a także triumfował w rozgrywkach krajowego pucharu – Copa México oraz wygrał najbardziej prestiżowe rozgrywki kontynentu – Puchar Mistrzów CONCACAF. Podczas sezonu 1969/1970 zanotował natomiast wicemistrzostwo kraju oraz drugi raz triumfował w północnoamerykańskim Pucharze Mistrzów. W krótkich, półrocznych rozgrywkach México '70 zdobył swoje drugie mistrzostwo Meksyku, a w 1971 roku trzeci raz z rzędu wygrał Puchar Mistrzów CONCACAF.
W 1971 roku Cruz Azul przeniósł swoją siedzibę do stołecznego miasta Meksyk, a drużynę zasilił Miguel Marín – argentyński bramkarz uznawany później za jednego z najlepszych zawodników w historii meksykańskiego futbolu. Kolejne osiągnięcia Meza oglądał więc z ławki rezerwowych, będąc drugim po Marínie golkiperem ekipy. W sezonie 1971/1972 po raz kolejny został mistrzem Meksyku, a w tym samym roku zajął również drugie miejsce zarówno w superpucharze Meksyku – Campeón de Campeones, jak i w międzykontynentalnych rozgrywkach Copa Interamericana. Podczas sezonu 1972/1973 wywalczył kolejne mistrzostwo Meksyku, zaś podczas rozgrywek 1973/1974 po raz trzeci z rzędu, a piąty ogółem, zdobył tytuł mistrza kraju. Wówczas także doszedł do finału krajowego pucharu i triumfował w superpucharze. Ogółem w barwach Cruz Azul spędził osiem lat, będąc członkiem prowadzonej przez Cárdenasa najlepszej drużyny w historii klubu, nazywanej „La Máquina” („Maszyna”). Notował jednak wyłącznie sporadyczne występy, będąc "wiecznym rezerwowym" dla legendarnego Marína.
W 1975 roku Meza został zawodnikiem ekipy Tigres UANL z siedzibą w Monterrey. Tam przez pierwsze kilka miesięcy był pierwszym bramkarzem zespołu, lecz później został relegowany do roli rezerwowego na rzecz Mateo Bravo. W 1976 roku zdobył z Tigres pierwsze trofeum w historii klubu – puchar Meksyku. Obfitą w sukcesy, jednak ubogą w występy piłkarską karierę zakończył w wieku 33 lat w swoim macierzystym Cruz Azul, jako rezerwowy dla swojego byłego kolegi klubowego z Tigres – Jaime Julio Aguilara.
Kariera trenerska.
Bezpośrednio po zakończeniu kariery piłkarskiej Meza rozpoczął pracę w roli szkoleniowca. W listopadzie 1982 został asystentem nowego trenera Cruz Azul – swojego byłego kolegi boiskowego Miguela Marína. Już dwa miesiące później Marín został zawieszony na rok wskutek uderzenia sędziego podczas jednego z ligowych meczów, wobec czego stery pierwszej drużyny objął Meza. Prowadził ją ze średnim skutkiem i bez większych sukcesów do końca sezonu, po czym został zastąpiony przez Alberto Quintano, a sam został trenerem akademii juniorskiej klubu. Przez kolejne lata pracował z młodzieżowymi drużynami Cruz Azul, wychowując w nich między innymi Francisco Palencię i Óscara Péreza, zaś w grudniu 1992 ponownie objął seniorski zespół, zastępując Nelsona Acostę. Tym razem spędził na stanowisku dwa i pół roku, jednak nie zanotował żadnego poważniejszego osiągnięcia – w pierwszych dwóch sezonach odpadał z decydującej o mistrzostwie fazy play-off w ćwierćfinale, zaś w połowie rozgrywek 1994/1995 został zwolniony (na koniec sezonu jego następca Luis Fernando Tena doprowadził Cruz Azul do wicemistrzostwa kraju).
W lutym 1996 Meza objął drużynę Monarcas Morelia, której szkoleniowcem pozostawał przez dwa miesiące, do zakończenia sezonu, ratując ją przed spadkiem z ligi. Bezpośrednio po tym został trenerem skromnego klubu Toros Neza z miasta Nezahualcóyotl, gdzie szybko stworzył czołową w lidze drużynę, prezentującą ofensywny i atrakcyjny futbol, uważaną za najlepszą w krótkiej historii zespołu. Już w pierwszych rozgrywkach jego podopieczni dotarli do półfinału fazy play-off, zaś w wiosennym sezonie Verano 1997 zanotowali jedyny sukces w dziejach klubu – wicemistrzostwo Meksyku, przegrywając w dwumeczu finałowym z Guadalajarą (1:1, 1:6). Zaraz po przegranym finale Meza po roku odszedł z Toros, a w sierpniu 1997 podpisał umowę z Deportivo Toluca. Tam wyrobił sobie markę czołowego meksykańskiego trenera, a z Toluki uczynił hegemona rozgrywek krajowych. Trzykrotnie wywalczył z tą drużyną mistrzostwo Meksyku: w sezonach Verano 1998 (w finale 1:2, 5:2 z Necaxą), Verano 1999 (3:3, 2:2, po karnych 5:4 z Atlasem) i Verano 2000 (2:0, 5:1 z Santosem Laguna). Ponadto w 1998 roku dotarł do finału Pucharu Mistrzów CONCACAF, przegrywając w nim z D.C. United (0:1). Z drużyny odszedł do kadry narodowej we wrześniu 2000 (na koniec jesiennego sezonu Invierno 2000 ekipa prowadzona już przez Ricardo Ferrero zdobyła tytuł wicemistrzowski). Tolucę prowadził przez ponad trzy lata.
We wrześniu 2000 Meza został selekcjonerem reprezentacji Meksyku, zastępując na tym stanowisku Manuela Lapuente. Na stanowisku tym wytrwał zaledwie dziewięć miesięcy, notując fatalne wyniki w eliminacjach do Mistrzostw Świata 2002 – wygrał w nich tylko z nisko notowanymi Trynidadem i Tobago (7:0) i Jamajką (4:0), zremisował z Kanadą (0:0), Trynidadem i Tobago (1:1), natomiast przegrał z USA (0:2), Kostaryką (1:2) i Hondurasem (1:3), wobec czego meksykańska kadra, będąca faworytem kwalifikacji, została zagrożona możliwością braku awansu na mundial. Czarę goryczy dopełnił słaby występ podopiecznych Mezy na Pucharze Konfederacji 2001, kiedy to przegrali oni na koreańskich boiskach wszystkie trzy mecze – z Australią (0:2), Koreą Płd (1:2) i Francją (0:4), zajmując ostatnie miejsce w fazie grupowej. Eliminacyjna porażka z Kostaryką była pierwszą przegraną Meksyku w meczu o punkty na Estadio Azteca, zaś bezpośrednio po porażce w kwalifikacjach z Hondurasem, w czerwcu 2001, Meza został zwolniony ze stanowiska. Podczas pracy z kadrą zanotował zawstydzający bilans meczów (19m – 5z/3r/11p), będąc jednym z najmniej efektywnych selekcjonerów w historii meksykańskiej piłki.
W styczniu 2002 Meza został szkoleniowcem Club Atlas z siedzibą w Guadalajarze, który prowadził z przeciętnym skutkiem przez dziewięć miesięcy. W pierwszym sezonie dotarł do ćwierćfinałów fazy play-off, a we wrześniu 2002 został zwolniony po pięciu porażkach z rzędu. W marcu 2003 powrócił do Cruz Azul, gdzie zastąpił na stanowisku trenera Mario Carrillo, jednak nie potrafił odmienić kiepskiej gry zespołu i swojej kiepskiej zawodowej passy. Podczas pierwszego sezonu odpadł z Cruz Azul w ligowych repasażach, w kolejnym dotarł do ćwierćfinału, a został zwolniony w marcu 2004 po zanotowaniu sześciu kolejnych porażek, ogółem spędzając w klubie rok. W styczniu 2005 powrócił do zespołu, z którym święcił dotychczas największe sukcesy jako trener – Deportivo Toluca, lecz nie potrafił tam nawiązać do wcześniejszych osiągnięć. Opuścił stanowisku już po czterech miesiącach, bezpośrednio po serii siedmiu meczów z rzędu bez zwycięstwa.
W maju 2006 Meza podpisał umowę z ówczesnym mistrzem Meksyku – zespołem CF Pachuca. Tam jeszcze w tym samym roku zajął drugie miejsce w superpucharze Meksyku – Campeón de Campeones (0:1, 0:1 z Tolucą) oraz triumfował w międzynarodowych rozgrywkach Copa Sudamericana po pokonaniu w finale chilijskiego Colo-Colo (1:1, 2:1). Dzięki temu Pachuca została pierwszym meksykańskim klubem, który zdołał odnieść triumf w południowoamerykańskim turnieju. W wiosennym sezonie Clausura 2007 wywalczył natomiast czwarte w swojej karierze mistrzostwo Meksyku po pokonaniu w dwumeczu finałowym Amériki (2:1, 1:1). W tym samym roku jego podopieczni wygrali meksykańsko-amerykański turniej SuperLigi (1:1, 4:3 po karnych z amerykańskim Los Angeles Galaxy), przegrali w superpucharze Ameryki Południowej – Recopa Sudamericana (2:1, 0:4 z brazylijskim Internacionalem), a także triumfowali w rozgrywkach Pucharu Mistrzów CONCACAF po finałowym zwycięstwie nad Guadalajarą (2:2, 0:0, 7:6 po karnych). Dzięki ostatniemu z tych osiągnięć Pachuca wzięła udział w Klubowych Mistrzostwach Świata, z których odpadła jednak już w ćwierćfinale z tunezyjskim Étoile Sportive du Sahel (0:1) i uplasowała się dopiero na szóstej lokacie.
W 2008 roku Meza po raz drugi z rzędu wygrał z Pachucą rozgrywki Pucharu Mistrzów CONCACAF, tym razem po pokonaniu w dwumeczu finałowym kostarykańskiego Deportivo Saprissa (1:1, 2:1). Kilka miesięcy później jego zespół wystąpił w kolejnych Klubowych Mistrzostwach Świata, gdzie tym razem spisał się lepiej niż przed rokiem – uległ dopiero w półfinale ekwadorskiemu LDU Quito (0:2) i zajął czwarte miejsce. W styczniu 2009 zajął drugie miejsce w rozgrywkach kwalifikacyjnych do Copa Libertadores – InterLidze, jednak z samego Pucharu Wyzwolicieli jego podopieczni odpadli już w rundzie wstępnej, co zostało powszechnie przyjęte za rozczarowanie. W sezonie Clausura 2009 wywalczył jeszcze wicemistrzostwo Meksyku, ulegając w finale ekipie Pumas UNAM (0:1, 2:2 po dogrywce), po czym zdecydował się odejść z zespołu. Ogółem Pachucę prowadził przez trzy lata, będąc trenerem najwybitniejszej drużyny w historii klubu, której przedstawicielami byli gracze tacy jak Miguel Calero, Christian Giménez czy Damián Álvarez. Zdobył z zespołem pięć trofeów i jest uznawany za najlepszego trenera w dziejach Pachuki.
W czerwcu 2009 Meza po raz czwarty w karierze został szkoleniowcem swojego macierzystego Cruz Azul. Tam już w pierwszym, jesiennym sezonie Apertura 2009 zdobył wicemistrzostwo Meksyku, przegrywając w finale z Monterrey (3:4, 1:2), natomiast w 2010 dotarł do finału Ligi Mistrzów CONCACAF, ulegając w nim swojemu byłemu klubowi – Pachuce (2:1, 0:1). Tym razem prowadził Cruz Azul przez trzy lata, lecz mimo utrzymania przez klub pozycji czołowego w lidze, nie potrafił zapewnić mu oczekiwanego od wielu lat mistrzostwa kraju – na sześć sezonów raz dotarł do finału i półfinału play-offów, dwukrotnie odpadł w ćwierćfinale, a dwa razy nie zakwalifikował się do fazy play-off. Równocześnie, w lipcu 2010, po dymisji Javiera Aguirre został tymczasowym selekcjonerem reprezentacji Meksyku, którą w sierpniu poprowadził w meczu towarzyskim z mistrzami świata – Hiszpanią (1:1), pechowo tracąc prowadzenie w ostatniej minucie.
W maju 2012 Meza trzeci raz objął Deportivo Toluca, gdzie już w sezonie Apertura 2012 zdobył wicemistrzostwo kraju, po porażce w finale z Tijuaną (1:1, 0:2). Mimo udanych pierwszych rozgrywek, bezpośrednio po sukcesie drużyna złapała kryzys formy i w kolejnym sezonie nie awansowała do fazy play-off, odpadając również już w fazie grupowej z Copa Libertadores. To zaowocowało rezygnacją Mezy ze stanowiska w kwietniu 2013 po niecałym roku pracy w Toluce. Pięć miesięcy później został następcą Gabriela Caballero w roli trenera CF Pachuca, powracając tym samym do tego klubu po czterech latach. W sezonie Clausura 2014 zdobył z nim swój piąty tytuł wicemistrza Meksyku, kiedy to tym razem jego podopieczni okazali się gorsi od Leónu (3:2, 0:2 po dogrywce). Ogółem w Pachuce spędził tym razem niecałe półtora roku, a w listopadzie 2014, po odpadnięciu z ligowych ćwierćfinałów, został zwolniony przez zarząd klubu.
W maju 2015 Meza po dziewiętnastu latach powrócił do zespołu Monarcas Morelia, podobnie jak wówczas walczącego o utrzymanie w najwyższej klasie rozgrywkowej. W tym samym roku zajął z nim drugie miejsce w superpucharze Meksyku – Supercopa MX i zanotował udany występ w lidze (ćwerćfinał play-offów). W kolejnym sezonie Morelia spisywała się jednak gorzej, wobec czego w październiku 2016 szkoleniowiec został zwolniony (jedno zwycięstwo w ośmiu ostatnich ligowych spotkaniach).

</doc>
<doc id="2189371" url="https://pl.wikipedia.org/wiki?curid=2189371" title="Dom Brandtów w Poznaniu">
Dom Brandtów w Poznaniu

Dom Brandtów – secesyjny dom handlowy, zlokalizowany w Poznaniu przy Placu Wolności 8 (południowa pierzeja), w centrum miasta.
"W 1912 r. na parceli pod numerem 8 została wybudowana (...) okazała kamienica należąca do kupców Leopolda i Bertholda Brandtów. Gmach ten, z wysuniętym do przodu szerokim wykuszem, zwieńczony wysokim mansardowym dachem, został prawdopodobnie zaprojektowany przez Martina Sonnabenda. W budynku mieścił się wielki "Magazyn sprzętów kuchennych, szkła i porcelany" firmy Moritz Brandt oraz sklep Stefana Centowskiego z konfekcją męską". Na dwóch dolnych kondygnacjach znajdują się przeszklone lokale, dawniej użytkowane jako jednoprzestrzenne. Przy wejściu, w latach 50. XX wieku (lub, według innych teorii w latach 30. – na PeWuKę) umieszczono dwie płaskorzeźby związane ze sportem – "Łuczniczkę" i "Dyskobola". Było to związane z działającym podówczas w tym miejscu sklepem z artykułami sportowymi. W latach PRL nagich sportowców wzbogacono o dorobione spodenki sportowe, które były bardziej zgodne z moralnością socjalistyczną. Po transformacji systemowej płaskorzeźby zaginęły.
Według Marcina Libickiego architektura obiektu odbiega znacząco od pobliskich realizacji, np. Banku Włościańskiego, czy domu handlowego Haasego. Według tego autora, budynek jest niezdecydowany architektonicznie i brak mu myśli przewodniej. Krytykuje niefortunnie zaaranżowaną część centralną w kontraście z ponurymi niszami balkonów.
Obecnie budynek nadal pełni funkcje handlowe i bankowe (neoBANK).

</doc>
<doc id="2189372" url="https://pl.wikipedia.org/wiki?curid=2189372" title="Szurkszcze">
Szurkszcze

Szurkszcze (lit. "Šiurkščiai") − wieś na Litwie, w gminie rejonowej Soleczniki, 5 km na wschód od Dziewieniszek, zamieszkana przez 40 ludzi.

</doc>
<doc id="2189374" url="https://pl.wikipedia.org/wiki?curid=2189374" title="Taniec rządzi!">
Taniec rządzi!



</doc>
<doc id="2189375" url="https://pl.wikipedia.org/wiki?curid=2189375" title="Kaycea Jones">
Kaycea Jones

Kaycea Jones (ur. 8 października 1989) – jamajska lekkoatletka, która specjalizowała się w biegach sprinterskich.
W 2008 podczas mistrzostw świata juniorów dotarła do półfinału w biegu na 100 metrów oraz była członkinią jamajskiej sztafety 4 x 100 metrów, która zdobyła srebrny medal. Reprezentantka kraju podczas CARIFTA Games. Złota medalistka juniorskich mistrzostw Jamajki.
Rekord życiowy w biegu na 100 metrów: 11,6 (2007). 

</doc>
<doc id="2189376" url="https://pl.wikipedia.org/wiki?curid=2189376" title="Süczou">
Süczou



</doc>
<doc id="2189379" url="https://pl.wikipedia.org/wiki?curid=2189379" title="Pałac w Małomicach">
Pałac w Małomicach

Pałac w Małomicach – wzniesiony w 1698 przez Gotfryda von Redern na murach wcześniejszego zamku. Spalony i zniszczony po 1945, obecnie nie istnieje.
Budowla była zlokalizowana na terenie rozlewiska Bobru, będąc posadowiona na sztucznej wyspie. Od 1413 obok zamku przebiegała granica pomiędzy księstwem głogowskim a żagańskim.
Pałac był rzucony na planie prostokąta, stanowił budowlę zamkniętą, z dziedzińcem. 
Po przejęciu pałacu przez ród Dohnów wyburzono skrzydło północne oraz fragmenty skrzydeł - wschodniego i zachodniego. Wtedy też z trzech stron zasypano fosę, uzasadniając te zmiany popękanymi murami i wynikającym z tego zagrożeniem katastrofą budowlaną.

</doc>
<doc id="2189381" url="https://pl.wikipedia.org/wiki?curid=2189381" title="Niecka (ujednoznacznienie)">
Niecka (ujednoznacznienie)

Niecka:

</doc>
<doc id="2189382" url="https://pl.wikipedia.org/wiki?curid=2189382" title="Pyhä-Luosto">
Pyhä-Luosto



</doc>
<doc id="2189383" url="https://pl.wikipedia.org/wiki?curid=2189383" title="Urlańce">
Urlańce

Urlańce (lit. "Ureliai") − wieś na Litwie, w gminie rejonowej Soleczniki, 7 km na północny wschód od Dziewieniszek, zamieszkana przez 37 ludzi.

</doc>
<doc id="2189384" url="https://pl.wikipedia.org/wiki?curid=2189384" title="Kazimierz Domosławski">
Kazimierz Domosławski

Kazimierz Domosławski ps. „Zakręt” (ur. 15 lutego 1893 w Sobieszynie, zm. 2 marca 1960 w Puławach) – działacz Polskiej Partii Socjalistycznej, organizator robotniczego sportu. W czasie wojny członek Komendy Głównej Gwardii Ludowej WRN.
Życiorys.
Do 1907 mieszkał z rodzicami we wsi Brzozowa, gdzie jego ojciec był założycielem i dyrektorem szkoły rolniczej. W 1907 wstąpił do Prywatnego Gimnazjum Wojciecha Górskiego w Warszawie, które ukończył w 1911. Pod wpływem nauczycieli gimnazjum: Jana Cynarskiego-Krzesławskiego, Norberta Barlickiego i Władysława Spasowskiego wstąpił do Związku Młodzieży Postępowo-Niepodległościowej (ZMP-N). Maturę uzyskał w VI rządowym gimnazjum męskim w Warszawie.
W 1913 wyjechał na studia politechniczne do Grazu. Tam działał w organizacji młodzieży postępowej „Filarecja”. Przystąpił również do Związku Walki Czynnej, gdzie był komendantem oddziału. Po wybuchu I wojny światowej przerwał studia i wyjechał na Wołyń, a następnie do Kijowa do brata. Pracował tam w Towarzystwie Pomocy Ofiarom Wojny, oraz działał w Organizacji Młodzieży Niepodległościowej „Korporacja”, którą kierował od 1917. W marcu 1917 roku został członkiem Polskiego Komitetu Wykonawczego na Rusi.
Pod koniec 1916 wstąpił do Polskiej Partii Socjalistycznej. Reprezentował PPS w Ukraińskiej Centralnej Radzie, a następnie pracował w Ministerstwie Spraw Narodowościowych Centralnej Rady.
W lutym 1919 wyjechał do Warszawy, gdzie uczestniczył w XVI Kongresie PPS w kwietniu 1919. We wrześniu 1919 został zmobilizowany i służył w Wojsku Polskim do lutego 1921, skąd odszedł w stopniu porucznika rezerwy, ze starszeństwem od 1 czerwca 1919, z przydziałem do 9 Pułku Artylerii Ciężkiej.
Od 1921 do 1924 pracował jako komisarz spisowy w GUS, kierując organizacją powiatową PPS w Pruszkowie oraz działając w Okręgowym Komitecie Robotniczym PPS Warszawa-Podmiejska. W 1924 podjął pracę w Państwowym Monopolu Spirytusowym. W 1927 został członkiem Rady Miejskiej w Piastowie oraz członkiem Sejmiku Powiatowego.
W 1934 zarejestrowany był w Powiatowej Komendzie Uzupełnień w Warszawie z przydziałem do 26 pułku artylerii lekkiej. Od 1928 do 1931 był członkiem Rady Naczelnej PPS. Kandydował również – bez skutku – w wyborach parlamentarnych w 1928. Od 1929 przeniósł się do Warszawy. Od 1934 działał w Związku Robotniczych Stowarzyszeń Sportowych, gdzie pełnił funkcję sekretarza generalnego. W 1937 utworzył Robotnicze Towarzystwo Turystyczne, którego został przewodniczącym. W lutym 1937 na XXIV Kongresie PPS ponownie wybrano go do składu Rady Naczelnej PPS.
W okresie okupacji był członkiem Komendy Głównej Gwardii Ludowej WRN, kierując pionem szkoleniowym. Był redaktorem pism „Gwardia Ludowa” oraz PPS-WRN „Wieś i Miasto”. Od lutego 1942 do lipca 1944 pełnił również funkcję inspektora wyszkolenia obszaru południowego Gwardii Ludowej WRN.
Po zakończeniu wojny wyjechał do Lublina i pracował w Lubelskiej Spółdzielni Spożywców. Nie należał do żadnej partii. W marcu 1945 powrócił do Warszawy, gdzie dalej pracował w PMS. Pełnił funkcję sekretarza generalnego Związku Robotniczych Stowarzyszeń Sportowych, aż do jego likwidacji w maju 1948. Po przejściu na rentę inwalidzką w 1950 przeniósł się do Puław, gdzie zmarł.

</doc>
<doc id="2189389" url="https://pl.wikipedia.org/wiki?curid=2189389" title="Jangczou">
Jangczou



</doc>
<doc id="2189392" url="https://pl.wikipedia.org/wiki?curid=2189392" title="Wojszuckie">
Wojszuckie

Wojszuckie (lit. "Vaišutkiemis") − wieś na Litwie, w gminie rejonowej Soleczniki, 7 km na wschód od Dziewieniszek, zamieszkana przez 38 osób.

</doc>
<doc id="2189393" url="https://pl.wikipedia.org/wiki?curid=2189393" title="Zmodyfikowany alfabet arabski">
Zmodyfikowany alfabet arabski



</doc>
<doc id="2189395" url="https://pl.wikipedia.org/wiki?curid=2189395" title="HTC 7 Surround">
HTC 7 Surround



</doc>
<doc id="2189396" url="https://pl.wikipedia.org/wiki?curid=2189396" title="Gayon Evans">
Gayon Evans

Gayon Evans (ur. 15 stycznia 1990) – jamajska lekkoatletka specjalizująca się w biegach sprinterskich.
Srebrna medalistka mistrzostw świata juniorów młodszych w sztafecie szwedzkiej (2007) (indywidualnie, w biegu na 100 metrów, po udanym przejściu eliminacji została zdyskwalifikowana w ćwierćfinale) oraz mistrzostw świata juniorów w sztafecie 4 × 100 metrów (2008). Medalistka mistrzostw Jamajki w kategoriach kadetek i juniorek.

</doc>
<doc id="2189399" url="https://pl.wikipedia.org/wiki?curid=2189399" title="Loxodonta">
Loxodonta

Loxodonta – rodzaj ssaka z rodziny słoniowatych (Elephantidae).
Zasięg występowania.
Rodzaj obejmuje gatunki występujące w Afryce.
Morfologia.
Długość ciała (włącznie z trąbą) 600–750 cm, długość ogona 100–150 cm, wysokość w kłębie samic 160–260 cm, samców 160–400 cm; masa ciała 2700–10000 kg (samice maksymalnie do 4600 kg, samce maksymalnie do 10000 kg).
Systematyka.
Podział systematyczny.
Do rodzaju należą następujące występujące współcześnie gatunki:
Opisano również gatunki wymarłe:
Najstarszymi znanymi skamieniałościami należącymi do "Loxodonta" są pojedyncze trzonowce z górnomioceńskich formacji Lukeino w Kenii i Nkondo w Ugandzie, liczące około 5,4–7,3 mln lat. Gatunki "L. adaurora" i "L. exoptata" żyły w pliocenie, a "L. atlantica" od pliocenu do plejstocenu. Analiza filogenetyczna wykonana przez Todd wskazuje, że "L. adaurora" może być bliżej spokrewniony z mamutami niż z pozostałymi gatunkami z rodzaju "Loxodonta".
Badania DNA mitochondrialnego słoniowatych przeprowadzone przez Rohland i współpracowników zasugerowały, że "Loxodonta cyclotis" oddzielił się od "L. africana" około 6,6–8,6 mln lat temu, jednak mtDNA reprezentuje tylko jedno "locus" genomu, dlatego nie zawsze daje ono prawdziwy obraz filogenezy. Hipotezę tę wsparła jednak analiza 375 "loci" DNA jądrowego. Sugeruje ona, że dwa gatunki słoni afrykańskich oddzieliły się od siebie mniej więcej w tym samym czasie, co słoń indyjski i mamut włochaty – klasyfikowane w odrębnych rodzajach – co potwierdza zasadność klasyfikowania "L. cyclotis" i "L. africana" jako osobnych gatunków.

</doc>
<doc id="2189401" url="https://pl.wikipedia.org/wiki?curid=2189401" title="Lakrymator">
Lakrymator



</doc>
<doc id="2189407" url="https://pl.wikipedia.org/wiki?curid=2189407" title="Waszkiele (Litwa)">
Waszkiele (Litwa)

Waszkiele (lit. "Vaškeliai") − wieś na Litwie, w gminie rejonowej Soleczniki, 8 km na południowy wschód od Dziewieniszek, zamieszkana przez 19 ludzi.

</doc>
<doc id="2189410" url="https://pl.wikipedia.org/wiki?curid=2189410" title="HTC 7 Mozart">
HTC 7 Mozart

 HTC 7 Mozart (znany także jako HTC Mozart) – smartfon firmy HTC z systemem operacyjnym Windows Phone.
Skierowany głównie do klientów zainteresowanych muzyką w lepszej jakości dźwięku. 
Został ogłoszony 11 października 2010 w Nowym Jorku.

</doc>
<doc id="2189414" url="https://pl.wikipedia.org/wiki?curid=2189414" title="Jewiele">
Jewiele

Jewiele (lit. "Vėjeliai") − wieś na Litwie, w gminie rejonowej Soleczniki, 10 km na południowy wschód od Dziewieniszek, zamieszkana przez 5 ludzi.

</doc>
<doc id="2189417" url="https://pl.wikipedia.org/wiki?curid=2189417" title="Wersoka (gmina Dziewieniszki)">
Wersoka (gmina Dziewieniszki)

Wersoka (lit. "Verseka") − wieś na Litwie, w gminie rejonowej Soleczniki, 3 km na południowy wschód od Dziewieniszek, zamieszkana przez 14 ludzi.

</doc>
<doc id="2189419" url="https://pl.wikipedia.org/wiki?curid=2189419" title="Aleś Michalewicz">
Aleś Michalewicz



</doc>
<doc id="2189423" url="https://pl.wikipedia.org/wiki?curid=2189423" title="HTC 7 Pro">
HTC 7 Pro



</doc>
<doc id="2189425" url="https://pl.wikipedia.org/wiki?curid=2189425" title="Night Is the New Day">
Night Is the New Day

Night is the New Day – ósmy album studyjny szwedzkiego zespołu Katatonia wydany przez Peaceville Records. Podobnie jak w przypadku poprzedniej płyty krążek wyróżnia się posępnym, nocnym klimatem. Cechą charakterystyczną albumu jest połączenie mocnych riffów ("Forsaker", "Liberation") ze spokojniejszymi partiami gitarowymi i instrumentami klawiszowymi ("Departer") oraz smyczkowymi ("Inheritance"). Na płycie znajduje się 11 utworów.

</doc>
<doc id="2189431" url="https://pl.wikipedia.org/wiki?curid=2189431" title="Diecezja Albano">
Diecezja Albano

Diecezja Albano ( – diecezja Kościoła rzymskokatolickiego we Włoszech, a dokładniej w Lacjum (Albano Laziale). Została erygowana w IV wieku. Należy do metropolii rzymskiej. Jest jedną z diecezji suburbikarnych. Jak niemal każda z takich diecezji posiada normalnego biskupa diecezjalnego, ale również biskupa tytularnego z grona kardynałów-biskupów. Tym ostatnim był kardynał Angelo Sodano, emerytowany dziekan Kolegium Kardynalskiego.

</doc>
<doc id="2189432" url="https://pl.wikipedia.org/wiki?curid=2189432" title="Eredivisie (1981/1982)">
Eredivisie (1981/1982)

Eredivisie (1981/1982) była 25. sezonem Eredivisie - rozgrywek o mistrzostwo Holandii w piłce nożnej. Liga skupiała 18 zespołów. Tytułu nie obroniła drużyna AZ '67 Alkmaar. Nowym mistrzem Holandii został zespół AFC Ajax. Tytuł króla strzelców zdobył Wim Kieft, który w barwach klubu AFC Ajax zdobył 32 gole.

</doc>
<doc id="2189433" url="https://pl.wikipedia.org/wiki?curid=2189433" title="Mistrzostwa Świata Juniorów w Hokeju na Lodzie 2011/Elita">
Mistrzostwa Świata Juniorów w Hokeju na Lodzie 2011/Elita

35. Mistrzostwa Świata Juniorów w Hokeju na Lodzie Elity 2011 odbyły się w drugim co do wielkości mieście stanu Nowy Jork - Buffalo, w dniach 26 grudnia 2010 - 5 stycznia 2011. Mecze rozgrywane zostały w Stanach Zjednoczonych po raz piąty w historii. 
W tej części mistrzostw uczestniczyło najlepsze 10 drużyn na świecie. System rozgrywania meczów jest inny niż w niższych dywizjach. Najpierw drużyny rozgrywają mecze w fazie grupowej (2 grupy po 5 zespołów), systemem każdy z każdym. Dwie najgorsze zespoły walczył o utrzymanie w elicie, z czego dwie drużyny spadło. Drużyny, które zajęły pierwsze miejsca w swoich grupach awansowały bezpośrednio do półfinałów, zaś drużyny z miejsc drugich i trzecich, grały między sobą o awans do półfinału.
Hale w których odbędą się zawody to:
Mecze na terenie Polski można było oglądać w komercyjnej stacji: Eurosport 2.
Faza grupowa.
Grupa A.
Wyniki
Tabela
"Lp. = lokata, M = liczba rozegranych spotkań, W = Wygrane, WpD = Wygrane po dogrywce lub karnych, PpD = Porażki po dogrywce lub karnych, P = Porażki, G+ = Gole strzelone, G- = Gole stracone, Pkt = Liczba zdobytych punktów"
 
Grupa B.
Wyniki
Tabela
"Lp. = lokata, M = liczba rozegranych spotkań, W = Wygrane, WpD = Wygrane po dogrywce lub karnych, PpD = Porażki po dogrywce lub karnych, P = Porażki, G+ = Gole strzelone, G- = Gole stracone, Pkt = Liczba zdobytych punktów"
 
Strefa spadkowa.
Zaliczane są mecze rozegrane w fazie grupowej pomiędzy zainteresowanymi drużynami. W tym wypadku:
Wyniki
Tabela
"Lp. = lokata, M = liczba rozegranych spotkań, W = Wygrane, WpD = Wygrane po dogrywce lub karnych, PpD = Porażki po dogrywce lub karnych, P = Porażki, G+ = Gole strzelone, G- = Gole stracone, Pkt = Liczba zdobytych punktów"

</doc>
<doc id="2189437" url="https://pl.wikipedia.org/wiki?curid=2189437" title="Frank Schätzing">
Frank Schätzing

Frank Schätzing (ur. 28 maja 1957 w Kolonii) – niemiecki pisarz.
Najpopularniejszą jego powieścią jest "Odwet oceanu" ("Der Schwarm").
Życiorys.
Ukończył studia na kierunku Komunikacja. Długi czas pracował w branży reklamowej, między innymi jako dyrektor do spraw kreacji, a później jako dyrektor główny firmy INTEVI w Kolonii.
Na początku lat 90 zostały opublikowane jego pierwsze nowele i satyry.
W roku 1995 został opublikowany jego pierwszy kryminał "Tod und Teufel", a w roku 2000 thriller – "Lautlos". Wydana w 2004 roku powieść "Odwet oceanu" ("Der Schwarm") odniosła największy sukces.

</doc>
<doc id="2189442" url="https://pl.wikipedia.org/wiki?curid=2189442" title="Eredivisie (1982/1983)">
Eredivisie (1982/1983)

Eredivisie (1982/1983) była 26. sezonem Eredivisie - rozgrywek o mistrzostwo Holandii w piłce nożnej. Liga skupiała 18 zespołów. Tytuł obroniła drużyna AFC Ajax. Tytuł króla strzelców zdobył Peter Houtman, który w barwach klubu Feyenoord zdobył 30 goli.

</doc>
<doc id="2189443" url="https://pl.wikipedia.org/wiki?curid=2189443" title="Škoda 15TrM">
Škoda 15TrM

Škoda 15TrM – zmodernizowana wersja czechosłowackiego trolejbusu przegubowego Škoda 15Tr. Ta wersja była produkowana od roku 1995.
Konstrukcja i modernizacje.
Trolejbus 15TrM jest podobny do 15Tr. Jest pojazdem trzyosiowym z karoserią samonośną, która składa się z dwóch członów, połączonych przegubem. Zastosowano wiele części zgodnych z produkowanym równocześnie trolejbusem Škoda 14TrM, co ułatwia naprawy. W prawej ścianie umieszczono cztery dwuskrzydłowe składane drzwi. Siedzenia wewnątrz pojazdu są umieszczone poprzecznie, podłogi pokryto antypoślizgowym materiałem, zmodernizowano kabinę kierowcy. Dwa silniki napędzają środkową i tylną oś. Zmodernizowano niektóre elementy wyposażenia elektrycznego (m.in. zastosowano nowocześniejsze silniki oraz zainstalowano lżejsze, laminatowe odbieraki prądu.
Największą różnicą w wyglądzie (w stosunku do 15Tr) jest nowy przód i tył pojazdu, przygotowany do umieszczenia elektronicznych wyświetlaczy. Autorem projektu tych części był inż. arch. Patrik Kotas.
Dostawy.
W latach 1995–2004 wyprodukowano 121 sztuk tych trolejbusów i jedno nadwozie.

</doc>
<doc id="2189445" url="https://pl.wikipedia.org/wiki?curid=2189445" title="Škoda 14TrE">
Škoda 14TrE

Škoda 14TrE – zmodernizowana wersja czechosłowackiego trolejbusu Škoda 14Tr. Była produkowana w II poł. lat 90. XX wieku dla amerykańskiego miasta Dayton w stanie Ohio.
Konstrukcja i modernizacje.
W 1994 roku Škoda i "AAI Baltimore" założyły spółkę "ETI Baltimore". Rok później w wyniku współpracy wyprodukowano trzy pierwsze pojazdy 14TrE z części przywiezionych z Czech. Były one pojazdami demonstracyjnymi (różniły się niektórymi elementami od pozostałych 14TrE). W 1996 roku trafiły one do Daytonu. Pozostałe trolejbusy dla tego miasta wyprodukowano w latach 1997–1999.
Trolejbus 14TrE pochodzi z modelu 14Tr. Jest to dwuosiowy trolejbus z karoserią samonośną. Zmieniono wygląd przodu i tyłu, a z prawej strony umieszczono tylko dwoje dwuskrzydłowych składanych drzwi (przednie i tylne).
Dostawy.
W latach 1995–1999 wyprodukowano 57 sztuk tych trolejbusów.

</doc>
<doc id="2189446" url="https://pl.wikipedia.org/wiki?curid=2189446" title="Eredivisie (1983/1984)">
Eredivisie (1983/1984)

Eredivisie (1983/1984) była 27. sezonem Eredivisie - rozgrywek o mistrzostwo Holandii w piłce nożnej. Liga skupiała 18 zespołów. Tytułu nie obroniła drużyna AFC Ajax. Nowym mistrzem Holandii został zespół Feyenoord. Tytuł króla strzelców zdobył Marco van Basten, który w barwach klubu AFC Ajax zdobył 28 goli.

</doc>
<doc id="2189447" url="https://pl.wikipedia.org/wiki?curid=2189447" title="Niepaństwowa Wyższa Szkoła Pedagogiczna w Białymstoku">
Niepaństwowa Wyższa Szkoła Pedagogiczna w Białymstoku

Niepaństwowa Wyższa Szkoła Pedagogiczna w Białymstoku – niepaństwowa uczelnia założona 14 maja 1996 roku. Główna siedziba szkoły znajduje się w Białymstoku przy al. Jana Pawła II 91. Uczelnia dysponuje także drugim budynkiem przy ul. Hetmańskiej 8.
Historia.
Niepaństwowa Wyższa Szkoła Pedagogiczna w Białymstoku (NWSP) to uczelnia niepubliczna założona na podstawie decyzji MEN z dnia 17 października 1995 roku przez Leontynę Jakoniuk. 14 maja 1996 roku NWSP w Białymstoku została wpisana do Rejestru Uczelni Niepublicznych pod pozycją 83/96. Pierwsi studenci rozpoczynają naukę w roku akademickim 1996/1997. 

</doc>
<doc id="2189449" url="https://pl.wikipedia.org/wiki?curid=2189449" title="Cervantes (miasto w Hiszpanii)">
Cervantes (miasto w Hiszpanii)

Cervantes – miasto w Hiszpanii w regionie Galicja we wschodniej części prowincji Lugo. Według niektórych historyków nazwa miasta pochodzi od szlacheckiego rodu Cervantesów, do którego należał najsłynniejszy hiszpański pisarz Miguel de Cervantes.

</doc>
<doc id="2189450" url="https://pl.wikipedia.org/wiki?curid=2189450" title="Włodzimierz Miszewski">
Włodzimierz Miszewski

Włodzimierz Zygmunt Miszewski ps. „"Władysław”", „"Orski”", „"Szklarz”" (ur. 6 sierpnia 1890 w Dziekanowie, zm. 23 sierpnia 1944 w Warszawie) – polski inżynier rolnik, działacz Polskiej Partii Socjalistycznej, jeden z dowódców Gwardii Ludowej WRN. Poległ w powstaniu warszawskim.
Życiorys.
Urodził się 6 sierpnia1890 w Dziekanowie, w rodzinie Michała i Marii z Kozłowskich. Jako uczeń rosyjskiego Gimnazjum Męskiego brał udział w strajku szkolnym 1905 r. W 1911 uzyskał świadectwo dojrzałości w Prywatnej Szkole Filologicznej im. Staszica w Lublinie. po czym rozpoczął studia na Wydziale Rolniczo-Leśnym Politechniki Lwowskiej w Dublanach na Akademii Rolniczej. 
W tym czasie był członkiem Związku Walki Czynnej, a od 1912 r. – Związku Strzeleckiego. Po wybuchu I wojny światowej przerwał studia i przeniósł się do Warszawy. Tam rozpoczął studia na Wyższych Kursach Przemysłowo-Rolniczych (późniejsze SGGW). 
Uczestniczył w POW. W 1915 r. walczył w I Brygadzie na Wołyniu. Po kryzysie przysięgowym, internowany był w Szczypiornie. Jako ochotnik, walczył w obronie Lwowa. Był dwukrotnie ranny. W listopadzie 1920 roku był kierownikiem Ekspozytury Wydziału II Dowództwa Okręgu Generalnego „Kielce” w Radomiu. Zdemobilizowany w 1922 w stopniu kapitana rezerwy 8 pułku piechoty Legionów ze starszeństwem z dniem 1 czerwca 1919. 
W 1922 ukończył studia rolnicze na Politechnice Lwowskiej. Pracę zawodową rozpoczął w Wydziale Osad Żołnierskich. Pracował następnie w Urzędach Ziemskich, a później do 1939 w Dyrekcji Państwowego Monopolu Spirytusowego. Mieszkał w Warszawie przy ul. Inflanckiej 1 m. 21.
W okresie okupacji włączył się działalność PPS-WRN, oraz wszedł do Komendy Głównej Gwardii Ludowej WRN, będąc zastępcą Kazimierza Pużaka, jako szef wyszkolenia bojowego.
W czasie powstania warszawskiego, jako komendant warszawskiego zgrupowania OW PPS w randze majora walczył na Starym Mieście. Zginął w trakcie powstania. Pochowany na Cmentarzu Powązkowskim w Warszawie (kwatera 56-3-25,26).
19 listopada 1920 roku dowódca Okręgu Generalnego „Kielce” zezwolił mu na zawarcie związku małżeńskiego z Mieczysławą Miszewską z Rawy Mazowieckiej.

</doc>
<doc id="2189451" url="https://pl.wikipedia.org/wiki?curid=2189451" title="Wiażykańce">
Wiażykańce

Wiażykańce (lit. "Vėžiakiemis") − wieś na Litwie, w okręgu wileńskim, w rejonie solecznickim, w starostwie Dziewieniszki. W 2011 roku liczyła 17 mieszkańców.

</doc>
<doc id="2189452" url="https://pl.wikipedia.org/wiki?curid=2189452" title="Puchar Estonii w piłce siatkowej mężczyzn (2010)">
Puchar Estonii w piłce siatkowej mężczyzn (2010)

Rozgrywki o Puchar Estonii w piłce siatkowej mężczyzn w 2010 roku (Eesti meeste karikavõistlused) zainaugurowane zostały 4 listopada. 
Rozgrywki składały się z dwóch rund wstępnych, półfinałów i finału.
Finał rozegrany został 11 grudnia 2010 roku w Paide Spordihallis w Paide.
Puchar Estonii zdobyła drużyna .
Wyniki spotkań.
2. runda.
Drużyny oznaczone czcionką pogrubioną awansowały do dalszej rundy, a "kursywą" odpadły z rozgrywek. Po lewej gospodarze pierwszych meczów.
3. runda.
Drużyny oznaczone czcionką pogrubioną awansowały do dalszej rundy, a "kursywą" odpadły z rozgrywek. Po lewej gospodarze pierwszych meczów.

</doc>
<doc id="2189453" url="https://pl.wikipedia.org/wiki?curid=2189453" title="Archidiecezja Gaeta">
Archidiecezja Gaeta

Archidiecezja Gaeta - archidiecezja Kościoła rzymskokatolickiego we Włoszech, a dokładniej w południowej części Lacjum. Została erygowana jako diecezja w VIII wieku, w 1818 powiększyła się o terytorium zlikwidowanej diecezji Fondi. W 1848 papież Pius IX podniósł ją do rangi archidiecezji, jednak zachował jej przynależność do metropolii rzymskiej.

</doc>
<doc id="2189454" url="https://pl.wikipedia.org/wiki?curid=2189454" title="Wołkowszczyzna (Litwa)">
Wołkowszczyzna (Litwa)

Wołkowszczyzna (lit. "Vilkiškės") – wieś na Litwie, w gminie rejonowej Soleczniki, 3 km na południowy wschód od Dziewieniszek, zamieszkana przez 8 ludzi.

</doc>
<doc id="2189456" url="https://pl.wikipedia.org/wiki?curid=2189456" title="Eredivisie (1984/1985)">
Eredivisie (1984/1985)

Eredivisie (1984/1985) była 28. sezonem Eredivisie - rozgrywek o mistrzostwo Holandii w piłce nożnej. Liga skupiała 18 zespołów. Tytułu nie obroniła drużyna Feyenoord. Nowym mistrzem Holandii został zespół AFC Ajax. Tytuł króla strzelców zdobył Marco van Basten, który w barwach klubu AFC Ajax zdobył 22 gole.

</doc>
<doc id="2189457" url="https://pl.wikipedia.org/wiki?curid=2189457" title="Zabieliszki">
Zabieliszki

Zabieliszki (lit.: "Zabieliškės") − wieś na Litwie w okręgu wileńskim, w rejonie solecznickim, w gminie Dziewieniszki, 5 km na północny wschód od siedziby gminy. W 2001 roku była zamieszkiwana przez 7 osób.

</doc>
<doc id="2189460" url="https://pl.wikipedia.org/wiki?curid=2189460" title="Wawrzyniec Domański">
Wawrzyniec Domański

Wawrzyniec Domański (ur. 10 sierpnia 1807 w Bodzentynie, zm. 3 grudnia 1860 w Krakowie) – polski lekarz weterynarii, profesor Uniwersytetu Jagiellońskiego.
Życiorys.
W 1822 rozpoczął naukę w krakowskim Gimnazjum św. Anny, gdzie po kilku latach uzyskał świadectwo dojrzałości. W 1831 ukończył kurs medycyny na Uniwersytecie Jagiellońskim, będąc jednocześnie (od 1830) adiunktem w katedrze chemii. Wkrótce wyjechał do Warszawy i w czasie powstania listopadowego był lekarzem-asystentem w szpitalu wojskowym w koszarach gwardii, za co umieszczono go na liście "nieprawomyślnych" wychodźców. Po powrocie do Krakowa 26 lutego 1833 rozpoczął przygotowania do uzyskania stopnia doktora medycyny i chirurgii na macierzystej uczelni; po złożeniu trzech rygorozów 28 kwietnia 1834 uzyskał dyplom na podstawie rozprawy "De rachitide idem morbis vitisque ex eadem oriundis" (Kraków 1834). Od roku akademickiego 1835/1836 był adiunktem w katedrze anatomii i fizjologii teoretycznej, prowadzonej przez prof. Antoniego Kozubowskiego.
W 1838 władze Republiki Krakowskiej skierowały go do Wiednia, gdzie Domański po dwóch latach uzyskał dyplom lekarza-weterynarza. W 1841 objął wydzieloną na Wydziale Lekarskim Uniwersytetu Jagiellońskiego katedrę weterynarii, przejmując przedmiot prowadzony wcześniej przez Józefa Majera; wykłady Domańskiego obejmowały wstęp do weterynarii, historię weterynarii, anatomię zwierząt z histologią i higieną, naukę o rasach, zoopatologię oraz zooterapię ogólną i szczegółową, zoochirurgię, farmakologię, naukę o chorobach stadnych i zaraźliwych, zagadnienia policji weterynaryjnej. Od 1845 był profesorem nadzwyczajnym, od 1855 (lub 1856) profesorem zwyczajnym. W 1855 zgłosił projekt powołania w Krakowie szkoły weterynaryjnej. Na Uniwersytecie wspierał starania prof. Józefa Dietla o przywrócenie języka polskiego jako wykładowego, występując przeciwko profesorom Antoniemu Brykowi i Václavowi Treitzowi. 
Obok pracy na uczelni Domański wykonywał jednocześnie obowiązki weterynarza krajowego Wolnego Miasta Krakowa i okręgu. Ogłosił kilka prac z dziedziny weterynarii: "O chorobach stadnych i zaraźliwych zwierząt domowych", "Weterynaria na terenie Wolnego Miasta Krakowa". Zmarł 3 grudnia 1860 w Krakowie, pochowany został na Cmentarzu Rakowickim. Jego epitafium znajduje się w kościele św. Anny w Krakowie.
Synem Wawrzyńca był Stanisław Domański (1844–1916), neurolog, również profesor Uniwersytetu Jagiellońskiego.

</doc>
<doc id="2189461" url="https://pl.wikipedia.org/wiki?curid=2189461" title="Zajaszowo">
Zajaszowo

Zajaszowo (lit. "Zajašiškės") − wieś na Litwie, w gminie rejonowej Soleczniki, 3 km na południowy zachód od Dziewieniszek, zamieszkana przez 20 ludzi.

</doc>
<doc id="2189462" url="https://pl.wikipedia.org/wiki?curid=2189462" title="Cervo (Hiszpania)">
Cervo (Hiszpania)

Cervo – nadmorskie miasto w Hiszpanii w północno - wschodniej Galicji w prowincji Lugo. "Cervo" to jeden z najbardziej znanych ośrodków wypoczynkowych północnej Hiszpanii z szerokimi i długimi plażami, ponadto znajduje się tu jedna z największych odlewni ceramiki w Europie.

</doc>
<doc id="2189465" url="https://pl.wikipedia.org/wiki?curid=2189465" title="Żyżmy">
Żyżmy

Żyżmy (lit. "Žižmai") − wieś na Litwie, w gminie rejonowej Soleczniki, 3 km na południe od Dziewieniszek, zamieszkana przez 96 ludzi.
Wieś królewska położona była w końcu XVIII wieku w powiecie oszmiańskim województwa wileńskiego.

</doc>
<doc id="2189467" url="https://pl.wikipedia.org/wiki?curid=2189467" title="Diecezja Anagni-Alatri">
Diecezja Anagni-Alatri

Diecezja Anagni-Alatri - diecezja Kościoła rzymskokatolickiego we Włoszech, a dokładniej w Lacjum. Należy do metropolii rzymskiej. Stolica biskupia w Anagni została ustanowiona w V wieku. W 1986 diecezja Anagni połączyła się z sąsiednią, erygowaną w VI wieku, diecezją Alatri. Anagni pozostało jednak zarówno miastem katedralnym, jak i siedzibą kurii. W czerwcu 2002 diecezja uzyskała swoje obecne granice, gdy przyłączono do niej część terytorium podlegającego dotąd opactwu terytorialnemu Subiaco.

</doc>
<doc id="2189468" url="https://pl.wikipedia.org/wiki?curid=2189468" title="Chantada">
Chantada

Chantada – miasto w Hiszpanii w regionie Galicja w prowincji Lugo. Z "Chantady" pochodzi piłkarz klubu Granada CF Roberto Fernández Alvalleros oraz m.in. koszykarz Fran Vázquez.

</doc>
<doc id="2189469" url="https://pl.wikipedia.org/wiki?curid=2189469" title="Eredivisie (1985/1986)">
Eredivisie (1985/1986)

Eredivisie (1985/1986) była 29. sezonem Eredivisie - rozgrywek o mistrzostwo Holandii w piłce nożnej. Liga skupiała 18 zespołów. Tytułu nie obroniła drużyna AFC Ajax. Nowym mistrzem Holandii został zespół PSV Eindhoven. Tytuł króla strzelców zdobył Marco van Basten, który w barwach klubu AFC Ajax zdobył 37 goli.

</doc>
<doc id="2189472" url="https://pl.wikipedia.org/wiki?curid=2189472" title="Moreu">
Moreu

Moreu – charakterystyczny wyłącznie dla Ajnów ornament zdobiący odzież.
Był elementem odświętnego attuś, tradycyjnego stroju ajnuskiego. Zdobił plecy, obwód w dolnej części, rękawy, przebiegał również wokół szyi i wzdłuż rozcięcia, aż do samego dołu ubrania. Łączył w sobie elementy spirali i wiru. Miał chronić przed złymi duchami, informował o przynależności do danego kotanu, czy pochodzeniu z określonego regionu, pełnił także funkcje estetyczne. Wykonywały go kobiety, posługując się igłą i nożem.
Proces ornamentowania w ten sposób odzieży, a także ozdabianie inau i ikupasuj nazywano "ikarkar".
Lew Sternberg dostrzegał w moreu nawiązanie do mającego występować dawniej wśród Ajnów kultu węża.

</doc>
<doc id="2189474" url="https://pl.wikipedia.org/wiki?curid=2189474" title="Barbara Robaczewska">
Barbara Robaczewska

Barbara Robaczewska – polska dialogistka i autorka tekstów. Napisała dialogi między innymi do wszystkich części Harry’ego Pottera.

</doc>
<doc id="2189476" url="https://pl.wikipedia.org/wiki?curid=2189476" title="Christian Gyldencrone">
Christian Gyldencrone



</doc>
<doc id="2189478" url="https://pl.wikipedia.org/wiki?curid=2189478" title="O Corgo">
O Corgo

O Corgo – miasto w Hiszpanii w regionie Galicja w prowincji Lugo. W 2009 roku liczyło 3 993 mieszkańców.

</doc>
<doc id="2189479" url="https://pl.wikipedia.org/wiki?curid=2189479" title="Janusz Michallik">
Janusz Michallik

Janusz Józef Michallik, również Jean Michallik (ur. 22 kwietnia 1966 w Chorzowie) – polski i amerykański piłkarz, który grał na pozycji obrońcy lub pomocnika.
Życiorys.
Ojciec Krystian był piłkarzem, dwukrotnym reprezentantem Polski. Janusz, zanim z rodzicami wyjechał z kraju, był zawodnikiem Gwardii Warszawa. W Stanach Zjednoczonych grał w szeregu klubów, także w rozgrywkach halowych. Obywatelstwo Stanów Zjednoczonych uzyskał 8 marca 1991. W reprezentacji Stanów Zjednoczonych debiutował w rozegranym 5 maja 1991 spotkaniu z Urugwajem, ostatni raz zagrał w 1994 roku. Łącznie rozegrał 44 spotkania (1 gol), znajdował się w kadrze na zwycięski Złoty Puchar CONCACAF 1991 (zagrał 32 minuty w grupowym meczu z Haiti) oraz na Puchar Konfederacji w 1992 (zagrał 90 minut w wygranym spotkaniu o III miejsce z drużyną Wybrzeża Kości Słoniowej).
Karierę zakończył w 1998, wcześniej grał w Major League Soccer w barwach Columbus Crew i New England Revolution. Ma na koncie także występy w reprezentacji Stanów Zjednoczonych w futsalu.
Po zakończeniu kariery piłkarskiej został szkoleniowcem oraz komentatorem sportowym współpracującym z telewizją ESPN oraz Kanałem Sportowym. Podczas UEFA Euro 2020 był jednym z ekspertów Telewizji Polskiej. Podczas Mistrzostw Świata w Piłce Nożnej 2022 w Katarze został jednym ze współkomentatorów wybranych meczów w Telewizji Polskiej w parze z Mateuszem Borkiem i Maciejem Iwańskim.

</doc>
<doc id="2189481" url="https://pl.wikipedia.org/wiki?curid=2189481" title="Scotch egg">
Scotch egg

Scotch egg (ang. dosł. „szkockie jajko”) – brytyjska potrawa w postaci smażonego na głębokim tłuszczu jajka na twardo zawiniętego w mielonym mięsie z dodatkiem przypraw oraz ziół, pokrytego panierką z bułki tartej. "Scotch eggs", spożywane zwykle na zimno, są popularną przekąską spotykaną w pubach oraz zabieraną na pikniki.
Pochodzenie.
Pochodzenie potrawy nie jest do końca jasne. Według danych firmy Fortnum &amp; Mason "Scotch eggs" zostały wymyślone w 1738 roku jako przekąska dla podróżnych opuszczających Londyn. Inspiracją mogła być również jedna z odmian indyjskiej kofty. Zarazem przepis w podręczniku Margaret Dods pt. "The cook and housewife's manual" (1826) może sugerować szkockie pochodzenie potrawy.
Pierwszy drukowany przepis pojawił się w 1809 roku w książce "A New System of Domestic Cookery" Marii Rundell. XIX-wieczni autorzy opisują "Scotch eggs" jako potrawę spożywaną na ciepło, polaną sosem pieczeniowym.

</doc>
<doc id="2189482" url="https://pl.wikipedia.org/wiki?curid=2189482" title="Cospeito">
Cospeito

Cospeito – miasto w Hiszpanii w regionie Galicja w prowincji Lugo. W "Cospeito" urodził się hiszpański aktor Luis Tosar.

</doc>
<doc id="2189483" url="https://pl.wikipedia.org/wiki?curid=2189483" title="Ogniwo srebrowo-cynkowe">
Ogniwo srebrowo-cynkowe

Ogniwo srebrowo-cynkowe (ogniwo srebrowe, ogniwo AgZn) – ogniwo galwaniczne, w którym elektrodą ujemną jest cynk, dodatnią tlenek srebra(I), a elektrolitem roztwór wodorotlenku sodu lub potasu.
Wprowadzenie.
Ogniwo srebrowe jest nieodwracalnym ogniwem galwanicznym o sile elektromotorycznej około 1,86 V. Ogniwa srebrowo-cynkowe mają małą żywotność i najwyższy stosunek pojemności do ciężaru wśród baterii niemających możliwosci wielokrotnego ponownego naładowania. Ich gęstość energii wynosi do 0,13 kWh/kg. Są produkowane w różnych rozmiarach, od guzika do odzieży (gdzie ilość użytego srebra jest bardzo mała i tylko w nieznacznym stopniu przyczynia się do wzrostu kosztów całości produktu) po duże baterie, gdzie ich zalety są ważniejsze niż koszt produkcji, np. w sprzęcie wojskowym czy kosmicznym. Koszt energii w baterii srebrno-cynkowej wynosi około 0,6 dolara na amperogodzinę
Chemia.
Na elektrodzie cynkowej zachodzi utlenianie jej materiału do tlenku ZnO. Na elektrodzie z tlenku srebra zachodzi reakcja redukcji tlenku srebra do srebra metalicznego. Możliwe jest stosowanie tlenku srebra zarówno jednowartościowego, jak i dwuwartościowego, baterie z tym pierwszym mają jednak większą pojemność.
Procesy zachodzące na elektrodach:
sumarycznie sprowadzają się do reakcji:
Cynk w trakcie przechowywania koroduje elektrochemicznie w zasadowym elektrolicie. Proces ten powoduje zniszczenie baterii i wydzielanie się wodoru powodujące zwiększenie się ciśnienia wewnętrznego i pęcznienie ogniwa. Do powstrzymania korozji elektrochemicznej w ogniwach srebrowo-cynkowych stosuje się zwykle rtęć, pomimo jej szkodliwego działania na środowisko.
Właściwości.
Ogniwa srebrowo-cynkowe wśród ogniw galwanicznych mają najwyższy stosunek pojemności do masy. W porównaniu z innymi ogniwami posiadają większą wartość siły elektromotorycznej niż ogniwa rtęciowe i bardziej płaską charakterystykę rozładowania niż standardowe baterie alkaliczne. Ze względu na elektrolit na bazie wody nie mają możliwości zapalenia się, co jest plagą baterii litowo-jonowych.
Recykling.
Ogniwa srebrowo-cynkowe stają się bezużyteczne i niebezpieczne, kiedy na skutek korozji zaczynają przeciekać (staje się to po okresie około pięciu lat). Zwykle zawierają rtęć (około 0,2%), firma Sony rozpoczęła produkcję pierwszych ogniw srebrowych bez dodatku rtęci w 2004 roku.
Ogniwa srebrowo-cynkowe nie powinny być składowane w otwartych pojemnikach, gdyż może to powodować problemy zdrowotne. Kiedy kończy się ich okres używalności, lub zostały zużyte, powinny być poddane procesowi recyklingu przez specjalistę.
Historia i zastosowania.
Baterie srebrowo-cynkowe wynaleziono przy końcu XIX w. W latach II w.ś. Henri Andre zbudował praktyczne zminiaturyzowane ogniwo srebrowo-cynkowe.
Po raz pierwszy użyto baterii srebrno-cynkowych w radzieckim statku kosmicznych Sputnik wystrzelonym 4 października 1957 roku. Baterie te miały zapewnić łączność na okres 3 tygodni. Kiedy baterie się rozładowały łączność została zerwana. Wystrzelony miesiąc później Sputnik 2 również na pokładzie miał baterie srebrno-cynkowe, był 6 razy większy od pierwszego, wyniósł na orbitę psa Łajkię, przetrwał na orbicie 5 miesięcy.
Baterie Ag-Zn były użyte w kilku amerykańskich statkach kosmicznych. Ranger 3 wystrzelony w 1961 roku, jako główne źródło energii użył dwóch 14 ogniwowych baterii Ag-Zn o pojemności 50 Ah i dwóch 22 ogniwowych 50 Ah baterii do kamery TV. Ranger 3 wszedł na orbitę około słoneczną, choć nie takie było jego zadanie. Wystrzelony 27 sierpnia 1962 roku Mariner 2 używał 40 Ah baterii srebrno-cynkowych – była to pierwsza misja na Wenus zakończona sukcesem. Baterii Ag-Zn użyto do zasilania w energię elektryczną lądownik w misji na Marsa Pathfinder.
Na początku lat 60. XX w. rozpoczęto masową produkcję ogniw srebrowo-cynkowych przeznaczonych do zasilania zegarków, aparatów słuchowych i podobnych miniaturowych urządzeń tranzystorowych.
Baterie te stosowano w sprzęcie wojskowym, samolotach, były one i nadal są stosowane w załogowych statkach kosmicznych, gdzie ich krótki czas życia i możliwość jedynie ograniczonej liczby cykli ładowania nie jest istotną wadą.
Baterie srebrowo-cynkowe zasilały Moduły księżycowe programu Apollo, łazik księżycowy i systemy podtrzymywania życia podczas spacerów kosmicznych. W module dowodzenia programu Apollo, po oddzieleniu modułu serwisowego podczas wejścia do atmosfery baterie srebrowo-cynkowe były jedynym źródłem zasilania aż do momentu wodowania. Baterie modułu dowodzenia były ładowane podczas lotu z ogniw paliwowych modułu serwisowego.
Po incydencie z eksplozją zbiornika z ciekłym tlenem w misji Apollo 13, baterie srebrno-cynkowe modułu dowodzenia i modułu księżycowego były jedynymi źródłami energii do końca misji i przyczyniły się do uratowania życia astronautom. W następnych misjach moduły serwisowe uzupełniono dodatkowymi takimi bateriami.
Moduły Dowodzenia/Serwisowe CSM programu Apollo użyte jako załogowe promy kosmiczne do stacji kosmicznej Skylab były zasilane przez trzy baterie srebrno-cynkowe, a nie przez ogniwa paliwowe, ponieważ zbiorniki wodoru i tlenu nie mogły magazynować reagentów ogniw paliwowych podczas długiego pobytu na stacji kosmicznej.
Rozwój baterii srebrno-cynkowych pod protektoratem NASA.
W latach siedemdziesiątych ubiegłego stulecia był opracowywany i testowany przez ośrodki Lewis Resarch Center i McDonnell-Douglas Corporation przy wsparciu NASA, nowy rodzaj baterii srebrno-cynkowych, które miały wytrzymać termiczną sterylizację i nie wykazywać charakterystycznego dla baterii srebrno-cynkowych krótkiego okresu ich używalności. Baterie te planowano użyć w misjach na Marsa i Wenus, gdzie miały zasilać elektronikę satelitów i lądowników. Okres utrzymania baterii zalanych elektrolitem powinien wynieść ponad rok a skromna liczba cykli ładowania i rozładowania baterii powinna wynieść 400-500 cykli. Kluczem do postępu w ewolucji baterii srebrno-cynkowych okazał się chemicznie stabilny nieorganiczny seperator, którego prawa są chronione przez Amerykański Urząd Patentowy. Seperator ten podczas testów demonstrował długi żywot w hermetycznie zamkniętym 40 amperogodzinnym ogniwie poddanym suchej sterylizacji przed kilkumiesięczną eksploatacją podczas podróży międzyplanetarnej. Waga baterii srebrno-cynkowych, po modernizacji, wynosi 1/3 wagi baterii niklowo-kadmowych w tym czasie używanych.
Przewaga gęstości energii baterii srebrno-cynkowych nad gęstością energii baterii niklowo-kadmowych czyniła z nich atrakcyjną ofertę do obsługi satelitów geostacjonarnych, które wymagały 400 do 500 cykli ładowania i rozładowania w okresie 5 lat. Urządzenia elektroniczne satelitów geostacjonarnych zasilane są z baterii słonecznych. Również baterie srebrno-cynkowe ładowane są z baterii słonecznych i służą do zasilania elektroniki satelitów, gdy satelity znajdują się w cieniu Ziemi. Pierwotnie planowano użycie sterylizowanych baterii srebro-cynkowych w kapsule lądownika programu Wiking, lecz ostatecznie zastosowano baterie kadmowo-niklowe.
Sukces jaki odniesiono w modernizacji hermetycznych sterylnych 40 Ah srebrno-cynkowych baterii zdopingował NASA do kontynuacji programu modernizacji w celu ich użycia w przyszłości.

</doc>
<doc id="2189484" url="https://pl.wikipedia.org/wiki?curid=2189484" title="Sphrantzes">
Sphrantzes



</doc>
<doc id="2189485" url="https://pl.wikipedia.org/wiki?curid=2189485" title="Eredivisie (1986/1987)">
Eredivisie (1986/1987)

Eredivisie (1986/1987) była 30. sezonem Eredivisie - rozgrywek o mistrzostwo Holandii w piłce nożnej. Liga skupiała 18 zespołów. Tytuł obroniła drużyna PSV Eindhoven. Tytuł króla strzelców zdobył Marco van Basten, który w barwach klubu AFC Ajax zdobył 31 goli.

</doc>
<doc id="2189487" url="https://pl.wikipedia.org/wiki?curid=2189487" title="Cromwell (film)">
Cromwell (film)

Cromwell – brytyjski film historyczny z 1970 roku w reżyserii Kena Hughesa.
Fabuła.
Anglia, XVII w. Purytański szlachcic Oliver Cromwell, sfrustrowany tyranią, która szerzy się w kraju, postanawia na zawsze opuścić wyspy i wraz z rodziną wyjechać do kolonii w Ameryce Pn. Jednak nieoczekiwanie, na wieść o tym, że król chce zwołać parlament celem uchwalenia podatków na wojnę ze Szkocją, zmienia zdanie i udaje się do Londynu by upomnieć się u władcy o prawa poddanych. Ponieważ Karol I nie zamierza usłuchać parlamentu, a nawet posuwa się do aresztowania i ścięcia czterech jego liderów, Cromwell, widząc nieskuteczność pokojowych działań, przegłosowuje wypowiedzenie posłuszeństwa królowi i ogłasza w kraju wojnę domową. Po klęsce oddziałów parlamentu pod Camp Hill reorganizuje armię, szkoli ją i staje na jej czele. Kolejna bitwa – pod Naseby przynosi mu zwycięstwo, po którym zdobywa Bristol, zajmuje Londyn i aresztuje w Oksfordzie króla. Ten odrzuca pokojowe propozycje Cromwella i parlamentu i sprowadza zagranicznych interwentów, innowierców z Francji i Irlandii, doprowadzając do kolejnej wojny domowej. Postawiony przed sądem parlamentu, zostaje uznany winnym zdrady i publicznie ścięty. Sam Cromwell odrzuca propozycję parlamentu przyjęcia korony angielskiej, a następnie przy użyciu wojska rozwiązuje go, uznając, że przestał on reprezentować interesy ludu i kraju. Ogłasza się lordem protektorem.
Akcja filmu jest skróconym zapisem wojen domowych w Anglii lat 1642-1646 i 1648-1649 oraz konfliktu Cromwella z Karolem I, oddającym jego sens, jednak nie do końca dbającym o szczegóły historyczne.

</doc>
<doc id="2189492" url="https://pl.wikipedia.org/wiki?curid=2189492" title="Köniz">
Köniz

Köniz (gsw. "Chünitz") − miasto i gmina (niem. "Einwohnergemeinde") w Szwajcarii, w kantonie Berno, w regionie administracyjnym Bern-Mittelland, w okręgu Bern-Mittelland. 31 grudnia 2020 liczyło 42 388 mieszkańców.
Podział administracyjny.
Köniz składa się z następujących miejscowości:
Transport.
Przez teren gminy przebiega autostrada A12 oraz drogi główne nr 12, nr 221 i nr 232.

</doc>
<doc id="2189494" url="https://pl.wikipedia.org/wiki?curid=2189494" title="Eredivisie (1987/1988)">
Eredivisie (1987/1988)

Eredivisie (1987/1988) była 31. sezonem Eredivisie - rozgrywek o mistrzostwo Holandii w piłce nożnej. Liga skupiała 18 zespołów. Tytuł obroniła drużyna PSV Eindhoven. Tytuł króla strzelców zdobył Wim Kieft, który w barwach klubu PSV Eindhoven zdobył 29 goli.

</doc>
<doc id="2189496" url="https://pl.wikipedia.org/wiki?curid=2189496" title="Sahagún (stacja kolejowa)">
Sahagún (stacja kolejowa)

Sahagún – stacja kolejowa zarządzana przez hiszpański zarząd infrastruktury Adif. Znajduje się w hiszpańskim regionie Kastylia i León. Budynek dworca został zbudowany na początku XX wieku wraz z budową linii kolejowej w tym regionie. Stacja posiada dwa perony o długości 300 m i 280 m.

</doc>
<doc id="2189498" url="https://pl.wikipedia.org/wiki?curid=2189498" title="UiS Stavanger">
UiS Stavanger

UiS Stavanger – żeński klub piłki siatkowej z Norwegii. Swoją siedzibę ma w Stavanger. Został założony w 2009 roku.

</doc>
<doc id="2189500" url="https://pl.wikipedia.org/wiki?curid=2189500" title="Apostoł (ujednoznacznienie)">
Apostoł (ujednoznacznienie)



</doc>
<doc id="2189503" url="https://pl.wikipedia.org/wiki?curid=2189503" title="Kosice (ujednoznacznienie)">
Kosice (ujednoznacznienie)



</doc>
<doc id="2189505" url="https://pl.wikipedia.org/wiki?curid=2189505" title="Karol Rychliński">
Karol Rychliński

Karol Edward Rychliński (ur. 2 listopada 1864 w Świniarach, zm. 23 marca 1931 w Drewnicy) – polski lekarz psychiatra, działacz społeczny.
Życiorys.
Syn Władysława Rychlińskiego i Elżbiety Lambelet. Ojciec za udział w powstaniu styczniowym został zesłany na Syberię i z zesłania już nie powrócił.
Karol Rychliński uczęszczał do progimnazjum w Sandomierzu, a potem do gimnazjum w Radomiu. Po uzyskaniu świadectwa dojrzałości w 1884 roku rozpoczął studia medyczne na Cesarskim Uniwersytecie Warszawskim. Już w czasie studiów interesował się psychiatrią, pracując w klinice pod kierunkiem Romualda Pląskowskiego. Po ukończeniu studiów w 1890 pracował jako asystent w Szpitalu św. Jana Bożego. W 1897 został ordynatorem. W klinice, kierowanej wówczas przez Nikołaja Popowa, pracował do 1907 roku.
Od października 1900 był członkiem pierwszego Zarządu Towarzystwa Pomocy Lekarskiej i Opieki nad Umysłowo i Nerwowo Chorymi. Był współzałożycielem z Pelagią Popławską Szpitala Psychiatrycznego w Drewnicy (1903) i został jego pierwszym dyrektorem. Stanowisko to piastował do 1927. Przez wiele lat był wiceprezydentem Warszawy. Dzięki jego staraniom szpital przetrwał I wojnę światową. Z jego inicjatywy pobudowano wiele nowych obiektów funkcjonujących obecnie.
2 maja 1922 został odznaczony Krzyżem Oficerskim Orderu Odrodzenia Polski.
W uznaniu zasług Rychlińskiego 25 czerwca 1932, z inicjatywy pracowników na terenie szpitala odbyła się uroczystość odsłonięcia pomnika dłuta artysty Michała Kamieńskiego, który stoi do dzisiaj naprzeciwko pawilonu IV.
Pochowany jest na cmentarzu Powązkowskim (kwatera 175, rząd 2, grób 20).
Żonaty z Ireną Jadwigą z Pomianowskich. Mieli trzech synów: Jerzego Bohdana (1892–1974), Jana Pawła (1899–1928) i Stanisława Karola (1903–1944).

</doc>
<doc id="2189507" url="https://pl.wikipedia.org/wiki?curid=2189507" title="Ignacy Dudrewicz">
Ignacy Dudrewicz

Ignacy Dudrewicz (ur. 30 stycznia 1837 w Warszawie, zm. 30 maja 1914) – polski duchowny katolicki, prałat kapituły kolegiackiej łowickiej i kapituły metropolitalnej warszawskiej.
Życiorys.
Był synem Jana (1804–1894), cenionego warszawskiego lekarza-pediatry, oraz Matyldy z domu Carnée; z jego braci Leon (1839–1905) został pediatrą, założycielem i ordynatorem szpitala dla dzieci w Warszawie, a Władysław (1835–1872) był chemikiem, profesorem Szkoły Głównej Warszawskiej. Ignacy Dudrewicz uczęszczał do jednego z warszawskich gimnazjów, od 1854 kontynuował naukę w seminarium duchownym, a od 1856 – w Akademii Duchownej w Warszawie, którą ukończył jako kandydat teologii. Święcenia kapłańskie przyjął w 1860. Pracował jako duszpasterz w Grójcu i Brzezinach, w 1862 został mianowany przez arcybiskupa Zygmunta Felińskiego sekretarzem kurii metropolitalnej i rektorem kościoła św. Józefa w Warszawie. Od 1864 dodatkowo był katechetą w Warszawskim Instytucie Muzycznym.
W 1878 objął probostwo na Pradze wraz z funkcją dziekana warszawskiego. Szczególnie zasłużył się jako inicjator budowy gotyckiego kościoła św. Floriana według projektu Józefa Piusa Dziekońskiemu. Był kanonikiem kolegiaty w Łowiczu od 1884, nosząc w niej godność prałacką dziekana, a w 1893 otrzymał kanonię w kapitule metropolitalnej warszawskiej (od 1904 z prałaturą scholastyka). Cieszył się opinią wzorowego duszpasterza, uczynnego, energicznego, pracowitego.
Zmarł 30 maja 1914, został pochowany na warszawskich Powązkach.

</doc>
<doc id="2189508" url="https://pl.wikipedia.org/wiki?curid=2189508" title="Federacja Organizacji Polskich na Ukrainie">
Federacja Organizacji Polskich na Ukrainie

Federacja Organizacji Polskich na Ukrainie – największa polska organizacja na Ukrainie zrzeszająca 134 polskich organizacji członkowskich skupiających ok. 18 500 członków. Siedzibą władz jest Kijów. Federacja posiada także biuro we Lwowie. Pracą Federacji kieruje wybierany na Sejmikach Zarząd, którym obecnie kieruje prezes. Funkcję tę pełni Elżbieta Korowiecka wybrana w grudniu 2021 na nadzwyczajnym sejmiku po śmierci wieloletniej prezes Emilii Chmielowej.
Historia.
26 października 1991 r. we Lwowie na spotkaniu środowisk polskich na Ukrainie podjęto decyzję utworzenia organizacji polskiej o zasięgu ogólnokrajowym. Komunikat końcowy spotkania głosił m.in. "My, Polacy zebrani dzisiaj we Lwowie, powołując komisję organizacyjną i statutową wyrażamy wolę utworzenia Federacji Organizacji Polskich na Ukrainie".
24 lipca 1992 r. Federacja uzyskała rejestrację w Ministerstwie Sprawiedliwości Ukrainy. 
Sejmiki:
Działalność.
Federacja jest członkiem Rady Polonii Świata, członkiem Europejskiej Unii Wspólnot Polonijnych.
Federacja organizuje zjazdy, konferencje naukowe, spotkania młodzieżowe, seminaria, kursy, festyny regionalne, warsztaty szkoleniowe i artystyczne, festiwale i konkursy, imprezy sportowe, które sprzyjają rozbudzaniu aktywności społecznej Polaków. Jest aktywnym uczestnikiem dialogu polsko-ukraińskiego. Od 2005 r. jest inicjatorem i współorganizatorem dorocznego Polsko-Krymskotatarsko-Żydowsko-Ukraińskiego Międzyreligijnego Seminarium Młodzieży „Arka”. Organizuje ukraińskie eliminacje Międzynarodowego Konkursu Recytatorskiego im. A. Mickiewicza KRESY (od 1991 r.). Z inicjatywy Federacji powołano Zjednoczenie Nauczycieli Polskich na Ukrainie oraz Ogólnoukraińskie Koordynacyjnego Centrum Metodycznego Nauczania Języka i Kultury Polskiej w Drohobyczu. 
Od 2006 r. Federacja wydaje dwumiesięcznik "Nasze drogi" (od 1994 jako Biuletyn FOPnU). 
Odznaczenia i nagrody.
1995 r. - Srebrny „POLONUS 1995 przyznany przez Międzyresortowy Zespół do Spraw Polonii i Polaków za Granicą
2002 r. - Dyplom Honorowy Ministerstwa Kultury i Sztuki Ukrainy
2003 r. - Wyróżnienie Ministerstwa Kultury i Sztuki Ukrainy „Za osiągnięcia w rozwoju kultury i sztuki” 
2003 r. - Odznaka honorowa „Zasłużony dla Kultury Polskiej” przyznana przez Ministra Kultury RP
2007 r. - Dyplom honorowy Ministra Kultury i Sztuki Ukrainy za znaczący wkład w tworzenie wartości duchowych i profesjonalizm
2007 r. - Złoty Medal Stowarzyszenia „Wspólnota Polska”

</doc>
<doc id="2189509" url="https://pl.wikipedia.org/wiki?curid=2189509" title="Hibernians Paola (piłka siatkowa kobiet)">
Hibernians Paola (piłka siatkowa kobiet)

Hibernians Paola - żeński klub piłki siatkowej z Malty. Swoją siedzibę ma w Paola. Został założony w 2002.

</doc>
<doc id="2189511" url="https://pl.wikipedia.org/wiki?curid=2189511" title="Bogumił Kuś">
Bogumił Kuś

Bogumił Kuś (ur. 10 czerwca 1957 w Grabinie) – polski lekkoatleta, długodystansowiec.
Osiągnięcia.
Startował w finale Pucharu Europy w 1983 w Londynie, gdzie zajął 7. miejsce w biegu na 10 000 metrów.
Był mistrzem Polski na 10 000 m w 1981, 1982 i 1983 oraz wicemistrzem w 1984, mistrzem Polski w biegu przełajowym w 1983 i 1984 oraz wicemistrzem w 1982, a także mistrzem w biegu maratońskim w 1987.
21 kwietnia 1985 w Londynie ustanowił rekord Polski w maratonie wynikiem 2.11:43 s..
W latach 1981-1984 startował w pięciu meczach reprezentacji Polski w biegach na 3000 m, 5000 m i 10 000 m, odnosząc 1 zwycięstwo indywidualne. Był zawodnikiem Oleśniczanki.

</doc>
<doc id="2189513" url="https://pl.wikipedia.org/wiki?curid=2189513" title="Wajoel Mosze">
Wajoel Mosze

Wajoel Mosze (hebr.: ויואל משה) – klasyczne dzieło antysyjonizmu żydowskiego autorstwa Joela Teitelbauma, rebego chasydów Satmar aż do jego śmierci w 1979 r. Książka została wydana w 1961 r.
Książka ta jest uważana za niezwykle ważną dla wielu Żydów ultra- i ortodoksyjnych, zwłaszcza dla chasydów Satmar, Przeworsk, Bobow, Duszyński, część ruchu Breslow, Szomer Emunim, Toldos Awrohom Icchok, Toldos Aharon, Pupa, Stropkow, Sanc, Munkacz, Wyżnic. Inne dwory chasydzkie (z wyjątkiem Lubawicz) przyjmują główne założenia książki, czyli argumenty odrzucające syjonizm, ale nie zgadzają się z narzuconą przez rebego Satmar separacją od syjonistycznego państwa, np. odmową pobierania pieniędzy od państwa, nieuczestniczeniem w wyborach, niekorzystaniem z izraelskiego transportu publicznego. 
Wiele instytucji chasydów Satmar, np. synagogi czy bejt midrasze, nosi nazwę inspirowaną tytułem książki.
Wajoel Mosze składa się z trzech części:
1. Maamar Szalosz Szewuos ("Traktat o Trzech Przysięgach") – stanowi główną część dzieła, powołując się na klasyczne źródła żydowskie rozważa istotę i znaczenie talmudycznych trzech przysiąg z traktatu "Ketubos 111a", który omawia fragment z Pieśni nad Pieśniami: "na niego czekaj, nie budź jego miłości". Talmud w oparciu o ten fragment wyjaśnia, że Żydzi są związani trzema przysięgami: (1) nie mogą założyć państwa wbrew woli innych narodów, siłą; (2) nie mogą się zbuntować przeciwko narodom świata; (3) nie mogą swymi grzechami opóźnić przybycia Mesjasza.
2. Maamar Jiszuw Erec Isroel ("Traktat o osiedlaniu się w Ziemi Izraela") – omawia wszystkie halachiczne obawy dotyczące emigracji Żydów do Ziemi Izraela.
3. Maamar Loszon HaKodesz ("Traktat o świętym języku") – przekonuje, że zakazane jest dziś Żydom posługiwanie się współczesnym hebrajskim.
Niektóre inne tezy Wajoel Mosze:

</doc>
<doc id="2189515" url="https://pl.wikipedia.org/wiki?curid=2189515" title="Columbia (imię)">
Columbia (imię)

Columbia – poetyckie określenie Ameryki i żeńska personifikacja Stanów Zjednoczonych. Stanowiło ono inspirację dla nazywania tym imieniem wielu osób, miejsc, obiektów, instytucji i przedsiębiorstw na półkuli zachodniej i nie tylko.
Etymologia.
"Columbia" jest nowołacińskim toponimem zbudowanym z rdzenia "Columb-" pochodzącego od nazwiska podróżnika Krzysztofa Kolumba oraz końcówki "-ia", popularnej w łacińskich nazwach krajów (np. "Britannia" „Brytania”, "Gallia" „Galia”). Oznacza zatem „Ziemia Kolumba”.
Historia.
Imię "Columbia" określające „Amerykę” (rozumianą jako „Europejskie kolonie w Nowym Świecie”) znalazło się po raz pierwszy w cotygodniowej relacji z debat parlamentu brytyjskiego, która ukazywała się w Gentleman’s Magazine. Publikowanie debat parlamentarnych było technicznie nielegalne, więc zostały one wydane pod ukrytą nazwą "Reports of the Debates of the Senate of Lilliput", a fikcyjne nazwy były używane przez większość osób i miejsc, które znalazły się w zapisie. Większość z nich było przejrzystymi anagramami, lub podobnymi zniekształceniami prawdziwych imion; niektóre z nich były zaczerpnięte bezpośrednio z powieści Jonathana Swifta, "Podróże Guliwera", a kilka z nich występowało w klasycznym lub neoklasycznym stylu. Takimi były "lerne" oznaczające Irlandię, "Iberia" - będąca określeniem Hiszpanii i "Columbia" - określenie Ameryki (rozumianej jako „Europejskie kolonie w Nowym Świecie”).
Wydaje się, że nazwa została ukuta przez Samuela Johnsona, którego uważano za autora wprowadzającego eseju („Columbia” już się pojawia w nim), w którym tłumaczył niezwykłość wynikającą z zamiany angielskich nazw na ich odpowiedniki w postaci „liliputów”. Johnson zanotował imię także w "Debates" w latach 1740-1743. Nazwa pojawiała się później w Gentleman’s Magazine do grudnia 1746 roku. "Columbia" jest oczywistą kalką językową "Ameryki", której podstawę stanowią: nazwisko odkrywcy, Krzysztofa Kolumba i imię nieco mniej znanego Amerigo Vespucciego.
Gdyby postanowienia parlamentu, których wiele decyzji miało bezpośredni wpływ na kolonie, były rozprowadzane i ściśle przestrzegane w brytyjskich koloniach w Ameryce, imię „Columbia” byłoby kojarzone z pokoleniem założycieli Stanów Zjednoczonych.
W drugiej połowie XVIII wieku amerykańscy koloniści zaczęli nabywać poczucia tożsamości, odrębnej od tego jakie posiadali ich brytyjscy kuzyni po drugiej stronie Oceanu. W tym czasie wspólnym zwyczajem w wielu europejskich państwach było używanie łacińskiego imienia w formalnych czy poetyckich kontekstach by dodać sobie dodatkowy stopień poważania w danym kraju. W wielu przypadkach narodowości były spersonifikowanymi pseudo-klasycznymi boginiami o łacińskich imionach. W efekcie w Ameryce, jako kontynencie nieznanym i nie nazwanym przez Rzymian zwyczaj ten mógł ulec naśladowaniu.
W czasie rewolucji amerykańskiej imię "Columbia" utraciło komiczny wydźwięk odnoszący się do „liliputów” i ugruntowało się jako alternatywna lub poetycka nazwa dla Ameryki. Nazwa "Columbia" pojawia się na przykład w kolekcji bezpłatnych wierszy napisanych przez absolwentów Uniwersytetu Harvarda w 1761 roku z okazji koronacji i małżeństwa brytyjskiego króla, Jerzego III:
Nazwa „Columbia” szybko zaczęła być stosowana na wiele sposobów, odzwierciedlając amerykańską tożsamość. Zbudowany w 1773 w Massachusetts statek otrzymał miano "Columbia", a później stał się sławny jako statek badawczy i użyczył swojej nazwy dla innych „Columbii”.
Personifikacja.
Jako pół-mityczna postać "Columbia" pojawia się po raz pierwszy w poezji Philisa Weathleya, począwszy od 1776 roku, podczas wojny o niepodległość:
Szczególnie w XIX wieku Columbia była przedstawiana jako bogini - kobieca narodowa personifikacja Stanów Zjednoczonych, porównywalna do Brytanii, włoskiej Italii turrity i francuskiej Marianne, często występujących w politycznych karykaturach XIX i początków XX wieku. Personifikacja Ameryki nazywana była czasem „Lady Columbia” lub „Miss Columbia”.
Wizerunek spersonifikowanej Columbii nigdy nie został ustalony, ale prezentowana była najczęściej jako kobieta między młodym a średnim wiekiem, nosząca klasycznie drapowane szaty, ozdobione gwiazdami i paskami. W popularnej wersji występowała w czerwono-białej sukni w paski i miała na sobie niebieską bluzkę, szal lub skrzydła ozdobione białymi gwiazdkami. Jej fryzura bywała zróżnicowana; czasem wpięte w nią pióra przypominały fryzury Indian, a innym razem miała na sobie wieniec laurowy, lecz najczęściej na jej głowie widniała czapka frygijska.
Posągi spersonifikowanej Columbii można znaleźć w następujących miejscach:

</doc>
<doc id="2189518" url="https://pl.wikipedia.org/wiki?curid=2189518" title="Eredivisie (1988/1989)">
Eredivisie (1988/1989)

Eredivisie (1988/1989) była 32. sezonem Eredivisie - rozgrywek o mistrzostwo Holandii w piłce nożnej. Liga skupiała 18 zespołów. Tytuł obroniła drużyna PSV Eindhoven. Tytuł króla strzelców zdobył Romário, który w barwach klubu PSV Eindhoven zdobył 19 goli.

</doc>
<doc id="2189520" url="https://pl.wikipedia.org/wiki?curid=2189520" title="Figueres-Vilafant">
Figueres-Vilafant

Figueres-Vilafant – stacja kolejowa na linii dużych prędkości Madryt – Barcelona – Paryż. Została otwarta 19 grudnia 2010 roku. Położona jest pomiędzy miejscowościami Vilafant i Figueras w prowincji Girona w północnej Hiszpanii.
Stacja zajmuje powierzchnię 12 600 m², a nowa infrastruktura jest w pełni przystosowana dla osób niepełnosprawnych, zaś sam budynek dworca ma powierzchnię 1232 m². Peron ma 660 m długości i 10 m szerokości, wyposażony w jest w podłogę antypoślizgową oraz posiada tzw. „guzki” sygnalizujące krawędź peronu dla osób niewidomych. Łączny koszt inwestycji wyniósł 5,1 mln €. Stacja kolejowa, jak i cała przynależna do niej infrastruktura, zarządzana jest przez Adif. W dniu otwarcia stacji (19 grudnia 2010 roku), przekazano do użytku również tunel kolejowy pod wschodnią częścią Pirenejów, mieszczący w sobie linię dużych prędkości. Do czasu zakończeniu budowy odcinka Barcelona – Figueras (rok 2013), na stacji tej kończyły bieg pociągi TGV z Paryża przez Perpignan.

</doc>
<doc id="2189521" url="https://pl.wikipedia.org/wiki?curid=2189521" title="Związek Polaków na Ukrainie">
Związek Polaków na Ukrainie

Związek Polaków na Ukrainie – organizacja zrzeszająca Polaków mieszkających na Ukrainie.
Związek liczy 25 tysięcy członków w 16 obwodach odpowiadających podziałowi administracyjnemu kraju. 
Historia.
Geneza ZPU sięga końca lat 80. XX wieku i możliwości, które otworzyła pieriestrojka w ZSRR. W lipcu 1988 roku powstała Polska Sekcja Kulturalno-Oświatowa przy stowarzyszeniu „Przyjaźń”. Podczas I Kongresu Polaków na Ukrainie w 1991 roku przyjęto bieżącą nazwę. Rok później związek został zarejestrowany urzędowo. Pierwszym prezesem był Stanisław Szałacki.
ZPU jest członkiem Europejskiej Unii Wspólnot Polonijnych. Współpracuje z Radą Mniejszości Narodowych Ukrainy, administracją miejską, Stowarzyszeniem „Wspólnota Polska”, Fundacją „Wolność i Demokracja” oraz Stowarzyszeniem „Pomoc Polakom na Wschodzie”. Prezesem organizacji jest Antoni Stefanowicz. Organem prasowym jest „Dziennik Kijowski”.

</doc>
<doc id="2189524" url="https://pl.wikipedia.org/wiki?curid=2189524" title="Closer to the Edge">
Closer to the Edge

Closer to the Edge – trzeci singel promujący trzeci album zespołu 30 Seconds to Mars, "This Is War" (2009). Został wydany w sierpniu 2010 roku (USA).

</doc>
<doc id="2189525" url="https://pl.wikipedia.org/wiki?curid=2189525" title="Eredivisie (1989/1990)">
Eredivisie (1989/1990)

Eredivisie (1989/1990) była 33. sezonem Eredivisie – rozgrywek o mistrzostwo Holandii w piłce nożnej. Liga skupiała 18 zespołów. Tytułu nie obroniła drużyna PSV Eindhoven. Nowym mistrzem Holandii został zespół AFC Ajax. Tytuł króla strzelców zdobył Romário, który w barwach klubu PSV Eindhoven zdobył 23 gole.
Baraż o awans/utrzymanie.
Zespół NEC Nijmegen utrzymał się w Eredivisie.

</doc>
<doc id="2189529" url="https://pl.wikipedia.org/wiki?curid=2189529" title="Hallerczyk">
Hallerczyk

Pociąg Pancerny Nr 4 „Hallerczyk” – pociąg pancerny Wojska Polskiego sformowany 30 listopada 1918 w Krakowie jako Krakowska Bateria Kolejowa w oparciu o austro-węgierski tabor kolejowy. Jego nazwa pochodzi od generała Józefa Hallera.
Opis.
Pierwszym parowozem pancernym „Hallerczyka” był tendrzak austro-węgierskiej serii 229 (w Polskich Kolejach Państwowych oznaczany jako seria OKl12), opancerzony w Polskich Fabrykach Maszyn i Wagonów L. Zieleniewski S.A. w Krakowie. Zastosowane płyty pancerne miały 10–15 milimetrów grubości i zakryto nimi między innymi większą część kół i mechanizm jezdny, przy czym drzwi dymnicy, komin i prawdopodobnie górna część kotła pozbawione były opancerzenia. Lokomotywa parowa prowadziła skład złożony między innymi z 4 wozów pancernych wyposażonych w armaty kazamatowe kalibru 8 centymetrów (M.94), 3 wozy szturmowe służące do transportu piechoty z 15 karabinami maszynowymi oraz wagony platformy ze sprzętem do naprawy torów. Wagony artyleryjskie mogły prowadzić ogień na boki, jeden z nich posiadał działo umieszczone na przodzie. Załoga składała się z 12 oficerów, 2 podchorążych, 90 żołnierzy oraz 2 maszynistów i 2 pomocników maszynisty.
Historia.
30 stycznia 1919 „Hallerczyk” stacjonował w Chybiu i wziął udział w ostrzelaniu wojsk czechosłowackich w Drogomyślu i Pruchnej w ramach bitwy pod Skoczowem podczas wojny polsko-czechosłowackiej. Ostrzał tak wspominał pułkownik – późniejszy generał – Franciszek Latinik (pisownia oryginalna): 
W południe tego dnia pociąg stacjonował na przystanku kolejowym w Drogomyślu. Po podpisaniu zawieszenia broni między wojskami polskimi i czechosłowackimi „Hallerczyk” od 2 do 7 lutego stał bezczynnie w Dziedzicach, po czym wyjechał do Radymna, a następnie w okolice Lwowa i na Wołyń, gdzie wspierał polskie oddziały w czasie wojny z Ukraińcami. W tym okresie dowódcą „Hallerczyka” był późniejszy profesor nauk polonistycznych Stanisław Pigoń, a członkiem załogi późniejszy dowódca Brygady im. Jarosława Dąbrowskiego Józef Strzelczyk. „Hallerczyk” brał także udział w działaniach na Górnym Śląsku i obejmowaniu Pomorza Gdańskiego przez Front Pomorski generała Hallera. W lipcu 1920 podczas wojny polsko-bolszewickiej został całkowicie rozbity ale po odtworzeniu pociągu z nową lokomotywą i wagonami, ponownie skierowano go do walk z bolszewikami. 13 listopada 1920 delegacja załogi pociągu na czele z kapitanem artylerii Antonim Policzkiewiczem wręczyła Naczelnemu Wodzowi Józefowi Piłsudskiemu sztandary sowieckiej 6 armii i 157 pułku strzelców zdobyte przez „Hallerczyka” w czasie walk o Pińsk. Pociąg pancerny „Hallerczyk” został rozformowany w sierpniu 1921.
Odznaka pamiątkowa.
Odznaka pamiątkowa sztancowana w blasze z białego metalu, lub srebrze. Grubość blachy około 0,8 mm; wymiary 25 × 37 mm. W środku odznaki zbroja rycerska z dwoma skrzyżowanymi mieczami na tle owalu z łusek pancernych. U dołu napis dwuwierszowy „1919–20” / „P.P.L.4”. Poniżej owalu na wstędze napis „Hallerczyk”.

</doc>
<doc id="2189530" url="https://pl.wikipedia.org/wiki?curid=2189530" title="Stream Communications">
Stream Communications

Stream Communications – dawny polski operator sieci telewizji kablowej. Prowadził działalność w sektorze usług teleinformatycznych (dostawca internetu, tworzenie serwisów www, telefonia internetowa VOIP, TV kablowa), będąc przy tym siódmym co do wielkości operatorem telewizji kablowej w Polsce. Sieć działała w województwach śląskim, podkarpackim i pomorskim. Głównymi udziałowcemi operatora byli: MNI Telecom S.A. z grupy kapitałowej MNI oraz kanadyjska spółka Stream Communications Network &amp; Media Inc. Według danych Polskiej Izby Komunikacji Elektronicznej (PIKE) Stream Communications miał w pierwszym kwartale 2011 roku 101.848 klientów, co dało mu wówczas siódmą pozycję na rynku. Oferował też telewizję cyfrową, telefonię oraz internet szerokopasmowy.
W drugim kwartale 2012 r. została sfinalizowana transakcja kupna 100% akcji Stream Communications przez Multimedia Polska.

</doc>
<doc id="2189531" url="https://pl.wikipedia.org/wiki?curid=2189531" title="Baszta Blacharzy">
Baszta Blacharzy



</doc>
<doc id="2189532" url="https://pl.wikipedia.org/wiki?curid=2189532" title="Baszta Cyrulików">
Baszta Cyrulików



</doc>
<doc id="2189533" url="https://pl.wikipedia.org/wiki?curid=2189533" title="Hrabstwo Marion (Oregon)">
Hrabstwo Marion (Oregon)

Hrabstwo Marion (ang. "Marion County") – hrabstwo w stanie Oregon w Stanach Zjednoczonych. Obszar całkowity hrabstwa obejmuje powierzchnię 1194,13 mil² (3092,78 km²). Według szacunków United States Census Bureau w roku 2009 miało 317 981 mieszkańców.
Hrabstwo powstało w 1843 roku. 

</doc>
<doc id="2189534" url="https://pl.wikipedia.org/wiki?curid=2189534" title="Helge Palmcrantz">
Helge Palmcrantz

Helge Palmcrantz (ur. 7 lipca 1842, zm. 22 listopada 1880) – szwedzki wynalazca i przemysłowiec. Opracował między innymi kartaczownicę Nordenfelta.

</doc>
<doc id="2189535" url="https://pl.wikipedia.org/wiki?curid=2189535" title="Jorgos Dzawelas">
Jorgos Dzawelas

Jorgos Dzawelas (gr. Γιώργος Τζαβέλας, ur. 26 listopada 1987 w Atenach) – piłkarz grecki grający na pozycji lewego obrońcy. Od 2017 roku jest zawodnikiem klubu Alanyaspor.
Kariera klubowa.
Karierę piłkarską Dzawelas rozpoczął w klubie Terpsitea. Następnie został zawodnikiem AO Kerkira z wyspy Korfu. W 2006 roku awansował do kadry pierwszej drużyny, a 10 września 2006 zadebiutował w pierwszej lidze greckiej w zremisowanym 0:0 domowym meczu z Larisą. W 2007 roku spadł z Kerkirą do drugiej ligi, w której grał przez rok.
W 2008 roku Dzawelas przeszedł z Kerkiry do Panioniosu GSS. W nim zadebiutował 13 września 2008 w wygranym 1:0 wyjazdowym spotkaniu z Panserraikosem. W Panioniosie grał przez dwa sezony, nie osiągając większych sukcesów.
W 2010 roku Dzawelas podpisał kontrakt z niemieckim Eintrachtem Frankfurt. W Bundeslidze swoje pierwsze spotkanie rozegrał 21 sierpnia przeciwko Hannoverowi. W Eintrachcie wywalczył sobie miejsce w podstawowym składzie. 31 stycznia 2012 przeszedł do grającego w Ligue 2 klubu AS Monaco. W 2013 roku przeszedł do PAOK FC. W 2017 trafił do Alanyasporu.
Kariera reprezentacyjna.
W reprezentacji Grecji Dzawelas zadebiutował 7 września 2010 roku w zremisowanym 0:0 meczu eliminacji do Euro 2012 z Chorwacją.

</doc>
<doc id="2189536" url="https://pl.wikipedia.org/wiki?curid=2189536" title="Siostry Niepokalanego Serca Maryi">
Siostry Niepokalanego Serca Maryi

Zgromadzenie Sióstr Niepokalanego Serca Najświętszej Maryi Panny ("Siostry Niepokalanego Serca Maryi") ("Congregação das Irmãs do Imaculado Coração de Maria" ) – żeńskie zgromadzenie zakonne założone w Brazylii.
Historia.
Idea założenia zgromadzenia powstała w 1843 w Wiedniu, pod ideowym przewodnictwem Barbarę Maix (zm. 1873). Z powodów politycznych, Barbara Maix została jednak wydalona z Austrii. Wraz z 21-osobową grupą towarzyszek wsiadła na statek w Hamburgu aby udać się do ich domu zakonnego w Ameryce Płn. Okazało się jednak, że statek płynie do Brazylii. Po miesięcznej podróżny, 15 września 1848, dopłynęli do Brazylii.
Tam, 8 maja 1849 założyła Zgromadzenie Sióstr Niepokalanego Serca Najświętszej Maryi Panny z siedzibą w Rio de Janeiro, przyjmując imię zakonne "Marii Barbary od Trójcy Przenajświętszej".
Status kanoniczny zgromadzenie zakonne na prawie papieskim otrzymało 24 marca 1947. W 1952 nastąpił podział na trzech prowincje.
Zadaniem zgromadzenia była pracy z sierotami i dziećmi ulicy oraz walki z niewolnictwem. Siostry zaangażowały się również jako pielęgniarki dla rannych żołnierzy podczas wojny 1864/70 w Paragwaju. Dziś zajmują się głównie edukacją i opieką zdrowotną. Oddziały znajdują się między innymi na Haiti, w Boliwii i Mozambiku.
Dom generalny Zgromadzenia.
R. Ramiro Barcelos, 1001 – Independência, Porto Alegre – RS, 90035-002, Brazylia

</doc>
<doc id="2189537" url="https://pl.wikipedia.org/wiki?curid=2189537" title="Georgios Tzavelas">
Georgios Tzavelas



</doc>
<doc id="2189539" url="https://pl.wikipedia.org/wiki?curid=2189539" title="Monika Gruchmanowa">
Monika Gruchmanowa

 
Monika Gruchmanowa (z domu Mrozówna, ur. 13 listopada 1922 w Gelsenkirchen-Horst, Westfalia, zm. 14 sierpnia 2001 w Poznaniu) – profesor UAM, językoznawca, socjolingwista, znawca języka polskiego i gwary poznańskiej.
Życiorys.
Pochodziła z górniczej rodziny, która wcześniej wyemigrowała z północnej Wielkopolski. Ojciec był działaczem polonijnym. Dzieciństwo spędziła w Lubomi, wsi położonej pomiędzy Wodzisławiem Śląskim i Raciborzem. W 1936 ukończyła szkołę podstawową w Marklowicach i poszła do gimnazjum w Rybniku. Następnie uczęszczała do Liceum Ogólnokształcącego im. Adama Mickiewicza w Lublińcu, gdzie w 1946 zdała maturę. Tam też poznała przyszłego męża – Bohdana. W latach 1946–1951 studiowała filologię w Poznaniu. W 1950 wzięła ślub. W 1951 uzyskała tytuł magistra (praca na temat gwary wsi Olza w powiecie wodzisławskim). Zaraz potem została asystentem w Katedrze Języka Polskiego na UAM. W 1961 otrzymała tytuł doktora, w 1970 doktora habilitowanego, w 1983 profesora nadzwyczajnego, a w 1991 profesora zwyczajnego.
W latach 1969–1972 była kierownikiem Zakładu Filologii Polskiej Wyższego Studium Nauczycielskiego (w strukturach UAM). W latach 1973–1976 została dyrektorem Instytutu Filologii Polskiej UAM, a w latach 1976–1979 prodziekanem Wydziału Filologicznego. Do 1988 kierowała Zakładem Języka Polskiego. W końcowej fazie życia ciężko chorowała na chorobę stawów.
Została pochowana na cmentarzu Jeżyckim w Poznaniu (kwatera P, rząd 1, grób 14). Jedna z ulic w Poznaniu na Strzeszynie nosi jej imię.
Praca naukowa.
W pracy naukowej zajmowała się przede wszystkim dialektologią. Działała w trzech głównych nurtach:
Monika Gruchmanowa była oceniana jako świetny dydaktyk i pracownik terenowy. Większość badań przeprowadzała "in situ", często mimo niekorzystnych uwarunkowań i złej koniunktury politycznej. Posiadała szeroko rozbudowane umiejętności syntetyczne.

</doc>
<doc id="2189540" url="https://pl.wikipedia.org/wiki?curid=2189540" title="Hrabstwo Morrow (Oregon)">
Hrabstwo Morrow (Oregon)

Hrabstwo Morrow (ang. "Morrow County") – hrabstwo w stanie Oregon w Stanach Zjednoczonych. Obszar całkowity hrabstwa obejmuje powierzchnię 2048,53 mil² (5305,67 km²). Według szacunków United States Census Bureau w roku 2009 miało 11 533 mieszkańców.
Hrabstwo powstało w 1885 roku. 

</doc>
<doc id="2189543" url="https://pl.wikipedia.org/wiki?curid=2189543" title="Thongsing Thammavong">
Thongsing Thammavong

Thongsing Thammavong (ur. 12 kwietnia 1944 w prowincji Houaphan) – laotański polityk, burmistrz Wientianu od 2002 do 2006, przewodniczący Zgromadzenia Narodowego w latach 2006-2010, premier Laosu od 23 grudnia 2010 do 20 kwietnia 2016. 
Życiorys.
Thongsing Thammavong urodził się w 1944 w prowincji Houaphan. Ukończył studia z dziedziny zarządzania i nauk politycznych. W 1959 wstąpił do ruchu Pathet Lao. W późniejszym czasie został członkiem Laotańskiej Partii Ludowo-Rewolucyjnej. W latach 1963-1979 pracował jako nauczyciel, a następnie wicedyrektor szkoły w Xamneua i szef Biura Edukacji w dystrykcie Xiengkhor, a także dyrektor szkoły średniej w Sobxai i Nakhao w dystrykcie Viangxay. Był również zastępcą dyrektora generalnego Departamentu Kadr oraz Departamentu Szkoleń w Ministerstwie Edukacji. 
W latach 1982-1988 pełnił funkcję przewodniczącego Komitetu ds. Prasy, Gazet i Radia oraz wicedyrektora ds. propagandy w Ministerstwie Kultury. Na początku lat 90. wszedł w skład Biura Politycznego Laotańskiej Partii Ludowo-Rewolucyjnej. Od 2002 do 2006 zajmował stanowisko burmistrza Wientianu. 8 czerwca 2006 został wybrany przewodniczącym Zgromadzenia Narodowego. 
23 grudnia 2010 objął urząd premiera Laosu po rezygnacji ze stanowiska przez Bouasone'a Bouphavanha, który oficjalnie ustąpił z "przyczyn rodzinnych". Jego kandydatura została tego samego dnia jednogłośnie zaakceptowana przez wszystkich 101 członków parlamentu.

</doc>
<doc id="2189544" url="https://pl.wikipedia.org/wiki?curid=2189544" title="Krakowska Bateria Kolejowa">
Krakowska Bateria Kolejowa



</doc>
<doc id="2189547" url="https://pl.wikipedia.org/wiki?curid=2189547" title="Mecachrome">
Mecachrome

Mecachrome – przedsiębiorstwo inżynieryjne specjalizujące się w lotnictwie, motoryzacji, sportach motorowych i inżynierii przemysłowej, montowała silniki zaprojektowane przez Renault dla Renault F1.
Formuła 1.
Od 1979 roku Mecachrome jest powiązane z Renault Sport.
Od 1983 roku Renault rozpoczęło dostarczanie swoich silników innym zespołom. Mecachrome było odpowiedzialne za przygotowanie silników Renault dla zespołów "klienckich" (np. Lotusa w 1983 roku czy Ligiera rok później). W 1985 roku Renault wycofało się z Formuły 1 jako konstruktor, a w 1987 – jako dostawca silników. W roku 1989 nastąpił powrót Renault w charakterze dostawcy silników (dla zespołu Williams, dla Ligiera od 1992 roku); Mecachrome ponownie powierzono zadanie przygotowania silników.
Silniki Renault napędzające Williamsy i Benettony zdobyły sześć tytułów Mistrza Świata Konstruktorów z rzędu (w latach 1992–1997), a pięć tytułów wśród kierowców: Nigel Mansell (1992), Alain Prost (1993), Michael Schumacher (1995), Damon Hill (1996) i Jacques Villeneuve (1997).
W 1995 roku w miejsce Ligiera zespołem korzystającym obok Williamsa z silników Renault został Benetton. W 1996 roku firma Renault została sprywatyzowana, wtedy też ogłosiła wycofanie się z Formuły 1 po sezonie 1997. By uniknąć protestu ze strony akcjonariuszy w sprawie kosztów rozwoju silników, Mecachrome zgodziło się zapłacić Renault za prace rozwojowe, by kontynuować powiązania tych firm. W 1998 roku silniki dostarczane Williamsowi nosiły nazwę Mecachrome, a Benettonowi – Playlife.
W 1998 firma Flavio Briatore, Super Performance Engineering Competition, podpisała umowę z Mecachrome, obowiązującą od sezonu 1999. Silniki zostały zakupione od Mecachrome i przemianowane na Supertec. Korzystały z nich w 1999 roku Williams i BAR, a w 2000 Arrows.
W 2001 roku Renault powróciło do Formuły 1 poprzez wykupienie Benettona. Także od 2001 roku do Formuły 1 wróciła nazwa Renault (w charakterze dostawcy silników, rok później przywrócono do życia zespół wyścigowy). Charakter współpracy między Renault i Mecachrome nie zmienił się: Renault było odpowiedzialne za projekt, a Mecachrome za montaż. Renault zdobyło tytuły mistrzowskie w klasyfikacji kierowców i konstruktorów w latach 2005 i 2006, a wyczyn ten powtórzył w 2010 oraz 2011 roku korzystający z silników Renault Red Bull.
Seria GP2.
Po utworzeniu Serii GP2 Mecachrome stało się odpowiedzialne za dostarczanie do niej silników i skrzyń biegów.

</doc>
<doc id="2189551" url="https://pl.wikipedia.org/wiki?curid=2189551" title="Diego Fabbrini">
Diego Fabbrini

Diego Fabbrini (ur. 31 lipca 1990 w San Giuliano Terme) – włoski piłkarz występujący na pozycji napastnika w rumuńskim klubie FC Botoșani. Były reprezentant Włoch.
Kariera.
Jest wychowankiem Empoli FC. Debiutował w nim 21 sierpnia 2009 w meczu z Piacenzą. W wieku 19 lat zagrał w barwach tego zespołu 30 razy, strzelając 1 bramkę. Jest reprezentantem Włoch do lat 21. Debiutował w meczu z Bośnią i Hercegowiną. 15 sierpnia 2012 zadebiutował w dorosłej reprezentacji w towarzyskim meczu z Anglią (1:2).

</doc>
<doc id="2189553" url="https://pl.wikipedia.org/wiki?curid=2189553" title="Renfe Operadora">
Renfe Operadora

Renfe Operadora – przedsiębiorstwo kolejowe w Hiszpanii działające pod nadzorem Ministerstwa Robót Publicznych i Transportu (hiszp. "Ministerio de Fomento"), utworzone w 2005 r. w wyniku wydzielenia z "Krajowej Sieci Kolei Hiszpańskich" RENFE dwóch spółek: "Renfe Operadora" i "Administrador de Infraestructuras Ferroviarias". Jest ono głównie odpowiedzialne za transport pasażerski, ale również transport towarowy. Ponadto spółka jest właścicielem pociągów i podmiejskich stacji kolejowych.
Do "Renfe Operadora" należą:

</doc>
<doc id="2189555" url="https://pl.wikipedia.org/wiki?curid=2189555" title="Jura Levy">
Jura Levy

Jura Levy (ur. 4 listopada 1990) – jamajska lekkoatletka specjalizująca się w biegach sprinterskich.
Podczas mistrzostw świata juniorów młodszych w 2007 dotarła do półfinału w biegu na 100 i 200 metrów oraz wraz z koleżankami zdobyła srebrny medal w sztafecie szwedzkiej. Rok później, w Bydgoszczy, na mistrzostwach świata juniorów była ósma w biegu na 200 metrów oraz wywalczyła wicemistrzostwo globu w biegu rozstawnym 4 × 100 metrów. Trzykrotnie stawała na podium czempionatu panamerykańskiego juniorów w 2009. Sześciokrotna medalistka (3 złote, 2 srebrne i 1 brązowy medal) CARIFTA Games. Mistrzyni kraju w kategoriach kadetek i juniorek.

</doc>
<doc id="2189561" url="https://pl.wikipedia.org/wiki?curid=2189561" title="Hrabstwo Multnomah">
Hrabstwo Multnomah

Hrabstwo Multnomah (ang. "Multnomah County") – hrabstwo w stanie Oregon w Stanach Zjednoczonych. Obszar całkowity hrabstwa obejmuje powierzchnię 465,65 mil² (1206,03 km²). Według szacunków United States Census Bureau w roku 2009 miało 726 855 mieszkańców.
Hrabstwo powstało w 1854 roku. 
Północną granicę hrabstwa tworzy rzeka Kolumbia, która płynie w bazaltowym kanionie w Wyżynie Kolumbii należącej do Gór Kaskadowych. Na dopływach Kolumbii tworzą się widowiskowe wodospady widoczne z drogi turystycznej wiodącej dnem kanionu (ang. "Columbia Gorge Scenic Highway"). Do najbardziej znanych należą Coopey Falls, Bridal Veil Falls, Latourell Falls, Horsetail Falls, Mist Falls i Multnomah Falls.

</doc>
<doc id="2189562" url="https://pl.wikipedia.org/wiki?curid=2189562" title="Štefan Moyzes">
Štefan Moyzes

Štefan Moyzes (również: Moyses; ur. 24 października 1797 r. w Veselém – zm. 5 lipca 1869 r. w Żarze nad Hronem) – słowacki duchowny katolicki, szósty biskup ordynariusz bańskobystrzycki od 1851 roku; doktor nauk filozoficznych, pedagog, jeden z najwybitniejszych słowackich działaczy narodowych, współzałożyciel i pierwszy prezes Macierzy Słowackiej.
Życiorys.
Działalność duszpastersko-naukowa.
Urodził się w 1797 r. we wsi Veselé niedaleko Pieszczan. W latach 1815-1819 studiował teologię i filozofię w Peszcie. W 1821 r. otrzymał święcenia kapłańskie. Następnie pracował w parafiach na terenie archidiecezji ostrzyhomskiej. W 1828 r. otrzymał stopień naukowy doktora w zakresie filozofii. W tym czasie poznał m.in. słowackich pisarzy Jána Kollára i Martina Hamuljaka.
Następnie został przeniesiony do placówek duszpasterskich na terenie Chorwacji. Tam w styczniu 1830 r. objął profesurę na Akademii Zagrzebskiej, gdzie wykładał logikę, metafizykę, filozofię i etykę. W 1847 r. został mianowany kanonikiem zagrzebskim oraz znalazł się w składzie Sejmu Królestwa Węgierskiego. Należał do zwolenników Ľudovíta Štúra oraz opowiadał się za wprowadzeniem języka ojczystego w szkolnictwie podstawowym oraz w kulcie religijnym.
Biskup bańskobystrzycki.
17 lutego 1851 r. został prekonizowany przez papieża Piusa IX ordynariuszem bańskobystrzyckim. Jego konsekracja biskupia miała miejsce w tym samym roku. Rozpoczynając rządy w diecezji, musiał się zmierzyć z wieloma problemami, ponieważ biskupstwo znajdowało się w bardzo złym stanie materialnym i duchowym. W krótkim czasie udało mu się dokonać reorganizacji wszystkich parafii. Zakładał szkoły katolickie z językiem słowackim jako wykładowym, co wpłynęło na odrodzenie się języka narodowego.
W 1861 roku stał na czele delegacji, która udała się do cesarza Franciszka Józefa I przedłożyć "Memorandum národa slovenského" ("Memorandum Narodu Słowackiego") i "Prosbopis Slovákov", w których przeciwstawiano się dalszej madziaryzacji Słowaków. W 1863 r. był współzałożycielem i pierwszym prezesem Macierzy Słowackiej, instytucji kulturalno-oświatowej, stawiającej sobie za cel edukację narodową Słowaków. Cieszył się zaufaniem i wielkim autorytetem nie tylko wśród słowackich katolików, ale także ewangelików.
W lipcu 1863 roku zorganizował wielkie uroczystości z okazji 1000-lecia przybycia misji chrystianizacyjnej Cyryla i św. Metodego. Zmarł nagle w 1869 r. w Żarze nad Hronem i został pochowany w krypcie tamtejszego kościoła Świętego Krzyża.

</doc>
<doc id="2189565" url="https://pl.wikipedia.org/wiki?curid=2189565" title="Koniszcze">
Koniszcze

Koniszcze (ukr. Конище) – wieś na Ukrainie w rejonie ratnowskim, w obwodzie wołyńskim. W II Rzeczypospolitej miejscowość wchodziła w skład gminy wiejskiej Górniki w powiecie kowelskim województwa wołyńskiego.

</doc>
<doc id="2189568" url="https://pl.wikipedia.org/wiki?curid=2189568" title="Hrabstwo Polk (Oregon)">
Hrabstwo Polk (Oregon)

Hrabstwo Polk (ang. "Polk County") – hrabstwo w stanie Oregon w Dolinie Willamette w Stanach Zjednoczonych. Obszar całkowity hrabstwa obejmuje powierzchnię 744,15 mil² (1927,34 km²). Według szacunków United States Census Bureau w roku 2009 miało 78 122 mieszkańców.
Hrabstwo powstało w 1845 roku. 

</doc>
<doc id="2189569" url="https://pl.wikipedia.org/wiki?curid=2189569" title="Occoneechee Speedway">
Occoneechee Speedway

Occoneechee Speedway – jeden z dwóch pierwszych torów NASCAR. Inauguracyjny wyścig odbył się w 1949 roku.
Tor znajduje się w pobliżu miasta Hillsborough w Północnej Karolinie.
Historia.
W XIX wieku znajdowała się tam farma Occoneechee. Nazwa wywodzi się od zamieszkujących tę ziemię w XVII i XVIII wieku indian Occaneechi. Julian S. Carr, właściciel ziemi, wybudował tor do wyścigów konnych o długości pół mili (805 metrów).
We wrześniu 1947 roku Bill France na miejscu starego toru wybudował tor o długości 0,9 mili, o szutrowej nawierzchni.
Dwa miesiące później powstała organizacja NASCAR.
Pierwsze wyścigi na torze zwyciężyli bracia Flock: Tim, Bob i Fonty. Pierwsza kobieta, Louise Smith, wystartowała w wyścigu jesienią 1949 roku. Wśród startujących na torze zawodników znaleźli się: Fireball Roberts, Richard Petty, Ned Jarrett i Junior Johnson.
W 1954 roku tor przemianowano na Orange Speedway.
Tor został zamknięty w 1968 m.in. za sprawą protestów lokalnych duchownych, William France Sr. postanowił zakończyć organizowanie na nim wyścigów. Ostatni wyścig odbył się na nim 15 września 1968 roku. Zwyciężył wtedy Richard Petty.
Obiekt został wpisany do National Register of Historic Places (Narodowego Rejestru Miejsc Historycznych), i zajmuje 18 km kw. W 2003 wybudowano szlak turystyczny. Tor Occoneechee jest obecnie mocno zarośnięty przez sosny i jawory. Trybuny jak i większa część owalu zachowała się do dziś.
France Senior przeniósł się do Alabamy, gdzie kupił działkę o powierzchni 7 km kw, 65 km na wschód od Birmingham. Wybudował tam największy i najszybszy tor NASCAR – Talladega Superspeedway.

</doc>
<doc id="2189572" url="https://pl.wikipedia.org/wiki?curid=2189572" title="Anthony Hamilton (wokalista)">
Anthony Hamilton (wokalista)

Anthony Hamilton (ur. 28 stycznia 1971) – amerykański wokalista R&amp;B i soul. Również producent muzyczny oraz autor tekstów. Jego drugi studyjny album Comin' from Where I'm From wydany w 2003 roku zyskał status platynowej. Znalazły się na nim takie utwory jak „Comin' from Where I'm From” i „Charlene”.

</doc>
<doc id="2189573" url="https://pl.wikipedia.org/wiki?curid=2189573" title="Anthony Hamilton">
Anthony Hamilton



</doc>
<doc id="2189575" url="https://pl.wikipedia.org/wiki?curid=2189575" title="Leslie Murray">
Leslie Murray

Leslie Murray (ur. 24 stycznia 1991) – pochodzący z Wysp Dziewiczych Stanów Zjednoczonych lekkoatleta specjalizujący się w biegu na 400 metrów przez płotki.
W 2008 zadebiutował na mistrzostwach świata juniorów docierając do półfinału imprezy i dwukrotnie poprawiając seniorski rekord swojego kraju. Dwa lata później podczas kolejnej edycji juniorskiego czempionatu zdobył brązowy medal. W 2012 zdobył brąz młodzieżowych mistrzostw NACAC.
Rekord życiowy: 49,83 (11 czerwca 2009, Fayetteville) – rezultat ten jest rekordem Wysp Dziewiczych Stanów Zjednoczonych. Murray jest także juniorskim rekordzistą swojego kraju w biegu na 400 metrów w hali (47,09 w 2009) i na stadionie (46,41 w 2009) oraz w skoku w dal w hali (7,31 w 2009). Finalista mistrzostw NCAA.

</doc>
<doc id="2189577" url="https://pl.wikipedia.org/wiki?curid=2189577" title="Hrabstwo Sherman (Oregon)">
Hrabstwo Sherman (Oregon)

Hrabstwo Sherman (ang. "Sherman County") – hrabstwo w stanie Oregon w Stanach Zjednoczonych. Obszar całkowity hrabstwa obejmuje powierzchnię 831,20 mil² (2152,8 km²). Według szacunków United States Census Bureau w roku 2009 miało 1711 mieszkańców.
Hrabstwo powstało w 1889 roku. 

</doc>
<doc id="2189578" url="https://pl.wikipedia.org/wiki?curid=2189578" title="Ostrówek (Poznań)">
Ostrówek (Poznań)

Ostrówek – dawne miasto zlokalizowane na niewielkiej wyspie pomiędzy Śródką a Ostrowem Tumskim, na terenie obecnego Poznania. 
Miasto lokowane 18 sierpnia 1444 roku na prawie magdeburskim przywilejem króla Władysława Warneńczyka (osobna gmina miejska i osobne założenie urbanistyczne), zdegradowane w 1800 roku. Wciśnięte było pomiędzy i tak niewielką Śródkę a rzekę Cybinę, dopływ Warty, tuż przy Ostrowie Tumskim. Było to niegdyś najmniejsze miasto I Rzeczypospolitej, licząc zaledwie kilka domów i mając w różnych okresach swych dziejów od 100 do 300 mieszkańców (w 1800 – 302). Targi odbywały się w sobotę. Prawie całą substancję budowlaną strawił pożar, który wybuchł 29 maja 1577 około godziny 1.00. Zabudowa składała się z parterowych lub jednopiętrowych domów drewnianych i szachulcowych, która na przełomie XIX i XX wieku zaczęła ustępować okazałym kamienicom. Część z nich wyburzyli Niemcy w czasie II wojny światowej, część uległa zniszczeniu podczas walk o Poznań w 1945, a jeszcze inne zaniedbano w czasach PRL. 
W 1888 Ostrówek nawiedziła wielka powódź, która zalała cały teren dzielnicy. Do końca sierpnia 1939 poprzez Ostrówek kursowała linia tramwajowa nr 1 na Śródkę. W okresie międzywojennym ta część Poznania zasiedlona była przede wszystkim przez rzemieślników i robotników.
Do czasów obecnych nie przetrwały żadne ślady ówczesnego założenia urbanistycznego, a jedyną pamiątką po miasteczku jest ulica Ostrówek, prowadząca z Mostu Jordana na Rynek Śródecki.
Otoczenie Śródki i Ostrówka jest obecnie przedmiotem działań rewitalizacyjnych władz miasta, z uwagi na wysoki stopień zaniedbań w okresie PRL. Zaniedbania te jednak pozwoliły zachować w tym rejonie unikatowy mikroklimat kulturowy, co jest istotne z punktu widzenia ciągłości kultury miejskiej. W 2017, podczas prac wykopaliskowych przy ul. Ostrówek, odkopano znaczne fragmenty po drewniano-glinianym domu z XV wieku oraz (nieco dalej od ulicy Ostrówek) elementy domu drewnianego z XVI wieku. 
W mieszkaniu Ostrówek 7 w latach 1945–1951 odbywały się próby chłopięcego chóru i kwartetu wokalnego 2 poznańskiej drużyny harcerskiej, co upamiętnia stosowna tablica.

</doc>
<doc id="2189579" url="https://pl.wikipedia.org/wiki?curid=2189579" title="Port lotniczy Almería">
Port lotniczy Almería

Port lotniczy Almería (, kod IATA: LEI, kod ICAO: LEAM) – lotnisko znajdujące się w odległości 9 km od miasta Almería w hiszpańskiej Andaluzji. Jest ono jednym z mniejszych lotnisk w kraju, szczególnie popularne podczas letnich wakacji. Wszystkie loty pasażerskie obsługiwane są przez jeden terminal. Lotnisko jest czwartym co do wielkości lotniskiem w Andaluzji, obsługuje zarówno loty krajowe jak i międzynarodowe. Leży w pobliżu hiszpańskiej autostrady A7. W obrębie lotniska znajduje się parking o pojemności 680 samochodów i 26 autobusów.

</doc>
<doc id="2189580" url="https://pl.wikipedia.org/wiki?curid=2189580" title="Ekstraklasa polska w piłce siatkowej mężczyzn 1993/1994">
Ekstraklasa polska w piłce siatkowej mężczyzn 1993/1994



</doc>
<doc id="2189581" url="https://pl.wikipedia.org/wiki?curid=2189581" title="Ekstraklasa polska w piłce siatkowej mężczyzn 1994/1995">
Ekstraklasa polska w piłce siatkowej mężczyzn 1994/1995



</doc>
<doc id="2189582" url="https://pl.wikipedia.org/wiki?curid=2189582" title="Ekstraklasa polska w piłce siatkowej mężczyzn 1997/1998">
Ekstraklasa polska w piłce siatkowej mężczyzn 1997/1998



</doc>
<doc id="2189583" url="https://pl.wikipedia.org/wiki?curid=2189583" title="Ekstraklasa polska w piłce siatkowej mężczyzn 1998/1999">
Ekstraklasa polska w piłce siatkowej mężczyzn 1998/1999



</doc>
<doc id="2189584" url="https://pl.wikipedia.org/wiki?curid=2189584" title="Ekstraklasa polska w piłce siatkowej mężczyzn 1999/2000">
Ekstraklasa polska w piłce siatkowej mężczyzn 1999/2000



</doc>
<doc id="2189585" url="https://pl.wikipedia.org/wiki?curid=2189585" title="Home TV">
Home TV

Home TV – polska stacja telewizyjna o urządzaniu domów i ogrodów. W latach 2010–2016 stacja poświęcona była tematyce rolnictwa, spędzania wolnego czasu i życia poza miastem.
Historia.
Stacja rozpoczęła testy 30 sierpnia 2010 roku, a z regularną emisją ruszyła 19 grudnia 2010. Emitowała programy informacyjne z rynku rolniczego, ceny w skupach, kursy walut, informacje pogodowe, magazyny dotyczące unowocześnienia gospodarstwa rolnego, wykładni przepisów prawa unijnego, plany ministerstw, porady prawne, informacje z regionów oraz muzykę taneczną, a także magazyny o koniach arabskich czy golfie. Później w ramówce kanału emitowane były również programy rozrywkowe, kulinarne, edukacyjne, o łowiectwie, myślistwie, wędkarstwie, dla odbiorców zawodowo lub hobbystycznie związanych z rolnictwem.
Właścicielem kanału była TVR sp. z o.o. 1 lipca 2013 roku została uruchomiona wersja wysokiej rozdzielczości stacji, której program jest tożsamy z wersją podstawową SDTV.
W grudniu 2016 roku firma Michał Winnicki Entertainment została większościowym udziałowcem (51%) w spółce Nova Media, dotychczasowego właściciela kanału TVR. 22 grudnia 2016 stacja otrzymała nowe logo, a 24 grudnia 2016 został zmieniony charakter stacji na familijny, skierowany do widzów miejskich. Uruchomiono nową ramówkę stacji, w której rozpoczęto emisję seriali animowanych, programów rozrywkowych oraz dokumentalnych.
W sierpniu 2017 r. prokuratura postawiła trzem byłym członkom zarządu TVR zarzuty prania brudnych pieniędzy i wyłudzenia środków ze SKOK Wołomin.
Latem 2020 pojawiły się plany o zmianie nazwy z TVR na Home TV, do której nie doszło.
Kanał TVR nadawał do 30 listopada 2020. Dzień później został zastąpiony przez Home TV. 
Odbieranie i przekaz.
Przekaz kanału dostępny jest w formacie obrazu 16:9 i ścieżką dźwiękową Dolby Digital 2.0. Od samego początku emisji sygnał kanału był dostępny z satelity Hot Bird. W dniu uruchomienia stacji w HDTV jednocześnie bezpłatnie udostępniono przekaz dla indywidualnych odbiorców przez satelitę. Do końca lipca 2013 kanał satelitarnie nadawał w dwóch jakościach SDTV i HDTV, później pozostał tylko w wysokiej rozdzielczości. Była to pierwsza polskojęzyczna stacja HDTV nadawana satelitarnie FTA. Od 25 sierpnia 2014 roku do 31 marca 2019 roku kanał nie był dostępny z satelity. Stacja nadaje w sieciach kablowych, IPTV i usłudze Videostar. Od 1 kwietnia 2019 roku kanał jest dostępny na platformie satelitarnej Platforma Canal+ na pozycji 155 w wersji SD. 25 czerwca 2019 roku kanał rozpoczął nadawanie na multipleksie lokalnym MUX-L4 naziemnej telewizji cyfrowej we Wrocławiu, od 4 lipca 2019 roku kanał rozpoczął nadawanie na multipleksie lokalnym testowanym w Szczecinie.
Dnia 2.10.2019 razem z Nuta TV, Power TV i TO.TV kanał trafił na MUX L3 dostępny w Łódzkiem i na Śląsku. Tego samego dnia kanał TVC (wtedy NTL) trafił z inicjatywy nowego właściciela, Michała Winnickiego na MUX L4 i MUX testowy w Szczecinie.

</doc>
<doc id="2189588" url="https://pl.wikipedia.org/wiki?curid=2189588" title="Wykres kołowy">
Wykres kołowy



</doc>
<doc id="2189589" url="https://pl.wikipedia.org/wiki?curid=2189589" title="TVS HD+1">
TVS HD+1



</doc>
<doc id="2189590" url="https://pl.wikipedia.org/wiki?curid=2189590" title="Folgoso de Caurel">
Folgoso de Caurel

Folgoso de Caurel (w jęz. galicyjskim Folgoso do Courel) – miasto w Hiszpanii we wschodniej Galicji w prowincji Lugo. W pobliżu miasteczka znajduje się pasmo górskie "Sierra del Caurel" o powierzchni 21 020 ha.

</doc>
<doc id="2189591" url="https://pl.wikipedia.org/wiki?curid=2189591" title="Chorwacka 1-A liga siatkarzy">
Chorwacka 1-A liga siatkarzy



</doc>
<doc id="2189592" url="https://pl.wikipedia.org/wiki?curid=2189592" title="Komarowo (rejon ratnieński)">
Komarowo (rejon ratnieński)

Komarowo (ukr. Комарове) – wieś na Ukrainie w rejonie ratnieńskim, w obwodzie wołyńskim, położona nad rzeką Prypeć, założona w 1834 roku. W II Rzeczypospolitej miejscowość wchodziła w skład gminy wiejskiej Górniki w powiecie kowelskim województwa wołyńskiego. W niewielkiej odległości na północ od wsi znajduje się wzniesienie "Góra Szubienica" (168 m n.p.m.).

</doc>
<doc id="2189593" url="https://pl.wikipedia.org/wiki?curid=2189593" title="212P/NEAT">
212P/NEAT

212P/NEAT (też: NEAT 24) – kometa krótkookresowa z rodziny komet Jowisza.
Odkrycie.
Kometę tę odkryto 25 lutego 2001 roku w ramach programu NEAT.
Orbita komety i właściwości fizyczne.
Orbita komety 212P/NEAT ma kształt elipsy o mimośrodzie 0,58. Jej peryhelium znajduje się w odległości 1,65 j.a., aphelium zaś 6,2 j.a. od Słońca. Jej okres obiegu wokół Słońca wynosi 7,78 roku, nachylenie do ekliptyki to wartość 22,4˚.
Średnica jądra tej komety to 1,7 km, a jego albedo jest mniejsze od 0,1.

</doc>
<doc id="2189596" url="https://pl.wikipedia.org/wiki?curid=2189596" title="A Fonsagrada">
A Fonsagrada

Fonsagrada (w języku galicyjskim A Fonsagrada) – miasto położone w północno-zachodniej Hiszpanii w regionie Galicja w prowincji Lugo, ok. 60 km od stolicy prowincji.

</doc>
<doc id="2189598" url="https://pl.wikipedia.org/wiki?curid=2189598" title="Seria GP2 – sezon 2011">
Seria GP2 – sezon 2011

Seria GP2 – sezon 2011 – rozpoczął się 7 maja w Stambule w Turcji, natomiast zakończy 11 września na Monzy, we Włoszech. Tytuł w klasyfikacji kierowców zapewnił sobie Romain Grosjean podczas rundy na torze Spa-Francorchamps, trzy wyścigi przed końcem sezonu. Tytułu w klasyfikacji konstruktorów zapewnił sobie zespół Barwa Addax Team podczas pierwszego wyścigu na torze Monza.
Zmiany.
Zmiany techniczne.
Począwszy od sezonu 2011, bolidy GP2 będą konstrukcjami bazującymi na budowie pojazdów Formuły 1. Podobnie, jak w Formule 1, nowym dostawcą ogumienia zostanie włoska firma Pirelli, po tym, jak japoński dostawca Bridgestone wycofał się ze sportu.
Kalendarz wyścigów.
Kalendarz GP2 składał się jedynie z europejskich eliminacji), jednak odbyła się także niewliczana do punktacji runda w Abu Zabi (nie odbędą się wyścigi w Abu Zabi i Portugalii. Runda w Turcji (zgodnie z kalendarzem F1) zainaugurowała rywalizację w Europie), będąc pierwszą eliminacją sezonu. Wyścigi w Niemczech (zgodnie z rotacją w F1) został rozegrany na torze Nürburgring.
Klasyfikacja kierowców.
Punktacja:
Wygrana w kwalifikacjach (pole position do sobotniego wyścigu): 2 punkty
Punktacja w pierwszym wyścigu (Sobota): 10-8-6-5-4-3-2-1 (osiem pierwszych pozycji)
Punktacja w drugim wyścigu (Niedziela): 6-5-4-3-2-1 (sześć pierwszych pozycji)
Najszybsze okrążenie: 1 punkt (w każdym wyścigu; aby otrzymać punkt, kierowca musi przejechać przynajmniej 90% dystansu, ukończyć wyścig w pierwszej dziesiątce, a także wystartować do wyścigu z wyznaczonego pola startowego)
Uwagi:
Finał GP2.
Runda na torze Yas Marina w Abu Zabi początkowo miała kończyć sezon, jednak ostatecznie włodarze serii postanowili zrezygnować z organizacji wyścigów poza granicami Europy. Wraz z ogłoszeniem informacji na temat połączenia europejskiej oraz azjatyckiej serii GP2 w przyszłym roku, organizatorzy ogłosili również zorganizowanie finału tej serii na torze Zjednoczonych Emiratów Arabskich, która nie była jednak liczona do klasyfikacji sezonu. Włoska firma oponiarska Pirelli nagrodziła dwóch najlepszych kierowców z Serii GP3: Jamesa Calado i Toma Dillmanna.

</doc>
<doc id="2189599" url="https://pl.wikipedia.org/wiki?curid=2189599" title="Nat Geo Wild HD">
Nat Geo Wild HD



</doc>
<doc id="2189600" url="https://pl.wikipedia.org/wiki?curid=2189600" title="Li Wen-hua">
Li Wen-hua

Li Wen-hua (; ur. 3 grudnia 1989 w Kaohsiung) – tajwańska lekkoatletka specjalizująca się w rzucie dyskiem.
Międzynarodową karierę zaczynała w 2006 od zdobycia złotego medalu gimnazjady, czwartej lokaty na mistrzostwach Azji juniorów oraz nieudanego występu (odpadła w eliminacjach) w światowym czempionacie juniorów. Dwa lata później po zdobyciu brązowego medalu kolejnej edycji mistrzostw Azji juniorów uplasowała się na dwunastym miejscu mistrzostw świata juniorów. W sezonie 2009 bez powodzenia startowała na uniwersjadzie oraz mistrzostwach świata. Na koniec 2010 zajęła piąte miejsce w igrzyskach azjatyckich. W 2013 zdobyła brąz na mistrzostwach Azji w Pune. Złota medalistka narodowych igrzysk tajwańskich, mistrzostw Tajwanu oraz mistrzostw Malezji. Wielokrotna rekordzistka kraju.
Okazjonalnie startuje także w pchnięciu kulą (medalistka igrzysk tajwańskich, 4. lokata podczas halowych mistrzostw Azji w 2012).

</doc>
<doc id="2189602" url="https://pl.wikipedia.org/wiki?curid=2189602" title="Pasmo Kruszelnicy">
Pasmo Kruszelnicy

Pasmo Kruszelnicy – pasmo górskie w północno-zachodniej części Pogórza Przemyskiego, którego najwyższym szczytem jest góra Kruszelnica (500 m n.p.m.).
Topografia.
Pasmo otacza z trzech stron wieś Dylągowa. Główny grzbiet początkowo wznosi się na linii z północnego zachodu na południowy wschód, przebiegając przez bezimienny szczyt 451 m n.p.m., dochodząc do jego kulminacji, góry Kruszelnica. Na południe od niej znajduje się Przełęcz Kruszelnicka (401 m n.p.m.), oddzielając od niej górę Jawornik Dolny (456 m n.p.m.).
Na płd.-wch. od Kruszelnicy od głównego grzbietu odgałęzia się grzbiet z kulminacją Kamień Mały (463 m n.p.m.). Z kolei główne pasmo odbiega od Kruszelnicy w kierunku płn.-wch., przebiegając przez górujący nad wsią Piątkowa szczyt Łubienka (449 m n.p.m.), bezimienny szczyt 410 m n.p.m., oraz szczyt Góra Iskańska (382 m n.p.m.). Następnie pasmo stromo opada ku dolinie Sanu na południe od Dubiecka.
Opis.
Pasmo jest w znacznej części zalesione, włącznie z głównymi szczytami, mimo to występują miejscami łąki, mokradła (okolice szczytu 410 m n.p.m.).

</doc>
<doc id="2189605" url="https://pl.wikipedia.org/wiki?curid=2189605" title="Nowy cmentarz żydowski w Łomży">
Nowy cmentarz żydowski w Łomży

Nowy cmentarz żydowski w Łomży – cmentarz znajdujący się w Łomży przy ul. Wąskiej 69. Został założony w 1892 roku, po zapełnieniu starego cmentarza, przy drodze do Zambrowa. Ostatni znany pochówek odbył się w 1941 roku. Podczas II wojny światowej Niemcy zdewastowali cmentarz. Na powierzchni 1,9 ha zachowało się około 500 nagrobków. Teren jest ogrodzony murem.
Na którymś z łomżyńskich kirkutów, lecz nie wiadomo na którym, został pochowany Abraham Izaak Kamiński, aktor żydowski.
Na nowym kirkucie zachował się dom przedpogrzebowy zbudowany na początku XX wieku, który, podobnie jak cmentarz, wpisany został do rejestru zabytków. Obecnie pełni funkcję mieszkalną.

</doc>
<doc id="2189608" url="https://pl.wikipedia.org/wiki?curid=2189608" title="167P/CINEOS">
167P/CINEOS

167P/CINEOS – kometa okresowa należąca do grupy komet typu Chirona.
Odkrycie.
Kometę tę odkryto w ramach programu obserwacyjnego CINEOS 10 sierpnia 2004 roku.
Orbita komety.
Orbita komety 167P/CINEOS ma kształt elipsy o mimośrodzie 0,27. Jej peryhelium znajduje się w odległości 11,78 j.a., aphelium zaś 20,5 j.a. od Słońca. Jej okres obiegu wokół Słońca wynosi 64,85 roku, nachylenie do ekliptyki to wartość 19,13˚.

</doc>
<doc id="2189613" url="https://pl.wikipedia.org/wiki?curid=2189613" title="Mistrzostwa Świata Juniorów w Lekkoatletyce 2012">
Mistrzostwa Świata Juniorów w Lekkoatletyce 2012

14. Mistrzostwa Świata Juniorów w Lekkoatletyce – zawody lekkoatletyczne, które odbywały się w Barcelonie od 10 do 15 lipca 2012 roku. Areną zmagań sportowców był obiekt Estadi Olímpic Lluís Companys.
Decyzję o powierzeniu stolicy Katalonii organizacji czempionatu podjęła Rada IAAF na spotkaniu w Dosze 16 marca 2010. Juniorskie mistrzostwa świata w lekkoatletyce pierwszy raz w historii odbyły się w Hiszpanii.
Złote medale z poprzednich mistrzostw obronili Jacko Gill i Angelica Bengtsson.
Rekordy.
Podczas mistrzostw ustanowiono 15 rekordów kraju w kategorii seniorów:

</doc>
<doc id="2189615" url="https://pl.wikipedia.org/wiki?curid=2189615" title="Longin Pawłowski">
Longin Pawłowski

Longin Pawłowski, właściwie Longin Korwin-Pawłowski (ur. 2 kwietnia 1909 w Wilnie, zm. 1 listopada 1983 w Toronto, Kanada) – polski żołnierz zawodowy, uczestnik wojny obronnej 1939, kawaler Orderu Virtuti Militari V klasy, także piłkarz, ligowiec w barwach Śmigłego Wilno, reprezentant Polski w jednym spotkaniu.
Biografia wojskowa i emigracyjna.
Do Wojska Polskiego wstąpił w 1928, służył w 1 pułku piechoty Legionów w Wilnie. W 1937 rozpoczął naukę w Szkole Podchorążych dla Podoficerów w Bydgoszczy, a następnie w Szkole Podchorążych Piechoty w Ostrowi Mazowieckiej. We wrześniu 1939 walczył jako dowódca plutonu w 5 pułku piechoty Legionów, 13 września 1939 został mianowany podporucznikiem. Pod koniec września 1939 wraz ze swoim plutonem wszedł w skład Samodzielnej Grupy Operacyjnej Polesie. Walczył w bitwie pod Kockiem i za udział w tych walkach w rejonie Woli Gułowskiej został odznaczony Orderem Virtuti Militari V klasy. Po kapitulacji przebywał w Oflagu II C Woldenberg, po jego ewakuacji w stalagu w Sadbostel i oflagu w Lubece. Odzyskał wolność 2 maja 1945, wstąpił do 2 Korpusu Polskiego, a w 1946 do Polskiego Korpusu Przysposobienia i Rozmieszczenia. Następnie był działaczem polskiego sportu w Wielkiej Brytanii, m.in. należał do założycieli Związku Polskich Klubów Sportowych, działał także w paramilitarnej organizacji Brygadowe Koło Młodych „Pogoń”. W 1959 wyjechał do Kanady, gdzie działał w harcerstwie, m.in. w latach 1968-1969 był komendantem Chorągwi Harcerzy w Kanadzie.
Biografia piłkarska.
Występował w klubach wileńskich Strzelec Wilno (1924-1926), WKS Pogoń Wilno (1926-1930), WKS 1 p.p. Leg. (1930-1932), a po ich fuzji w Śmigłym Wilno (1932-1939), jako napastnik. W 1938 wystąpił w jedynym w historii Śmigłego sezonie w ekstraklasie, strzelając w 13 meczach 4 bramki, w tym pierwszą w historii tego klubu na szczeblu I ligi (19 kwietnia 1938 z Ruchem Chorzów). Był pierwszym piłkarzem pochodzącym z Wilna, który zagrał w reprezentacji Polski. Było to 12 września 1937 w towarzyskim spotkaniu z Danią, wygranym 3:1.

</doc>
<doc id="2189618" url="https://pl.wikipedia.org/wiki?curid=2189618" title="Port lotniczy Saragossa">
Port lotniczy Saragossa

Port lotniczy Saragossa (, kod IATA: ZAZ, kod ICAO: LEZG) – lotnisko położone 10 km na zachód od centrum hiszpańskiego miasta Saragossa. Z okazji wystawy Expo 2008 w tymże mieście przeprowadzono całkowitą renowację budowy lotniska, płyty postojowej i terminalu lotniczego. Port ten pełni funkcje zarówno lotniska cywilnego, jak również lotniska militarnego. Siatkę połączeń krajowych i międzynarodowych zapewniają regularne i tanie linie lotnicze. Saragossa jest lotniskiem dynamicznie rozwijającym się a także dużym wsparciem tamtejszego regionu zarówno pod względem ekonomicznym, jak też i politycznym.

</doc>
<doc id="2189619" url="https://pl.wikipedia.org/wiki?curid=2189619" title="Raimon de Miraval">
Raimon de Miraval

Raimon de Miraval (ok. 1135/60 - ok. 1220) - langwedocki trubadur, jak sam określił się w swej "vida": „biedny rycerz z Carcassonne posiadający mniej niż czwartą część zamku Miraval”. Jego mecensem był Rajmund VI z Tuluzy, bywał łączony z Piotrem II Aragońskim i Alfonsem VIII Kastylijskim. Znany jest również pod pseudonimem „Audiart”.

</doc>
<doc id="2189634" url="https://pl.wikipedia.org/wiki?curid=2189634" title="Iperyt tlenowy">
Iperyt tlenowy

Iperyt tlenowy – siarkoorganiczny związek chemiczny z grupy tioeterów, parzący bojowy środek trujący z podgrupy iperytów. Jest oleistą, bezbarwną lub żółtą cieczą, bezwonną lub prawie bezwonną. Zanieczyszczony iperyt tlenowy ma zapach podobny do czosnku lub chrzanu. Otrzymany w czasie II wojny światowej w Wielkiej Brytanii.
Właściwości chemiczne i toksyczne iperytów siarkowego i tlenowego są zbliżone, jednak iperyt tlenowy jest około 3,5 razy bardziej trujący. Iperyt tlenowy może być użyty w mieszaninach z innymi bojowymi środkami trującymi, m.in. w celu zmniejszenia temperatury krzepnięcia, np. z iperytem siarkowym (mieszanina taka ma oznaczenie wojskowe „HT”), zazwyczaj w stosunku 60% iperytu siarkowego do 40% iperytu tlenowego.
Iperyt tlenowy jest także naturalnym zanieczyszczeniem starzejącego się iperytu siarkowego oraz produktem ubocznym różnych metod produkcji iperytów.

</doc>
<doc id="2189639" url="https://pl.wikipedia.org/wiki?curid=2189639" title="Cmentarz żydowski w Radziłowie">
Cmentarz żydowski w Radziłowie

Cmentarz żydowski w Radziłowie – kirkut społeczności żydowskiej zamieszkującej niegdyś Radziłów. 
Historia.
Powstał w XIX wieku. Miał powierzchnię 0,56 ha. Został zniszczony w czasie II wojny światowej. Macewy wykorzystywano jako materiał budowlany oraz tarcze szlifierskie i osełki. W okresie powojennym teren cmentarza służył za wysypisko śmieci i kopalnię piasku. Obecnie brak na nim jakichkolwiek nagrobków.
Prawdopodobnie zostało na nim pochowanych kilkaset ofiar pogromu z lipca 1941. Cmentarz został w 1991 roku wpisany do rejestru zabytków pod nr A-445.

</doc>
<doc id="2189642" url="https://pl.wikipedia.org/wiki?curid=2189642" title="Pingsiang">
Pingsiang



</doc>
<doc id="2189643" url="https://pl.wikipedia.org/wiki?curid=2189643" title="Cingteczen">
Cingteczen



</doc>
<doc id="2189651" url="https://pl.wikipedia.org/wiki?curid=2189651" title="Ciuciang">
Ciuciang



</doc>
<doc id="2189653" url="https://pl.wikipedia.org/wiki?curid=2189653" title="Ci-an">
Ci-an



</doc>
<doc id="2189655" url="https://pl.wikipedia.org/wiki?curid=2189655" title="Kanczou">
Kanczou



</doc>
<doc id="2189656" url="https://pl.wikipedia.org/wiki?curid=2189656" title="Nanczang">
Nanczang



</doc>
<doc id="2189670" url="https://pl.wikipedia.org/wiki?curid=2189670" title="Gobekli Tepe">
Gobekli Tepe



</doc>
<doc id="2189671" url="https://pl.wikipedia.org/wiki?curid=2189671" title="Miadanasuchus">
Miadanasuchus

Miadanasuchus – rodzaj krokodylomorfa z grupy Mesoeucrocodylia żyjącego w późnej kredzie na terenie Madagaskaru. Gatunkiem typowym jest "Miadanasuchus oblita", opisany w 1979 roku przez Érica Buffetauta i Philippe'a Taqueta, którzy zaklasyfikowali go do rodzaju "Trematochampsa". Holotypem jest MNHN MAJ 3 – okaz obejmujący trzy fragmenty żuchwy i niekompletną kość nadkątową odkryte w górnokredowych osadach na północnym zachodzie Madagaskaru, w mastrychckich warstwach jeszcze nienazwanej wówczas formacji Maevarano, jednak dokładnej lokalizacji nie podano. W 2009 roku Erin Rasmusson Simons i Gregory Buckley stwierdzili, że "„T.” oblita" nie łączy z "Trematochampsa taqueti" – gatunkiem typowym tego rodzaju – żadna synapomorfia, a morfologia żuchwy jest u tych gatunków odmienna, dlatego też dla "„T.” oblita" ukuli nową nazwę rodzajową "Miadanasuchus". Autorzy ci przypisali do "M. oblita" dodatkowe skamieniałości z Maevarano – okaz FMNH PR 2343, obejmujący niekompletne prawą i lewą kość zębową, złączone kości czołowe i jeden kręg. Tradycyjnie gatunek ten był zaliczany do rodziny Trematochampsidae, której monofiletyzm był kwestionowany przez niektórych naukowców. Rasmusson Simons i Buckley na podstawie cech czaszki zasugerowali, że tworzy on klad wraz z "Tramatochampsa", "Itasuchus" i "Eremosuchus". Martinelli i in. zaproponowali natomiast, że "Miadanasuchus" może należeć do Peirosauridae, jednak znane obecnie skamieniałości są zbyt niekompletne, by to potwierdzić.
"Miadanasuchus" osiągał stosunkowo duże rozmiary i podobnie jak "Mahajangasuchus", inny zbliżonej wielkości krokodylomorf z Maevarano, był prawdopodobnie dominującym drapieżnikiem w swoim ekosystemie.

</doc>
<doc id="2189672" url="https://pl.wikipedia.org/wiki?curid=2189672" title="Miadanasuchus oblita">
Miadanasuchus oblita



</doc>
<doc id="2189673" url="https://pl.wikipedia.org/wiki?curid=2189673" title="Trematochampsa oblita">
Trematochampsa oblita



</doc>
<doc id="2189674" url="https://pl.wikipedia.org/wiki?curid=2189674" title="William Frederick Denning">
William Frederick Denning

William Frederick Denning (ur. 25 listopada 1848, zm. 9 czerwca 1931) – brytyjski astronom.
Denning poświęcił wiele czasu na poszukiwanie komet i odkrył kilka z nich, w tym kometę okresową 72P/Denning-Fujikawa oraz kometę D/1894 F1 (Denning), później zagubioną. Ta ostatnia była ostatnią kometą odkrytą na brytyjskiej ziemi, aż do czasu odkryć dokonywanych przez George'a Alcocka.
Denning prowadził również badania meteorów i gwiazd nowych, odkrywając Nową Łabędzia 1920 (V476 Cygni). Został laureatem Złotego Medalu Królewskiego Towarzystwa Astronomicznego w 1898 roku.
Na jego cześć nazwane są kratery na Marsie i Księżycu.

</doc>
<doc id="2189675" url="https://pl.wikipedia.org/wiki?curid=2189675" title="Zdzisław Lachowski">
Zdzisław Lachowski

Zdzisław Lachowski (ur. 15 września 1952 w Warszawie) – doktor nauk humanistycznych, autor licznych publikacji na temat europejskiej polityki bezpieczeństwa, kontroli zbrojeń oraz innych zagadnień polityczno-wojskowych. 19 października 2010 Prezydent RP Bronisław Komorowski powołał go na stanowisko Zastępcy Szefa Biura Bezpieczeństwa Narodowego. 31 grudnia 2012 został odwołany ze stanowiska.
W latach 1971–1976 studiował historię na Uniwersytecie Warszawskim. Pracował w Sztokholmskim Międzynarodowym Instytucie Badań nad Pokojem (SIPRI), gdzie m.in. uczestniczył w Programie Bezpieczeństwa Euroatlantyckiego oraz był szefem Projektu Kontroli Broni Konwencjonalnej.
Wybrane publikacje z lat 2000–2010.
Monografie
Publikacje pod redakcją

</doc>
<doc id="2189678" url="https://pl.wikipedia.org/wiki?curid=2189678" title="Bitwa pod Niuzhuang">
Bitwa pod Niuzhuang

Bitwa pod Niuzhuang – starcie zbrojne, które miało miejsce 4 marca 1895 w trakcie I wojny chińsko-japońskiej.
Kontynuując marsz na północ z półwyspu Liaodong 2. Armia japońska starły się z chińskimi pod Yingkou, dążąc do połączenia się tam z 1 Armią, która równocześnie uderzyła z północnego wschodu i północnego zachodu na miasto Niuzhuang, na północny zachód od Yingkou. Miasto bronione było przez podwójną linię chińskich umocnień. Szturm japoński trwał cały dzień, a po przełamaniu obrony, przez całą noc toczyły się walki uliczne. Japończycy ponieśli poważne straty, ale zadali przeciwnikowi wielokrotnie większe. Oprócz 700 jeńców, zdobyli 21 dział polowych i górskich, ponad 2100 karabinów i 1,5 mln sztuk amunicji karabinowej.
Dwa dni później 2. Armia japońska zajęła Yingkou i ruszyła na Tianzhuangtai, gdzie ostatecznie siły obu armii się połączyły, kończąc podbój Liaodongu.

</doc>
<doc id="2189680" url="https://pl.wikipedia.org/wiki?curid=2189680" title="Zdobycie Lüshun">
Zdobycie Lüshun

Zdobycie Lüshun – operacja zbrojna przeciw najważniejszej bazie floty Beiyang, Lüshunkou (Port Artur) w prowincji Liaoning w północno-wschodnich Chinach, w trakcie trwania wojny chińsko-japońskiej. Mimo potężnych umocnień twierdzy, szturm zakończył się szybkim zwycięstwem Japończyków, co umożliwiło im rozwinięcie działań w Mandżurii.
Preludium – bitwa o Jinzhou.
Uzyskawszy panowanie na morzu w wyniku bitwy u ujścia Yalu, Japończycy bez kłopotów przewieźli oddziały 2. Armii i 24 października 1894 wysadzili je w porcie Hayankou na półwyspie Liaodong, skąd mogli rozwinąć działania przeciw kluczowej chińskiej bazie morskiej, jaką był Lüshun. Decydujące dla zdobycia twierdzy było opanowanie warownego miasta Jinzhou i wzgórz wokół niego, które broniły najwęższego przesmyku na półwyspie.
Po lądowaniu marszałek Oyama przez 10 dni zbierał siły, nim rozpoczął działania. Po wstępnych bojach 4 i 5 listopada, rankiem 6 listopada japońska artyleria otworzyła silny ogień na miasto Jinzhou. W ciągu godziny udało się jej uciszyć działa chińskie; saperzy wysadzili jedną z bram miasta, wziętego następnie szturmem przez japońską piechotę.
Atak na Dalian.
8 listopada Japończycy szybkim marszem zaskoczyli oddziały chińskie i z pomocą floty zdobyli Dalian. Szybkość ataku nie pozwoliła obrońcom zniszczyć zapasów sprzętu i amunicji (ocenianych na 129 dział z 2,5 mln sztuk amunicji i 621 karabiny z ponad 33 mln nabojów), które armia japońska natychmiast wykorzystała przeciw twierdzy lüshuńskiej. W ręce napastników miały też wpaść plany pól minowych wokół twierdzy.
Szturm Lüshun (Port Artura).
Lüshun był kluczowym, niezamarzającym portem zabezpieczającym północne wybrzeża Zatoka Bohai i ze względu na swe strategiczne położenie został wybrany na główną bazę Floty Beiyang. W tym celu, począwszy od 1881, wybudowano stocznię remontową z wielkim suchym dokiem przeznaczonym do obsługi pancerników typu Dingyuan. Tę strategiczną bazę osłonięto pasem fortów, rozmieszczonych na okolicznych wzgórzach. Fortyfikacje, zaplanowane przez majora von Hannekena uważane były za nie do zdobycia.
21 listopada, po godzinnym przygotowaniu artyleryjskim piechota japońska wzięła szturmem trzy forty na wzgórzach na zachód od twierdzy. Następnie uderzyła na potężne umocnienia na Songshushan – tu pomogło im szczęśliwe trafienie w chiński magazyn amunicyjny. Kolejne uderzenie, skierowane na wzgórza Erlongshan i Jiguangshan, zakończyło się zdobyciem dalszych siedmiu redut. W południe w rękach napastników była znaczna część zewnętrznego pierścienia twierdzy.
Następnym celem były nadmorskie forty, których działa nie mogły być skierowane w głąb lądu, i które, po opanowaniu fortów na wzgórzach, były stosunkowo łatwym celem. Do godziny 16.00 Japończycy opanowali dziewięć z nich, z 60 działami (w poprzednio opanowanych zdobyli kolejnych 50).
Tego samego dnia na Jinzhou uderzył śpieszący z odsieczą gen. Song z oddziałami zebranymi w południowej Mandżurii, ale został odparty z wielkimi stratami. W Lüshun Japończykom do wzięcia pozostały umocnienia twierdzy wewnętrznej, które postanowiono zaatakować następnego dnia. Okazało się to zbędne, ponieważ w nocy obrońcy je opuścili.
W mieście atakujące oddziały miały dopuścić się masakry – choć pierwotne doniesienia okazały się przesadzone, prawdopodobnie 2-3 tys. ludzi zginęło, zabitych w odwecie za japońskich jeńców, pomordowanych przez oddziały chińskie. Masakra w Port Arturze odbiła się szerokim echem na arenie międzynarodowej i osłabiła japońską pozycję negocjacyjną podczas rokowań pokojowych.

</doc>
<doc id="2189681" url="https://pl.wikipedia.org/wiki?curid=2189681" title="Nowy cmentarz żydowski w Sokołach">
Nowy cmentarz żydowski w Sokołach

Nowy cmentarz żydowski w Sokołach – kirkut społeczności żydowskiej niegdyś zamieszkującej Sokoły. Nie wiadomo dokładnie kiedy powstał, być może w XIX wieku. Mieścił się przy ul. Nowy Świat i miał powierzchnię 0,8 ha. Został zniszczony podczas wojny i nie zachowały się żadne nagrobki. Obecnie w jego miejscu boisko sportowe.
Informacje na temat historii Żydów mieszkających w Sokołach znajdują się w „Księdze Pamięci”.

</doc>
<doc id="2189683" url="https://pl.wikipedia.org/wiki?curid=2189683" title="Stary cmentarz żydowski w Sokołach">
Stary cmentarz żydowski w Sokołach

Stary cmentarz żydowski w Sokołach – kirkut społeczności żydowskiej niegdyś zamieszkującej Sokoły. Powstał prawdopodobnie w XVIII wieku. Mieścił się przy pl. Mickiewicza. Został zniszczony podczas II wojny światowej i nie zachowały się żadne nagrobki. Obecnie w jego miejscu znajduje się przychodnia zdrowia.

</doc>
<doc id="2189685" url="https://pl.wikipedia.org/wiki?curid=2189685" title="Ołtarz Rodziny Marii (dzieło Mistrza Rodziny Marii Młodszego)">
Ołtarz Rodziny Marii (dzieło Mistrza Rodziny Marii Młodszego)

Ołtarz Rodziny Marii – późnogotyckie retabulum ołtarzowe pochodzące najprawdopodobniej z niezachowanego do dziś kościoła św. Achacego (St. Achatius Kirche) w Kolonii wchodzącego niegdyś w skład konwentu sióstr Dominikanek. Namalowane około 1505–10, przez anonimowego artystę określonego jako Mistrz Rodziny Marii Młodszy. Obecnie w zbiorach kolońskiego Wallraf-Richartz-Museum. Cenny przykład gotyckiego malarstwa tablicowego zdradzający wpływy dzieł namalowanych przez przedstawicieli młodszej generacji prymitywistów niderlandzkich działających na przełomie XV i XVI wieku.
Historia.
Retabulum powstało na zlecenie rodziny Hackeney dla kolońskiego kościoła św. Achacego wchodzącego w skład klasztoru Dominikanek. Po zburzeniu zespołu klasztornego, na początku XIX wieku dzieło znajdowało się w prywatnej kolekcji. W 1824 zakupiony przez Fundację Ferdinanda Franza Wallrafa, założyciela "Wallrafianum", które było zalążkiem obecnego Wallraf-Richartz-Museum.
Opis i analiza.
Jest to tryptyk, składający się z korpusu i pary skrzydeł mieszczących cztery kwatery (dwie pary na awersach i rewersach). Malowidła są wykonane techniką tempery. Środkowa tablica ma wymiary 144x187 centymetrów, kwatery boczne po 141x85 cm.
Ołtarz otwarty ukazuje Rodzinę Marii, świętych, oraz fundatorów retabulum – rodzinę Hackeney. Na środkowej tablicy połączono trzy sceny: Rodzinę Marii, "sacra conversazione" oraz mistyczne zaślubiny św. Katarzyny. Pośrodku, pod ozdobnym baldachimem siedzą Anna Samotrzeć i Maria z Dzieciątkiem Jezus. Zbawiciel kieruje swój wzrok i wskazuje ręką w stronę św. Katarzyny. Naprzeciwko niej zasiada św. Barbara. U stóp św. Katarzyny zasiada Maria Kleofasowa wraz z jej dziećmi (Judą Tadeuszem, Szymonem, Jakubem Młodszym i Barsabaszem), naprzeciwko, u stóp św. Barbary Maria Salome również z dziećmi (Jakubem Starszym i Janem Ewangelistą). Spośród stojących na drugim planie mężczyzn czterej z nich są zidentyfikowani jako Alfeusz (mąż Marii Kleofasowej) i mąż Anny, Joachim (pierwszy i trzeci od lewej) oraz Józef i mąż Marii Salome – Salomas (pierwszy i trzeci od prawej). Na kolumienkach widoczne są figurki, wizerunki świętych Wawrzyńca oraz Piotra i Pawła. W głębi, na skrajach środkowego obrazu widoczne są sceny Prezentacji Dzieciątka w świątyni oraz Zaśnięcie NMP.
Na skrzydłach bocznych ukazano świętych i członków rodziny Hackeney. Na awersie lewego skrzydła święci Nikazy i Roch oraz Nikazy II Hackeney. W głębi widoczna jest scena Bożego Narodzenia. Na awersie prawego skrzydła święte Gudula i Elżbieta Węgierska oraz Christina z rodu Hardenrath, żona Nikazego Hackeneya. Na dalszym planie, po lewej scena Wniebowzięcia NMP. Cechą wspólną obu kwater jest ukazana w głębi drobiazgowo opracowana sceneria architektoniczno-krajobrazowa malowana zgodnie z zasadami perspektywy powietrznej. Na rewersach zostali przedstawieni święci Achacy i Hermolaus oraz Cecylia, Genowefa, Helena i Katarzyna Aleksandryjska. W dolnej strefie rewersów zostali przedstawieni dalsi przedstawiciele rodziny Hackeney, których tożsamość nie została zidentyfikowana.
Tytułowy wątek umiejscowiony w centralnej części retabulum należy do powszechnych w XV wieku tematów w ikonografii Marii, w którym rozważano kwestie pokrewieństwa Marii, które w przeciwieństwie do Chrystusa nie zostało opisane w Biblii. Inspiracją do tych zagadnień były apokryfy, odrzucone przez Kościół, lecz będące źródłem dla wielu dzieł religijnych w literaturze i sztukach plastycznych. Są to Protoewangelia Jakuba, Ewangelia Pseudo-Mateusza oraz Ewangelia o Narodzeniu Marii. Istotne miejsce tworzy główny akcent kompozycji, powszechny w średniowieczu typ ikonografii Bożego Narodzenia, grupa Anny Samotrzeć, Marii i Dzieciątka. Starszy wariant tej grupy, gdzie ukazywano świętą Annę, trzymającą w rękach Marię z Dzieciątkiem został w późnym średniowieczu zastąpiony nową kompozycją, w której Dzieciątko jest pod opieką zarówno matki i babci. Ma to związek z kultem świętej Anny, której żywot został spisany w "Złotej Legendzie" Jakuba de Voragine i "Speculum Historiae" Wincentego z Beauvaix, a ponadto w XIV-wiecznym piśmie pióra Ludolpha von Sachsen nazywanym "Vita Christi". Źródła te szczegółowo opisują związki małżeńskie Anny Samotrzeciej.
Autor malowideł retabulum reprezentuje późniejsze pokolenie szkoły kolońskiej – grupy artystów (w większości anonimowych) skupionych w Kolonii działających w okresie gotyku od XIV do połowy XVI wieku. Podobnie jak inni artyści tego pokolenia Mistrz Rodziny Marii Młodszy, który jest również twórcą m.in. z retabulum ołtarza Św. Sebastiana (również w zbiorach Wallraf-Richartz-Museum) był zainspirowany malarstwem prymitywistów niderlandzkich, czego dowodem w retabulum ołtarza Rodziny Marii jest dobra znajomość perspektywy i budowania przestrzeni, realistyczne opracowanie kompozycji oraz szczegółowa analiza twarzy, kostiumów itp.

</doc>
<doc id="2189688" url="https://pl.wikipedia.org/wiki?curid=2189688" title="Layne Thomas Staley">
Layne Thomas Staley



</doc>
<doc id="2189689" url="https://pl.wikipedia.org/wiki?curid=2189689" title="Sonis">
Sonis



</doc>
<doc id="2189694" url="https://pl.wikipedia.org/wiki?curid=2189694" title="Skrzydło laminarne">
Skrzydło laminarne

Skrzydło laminarne – odmiana skrzydła samolotu, którego profil jest tak dobrany, aby zmaksymalizować powierzchnię skrzydła, nad którą powietrze przepływa laminarnie. Skrzydła laminarne charakteryzują się niskim oporem aerodynamicznym, są cieńsze niż skrzydła o klasycznym profilu, krawędź natarcia jest bardziej zaostrzona, a górne i dolne powierzchnie skrzydeł są zazwyczaj symetryczne. Maksymalna grubość skrzydeł laminarnych znajduje się zazwyczaj mniej więcej w połowie długości cięciwy (waha się pomiędzy 35-70%), profile klasyczne maksymalną grubość mają na jednej czwartej długości cięciwy.
Utrzymanie laminarnej warstwy przyściennej jest możliwe tylko w niewielkim zakresie małych kątów natarcia i jest wrażliwe na odkształcenia i zabrudzenia opływanej powierzchni.
Historia.
Pierwszym na świecie samolotem z profilem laminarnym płata IAW-743 był bombowiec PZL.37 Łoś zaprojektowany przez Jerzego Dąbrowskiego w latach 30. w fabryce PZL w Warszawie.
Pierwszym samolotem zaprojektowanym ze skrzydłem laminarnym na Zachodzie był North American P-51 Mustang, ale ówczesna technologia nie pozwalała na wytwarzanie powierzchni o odpowiednio wysokiej jakości i w praktyce część zalet tego profilu nie była wykorzystana.

</doc>
<doc id="2189697" url="https://pl.wikipedia.org/wiki?curid=2189697" title="Batowski">
Batowski



</doc>
<doc id="2189699" url="https://pl.wikipedia.org/wiki?curid=2189699" title="Ambalangoda">
Ambalangoda

Ambalangoda (, ) – miasto w zachodniej części Sri Lanki, nad Oceanem Indyjskim. Położone jest w dystrykcie Galle w Prowincji Południowej. Główny ośrodek wyrobu tradycyjnych lankijskich drewnianych masek. W mieście znajdują się dwa muzea masek – "Ariyapala and Sons mask Museum" i "Ariyapala Traditional Masks". Przy obu muzeach działają sklepy.

</doc>
<doc id="2189700" url="https://pl.wikipedia.org/wiki?curid=2189700" title="Geheime Feldpolizei">
Geheime Feldpolizei

Geheime Feldpolizei, GFP, , ) – niemiecka formacja policyjna Wehrmachtu działająca podczas II wojny światowej. Utworzona 21 lipca 1939 roku rozkazem szefa Oberkommando der Wehrmacht (OKW) gen. Wilhelma Keitla. Podlegała Abwehrze, kierowanej przez adm. Wilhelma Canarisa.
Organizacja, kadry, historia.
Pomimo że formalnie Geheime Feldpolizei znajdowała się w strukturze Wehrmachtu, jej kadra i personel rekrutowały się z formacji policyjnych III Rzeszy: Gestapo i Kripo. Po przejściu do GFP policjanci stawali się formalnie urzędnikami wojskowymi, pomimo że używali nadal stopni policyjnych - otrzymali status "Wehrmachtsbeamte auf Kriegsdauer" (pol. "urzędników wojskowych czasu wojny"). Trzon formacji stanowili jednak b. członkowie tajnej grupy S/88/Ic ze składu Legionu „Kondor”, która podczas hiszpańskiej wojny domowej w latach 1936–1939 współpracowała z wojskowymi służbami specjalnymi gen. Francisco Franco.
Do zadań GFP należało przeciwdziałanie obcemu szpiegostwu w niemieckich siłach zbrojnych, zapobieganie sabotażom, wrogiej propagandzie, ochrona kontrwywiadowcza sztabów i wyższej kadry oficerskiej, kontrola wojskowej korespondencji oraz łączności pocztowej, telegraficznej i telefonicznej, wykonywanie wszelkich działań związanych z bezpieczeństwem wojsk na okupowanych terenach (ochrona linii komunikacyjnych i instalacji militarnych, zwalczanie partyzantki). Funkcjonariusze prowadzili przesłuchania schwytanych członków ruchu oporu, partyzantów i obcych szpiegów, a także jeńców wojennych, nierzadko stosując tortury. Ochraniali wysokich oficerów sił zbrojnych. Mieli nieograniczony w zasadzie dostęp do wszelkich obiektów militarnych i zamkniętych stref wojskowych. Wykonując obowiązki służbowe mieli prawo wstępu do wszystkich obiektów państwowych. 
Na czele GFP stał Heerespolizeichef, którego stanowisko umiejscowione było w Oberkommando des Heeres (OKH). Funkcję tę pełnił SS-Oberführer i pułkownik policji Wilhelm Krichbaum. Podlegali mu Feldpolizeidirektorzy, który dowodzili Grupami GFP, działającymi przy sztabach armii, armiach i polowych komendanturach. Taktycznie podlegały one dywizjom bezpieczeństwa. Poszczególne Grupy liczyły w początkowym okresie wojny po 50 osób: 1 funkcjonariusz GFP w stopniu co najmniej majora, 32 funkcjonariuszy w stopniach podporucznika porucznika i kapitana oraz 17 osób personelu pomocniczego (częściowo cywilnych policjantów). Po wybuchu wojny z ZSRR liczebność Grup zwiększyła się do 95 osób. Wszystkie Grupy były całkowicie zmotoryzowane. Każda Grupa dysponowała 25 lekkimi samochodami osobowymi, 1 ciężarówką, 1 autobusem i 3 motocyklami. Czasami pojedynczy funkcjonariusze GFP byli przydzielani do oddziałów żandarmerii polowej w celu asystowania przy akcjach antypartyzanckich. W miarę rozwoju ruchu partyzanckiego na tyłach frontu wschodniego przy Grupach GFP powstawały grupy agentów i nieduże oddziały wojskowe, złożone z miejscowych ochotników i b. czerwonoarmistów, dla przeprowadzania ekspedycji karnych przeciwko wsiom i miasteczkom wspierającym partyzantkę, prowadzenia obław na partyzantów i ludność cywilną oraz konwojowania schwytanych. Przy sztabach korpusów armijnych, dywizji i niektórych komendanturach miejskich działały natomiast Komisariaty GFP. W skład jednej Grupy GFP wchodziło od 2 do 5 Komisariatów. Najmniejszą jednostką organizacyjną były wewnętrzne komanda. 
Działalność Geheime Feldpolizei w okupowanych krajach zachodniej Europy i Skandynawii miała zupełnie inny charakter, niż na okupowanych terenach Polski i ZSRR. W okupowanej Holandii, Danii i Norwegii ograniczała się ona właściwie do zabezpieczania sił zbrojnych. W Belgii i Francji dochodziły jeszcze zadania związane ze zwalczaniem ruchu oporu, szpiegostwa i sabotażu. Natomiast na Wschodzie Grupy GFP toczyły właściwie regularne działania zbrojne przeciwko silnie rozwiniętej partyzantce. Od początku 1944 roku funkcjonariusze GFP rozpoczęli przeciwdziałać coraz liczniejszym przypadkom dezercji niemieckich żołnierzy. 
Od wiosny 1941 roku w Altenburgu w Turyngii stacjonował 150-osobowy Uzupełnieniowy Batalion Piechoty „Altenburg” (przemianowany następnie na 600 Uzupełnieniowy Batalion Piechoty, a ostatecznie na 600 Batalion Uzupełnieniowy), w którym prowadzono szkolenie kadr żołnierskich i podoficerskich dla okupacyjnych struktur GFP. Wkrótce powstała tam również specjalna szkoła GFP, kształcąca oficerów i techników policyjnych dla tej formacji.
Odrębną Tajną Policję Polową miało Luftwaffe (patrz: Tajna Policja Polowa Luftwaffe).

</doc>
<doc id="2189703" url="https://pl.wikipedia.org/wiki?curid=2189703" title="Eredivisie (1990/1991)">
Eredivisie (1990/1991)

Eredivisie (1990/1991) była 34. sezonem Eredivisie - rozgrywek o mistrzostwo Holandii w piłce nożnej. Liga skupiała 18 zespołów. Tytułu nie obroniła drużyna AFC Ajax. Nowym mistrzem Holandii został zespół PSV Eindhoven. Tytuł króla strzelców zdobyli Romário (PSV Eindhoven) oraz Dennis Bergkamp (AFC Ajax), którzy zdobyli po 25 goli.
Baraż o awans/utrzymanie.
Zespół SVV Schiedam utrzymał się w Eredivisie.

</doc>
<doc id="2189704" url="https://pl.wikipedia.org/wiki?curid=2189704" title="FK Teteks">
FK Teteks

FK Teteks – północnomacedoński klub piłkarski z Tetowa. Gra obecnie w Wtora makedonska fudbałska liga.

</doc>
<doc id="2189706" url="https://pl.wikipedia.org/wiki?curid=2189706" title="Teteks Tetovo">
Teteks Tetovo



</doc>
<doc id="2189707" url="https://pl.wikipedia.org/wiki?curid=2189707" title="Bartolomeo Colleoni (1930)">
Bartolomeo Colleoni (1930)

Bartolomeo Colleoni – włoski krążownik lekki typu "Condottieri" (podtyp "di Giussano"), wchodzącym w skład Regia Marina podczas II wojny światowej. Został nazwany na cześć Bartolomeo Colleoniego, włoskiego kondotiera z XV wieku.
Krążownik został zwodowany 21 grudnia 1930 i przed przystąpieniem Włoch do wojny w roku 1940 przeszedł gruntowną modernizację, podczas której wzmocnieniu uległa jego artyleria przeciwlotnicza.
„Bartolomeo Colleoni” służył na Morzu Śródziemnym do listopada 1938 roku, kiedy to został wysłany na Daleki Wschód dla zastąpienia operującego tam krążownika „Raimondo Montecuccoli”. Przybył do Szanghaju 23 grudnia 1938 i stacjonował tam do rozpoczęcia działań wojennych pomiędzy Wielką Brytanią i Francją a Niemcami. 1 października, po przekazaniu swych zadań na Dalekim Wschodzie slupowi „Lepanto”, powrócił na wody ojczyste, gdzie dotarł 28 października.
„Bartolomeo Colleoni” wszedł w skład 2 Dywizjonu Krążowników Drugiej Flotylli Śródziemnomorskiej razem z krążownikiem „Giovanni delle Bande Nere”. Pierwszą akcją, w której wziął udział, było minowanie Cieśniny Sycylijskiej 10 czerwca 1940 roku, a następnie osłona konwojów transportowców z wojskiem na trasie Neapol–Trypolis w lipcu tego samego roku.
17 lipca oba krążowniki dywizjonu opuściły port w Trypolisie i skierowały się ku greckiej wyspie Leros na Morzu Egejskim, gdzie zaobserwowano wzmożoną aktywność okrętów Royal Navy. 
We wczesnych godzinach 19 lipca włoski dywizjon, znajdujący się w pobliżu przylądka Spatha na Krecie, został wykryty przez samoloty rozpoznawcze RAF i zaatakowane przez australijski lekki krążownik HMAS „Sydney” i pięć niszczycieli. Podczas krótkotrwałego starcia „Bartolomeo Colleoni” został trafiony salwą „Sydney”, która spowodowała zniszczenie maszynowni okrętu, a w konsekwencji unieruchomienie go i wystawienie – jako łatwy cel – dla torped z brytyjskich niszczycieli.
Po ich ataku okręt eksplodował i zatonął wraz z 121 członkami załogi. Drugi krążownik włoski zdołał ujść bezpiecznie do bazy.
Dla historyków wojskowości najbardziej interesującymi okazały się dane techniczne okrętu, jakie oficjalnie przedstawiała strona włoska. Według nich „Bartolomeo Colleoni” miał osiągać (teoretycznie) prędkość ponad 40 węzłów i nigdy nie powinien być doścignięty przez „Sydney”, który osiągał prędkość zaledwie 32 węzłów. W rzeczywistości marynarka włoska przeprowadzała próby, gdy okręty pozbawione były jeszcze nie tylko amunicji, ale nawet artylerii głównej. „Bartolomeo Colleoni” nie był prawdopodobnie w stanie osiągnąć więcej niż 30 węzłów.

</doc>
<doc id="2189709" url="https://pl.wikipedia.org/wiki?curid=2189709" title="Litmanowicz">
Litmanowicz

Litmanowicz:

</doc>
<doc id="2189710" url="https://pl.wikipedia.org/wiki?curid=2189710" title="Richard Spalinger">
Richard Spalinger

Richard Spalinger (ur. 18 lutego 1975 r.) – szwajcarski narciarz, specjalista narciarstwa dowolnego. Najlepszy wynik na mistrzostwach świata osiągnął podczas mistrzostw w Ruka, gdzie zajął 10. miejsce w skicrossie. Zajął także 14. miejsce w tej samej konkurencji na igrzyskach olimpijskich w Vancouver. Najlepsze wyniki w Pucharze Świata osiągnął w sezonie 2002/2003, kiedy to zajął 43. miejsce w klasyfikacji generalnej.

</doc>
<doc id="2189711" url="https://pl.wikipedia.org/wiki?curid=2189711" title="Alois Mani">
Alois Mani

Alois Mani (ur. 3 lipca 1983 r.) – szwajcarski narciarz, specjalista narciarstwa dowolnego. Zajął 24. miejsce w skicrossie podczas mistrzostw świata w Madonna di Campiglio. Nie startował na igrzyskach olimpijskich. Najlepsze wyniki w Pucharze Świata osiągnął w sezonach 2006/2007 i 2007/2008, kiedy to zajmował 57. miejsce w klasyfikacji generalnej.

</doc>
<doc id="2189714" url="https://pl.wikipedia.org/wiki?curid=2189714" title="Warren Tanner">
Warren Tanner

Warren Tanner (ur. 9 grudnia 1980 r.) – kanadyjski narciarz dowolny. Najlepsze wyniki na mistrzostwach świata osiągnął podczas mistrzostw w Ruka i mistrzostw w Madonna di Campiglio, gdzie zajmował 6. miejsce w jeździe po muldach. Nie startował na igrzyskach olimpijskich. Najlepsze wyniki w Pucharze Świata osiągnął w sezonie 2005/2006, kiedy to zajął 35. miejsce w klasyfikacji generalnej, a w klasyfikacji jazdy po muldach był dziewiąty.

</doc>
<doc id="2189715" url="https://pl.wikipedia.org/wiki?curid=2189715" title="Kagel">
Kagel



</doc>
<doc id="2189716" url="https://pl.wikipedia.org/wiki?curid=2189716" title="Osamu Ueno">
Osamu Ueno

 – japoński narciarz, specjalista narciarstwa dowolnego. Najlepszy wynik na mistrzostwach świata osiągnął podczas mistrzostw w Madonna di Campiglio, gdzie zajął 10. miejsce w jeździe po muldach podwójnych. Zajął także 20. miejsce w jeździe po muldach na igrzyskach olimpijskich w Turynie. Najlepsze wyniki w Pucharze Świata osiągnął w sezonie 2006/2007, kiedy to zajął 32. miejsce w klasyfikacji generalnej. W 2014 roku zakończył karierę.

</doc>
<doc id="2189717" url="https://pl.wikipedia.org/wiki?curid=2189717" title="Landon Gardner">
Landon Gardner

Landon Gardner (ur. 2 sierpnia 1985 r.) – amerykański narciarz, specjalista narciarstwa dowolnego. Najlepszy wynik na mistrzostwach świata osiągnął podczas mistrzostw w Inawashiro, gdzie zajął 20. miejsce w jeździe po muldach podwójnych. Nie startował na igrzyskach olimpijskich. Najlepsze wyniki w Pucharze Świata osiągnął w sezonie 2007/2008, kiedy to zajął 65. miejsce w klasyfikacji generalnej.

</doc>
<doc id="2189718" url="https://pl.wikipedia.org/wiki?curid=2189718" title="Micheal Riddle">
Micheal Riddle

Micheal Riddle (ur. 17 czerwca 1986 w Edmonton) – kanadyjski narciarz dowolny, specjalizujący się w half-pipie, wicemistrz olimpijski i dwukrotny medalista mistrzostw świata.
Kariera.
Po raz pierwszy na arenie międzynarodowej pojawił się 19 grudnia 2004 roku w Park City, gdzie w zawodach Nor-Am Cup zajął 27. miejsce w halfpipie. W Pucharze Świata zadebiutował 15 stycznia 2006 roku w Contamines, zajmując drugie miejsce. Tym samym już w swoim debiucie nie tylko zdobył pierwsze pucharowe punkty, ale od razu stanął na podium. W zawodach tych rozdzielił Kalle Leinonena z Finlandii i Francuza Alexandre’a Laube. Najlepsze wyniki osiągnął w sezonie 2012/2013, kiedy to zajął 4. miejsce w klasyfikacji generalnej, a w klasyfikacji halfpipe’a zdobył małą kryształową kulę. W sezonie 2005/2006 był drugi w klasyfikacji halfpipe’a, natomiast w sezonie 2007/2008 był trzeci.
Pierwszy medal wywalczył w 2011 roku, zwyciężając w swej koronnej konkurencji podczas mistrzostw świata w Park City. Następnie wystąpił na igrzyskach olimpijskich w Soczi w 2014 roku, zdobywając srebrny medal w debiutującym w programie olimpijskim halfpipie. W zawodach tych uplasował się między Davidem Wise’em z USA i Kevinem Rollandem z Francji. Trzy lata później wywalczył srebrny medal na mistrzostwach świata w Sierra Nevada, przegrywając tylko z Aaronem Blunckiem z USA. Był też między innymi czwarty na mistrzostwach świata w Voss w 2013 roku, gdzie walkę o podium przegrał z Francuzem Thomasem Kriefem.

</doc>
<doc id="2189720" url="https://pl.wikipedia.org/wiki?curid=2189720" title="Nicolas Thépaut">
Nicolas Thépaut

Nicolas Thépaut (ur. 27 marca 1980 w Boulogne-Billancourt) – francuski narciarz, specjalista narciarstwa dowolnego. Najlepszy wynik na mistrzostwach świata osiągnął podczas mistrzostw w Ruka, gdzie zajął 18. miejsce w skokach akrobatycznych. Nie startował na igrzyskach olimpijskich. Najlepsze wyniki w Pucharze Świata osiągnął w sezonie 2007/2008, kiedy to zajął 36. miejsce w klasyfikacji generalnej.

</doc>
<doc id="2189721" url="https://pl.wikipedia.org/wiki?curid=2189721" title="Nicolas Thepaut">
Nicolas Thepaut



</doc>
<doc id="2189723" url="https://pl.wikipedia.org/wiki?curid=2189723" title="Serie A siatkarzy w sezonie 2007/2008">
Serie A siatkarzy w sezonie 2007/2008



</doc>
<doc id="2189724" url="https://pl.wikipedia.org/wiki?curid=2189724" title="Serie A siatkarzy (2008/2009)">
Serie A siatkarzy (2008/2009)



</doc>
<doc id="2189730" url="https://pl.wikipedia.org/wiki?curid=2189730" title="Rosyjska Superliga Siatkarzy 2007/2008">
Rosyjska Superliga Siatkarzy 2007/2008



</doc>
<doc id="2189734" url="https://pl.wikipedia.org/wiki?curid=2189734" title="Fujiwara Teika">
Fujiwara Teika



</doc>
<doc id="2189735" url="https://pl.wikipedia.org/wiki?curid=2189735" title="Komarowo (ujednoznacznienie)">
Komarowo (ujednoznacznienie)



</doc>
<doc id="2189736" url="https://pl.wikipedia.org/wiki?curid=2189736" title="Różanka (ptak)">
Różanka (ptak)

Różanka ("Rhodonessa caryophyllacea") – gatunek dużego ptaka z rodziny kaczkowatych (Anatidae), widywanego dawniej punktowo na Równinie Gangesu, w Bangladeszu i nad rzecznymi bagnami Mjanmy.
Od lat 50. XX wieku uważany za prawdopodobnie wymarły. Wiele przeprowadzonych poszukiwań nie potwierdziło dalszego istnienia gatunku. Przypuszcza się, że może żyć na niedostępnych obszarach rzecznych północnej Mjanmy. Parę niepotwierdzonych obserwacji z tego kraju przekonuje, by utrzymać status gatunku krytycznie zagrożonego i nie uznawać go jeszcze za gatunek wymarły. Miejsce różanki w taksonomii budziło wiele sporów. Niektórzy uważają, że jest najbardziej spokrewniona z rodzajem "Aythya" i "Netta", zwłaszcza z hełmiatką ("Netta rufina"). Inni umieszczają gatunek w osobnym rodzaju. Jego unikalność wynika z różowego ubarwienia głowy w połączeniu z ciemną resztą ciała. Dobrze widoczna plamka na skrzydle i smukła, długa szyja to cechy dzielone z pospolitą kaczką pstrodziobą ("Anas poecilorhyncha"). Osobliwe są również jaja różanki, ich kształt jest prawie kulisty. Nie wyróżnia się podgatunków.
Charakterystyka.
Ptak ma około 60 cm długości, długi dziób, szyję i spiczastą głowę. Samiec ma różowy dziób, głowę i szyję, podczas gdy samica ma jasnoróżową głowę i szyję z bardziej bladym dziobem. Czerń ciała rozciąga się od wąskiego paska z przodu szyi. Na skrzydłach wyraźnie widać białą krawędź. W locie nie widać tak bardzo kontrastu z otaczającymi piórami, jak u piżmówki malajskiej. Skrzydła nie posiadają ciemnej ciągnącej się krawędzi, jak ma to miejsce u hełmiatki. Niepewności pojawiają się w porównaniu z samcami hełmiatki, zwłaszcza pływającymi (różnice tkwią bowiem w nogach), ponieważ pozostałe gatunki również mają rzucającą się w oczy czerwoną głowę (choć barwa właściwie różni się dość znacznie od koloru różanki). Z drugiej strony, kaczka pstrodzioba może być podobna do samicy różanki, zwłaszcza w locie lub widziana z daleka lub od tyłu. Podobnie rzecz się ma, jeśli chodzi o samce.
Górna część skrzydeł wygląda charakterystycznie dla gatunku, z różowo-beżowym lusterkiem, dużo jaśniejszym niż otaczające upierzenie, tylko u różanki (nie jak u kaczki pstrodziobej z ciemnozielonymi lotkami drugorzędowymi na lusterku i wyraźnie białymi trzeciorzędowymi). Jeśli skrzydła nie są dobrze widoczne, oba gatunki mogą być nierozróżnialne przez niedoświadczonego obserwatora.
Zachowanie.
Żerowiska różanki znajdują się na nizinnych bagnach i małych stawach leżących w wysokotrawiastej dżungli. Gniazdo ulokowane jest w trawie. Jaja, sześć lub siedem w lęgu, są bardzo kuliste i ubawione na kremową biel. Jaja mają od 1,71 do 1,82 cali długości i od 1,61 do 1,7 cali szerokości.
Uważa się, że był to ptak niemigrujący. Widywano go pojedynczo, w parach lub bardzo rzadko w małych grupach. Sądzi się, że różanka karmi się roślinami wodnymi i mięczakami. Podobnie jak u hełmiatek, przyjmuje pionową postawę, aby chwycić pokarm (gruntuje) oraz moczy pokarm przed zjedzeniem. Nie nurkuje jak głowienka.
Występowanie.
Allan Octavian Hume i Stuart Baker zauważyli, że główne siedliska różanki znajdują się w północnym biegu Gangesu i na zachód od Brahmaputry, głównie w Maldah, Purnea, Madhubani i Purulia, obecnie stan Bihar. Pospolitsza miała być w Singhbumie. Hume odłowił w stanie Manipur osobnika ukrytego w gęstym sitowiu jeziora Loktak; jak stwierdził badacz, był to w tym rejonie bardzo rzadki ptak. Edward Blyth potwierdził, że różankę znaleziono w stanie Arakan w Birmie. Brian Houghton Hodgson posiadał w swej kolekcji okazy odłowione w Nepalu. Kilka obserwacji pochodzi z Delhi, Sindh i Pendżabu. Jerdon zdobył osobnika żyjącego na dalekim południu, choć nigdy osobiście nie obserwował ptaka w naturalnym środowisku, dopóki nie odwiedził Bengalu.
Status i ochrona.
Międzynarodowa Unia Ochrony Przyrody (IUCN) uznaje różankę za gatunek krytycznie zagrożony (CR – "Critically Endangered") nieprzerwanie od 1994 roku.
Niegdyś kaczka ta występowała we wschodnich Indiach, Bangladeszu i w północnej Mjanmie, ale prawdopodobnie obecnie jest to już gatunek wymarły. Był to zawsze ptak rzadki. Ostatnia potwierdzona obserwacja C. M. Inglisa pochodzi z Bhagownie w dystrykcie Darbhanga z czerwca 1935 roku; niepotwierdzone raporty z Indii pojawiały się do wczesnych lat 60. XX wieku. Doniesienia pochodziły z Monghyru i z okolic Simli. Sidney Dillon Ripley datował wymarcie różanki na rok 1950. W 1988 roku Rory Nugent, amerykański ornitolog, i Shankar Barua z Delhi odnotowali pojedynczą obserwację trudnego do uchwycenia ptaka na brzegu Brahmaputry. Badacze rozpoczęli poszukiwania ptaka od Saikhoa Ghat na północno-wschodnim końcu biegu rzeki po hinduskiej stronie granicy. Po 29 dniach żeglowania Nugent poinformował, że widział różankę w stadzie innych ptaków wodnych. To stwierdzenie nie zostało w pełni zaakceptowane przez innych badaczy. Doniesienia o różance po latach 60. pochodziły w dużej mierze z niezbadanych obszarów dorzeczy rzek Mali Hka i Czinduin w północnej Mjanmie. Ze względu na słabe poznanie tych terenów, obserwacje te nie są uznane za wiarygodne i mogą być mylone z innymi gatunkami, np. hełmiatkami i kaczkami pstrodziobymi. Raport w oparciu o badania w dolinie Hu Kaung pochodzące z listopada 2003 roku stwierdził, że istnieją przekonujące powody, by sądzić, że różanka nadal żyje w północnej Mjanmie (w stanie Kaczin), ale nie udało jej się znaleźć w dolinie rzeki Nat Kaung, pomiędzy Kamaing i Shadusup w październiku 2005 roku. Pomimo zaobserwowania wielu kaczek, były to jednak głównie kaczki pstrodziobe i piżmówki malajskie. Przypuszcza się, że gatunek może prowadzić nocny tryb życia.
Powodem zaniku różanki jest prawdopodobnie zniszczenie jej naturalnych siedlisk. Nie wiadomo dlaczego niegdyś był to gatunek rzadki, ale małą liczebność tłumaczy się wyjątkowością gatunku (a nie słabym prowadzeniem badań), ponieważ jej środowisko w czasach kolonialnych było przeczesywane przez myśliwych. To oni częściej obserwowali różankę niż ornitolodzy, co wynikało z jej niezwykłego upierzenia. Jak większość grążyc ptak nie cechował się dużymi wymaganiami pokarmowymi, co powinno pomóc w przetrwaniu ostatnich osobników. Ostatnią różankę ustrzelił w 1935 roku w dystrykcie Darbhanga w stanie Bihar w Indiach, C. M. Inglis, który początkowo nawet nie wiedział, że to zrobił. Dopiero jego pies, aporter, przyniósł mu tę kaczkę. Niektóre ptaki trzymano w ptaszarni Jeana Théodora Delacoura w Clères we Francji i Alfreda Ezry w Foxwarren Park w Anglii, gdzie żyły ostatnie okazy w niewoli. To tu zrobiono jedyną znaną fotografię pary różanek w 1925 roku. Wykonał ją David Seth-Smith.

</doc>
<doc id="2189737" url="https://pl.wikipedia.org/wiki?curid=2189737" title="Dysporus capensis">
Dysporus capensis



</doc>
<doc id="2189744" url="https://pl.wikipedia.org/wiki?curid=2189744" title="Willy Telavi">
Willy Telavi

Willy Telavi – polityk Tuvalu, deputowany do parlamentu, minister spraw wewnętrznych w latach 2006-2010, premier Tuvalu od 24 grudnia 2010 do 1 sierpnia 2013. 
Życiorys.
Willy Telavi w 1977 rozpoczął pracę w szeregach Sił Policji Tuvalu. W maju 1993 został szefem Służb Policji, Imigracyjnych, Więziennictwa i Pożarnictwa Tuvalu. W 1999 ukończył studia prawnicze na Uniwersytecie Południowego Pacyfiku. Następnie rozpoczął studia magisterskie z dziedziny zarządzania międzynarodowego na Northern Territory University w Darwin.
W czasie wyborów w sierpniu 2006 uzyskał mandat deputowanego do Parlamentu Tuvalu z okręgu Nanumea. 14 sierpnia 2006 objął stanowisko ministra spraw wewnętrznych w rządzie premiera Apisai Ielemii, które zajmował przez całą kadencję. 
W wyborach parlamentarnych w sierpniu 2010 odnowił mandat deputowanego. 30 września 2010 został ponownie mianowany ministrem spraw wewnętrznych w gabinecie nowego premiera Maatii Toafy. 
21 grudnia 2010 poparł wniosek opozycyjnych deputowanych o wotum nieufności wobec rządu premiera Toafy. Dzięki temu został on przyjęty stosunkiem głosów 8 do 7. W zamian za poparcie miał zostać mianowany kandydatem opozycji na urząd nowego szefa rządu. 24 grudnia 2010 parlament wybrał go na stanowisko premiera Tuvalu. W głosowaniu pokonał byłego ministra spraw zagranicznych Enele Sopoagę (głosami 8 do 7).
Gubernator generalny Tuvalu Iakoba Italeli usunął go ze stanowiska szefa rządu 1 sierpnia 2013 wskutek otrzymania w parlamencie wotum nieufności. Gubernator wyznaczył lidera opozycji Enele Sopoagę na przejściowego premiera. 5 sierpnia 2013 Sopoaga został zaprzysiężony na stanowisku premiera Tuvalu.

</doc>
<doc id="2189745" url="https://pl.wikipedia.org/wiki?curid=2189745" title="Eredivisie (1991/1992)">
Eredivisie (1991/1992)

Eredivisie (1991/1992) była 35. sezonem Eredivisie - rozgrywek o mistrzostwo Holandii w piłce nożnej. Liga skupiała 18 zespołów. Tytuł obroniła drużyna PSV Eindhoven. Tytuł króla strzelców zdobył Dennis Bergkamp, który w barwach klubu AFC Ajax zdobył 22 gole.
Baraż o awans/utrzymanie.
Zespół ADO Den Haag spadł z Eredivisie.

</doc>
<doc id="2189746" url="https://pl.wikipedia.org/wiki?curid=2189746" title="Cmentarz wojenny nr 66 – Małastów">
Cmentarz wojenny nr 66 – Małastów

Cmentarz wojenny nr 66 – Małastów – cmentarz z I wojny światowej znajdujący się we wsi Małastów w powiecie gorlickim, w gminie Sękowa, zaprojektowany przez Hansa Mayra. Jeden z ponad 400 zachodniogalicyjskich cmentarzy wojennych zbudowanych przez Oddział Grobów Wojennych C. i K. Komendantury Wojskowej w Krakowie. Należy do III Okręgu Cmentarnego Gorlice.
Opis.
Cmentarz znajduje się na zboczu wzgórza, na skraju lasu (obecnie cały obiekt i jego okolice są zarośnięte gęstym lasem), przy leśnej drodze wnoszącej się wzdłuż strumienia.
Cmentarz ma kształt prostokąta o powierzchni około 332 m². Otoczony jest z 4 stron ogrodzeniem z ociosanego kamienia. W prawym dolnym narożniku cmentarza znajduje się parometrowy kamienny obelisk. W środku ogrodzenia znajduje się drewniana bramka wejściowa, od której biegnie wybrukowana ścieżka rozdzielająca teren cmentarza na dwie części. Groby są obramowane i oznaczone nagrobkami w formie żeliwnych krzyży z datą 1915 oraz małych żeliwnych krzyży lotaryńskich na betonowych podestach.
Na cmentarzu pochowano w 4 mogiłach zbiorowych 118 żołnierzy:
poległych 2 maja 1915.

</doc>
<doc id="2189747" url="https://pl.wikipedia.org/wiki?curid=2189747" title="Władysław Szyjanowski">
Władysław Szyjanowski

Władysław Szyjanowski, ros. Владислав Иванович Шияновский (ur. 22 grudnia 1929, zm. 2006) – ukraiński szachista.
Kariera szachowa.
Mistrz szachowy od 1957 roku. Wielokrotnie uczestniczył w mistrzostwach Ukraińskiej Socjalistycznej Republiki Radzieckiej, w 1961 r. dzieląc I-II miejsce (w dogrywce o złoty medal przegrał z Jurijem Kocem). Dwukrotnie zakwalifikował się do finałów indywidualnych mistrzostw Związku Radzieckiego. W 1962 r. zajął II miejsce w międzynarodowym turnieju w Bukareszcie.
Według retrospektywnego systemu Chessmetrics, w styczniu 1958 r. zajmował 57. miejsce na świecie z wynikiem 2604 punktów.

</doc>
<doc id="2189748" url="https://pl.wikipedia.org/wiki?curid=2189748" title="Pelecanus serrator">
Pelecanus serrator



</doc>
<doc id="2189749" url="https://pl.wikipedia.org/wiki?curid=2189749" title="Sula australis">
Sula australis



</doc>
<doc id="2189750" url="https://pl.wikipedia.org/wiki?curid=2189750" title="Mario Napolitano">
Mario Napolitano

Mario Napolitano (ur. 10 lutego 1910 w Acquaviva delle Fonti, zm. 31 października 1995 we Florencji) – włoski szachista, arcymistrz gry korespondencyjnej.
Kariera szachowa.
W latach 1935 i 1937 dwukrotnie reprezentował narodowe barwy na szachowych olimpiadach, był również uczestnikiem nieoficjalnej olimpiady w Monachium (1936). Na przełomie 1960 i 1961 r. zajął VI miejsce w cyklicznym turnieju w Reggio Emilii.
W 1941 i 1947 r. zdobył mistrzostwo Włoch w grze korespondencyjnej. W latach 1950–1953 uczestniczył w I mistrzostwach świata w grze korespondencyjnej, zdobywając brązowy medal. W finałach MŚ startował jeszcze dwukrotnie, zajmując VII miejsce (II mistrzostwa, 1956–1959) oraz V miejsce (III mistrzostwa, 1959–1962).
Według retrospektywnego systemu Chessmetrics, w sierpniu 1944 r. zajmował 64. miejsce na świecie z wynikiem 2529 punktów.
W 1959 r. został pierwszym w historii szachistą włoskim, który otrzymał szachowy tytuł arcymistrza.

</doc>
<doc id="2189751" url="https://pl.wikipedia.org/wiki?curid=2189751" title="Piotr Dubinin">
Piotr Dubinin

Piotr Dubinin, ros. Пётр Васильевич Дубинин (ur. 30 kwietnia 1909 w Warszawie, zm. 18 listopada 1983 w Gorkim) – radziecki szachista. 
Kariera szachowa.
W 1934 r. zajął II miejsce w mistrzostwach RSFRR, natomiast w 1949 r. w mistrzostwach tych podzielił I-II miejsce (w dogrywce przegrał z Gieorgijem Iliwickim). Czterokrotnie uczestniczył w finałach indywidualnych mistrzostw Związku Radzieckiego, najlepszy wynik osiągając w 1940 roku (dzielone VII-IX miejsce. W 1950 r. otrzymał tytuł mistrza międzynarodowego, a w 1952 r. – tytuł zasłużonego mistrza sportu ZSRR.
Znaczące osiągnięcia odniósł w grze korespondencyjnej, trzykrotnie zdobywając medale w mistrzostwach ZSRR. W 1962 r. zdobył tytuł wicemistrza świata w tej odmianie szachów, za wynik ten otrzymując tytuł arcymistrza Międzynarodowej Federacji Szachowej Gry Korespondencyjnej. Był również indywidualnym wicemistrzem Europy (1966/70).
Według retrospektywnego systemu Chessmetrics, w lutym 1941 r. zajmował 22. miejsce na świecie z wynikiem 2632 punktów.

</doc>
<doc id="2189752" url="https://pl.wikipedia.org/wiki?curid=2189752" title="Petar Smederevac">
Petar Smederevac

Petar Smederevac (ur. 26 sierpnia 1922, zm. 1994) – jugosłowiański szachista. 
Kariera szachowa.
W 1959 r. podzielił IV-VII miejsce w finale indywidualnych mistrzostw Jugosławii. W 1965 r. został mistrzem międzynarodowym. Uczestniczył w turniejach międzynarodowych, sukcesy odnosząc m.in. w Beverwijk (1964, IV-V m., 1966, V m.) oraz Amsterdamie (1968, turniej IBM-B, IV m.). Dwukrotnie (1966, 1970) wystąpił w turniejach pamięci Akiby Rubinsteina w Polanicy Zdroju. 
Według retrospektywnego systemu Chessmetrics, w lutym 1960 r. zajmował 76. miejsce na świecie z wynikiem 2576 punktów.

</doc>
<doc id="2189753" url="https://pl.wikipedia.org/wiki?curid=2189753" title="Nava Starr">
Nava Starr

Nava Starr (z domu Gordon, z pierwszego małżeństwa Shterenberg; ur. 4 kwietnia 1949 w Rydze) – kanadyjska szachistka pochodzenia łotewskiego, mistrzyni międzynarodowa od 1978 roku.
Kariera szachowa.
W 1978 r. zwyciężyła w turnieju strefowym w Victorii, uzyskując awans do turnieju międzystrefowego w Alicante, w którym zajęła XV miejsce. W turniejach międzystrefowych startowała jeszcze czterokrotnie, w latach 1982 w Bad Kissingen (XIII miejsce), 1985 w Hawanie (XIII miejsce), 1990 w Genting (XV miejsce) oraz 1993 w Dżakarcie (XXXVI miejsce). W 2001 r. była uczestniczką pucharowego turnieju o mistrzostwo świata, w I rundzie przegrywając z Coriną Peptan.
Ośmiokrotnie (1978, 1981, 1984, 1986, 1989, 1991, 1995, 2001) zdobyła tytuły indywidualnej mistrzyni Kanady, była również (1996) wicemistrzynią kraju. Pomiędzy 1976 a 1995 nieprzerwanie przez 20 lat była najwyżej sklasyfikowaną kanadyjską szachistką na światowych listach rankingowych Międzynarodowej Federacji Szachowej.
W latach 1976–2014 trzynastokrotnie reprezentowała Kanadę na olimpiadach szachowych, dwukrotnie zdobywając medale za wyniki indywidualne: złoty (1976, na II szachownicy) oraz brązowy (1982, na I szachownicy).
Najwyższy ranking w karierze osiągnęła 1 stycznia 1990 r., z wynikiem 2220 punktów zajmowała wówczas 1. miejsce wśród kanadyjskich szachistek.

</doc>
<doc id="2189754" url="https://pl.wikipedia.org/wiki?curid=2189754" title="Haije Kramer">
Haije Kramer

Haije Kramer (ur. 24 listopada 1917 w Leeuwarden, zm. 11 lipca 2004) – szachista holenderski, mistrz międzynarodowy od 1954 roku.
Kariera szachowa.
W latach 1950–1962 siedmiokrotnie reprezentował barwy Holandii na olimpiadach szachowych. Wielokrotnie uczestniczył w turniejach międzynarodowych, sukcesy odnosząc m.in. w Leiden (1946, I m.), Baarn (1947, II-III m.), Leeuwarden (1949, I-II m.), Vimperku (1949, I m.) oraz Beverwijk (1953, dz. IV-VI m.). W 1952 r. zajął w Enschede IV m. w finale indywidualnych mistrzostw Holandii.
W 1984 r. otrzymał tytuł arcymistrza w grze korespondencyjnej.
Według retrospektywnego systemu Chessmetrics, w styczniu 1941 r. zajmował 24. miejsce na świecie z wynikiem 2624 punktów.
Współpracował z Maxem Euwe'em, z którym napisał 12-tomową monografię gry środkowej. 

</doc>
<doc id="2189755" url="https://pl.wikipedia.org/wiki?curid=2189755" title="Stanisław Sierakowski">
Stanisław Sierakowski



</doc>
<doc id="2189757" url="https://pl.wikipedia.org/wiki?curid=2189757" title="Nissan Mistral">
Nissan Mistral



</doc>
<doc id="2189759" url="https://pl.wikipedia.org/wiki?curid=2189759" title="Eredivisie (1992/1993)">
Eredivisie (1992/1993)

Eredivisie (1992/1993) była 36. sezonem Eredivisie - rozgrywek o mistrzostwo Holandii w piłce nożnej. Liga skupiała 18 zespołów. Tytułu nie obroniła drużyna PSV Eindhoven. Nowym mistrzem Holandii został zespół Feyenoord. Tytuł króla strzelców zdobył Dennis Bergkamp, który w barwach klubu AFC Ajax zdobył 26 goli.

</doc>
<doc id="2189760" url="https://pl.wikipedia.org/wiki?curid=2189760" title="Haije Krame">
Haije Krame



</doc>
<doc id="2189762" url="https://pl.wikipedia.org/wiki?curid=2189762" title="Dodge Sprinter">
Dodge Sprinter



</doc>
<doc id="2189763" url="https://pl.wikipedia.org/wiki?curid=2189763" title="Piotr Dubnin">
Piotr Dubnin



</doc>
<doc id="2189765" url="https://pl.wikipedia.org/wiki?curid=2189765" title="Ditfurt">
Ditfurt

Ditfurt – miejscowość i gmina w Niemczech, w kraju związkowym Saksonia-Anhalt, w powiecie Harz, wchodzi w skład gminy związkowej Vorharz.

</doc>
<doc id="2189766" url="https://pl.wikipedia.org/wiki?curid=2189766" title="Dodge Shadow">
Dodge Shadow

Dodge Shadow – samochód osobowy klasy kompaktowej produkowany pod amerykańską firmą Dodge w latach 1986 – 1994. 
Historia i opis modelu.
Dodge Shadow zastąpił zarówno kompaktowy model Omni, jak i sportowe coupe Charger. Dostępny był jako 3-drzwiowy liftback, 4-drzwiowy sedan oraz 2-drzwiowy kabriolet. Do napędu używano silników R4 i V6. Moc przenoszona była na oś przednią poprzez 3- lub 4-biegową automatyczną bądź 5-biegową manualną skrzynię biegów. Samochód został zastąpiony przez model Neon.
Lifting.
W 1989 roku Dodge Shadow przeszedł obszerną modernizację nadwozia, w ramach której zmienił się głównie wygląd pasa przedniego. Kwadratowe reflektory zastąpiły szersze, prostokątne schowane pod wypukłym kloszem. zmieniła się też atrapa chłodnicy i kształt zderzaków.
Europa.
Dodge Shadow był importowany także do wybranych rynków Europy Zachodniej jako Chrysler ES. Ponadto, także na rynku meksykańskim samochód był sprzedawany pod marką Chrysler jako Chrysler Shadow. Różnice wizualne w obu przypadkach były minimalne, ograniczając się jedynie do innych emblematów producenta.

</doc>
<doc id="2189767" url="https://pl.wikipedia.org/wiki?curid=2189767" title="Mount Eden Avenue">
Mount Eden Avenue

Mount Eden Avenue – stacja początkowa metra nowojorskiego, na linii 4. Znajduje się w dzielnicy Bronx, w Nowym Jorku i zlokalizowana jest pomiędzy stacjami 176th Street i 170th Street. Została otwarta 2 czerwca 1917.

</doc>
<doc id="2189769" url="https://pl.wikipedia.org/wiki?curid=2189769" title="170th Street (stacja metra na Jerome Avenue Line)">
170th Street (stacja metra na Jerome Avenue Line)

170th Street – stacja początkowa metra nowojorskiego, na linii 4. Znajduje się w dzielnicy Bronx, w Nowym Jorku i zlokalizowana jest pomiędzy stacjami Mount Eden Avenue i 167th Street. Została otwarta 2 czerwca 1917.

</doc>
<doc id="2189770" url="https://pl.wikipedia.org/wiki?curid=2189770" title="Groß Quenstedt">
Groß Quenstedt

Groß Quenstedt – gmina w Niemczech, w kraju związkowym Saksonia-Anhalt, w powiecie Harz, wchodzi w skład gminy związkowej Vorharz.
Współpraca.
Miejscowość partnerska:

</doc>
<doc id="2189771" url="https://pl.wikipedia.org/wiki?curid=2189771" title="Gross Quenstedt">
Gross Quenstedt



</doc>
<doc id="2189772" url="https://pl.wikipedia.org/wiki?curid=2189772" title="Dodge Raider">
Dodge Raider

Dodge Raider – samochód terenowy klasy wyższej produkowany pod amerykańską marką Dodge w latach 1987 – 1989.
Historia i opis modelu.
W 1987 roku Dodge w ramach szeroko zakrojonej współpracy z Mitsubishi zdecydowało się opracować bliźniaczy model na bazie produkowanego wówczas od 1981 roku terenowego modelu Pajero. 
W przeciwieństwie do oferowanego równolegle japońskiego bliźniaka, Dodge Raider oferowany był tylko z jedną dostępną jednostką napędową i wyłącznie w skróconej, trzydrzwiowej wersji nadwoziowej. Różnice wizualne były minimalne - samochód nie nosił nawet logotypów Dodge, a jedynie dedykowane napisy na czele z informacją "Imported for Dodge" na klapie bagażnika. 
Produkcja samochodu trwała jedynie 2 lata i zakończyła się w 1989 roku z powodu niewielkiego popytu.

</doc>
<doc id="2189773" url="https://pl.wikipedia.org/wiki?curid=2189773" title="Aktinotrocha">
Aktinotrocha

Aktinotrocha, aktinotrochula (gr. "aktís" – promień, "trochós" – koło) – wolno żyjąca, wydłużona larwa trochoforopodobna kryzelnic (Phoronida). W górnej części o kształcie parasola znajduje się płytka apikalna i czułki. Obecność czułków na episferze odróżnia aktinotrochę od trochofory. Dolna część ciała larwy zakończona jest wieńcem rzęsek służących jej do pływania.
W 1846 roku Otto Friedrich Müller opisał – jako nowy gatunek, któremu nadał nazwę "Actinotrocha branchiata" – larwę tego typu znalezioną w Morzu Północnym i uznaną za osobnika dorosłego. Dopiero wiele lat później okazało się, że jest to stadium larwalne gatunku z rodzaju "Phoronis". Z tego powodu w taksonomii używane są dwie synonimiczne nazwy rodzajowe: "Actinotrocha" i "Phoronis".

</doc>
<doc id="2189774" url="https://pl.wikipedia.org/wiki?curid=2189774" title="Aktinotrochula">
Aktinotrochula



</doc>
<doc id="2189775" url="https://pl.wikipedia.org/wiki?curid=2189775" title="Quenstedt">
Quenstedt

Niemcy:
Osoby:
Zobacz też:

</doc>
<doc id="2189776" url="https://pl.wikipedia.org/wiki?curid=2189776" title="Fabrizio Costa">
Fabrizio Costa

Fabrizio Costa (ur. 31 maja 1954 w Trieście) − włoski reżyser filmowy i telewizyjny.
Biografia.
Studiował literaturoznawstwo w Rzymie. Zaraz po studiach współpracował jako asystent reżysera z Pasquale Festa Campanile. Samodzielną pracę reżyserską rozpoczął filmem dokumentalnym w 1981 nakręconym dla włoskiej RAI "Venezia Danza Europa 81". Dwa lata później zrealizował dwa inne filmy dokumentalne "Fiat 131 mirafiori" dla włoskiej firmy FIAT oraz "Duemila per il 2000" dla Narodowej Rady ds. Badań Naukowych. W drugiej połowie lat 80. XX wieku reżyserował spoty reklamowe znaczących koncernów, takich jak: Toshiba, Renault, Alfa Romeo oraz Philips.
W 1988 razem z Pupim Avatim i Cesare Bastellim nagrał dla RAI serial "È proibito ballare", w którym wystąpili Stefano Dionisi, Arnaldo Ninchi i Valeria Cavalli. W 1992 reżyserował pierwszą włoską telenowelę zatytułowaną "L'edera". Dwudziestoodcinkowa seria została dobrze przyjęta przez włoskich telewidzów. W następnych latach reżyserskie poczynania Costy zyskiwały coraz większą sympatię. Reżyser nagrywał seriale i filmy telewizyjne: "Passioni" (serial z 1993, z udziałem Giorgio Albertazziego, Virny Lisi oraz Gigiego Proietti), "Il grande fuoco" (serial z 1995 na podstawie "Anny Kareniny" Lwa Tołstoja z Carol Alt i Adrianą Asti w rolach głównych), "Fatima" (film z 1997), "Tristan i Izolda" (dwuczęściowy obraz z 1998 z Pierre'em Cosso, Jean-Pierre'em Casselem i Marią Schneider), "Maryja – córka swojego Syna" (z 1999 z Omero Antonuttim i Ángelą Molina w rolach głównych), "Michele Strogoff – il corriere dello zar" 1999.
Po roku 2000 reżyserował kolejne produkcje telewizyjne:
W latach 2007–2008 Costa był reżyserem szóstej części włoskiego serialu "Don Matteo" z Terencem Hillem w roli głównej. W 2009 był reżyserem drugiej części serialu "Donna detective", kręconej dla Rai Uno.

</doc>
<doc id="2189778" url="https://pl.wikipedia.org/wiki?curid=2189778" title="Kat z Nowego Orleanu">
Kat z Nowego Orleanu

Kat z Nowego Orleanu () – seryjny morderca czynny w Nowym Orleanie (i okolicznych miejscowościach, w tym Gretnie) od maja 1918 roku do października 1919 roku. W szczytowym okresie wywołanej przezeń paniki prasa donosiła o podobnych morderstwach dokonanych już w 1911 roku, ale ostatnie badania wykazały, że te sprawozdania należy postawić pod znakiem zapytania.
Tło.
Pseudonim zabójcy wziął się z jego "modus operandi" - sprawca atakował swe ofiary siekierą. W niektórych przypadkach Kat najpierw otwierał siekierą drzwi do mieszkania ofiary. Zabójca nie został schwytany ani zidentyfikowany, chociaż morderstwa ustały równie tajemniczo, jak się zaczęły. Tożsamość mordercy jest nieznana do dziś, mimo że proponowano różne rozwiązania.
Nie wszystkie ofiary Kata umierały, ale brutalność i zupełna przypadkowość jego ataków terroryzowała społeczeństwo. Niektóre wczesne ofiary Kata to Amerykanie włoskiego pochodzenia, w szczególności syn Pietro Pepitone, który kilka lat wcześniej zabił szantażystę, członka Black Hand, Paula Di Cristinę (Paolo Marchese); gazety donosiły, że w to zabójstwo mogła być zamieszana mafia (podobnie jak w przypadku Shotgun Mana).
Jednakże późniejsze przestępstwa wyraźnie nie pasowały do tego profilu, ponieważ ujmowały znacznie szerszą część społeczeństwa. Do ofiar Kata należały m.in. kobieta w ciąży czy dziecko zabite w ramionach swojej matki. Wydaje się, że Kat czerpał inspirację z Kuby Rozpruwacza, ponieważ on (bądź ktoś podający się za niego) wysyłał gazetom kpiące listy, w których pisał o przyszłych zbrodniach i twierdził, że jest nadprzyrodzonym demonem "z piekieł".
13 marca 1919 roku w gazetach został opublikowany list, rzekomo od Kata. W liście Kat napisał, że ponownie zabije kwadrans po północy 19 marca, ale nie zabije w miejscach, gdzie grupy muzyczne będą grały jazz. W nocy z 18 na 19 marca wszystkie sale taneczne w Nowym Orleanie były wypełnione do granic możliwości, a zespoły zawodowe i amatorskie grały jazz w setkach domów w mieście. Nikt nie zginął tamtej nocy.
Nie wszyscy zostali zastraszeni przez Kata. Niektórzy dobrze uzbrojeni obywatele za pośrednictwem gazet wysyłali Katu zaproszenia, by ten odwiedził ich domy i przekonał się, kto zginie pierwszy. W jednym zaproszeniu zapraszający obiecywał zostawić Katu otwarte okno, uprzejmie prosząc o nieuszkodzenie drzwi.
Podejrzani.
Colin Wilson spekulował, że Katem mógł być Joseph Momfre, mężczyzna zastrzelony w 1920 roku w Los Angeles przez wdowę po Mike'u Pepitonie, ostatniej znanej ofierze Kata. Teoria Wilsona była później często powtarzana. Jednakże Michael Newton przeszukał dokumenty policji i sądów oraz archiwalne numery gazet z Nowego Orleanu i Los Angeles i nie znalazł żadnego dowodu, że człowiek nazwiskiem "Joseph Momfre" (lub podobnym) został zaatakowany bądź zabity w Los Angeles. Newton nie znalazł także żadnych informacji, że pani Pepitone (gdzieniegdzie identyfikowana jako Esther Albano, a gdzie indziej jako "kobieta, która utrzymywała, że jest wdową po Pepitone") została aresztowana, sądzona lub skazana za takie przestępstwo, a nawet, że przebywała w Kalifornii. Newton zaznaczył, że nazwisko "Momfre" i jego warianty nie było w czasie zbrodni niezwykłym nazwiskiem w Nowym Orleanie. Newton przyznał, że rzeczywiście w Nowym Orleanie mogła przebywać osoba nazwiskiem Joseph Momfre lub Mumfre mająca przeszłość kryminalną bądź powiązana z przestępczością zorganizowaną, ale dane z tamtego okresu nie pozwalają na potwierdzenie tej informacji. Podkreślił także, że wyjaśnienia Wilsona są miejską legendą, i obecnie nie ma więcej dowodów na tożsamość mordercy aniżeli w czasie zabójstw.
Jedna z domniemanych "wczesnych" ofiar Kata, włoska para nazwiskiem Schiambra, została zastrzelona przez intruza w ich domu w Lower Ninth Ward wczesnym rankiem 16 maja 1912 roku. Mężczyzna przeżył, a kobieta zginęła. W relacjach gazet główny podejrzany miał nazwisko "Momfre". Chociaż modus operandi sprawcy był inny niż Kata, to wtedy po raz pierwszy pojawiło się powiązanie Momfre z Katem.
Kat w kulturze masowej.
W 1919 roku lokalny autor melodii, Joseph John Davilla, napisał piosenkę "The Mysterious Axman's Jazz (Don't Scare Me Papa)". Zeszyt z nutami został wydany przez World's Music Publishing Company, firmę z siedzibą w Nowym Orleanie. Okładka przedstawiała rodzinę z przerażonymi spojrzeniami, grającą muzykę.
W 1945 roku wydano książkę "Gumbo Ya-Ya, A Collection of Louisiana Folk Tales", w której pojawił się rozdział pt. "Axeman's Jazz". W książce pojawiła się również reprodukcja okładki zeszytu z nutami z 1919 roku.
Autorka Julie Smith w jej powieści "The Axeman's Jazz" z 1991 roku zastosowała fikcyjną wersję dokonań Kata.
Zabójstwa Kata są również wspomniane w noweli "Mussolini and the Axeman's Jazz" z 1997 roku autorstwa .
Australijska rockowa grupa muzyczna Beasts of Bourbon w 1990 roku wydała album "The Axeman's Jazz".
W powieści "Opętani" Chucka Palahniuka z 2005 roku w opowieści siostry Vigilante jest wzmianka o Kacie.
Piosenka amerykańskiego zespołu prog-rockowego One Ton Project z 2007 roku pt. "Deathjazz" przywołuje historię Kata.
Zdanie z listu Kata do "The Times-Picayune" pojawia się na początku piosenki Fili Brazillii pt. "Tunstall and Californian Haddock".
Książka specjalisty od historycznych osobliwości, tajemnic i zapomnianych ludzi Kevena McQueena, wydana w 2011 roku, a nosząca tytuł "The Axman Came From Hell and Other Southern True Crime Stories", traktuje o Kacie.
W 3 sezonie serialu American Horror Story występuje postać wzorowana na Kacie z Nowego Orleanu nazwana The Axeman, którego gra Danny Huston.
W 2 sezonie serialu Riverdale na początku odcinka 4 (The Town That Dreaded Sundown) wymieniona jest postać Kata, jako seryjnego zabójcy z Nowego Orleanu.

</doc>
<doc id="2189779" url="https://pl.wikipedia.org/wiki?curid=2189779" title="Harsleben">
Harsleben

Harsleben – gmina w Niemczech, w kraju związkowym Saksonia-Anhalt, w powiecie Harz, wchodzi w skład gminy związkowej Vorharz.

</doc>
<doc id="2189780" url="https://pl.wikipedia.org/wiki?curid=2189780" title="Chrysler Windsor">
Chrysler Windsor

Chrysler Windsor – samochód osobowy klasy wyższej średniej (pełnowymiarowej) produkowany pod amerykańską marką Chrysler w latach 1939–1961 w USA, a do 1966 roku w Kanadzie.
Dostępny był jako 2-drzwiowe coupé, 4-drzwiowy sedan, 5-drzwiowe kombi i 2-drzwiowy kabriolet, a w późniejszych latach także jako hardtop coupe i hardtop sedan. Do napędu używano silników R6 i V8. Moc przenoszona była na oś tylną poprzez manualną lub automatyczną skrzynię biegów. 
Po II wojnie światowej wprowadzony na rynek ponownie w 1946 jako lepiej wyposażona wersja najtańszego modelu Chrysler Royal. Od 1951 roku Windsor stał się najtańszym z gamy modeli Chryslera produkowanych w USA. W 1961 roku modelowym, po wprowadzeniu nowego najtańszego modelu Chrysler Newport, nazwę Windsor otrzymał pośredni model, zastępujący model Chrysler Saratoga. Produkowany był jeszcze tylko w 1961 roku, po czym został w USA zastąpiony przez Chrysler 300. Produkcję modeli pod nazwą Windsor kontynuowano natomiast w Kanadzie.

</doc>
<doc id="2189781" url="https://pl.wikipedia.org/wiki?curid=2189781" title="Hedersleben (Saksonia-Anhalt)">
Hedersleben (Saksonia-Anhalt)

Hedersleben – gmina w Niemczech, w kraju związkowym Saksonia-Anhalt, w powiecie Harz, wchodzi w skład gminy związkowej Vorharz.

</doc>
<doc id="2189782" url="https://pl.wikipedia.org/wiki?curid=2189782" title="Hrabstwo Effingham (Georgia)">
Hrabstwo Effingham (Georgia)

Hrabstwo Effingham (ang. "Effingham County") – hrabstwo w stanie Georgia w Stanach Zjednoczonych.
Geografia.
Według spisu z 2000 r. obszar całkowity hrabstwa obejmuje powierzchnię 482,82 mil2 (1250,5 km2), z czego 479,41 mil2 (1241,67 km2) stanowią lądy, a 3,40 mil2 (8,81 km2) stanowią wody. Według szacunków United States Census Bureau w roku 2009 miało 53 541 mieszkańców. Jego siedzibą administracyjną jest Springfield.

</doc>
<doc id="2189783" url="https://pl.wikipedia.org/wiki?curid=2189783" title="Chrysler Laser">
Chrysler Laser

Chrysler Laser – samochód sportowy klasy średniej produkowany pod amerykańską marką Chrysler w latach 1983 – 1987.
Historia i opis modelu.
W 1983 roku Chrysler zaprezentował bliźniacze modele sportowe zbudowane na platformie "K-body" - Dodge'a Daytonę i Chryslera Laser. Ten drugi zyskał bardziej luksusową rolę, odróżniając się innym wyglądem atrapy chłodnicy, wystrojem wnętrza i logotypami na karoserii. Z powodu niewielkiej sprzedaży, Laser został wycofany ze sprzedaży tuż przed modernizacją znacznie popularniejszej modelu Dodge'a w 1987 roku.

</doc>
<doc id="2189784" url="https://pl.wikipedia.org/wiki?curid=2189784" title="Hedersleben">
Hedersleben

Niemcy:

</doc>
<doc id="2189785" url="https://pl.wikipedia.org/wiki?curid=2189785" title="Hyundai Verna (Korea Południowa)">
Hyundai Verna (Korea Południowa)



</doc>
<doc id="2189786" url="https://pl.wikipedia.org/wiki?curid=2189786" title="Hyundai Santamo">
Hyundai Santamo

Hyundai Santamo – samochód osobowy typu minivan klasy średniej produkowany pod południowokoreańską marką Hyundai w latach 1996 – 2002.
Historia i opis modelu.
W połowie lat 90. XX wieku Hyundai w ramach współpracy, w jakiej znajdował się wówczas z japońskim Mitsubishi, zakupił licencję na zbudowanie bliźniaczego modelu względem minivana Space Wagon. W efekcie powstał Hyundai Santamo, odrózniający się od niego jedynie innymi oznaczeniami producenta. Produkcją pojazdu zajmowała się odrębna spółka konglomeratu Hyundai Motor Group - Hyundai Precision &amp; Industries Limited.
Gama jednostek napędowych została zapożyczona od Mitsubishi, składając się z dwóch silników benzynowych o mocy 138 lub 139 KM, z czego minimalnie mocniejsza jednostka dostępna była tylko z napędem AWD.
Poza podstawowym wariantem Santamo, producent oferował także swojego minivana w wariancie Santamo Plus nawiązującym stylizacją do samochodów terenowych kołem na klapie bagażnika, a także imitacją orurowania oraz nakładek na progi i zderzaki.
Sprzedaż.
Poza rodzimą Koreą Południową, Hyundai Santamo dostępny był w sprzedaży także na rynkach Europy Zachodniej. Ponadto, samochód oferowano pod marką Galloper jako Galloper Santamo w Hiszpanii i krajach Ameryki Południowej.

</doc>
<doc id="2189787" url="https://pl.wikipedia.org/wiki?curid=2189787" title="HSV VXR">
HSV VXR



</doc>
<doc id="2189788" url="https://pl.wikipedia.org/wiki?curid=2189788" title="Diego Colón de Toledo">
Diego Colón de Toledo

Diego Colón de Toledo (zm. 28 stycznia 1578) − hiszpański admirał Indii, syn Cristóbala Colón de Toledo, prawnuk Krzysztofa Kolumba.
Ożenił się ok. 1550 roku ze swoją kuzynką Felipą Colón de Toledo. Zmarł bezpotomnie.

</doc>
<doc id="2189790" url="https://pl.wikipedia.org/wiki?curid=2189790" title="Goryczkowa Bula">
Goryczkowa Bula

Goryczkowa Bula – położona na wysokości 1560 m rówień w Dolinie Goryczkowej w polskich Tatrach Zachodnich. Znajduje się w dolnej części Szyjki, czyli zwężenia Doliny pod Zakosy, po lewej orograficznie stronie Goryczkowego Potoku. Jest to całkowicie pozioma, trawiasta i podmokła rówień, która dobrze nadaje się na lądowisko dla helikopterów TOPR, często też jest w tym celu wykorzystywana.
Nie prowadzą tędy szlaki turystyczne, zimą natomiast jeżdżą tutaj narciarze. Na Goryczkowej Buli znajduje się rozgałęzienie nartostrady z Kasprowego Wierchu.

</doc>
<doc id="2189792" url="https://pl.wikipedia.org/wiki?curid=2189792" title="Selke-Aue">
Selke-Aue

Selke-Aue – gmina w Niemczech, w kraju związkowym Saksonia-Anhalt, w powiecie Harz, wchodzi w skład gminy związkowej Vorharz. Gmina powstała 1 stycznia 2010 z połączenia trzech gmin: Hausneindorf, Heteborn i Wedderstedt.

</doc>
<doc id="2189793" url="https://pl.wikipedia.org/wiki?curid=2189793" title="Edward Konietzny">
Edward Konietzny

Edward Emil Konietzny (ur. 18 stycznia 1904, zm. 2 lipca 1981 w Murrhardt) – polski piłkarz, napastnik.
W reprezentacji Polski wystąpił tylko raz, w rozegranym 19 czerwca 1927 spotkaniu z Rumunią, które Polska zremisowała 3:3. Był wówczas piłkarzem Pogoni Katowice.

</doc>
<doc id="2189794" url="https://pl.wikipedia.org/wiki?curid=2189794" title="Ukraińska Liga Siatkówki">
Ukraińska Liga Siatkówki



</doc>
<doc id="2189795" url="https://pl.wikipedia.org/wiki?curid=2189795" title="Mitsubishi Town Bee">
Mitsubishi Town Bee



</doc>
<doc id="2189796" url="https://pl.wikipedia.org/wiki?curid=2189796" title="Ukraińska Liga Siatkówki (2009/2010)">
Ukraińska Liga Siatkówki (2009/2010)



</doc>
<doc id="2189800" url="https://pl.wikipedia.org/wiki?curid=2189800" title="Mitsubishi Delica">
Mitsubishi Delica

Mitsubishi Delica – linia samochodów dostawczych, vanów dostępnych pod tą nazwą w Japonii. W Europie samochody te oferowane były jako:

</doc>
<doc id="2189802" url="https://pl.wikipedia.org/wiki?curid=2189802" title="Mitsubishi Space Gear">
Mitsubishi Space Gear

Mitsubishi Space Gear – samochód dostawczy, van produkowany od 1994 do 2007 roku przez firmę Mitsubishi. Nazwa "Space Gear" funkcjonowała na rynku europejskim, podobnie jak nazwa "L400", natomiast na rynku japońskim auto było sprzedawane jako "Mitsubishi Delica Space Gear". Samochód został zaprezentowany w 1994 roku i zastąpił model Mitsubishi L300. 
Konstrukcja auta oparta jest na terenowym Mitsubishi Pajero, co w połączeniu z opcjonalnym napędem na cztery koła wraz z reduktorem i możliwością blokady dyferencjałów zapewniało pełne zdolności terenowe.
Nadwozie charakteryzujące się opływowymi kształtami, mogło być cztero lub pięciodrzwiwe, tylne boczne drzwi były przesuwane. Silnik, inaczej niż u poprzednika, znajdował się klasycznie z przodu, pod przednią maską. Napęd przenoszony był na tylną oś lub na cztery koła za pośrednictwem 5-biegowej manualnej lub 4-biegowej automatycznej skrzyni biegów.
Do napędu stosowano silniki benzynowe o pojemności od 2,0 do 3,0 l oraz silniki wysokoprężne o pojemności 2,5 i 2,8 l wyposażone w turbosprężarkę. Napęd na cztery koła był dostępny ze wszystkimi jednostkami napędowymi poza najmniejszym silnikiem benzynowym (2,0 l). Automatyczna skrzynia biegów była standardem w wersji 3.0 V6 i była dostępna jako opcja dla wszystkich pozostałych silników poza słabszym silnikiem Diesla (2,5 l).
Auto było dostępne w dwóch rozstawach osi oraz w dwóch wysokościach dachu. Wnętrze mogło pomieścić do 8 pasażerów.
W 1997 roku przeprowadzono facelifting nadwozia. Zmiany były kosmetyczne, zmodyfikowano przedni zderzak oraz światła. 
W wyposażeniu dodatkowym dostępny był szklany dach w kilku konfiguracjach, a także między innymi: elektrycznie sterowane szyby, centralny zamek, dwustrefowa klimatyzacja, ABS, czołowe poduszki powietrzne oraz elektrycznie sterowane fotele przednie.
Produkcję modelu "Space Gear" zakończono w 2007 roku, w październiku 2006 roku zaprezentowano następcę – Mitsubishi Delica D5, jednak nie jest on oferowany na europejskim rynku.
Na licencji "Mitsubishi Space Gear" produkowany był w latach 1997–2007 Hyundai H1.

</doc>
<doc id="2189804" url="https://pl.wikipedia.org/wiki?curid=2189804" title="Mitsubishi Legnum">
Mitsubishi Legnum



</doc>
<doc id="2189805" url="https://pl.wikipedia.org/wiki?curid=2189805" title="Mistrzostwa Francji w piłce siatkowej mężczyzn">
Mistrzostwa Francji w piłce siatkowej mężczyzn



</doc>
<doc id="2189806" url="https://pl.wikipedia.org/wiki?curid=2189806" title="Mitsubishi Grunder">
Mitsubishi Grunder



</doc>
<doc id="2189809" url="https://pl.wikipedia.org/wiki?curid=2189809" title="Mitsubishi Eterna">
Mitsubishi Eterna



</doc>
<doc id="2189810" url="https://pl.wikipedia.org/wiki?curid=2189810" title="Mitsubishi Emeraude">
Mitsubishi Emeraude



</doc>
<doc id="2189811" url="https://pl.wikipedia.org/wiki?curid=2189811" title="Dysporus variegatus">
Dysporus variegatus



</doc>
<doc id="2189814" url="https://pl.wikipedia.org/wiki?curid=2189814" title="Noc poślubna w biały dzień">
Noc poślubna w biały dzień

Noc poślubna w biały dzień – polski dramat obyczajowy z 1982 roku w reż. Jerzego Gruzy.
Opis fabuły.
Grupa czterech geometrów przybywa do położonego na uboczu gospodarstwa rolnika Biernackiego. Aby uzyskać życzliwe przyjęcie gospodarza okłamują go, że dokonują pomiarów pod budowę ośrodka rekreacyjnego z czym związane będzie jego przymusowe wysiedlenie. Podstęp się udaje, chłop nie odmawia im niczego aby tylko inaczej wyrysowali plany. Jednak w nocy, podczas noclegu w stodole jeden z mierniczych znajduje broń z czasów wojny. Przybysze w zamian za milczenie żądają dużej sumy pieniędzy. Biernacki nie ma tyle, ani nic cennego na gospodarstwie. Ma jednak ładną córkę Małgosię, którą szef zespołu geometrów Magister postanawia wydać za najmłodszego z nich – Chudego. Widzi, że obydwoje od pierwszego wejrzenia „mają się ku sobie”. Szybko zorganizowane zostaje wesele, bez księdza i tylko z udziałem geometrów, Biernackiego i panny młodej. Na wpół prześmiewcze, na wpół poważne, kończy się pijaństwem mierniczych, z których dwóch gwałci Małgosię. Rozwścieczony i zrozpaczony Biernacki podpala gospodarstwo, a wszyscy czterej geometrzy uciekają, nie wiedząc, że wcześniej gospodarz dolał do weselnego bimbru metanol. Powoli zaczynają tracić wzrok i w końcu padają martwi. Jedynie pan młody, który miał najsłabszą głowę do alkoholu i wypił najmniej, na widok dymu z płonących zabudowań postanawia wbrew wszystkiemu wracać. Jego uczucie do Małgosi w końcu zwycięża w nim wszystko. W ostatniej scenie filmu, ciężarna Małgosia próbuje opisać niewidomemu mężowi (Chudemu) morze nad którym się znajdują i które obydwoje zawsze chcieli zobaczyć.
Role.
i inni.
Muzyka.
Na ścieżkę dźwiękową filmu składają się utwory polskiej grupy rockowej lat 80. Maanam:

</doc>
<doc id="2189815" url="https://pl.wikipedia.org/wiki?curid=2189815" title="Duncan Tucker">
Duncan Tucker

Duncan Tucker (ur. ?) – amerykański reżyser i scenarzysta filmowy.
Życiorys.
Urodził się w Arizonie, ukończył New York University. W 2000 nakręcił krótkometrażowy, dwudziestominutowy film "The Mountain King". W pełnym metrażu debiutował w 2005 komediodramatem "Transamerica". Fabuła filmu opiera się na losach transseksualistki Bree (postać grana przez aktorkę Felicity Huffman), który nieoczekiwanie zmuszony jest do spotkania po wielu latach ze swoim synem Tobym Kevin Zegers). Dodatkową komplikacją jest fakt, że Toby nie ma pojęcia, iż odbierająca go z więzienia w Nowym Jorku kobieta jest w istocie jego ojcem. Razem ruszają do Los Angeles.

</doc>
<doc id="2189817" url="https://pl.wikipedia.org/wiki?curid=2189817" title="Guadalajara (stacja kolejowa)">
Guadalajara (stacja kolejowa)

Guadalajara (hiszp: "Estación de Guadalajara") – stacja kolejowa w Guadalajarze, w prowincji Guadalajara, w regionie Kastylia-La Mancha, w Hiszpanii. Jest obsługiwana przez pociągi linii C-2 Cercanías Madrid. Położona jest pomiędzy ulicami Francisco Aritio i Viejo de Cabanillas. Nie należy jej mylić ze stacją Guadalajara-Yebes, która obsługuje pociągi dużej prędkości AVE. 
Należy do strefy E1 Consorcio Regional de Transportes.

</doc>
<doc id="2189818" url="https://pl.wikipedia.org/wiki?curid=2189818" title="Dyskografia Paula Walla">
Dyskografia Paula Walla

Poniżej przedstawiona jest dyskografia amerykańskiego rapera Paula Walla.

</doc>
<doc id="2189821" url="https://pl.wikipedia.org/wiki?curid=2189821" title="Pelecanus Sula">
Pelecanus Sula



</doc>
<doc id="2189823" url="https://pl.wikipedia.org/wiki?curid=2189823" title="Goryczkowy Kocioł">
Goryczkowy Kocioł

Goryczkowy Kocioł – cyrk lodowcowy w najwyższej części Doliny Goryczkowej pod Zakosy. Z trzech stron otaczają go: północny grzbiet Kasprowego Wierchu, odcinek grani głównej Tatr Zachodnich od Kasprowego Wierchu przez Goryczkową Przełęcz nad Zakosy po Pośredni Goryczkowy Wierch i jego północny grzbiet.
Goryczkowy Kocioł ma równomiernie na północ pochylone dno i nie posiada typowego dla kotłów lodowcowych progu. Jest trawiasto-piarżysty i suchy. Nie prowadzi przez niego żaden szlak turystyczny, zimą natomiast roi się tutaj od narciarzy zjeżdżających z Kasprowego Wierchu, na który wyjechać można w zimie na 2 sposoby:
Dołem poniżej Kotła Goryczkowego znajduje się zwężenie zwane Szyjką. Czasami z północno-wschodnich stoków Pośredniego Wierchu Goryczkowego schodzą lawiny. W czasie zagrożenia lawinowego narciarze omijają zagrożony teren, skręcając w dolnej części Kotła Goryczkowego na prawo w wybitny żlebek do środkowej części Szyjki (tzw. „damski skrót”).

</doc>
<doc id="2189824" url="https://pl.wikipedia.org/wiki?curid=2189824" title="Głuptak krasnolicy">
Głuptak krasnolicy



</doc>
<doc id="2189826" url="https://pl.wikipedia.org/wiki?curid=2189826" title="Port lotniczy Bisza">
Port lotniczy Bisza

Port lotniczy Bisza (IATA: BHH, ICAO: OEBH) – port lotniczy położony w Biszy, w prowincji Asir, w Arabii Saudyjskiej.

</doc>
<doc id="2189827" url="https://pl.wikipedia.org/wiki?curid=2189827" title="Andrea Caldarelli">
Andrea Caldarelli

Andrea Caldarelli (ur. 14 lutego 1990 roku w Pescarze) – włoski kierowca wyścigowy.
Kariera.
Początki.
Andrea karierę rozpoczął w roku 2000, od startów w kartingu. W 2005 roku zadebiutował w wyścigach samochodów jednomiejscowych, konkretniej we Włoskiej Formule Azzurra. Wygrawszy w niej jeden wyścig, zmagania zakończył na 4. miejscu. Oprócz tego wystąpił w dwóch rundach Formuły Gloria. Zdobyte punkty pozwoliły Caldarelli zająć w klasyfikacji końcowej 17. pozycję. 
Formuła Renault.
W roku 2006 Włoch brał udział we Włoskiej Formule Renault. Reprezentując ekipę CO2 Motorsport, rywalizację ukończył na 14. lokacie. Z tym samym zespołem wystartował również w jednej rundzie europejskiego cyklu. Nie zdobył jednak punktów. Epizodycznie wystąpił też w Azjatyckiej Formule Renault. W ekipie M3-Prema Formula Racing Team, sięgnął po pole position oraz wygrał jeden wyścig. Nie był jednak liczony do klasyfikacji. 
W kolejnym sezonie podpisał kontrakt z włoską stajnią Prema Powerteam, na starty w pełnym cyklu włoskiej i europejskiej edycji. Uzyskane punkty sklasyfikowały go odpowiednio na 12. i 24. miejscu, w ogólnej punktacji. 
W 2008 roku przeniósł się do francuskiego zespołu SG Formula, w którym ponownie ścigał się w Europejskiej Formule Renault oraz rozpoczął starty w zachodnio-europejskim cyklu. W obu seriach został sklasyfikowany na 3. pozycji (w pierwszej z nich dziesięciokrotnie stanął na podium, z kolei w drugiej dziewięć razy meldował się w pierwszej trójce, w tym trzykrotnie na najwyższym stopniu). 
Azjatycka Seria GP2.
W roku 2011 Włoch startował w barwach portugalskiej ekipy Ocean Racing Technology, w Azjatyckiej Serii GP2. W ciągu czterech wyścigów ani razu nie zdobył punktów, plasując się w drugiej dziesiątce klasyfikacji. 
Seria GP3.
Na sezon 2011 Andrea podpisał kontrakt z francuską stajnią Tech 1 Racing, na udział w serii Seria GP3. Caldarelli zdobył punkty we wszystkich czterech wyścigach, zajmując przy tym drugą pozycję w pierwszym starcie na İstanbul Park. Po tym, jak otrzymał wsparcie Toyoty, zrezygnował ze startów w europejskim serialu. Po dwóch rundach plasował się w czołowej trójce klasyfikacji generalnej. Ostatecznie rywalizację zakończył na 10. miejscu. 
Formuła Nippon.
Wraz ze wsparciem Toyoty, Włoch zaangażował się w Formułę Nippon. 
Formuła 3.
W sezonie 2009 Włoch awansował do Formuły 3 Euroseries, w której ponownie był związany z francuskim zespołem SG Formula. W ciągu dwudziestu wyścigów, dwukrotnie dojechał na punktowanej pozycji (trzecie miejsce z najszybszym okrążeniem, na hiszpańskim torze Circuit de Catalunya oraz czwarte na francuskim obiekcie Dijon). Ostatecznie został sklasyfikowany na 14. pozycji, w generalnej klasyfikacji. Z francuską stajnią wystartował również w prestiżowym wyścigu Masters of Formula 3, w którym zajął jednak odległe 23. miejsce. 
Na sezon 2010 Caldarelli przeniósł się do Włoskiej Formuły 3. Ponownie nawiązana współpraca z Prema Powerteam, zaowocowała 3. lokatą, w końcowej klasyfikacji, z dorobkiem pięciu miejsc na podium (w tym trzy zwycięstwa).
Formuła 1.
W roku 2008 pełnił funkcję kierowcy testowego japońskiej stajni F1 - Toyota. Dzięki zajęciu trzeciego miejsca we Włoskiej Formule 3, dostał szansę odbycia testów z włoskim zespołem Scuderia Ferrari.

</doc>
<doc id="2189829" url="https://pl.wikipedia.org/wiki?curid=2189829" title="Pelecanus Leucogaster">
Pelecanus Leucogaster



</doc>
<doc id="2189830" url="https://pl.wikipedia.org/wiki?curid=2189830" title="Głuptak siwogłowy">
Głuptak siwogłowy



</doc>
<doc id="2189831" url="https://pl.wikipedia.org/wiki?curid=2189831" title="Głuptak brunatny">
Głuptak brunatny



</doc>
<doc id="2189832" url="https://pl.wikipedia.org/wiki?curid=2189832" title="Janina Gulbinowa">
Janina Gulbinowa

Janina Gulbinowa, z domu Prószyńska (ur. 24 czerwca 1892 w Warszawie, zm. 11 czerwca 1956 w Warszawie), malarka polska, konserwatorka.
Była córką Konrada Prószyńskiego (Promyka), działacza oświatowego, i Wandy z Korzonów. Od 1911 była studentką warszawskiej Szkoły Sztuk Pięknych; studia artystyczne kontynuowała w Monachium (1913) i w Budapeszcie u Simona Hollósy'ego (1914), a niewykluczone, że odbywała też jakieś kursy ponownie w szkole warszawskiej około 1920. Odbyła kilka podróży – w 1925 była we Francji, w 1929 we Włoszech. Należała do Towarzystwa Zachęty Sztuk Pięknych oraz Związku Polskich Artystów Plastyków.
Swoje prace prezentowała na wystawach indywidualnych – w 1928 w siedzibie Towarzystwa Zachęta w Warszawie, w 1929 w lokalu Związku Polskich Artystów Plastyków przy Marszałkowskiej 69 w Warszawie. Brała też udział w kilku wystawach zbiorowych Zachęty: 1921/1922 (prezentowała obraz olejny "Studium portretowe"), 1923 ("Jesień"), 1926 ("Martwa natura"), 1927 ("Pan Jezus Grywałdzki", "Basia"), 1928 ("Zadowolony"), a także w dwóch wystawach w Poznaniu (Powszechna Wystawa Krajowa 1929, 1947).
Jako konserwatorka m.in. odnawiała freski w kaplicy Trójcy Świętej na Zamku w Lublinie, strop domu przy ulicy Kanoniej w Warszawie, freski w kaplicy błogosławionego Władysława z Gielniowa w kościele św. Anny w Warszawie.
Była żoną Stanisława Gulbina, kierownika Księgarni Krajowej i redaktora "Gazety Świątecznej". Pomagała mężowi w prowadzeniu tego pisma, a po II wojnie światowej wspierała go w staraniach o jego wznowienie. Zmarła 11 czerwca 1956 w Warszawie.

</doc>
<doc id="2189834" url="https://pl.wikipedia.org/wiki?curid=2189834" title="Runnin’ Off at da Mouth">
Runnin’ Off at da Mouth

Runnin’ Off at da Mouth – debiutancki album amerykańskiego rapera Twisty. Został wydany 9 czerwca, 1991 roku pod pseudonimem "Tung Twista".

</doc>
<doc id="2189835" url="https://pl.wikipedia.org/wiki?curid=2189835" title="Antoniszki (rejon solecznicki)">
Antoniszki (rejon solecznicki)

Antoniszki (lit. "Antaniškės") − wieś na Litwie, w gminie rejonowej Soleczniki, 6 km na północny wschód od Paszek, zamieszkana przez 4 ludzi.

</doc>
<doc id="2189839" url="https://pl.wikipedia.org/wiki?curid=2189839" title="Burgenland (ujednoznacznienie)">
Burgenland (ujednoznacznienie)



</doc>
<doc id="2189840" url="https://pl.wikipedia.org/wiki?curid=2189840" title="Resurrection (album Twisty)">
Resurrection (album Twisty)

Resurrection – drugi studyjny album amerykańskiego rapera Twisty. Został wydany 18 października, 1994 roku.

</doc>
<doc id="2189842" url="https://pl.wikipedia.org/wiki?curid=2189842" title="Jerichower Land">
Jerichower Land



</doc>
<doc id="2189845" url="https://pl.wikipedia.org/wiki?curid=2189845" title="Zalesie (Litwa)">
Zalesie (Litwa)

Zalesie (lit. "Ažumedis") − wieś na Litwie, w gminie rejonowej Soleczniki, 4 km na północ od Paszek, zamieszkana przez 5 ludzi.

</doc>
<doc id="2189846" url="https://pl.wikipedia.org/wiki?curid=2189846" title="Adrenaline Rush">
Adrenaline Rush

Adrenaline Rush – trzeci studyjny album amerykańskiego rapera Twisty. Został wydany 24 czerwca, 1997 roku.

</doc>
<doc id="2189847" url="https://pl.wikipedia.org/wiki?curid=2189847" title="Kormoranowate">
Kormoranowate



</doc>
<doc id="2189849" url="https://pl.wikipedia.org/wiki?curid=2189849" title="Bołtucie (okręg wileński)">
Bołtucie (okręg wileński)

Bołtucie (lit. "Baltučiai") − wieś na Litwie, w gminie rejonowej Soleczniki, 4 km na północny od Paszek, zamieszkana przez 13 ludzi.

</doc>
<doc id="2189850" url="https://pl.wikipedia.org/wiki?curid=2189850" title="Halima Hassen">
Halima Hassen

Halima Hassen (ur. 10 listopada 1992) – etiopska lekkoatletka specjalizująca się w biegach długodystansowych. 
W 2008 podczas juniorskich mistrzostw globu zajęła czwarte miejsce w biegu na 3000 metrów z przeszkodami ustanawiając najlepszy wynik w historii w kategorii piętnastolatków. Rok później zdobyła brązowy medal mistrzostw świata juniorów młodszych w biegu na 2000 metrów z przeszkodami. W 2010 była siódma w rywalizacji na dystansie 3000 metrów z przeszkodami podczas mistrzostw Afryki seniorów. 
Rekord życiowy w biegu na 3000 m z przeszkodami: 9:35,89 (1 czerwca 2009, Rehlingen). 

</doc>
<doc id="2189853" url="https://pl.wikipedia.org/wiki?curid=2189853" title="Henki Waldschmidt">
Henki Waldschmidt

Henki Waldschmidt (ur. 28 czerwca 1988 w Hadze) – holenderski kierowca wyścigowy.
Kariera.
Formuła Renault.
Holender karierę rozpoczął w roku 1995, od startów w kartingu. W 2006 roku przeszedł do wyścigów samochodów jednomiejscowych, debiutując we włoskiej oraz europejskiej Formule Renault. Startując we włoskim zespole Prema Powerteam, zmagania zakończył odpowiednio na 6. i 15. miejscu, w końcowej klasyfikacji.
W kolejnym sezonie (ponownie reprezentując włoską stajnię), w obu seriach został sklasyfikowany na 7. pozycji, z dorobkiem odpowiednio dwóch (we włoskiej) oraz jednego zwycięstwa (w europejskim cyklu).
Formuła 3.
W latach 2008-2009 Henki brał udział w Formule 3 Euroseries. Ścigając się we francuskiej ekipie SG Formula, w pierwszym podejściu nie zdobył punktów, natomiast w drugim sześciokrotnie dojechał w pierwszej ósemce, dzięki czemu w klasyfikacji generalnej zajął 12. lokatę. W obu sezonach Waldschmidt wystąpił również w prestiżowym wyścigu Masters of Formuła 3. Za każdym razem jednak nie kończył zmagań.
Formuła 1.
W roku 2008 pełnił funkcję kierowcy testowego japońskiego zespołu F1 – Toyota.

</doc>
<doc id="2189854" url="https://pl.wikipedia.org/wiki?curid=2189854" title="Dojlidy (ujednoznacznienie)">
Dojlidy (ujednoznacznienie)



</doc>
<doc id="2189855" url="https://pl.wikipedia.org/wiki?curid=2189855" title="Ewa Boniecka">
Ewa Boniecka

Ewa Boniecka – polska dziennikarka i publicystka, autorka książek o krajach anglosaskich. W latach 50. dziennikarka PAP-u redagowanego przez Julię Minc, po roku 1957 związana z „Kurierem Polskim” w Warszawie. W latach 1966–1970 korespondentka "Życia Warszawy" i agencji „Interpress” w Wielkiej Brytanii. Później pracowała w miesięczniku "Sukces".
Aktualnie pracuje w tygodniku "Warsaw Business Journal", robiąc wywiady z politykami.
Jej nazwisko znalazło się na tzw. „Liście Kisiela”, opublikowanej w 1984 r. przez "Tygodnik Powszechny".

</doc>
<doc id="2189857" url="https://pl.wikipedia.org/wiki?curid=2189857" title="Wales (Alaska)">
Wales (Alaska)

Wales – miejscowość w stanie Alaska, w okręgu Nome, w Stanach Zjednoczonych.
Miasto jest położone w zachodniej części Alaski, na półwyspie Seward, przy cieśninie Beringa, nad Morzem Beringa, około 3 km od Przylądku Księcia Walii. Jest najdalej wysuniętą na zachód miejscowością na stałym lądzie Ameryki Północnej.

</doc>
<doc id="2189859" url="https://pl.wikipedia.org/wiki?curid=2189859" title="Dojlidy (gmina Paszki)">
Dojlidy (gmina Paszki)

Dojlidy (lit. "Dailidės") − wieś na Litwie, w gminie rejonowej Soleczniki, 3 km na północny zachód od Paszek, zamieszkana przez 90 ludzi.

</doc>
<doc id="2189860" url="https://pl.wikipedia.org/wiki?curid=2189860" title="Alfred Zimmer">
Alfred Zimmer

Adolf Alfred Jan Zimmer (ur. 28 lutego 1908 we Lwowie, zm. w maju 1940 w Charkowie) – polski piłkarz, napastnik.
Ukończył Gimnazjum Humanistyczne we Lwowie (1929) oraz batalion podchorążych rezerwy piechoty nr 6a (1932). Uzyskał stopień podporucznika piechoty rezerwy ze starszeństwem z dniem 1 stycznia 1934, dostał przydział do 26 pułku piechoty. Pracował w urzędzie skarbowym. Był członkiem rzeczywistym korporacji studentów Uniwersytetu Jana Kazimierza Aragonia.
W reprezentacji Polski wystąpił tylko raz, w rozegranym 14 października 1934 spotkaniu z Rumunią, które Polska zremisowała 3:3. Był wówczas piłkarzem Pogoni Lwów.
Został zamordowany w Charkowie.

</doc>
<doc id="2189865" url="https://pl.wikipedia.org/wiki?curid=2189865" title="Chlorek trytylu">
Chlorek trytylu

Chlorek trytylu – organiczny związek chemiczny z grupy węglowodorów halogenowanych, chlorowa pochodna trifenylometanu, używana czasem do wprowadzania trytylowej grupy ochronnej.
Otrzymywanie.
Chlorek trytylu może być otrzymywany w reakcji trifenylometanolu z chlorkiem acetylu lub w reakcji Friedla-Craftsa pomiędzy benzenem a czterochlorkiem węgla, w której powstaje addukt Ph3CCl·AlCl3, który jest następnie hydrolizowany.
Reakcje.
W reakcji z gorącą wodą chlorek trytylu tworzy odpowiedni alkohol – trifenylometanol, z etanolem tworzy eter etylowy trytylu, a w reakcji z sodem tworzy się sól sodowa:
Z chlorku trytylu można także otrzymać trifenylometan. Reakcja ta stała się szczególnie interesująca po odkryciu, że tworzenie się związków Grignarda z bromku trytylu zachodzi według mechanizmu wolnorodnikowego.

</doc>
<doc id="2189866" url="https://pl.wikipedia.org/wiki?curid=2189866" title="Radosław humski">
Radosław humski

Radosław humski – żupan zachodniego Zahumla po 1249 roku, z raszkańskiej dynastii Wukanowiczów.
Radosław był synem Andrzeja, żupana zachodniego Zahumla. W 1249 roku objął władzę żupana po ojcu, możliwe że wspólnie z braćmi Bogdanem i Jerzym. Jego państwo obejmowało część Zahumla na zachód od Neretwy, ziemie na wschód od rzeki znajdowały się w ręku królów serbskich.
Objąwszy władzę Radosław zacieśnił związki z Dubrownikiem. W 1253 roku Dubrownik zawarł sojusz z carem bułgarskim Michałem I Asenem mający na celu odsunięcie od władzy nad Serbią Stefana Urosza I i jego brata Władysława. W 1254 roku Radosław uznał zwierzchnictwo króla węgierskiego. Motywy tego kroku nie są do końca jasne. Większość uczonych sądzi, że miał on na celu pozyskanie pomocy węgierskiej dla koalicji antyserbskiej. Zdaniem części badaczy Zahumle zostało podporządkowane Węgrom rok wcześniej, przy okazji wyprawy przeciw Bośni, a hołd Radosława stanowił tylko uznanie tego faktu.
Próba osłabienia Serbii, a być może także odzyskania wschodniego Zahumla, zakończyła się niepowodzeniem. Stefan Urosz I obległ Dubrownik i zmusił miasto do zawarcia pokoju i zapłaty odszkodowania oraz płacenia corocznego trybutu. Udział Bułgarów w wojnie ograniczył się do spustoszenia wschodnich ziem serbskich. O udziale króla węgierskiego i samego Radosława nic nie wiadomo.
Na okres panowania Radosława przypada również przeniesienie siedziby biskupstwa Zahumla z położonej nad morzem stolicy Zahumla – Stonu do leżącego w głębi lądu, nad Limem, na terenach kontrolowanych przez Serbię, kościoła świętych Piotra i Pawła. Bezpośrednią przyczyną przeniesienia siedziby biskupstwa było trzęsienie ziemi, które nawiedziło Ston w 1250 roku. Historycy wskazują ponadto, że biskupem mogły kierować względy ekonomiczne, jako że Kościół prawosławny posiadał największe dobra ziemskie w urodzajnej dolinie Limu. Przypuszcza się, że wpływ na decyzję o przeniesieniu siedziby mogło mieć również pojawienie się herezji wokół Stonu. Najbardziej interesującą hipotezę stawia R Gračev, który wskazuje na trwającą przez I połowę XIII wieku walkę następców Mirosława przeciw państwu serbskiemu, którego reprezentantem na terenie Humu był wspierany przez króla serbskiego biskup Kościoła prawosławnego. Znaczenie tego biskupstwa potwierdza fakt powierzenia godności biskupa przez Stefana Urosza I, bratu Predisławowi, późniejszemu arcybiskupowi Sawie II. Zwraca również uwagę, że biskup przeniósł się ze Stonu nad Lim w okresie, kiedy Radosław zacieśnił związki z wrogim Serbii Dubrownikiem.
Dalsze losy Radosława nie są znane. Stopniowo tereny podległego mu zachodniego Zahumla zostały podporządkowane królowi Stefanowi Uroszowi I, jednak z powodu ubóstwa źródeł szczegóły tego procesu nie są znane. Wzajemne waśnie i kłótnie lokalnego możnowładztwa, cieszącego się znaczną autonomią pozwoliły prawdopodobnie Uroszowi wygrywać możnych przeciw sobie i przeciw Radosławowi i stopniowo przejmować zwierzchnictwo nad kolejnymi możnowładcami, w zamian za pomoc przy realizacji ich lokalnych celów. W II połowie XIII wieku znaczenie Radosława i jego krewnych zmalało do roli mało znaczących lokalnych możnowładców pod panowaniem serbskim.
Związki rodzinne Radosława

</doc>
<doc id="2189869" url="https://pl.wikipedia.org/wiki?curid=2189869" title="Józef Maria Cassant">
Józef Maria Cassant

Marie-Joseph Cassant (ur. 6 marca 1878 w departamencie Lot i Garonna, zm. 17 czerwca 1903 w Bellegarde-Sainte-Marie) – trapista, francuski Błogosławiony Kościoła katolickiego.
Życiorys.
Józef Cassant urodził się 6 marca 1878 roku w departamencie Lot i Garonna w południowej Francji. Uczył się w szkole katolickiej w Casseneuil. Mając 16 lat wstąpił do klasztoru trapistów. 24 maja 1900 złożył śluby wieczyste, a 12 października 1902 przyjął święcenia kapłańskie. W tym czasie okazało się, że jest chory na gruźlicę, która postępowała bardzo szybko. Powrócił do domu rodzinnego, gdzie przebywał 7 tygodni, a następnie z powrotem udał się do klasztoru. Zmarł 17 czerwca 1903 roku w opinii świętości w klasztorze w Sainte-Marie du Desert.
Został beatyfikowany przez Jana Pawła II dnia 3 września 2004.

</doc>
<doc id="2189870" url="https://pl.wikipedia.org/wiki?curid=2189870" title="Christopher Zanella">
Christopher Zanella

Christopher Zanella (ur. 21 października 1989 roku w Waldshut-Tiengen) – szwajcarski kierowca wyścigowy.
Kariera.
Formuła Renault.
Szwajcar karierę rozpoczął w roku 2003, od startów w kartingu. W 2006 roku zadebiutował w wyścigach samochodów jednomiejscowych, konkretnie w Formule Lista Junior. Zdobyte punkty sklasyfikowały Zanellę na 23. miejscu, w ogólnej punktacji. W 2007 roku zakończył karierę kartingową. W tym samym roku wystąpił w czterech wyścigach Szwajcarskiej Formuły Renault. Dorobek punktowy pozwolił mu zająć w klasyfikacji 19. lokatę.
W sezonie 2008 sięgnął po tytuł mistrzowskiej we Szwajcarskiej Formule Renault (reprezentując ekipę Jenzer Motorsport, zwyciężył w czterech wyścigach). Poza tym wystąpił w dwóch rundach europejskiego cyklu. Nie zdobył jednak punktów.
Formuła 3.
W roku 2009 awansował do Formuły 3 Euroseries. Startując w niemieckiej ekipie Motopark Academy, trzykrotnie dojechał na punktowanej pozycji, z czego raz stanął na podium (drugie miejsce w drugim wyścigu, na niemieckim torze Hockenheimring). Ostatecznie w klasyfikacji końcowej zajął 13. lokatę. Z niemieckim zespołem Szwajcar wziął udział również w prestiżowym wyścigu Masters of Formuła 3. I tu zmagania zakończył na 13. pozycji.
Na sezon 2010 podpisał kontrakt z JD Motorsport, na starty we Włoskiej Formule 3. W ciągu szesnastu wyścigów, raz stanął na podium, a w klasyfikacji końcowej zajął 6. miejsce. W tym samym roku Christopher wziął udział również w sześciu wyścigach Formuły 3 Euroseries, w której ponownie reprezentował barwy Motopark Academy. Dorobek dwóch punktów zapewnił Szwajcarowi 15. lokatę, w ostatecznej klasyfikacji.
Formuła 2.
Na sezon 2011 Zanella przeniósł się do Formuły 2. Już na początku pokazał się z bardzo dobrej strony. Spośród pierwszych ośmiu wyścigów nie stanął na podium tylko raz, a dwukrotnie zwyciężył. Końcówka sezonu była nieco gorsza, lecz i tak pozwoliło mu to zdobyć tytuł wicemistrza serii.
Kolejny sezon też był bardzo dobry, lecz nieco gorszy od poprzedniego. Tym razem Zanella stanął na najniższym stopniu podium mistrzostw. 2 zwycięstwa i 7 podium dało mu 196 punktów w klasyfikacji kierowców. Dalsze starty w tej serii nie były jednak możliwe z powodu zakończenia jej rozgrywania.
Formuła Renault 3.5.
Nowy etat kierowcy wyścigowego znalazł Zanella w 2013 roku w Formule Renault 3.5. Został zatrudniony przez czeski zespół I.S.R. Racing. Już w pierwszym wyścigu sezonu stanął na najniższym stopniu podium, a w dwóch kolejnych był odpowiednio ósmy i siódmy. W pozostałych wyścigach Szwajcar już nie punktował. Z dorobkiem 25 punktów uplasował się na szesnastej pozycji w klasyfikacji generalnej.

</doc>
<doc id="2189871" url="https://pl.wikipedia.org/wiki?curid=2189871" title="M.I.A.M.I.">
M.I.A.M.I.

M.I.A.M.I. – debiutancki album amerykańskiego piosenkarza Pitbulla. Został wydany 24 sierpnia, 2004 roku nakładem wytwórni TVT Records. Uplasował się na 14. miejscu notowania Billboard 200.

</doc>
<doc id="2189874" url="https://pl.wikipedia.org/wiki?curid=2189874" title="Diecezja Frosinone-Veroli-Ferentino">
Diecezja Frosinone-Veroli-Ferentino

Diecezja Frosinone-Veroli-Ferentino – diecezja Kościoła rzymskokatolickiego we Włoszech, w regionie w Lacjum. Należy do metropolii rzymskiej. 
Historia.
Diecezja została erygowana w VIII wieku jako diecezja Veroli. Z czasem rolę stolicy diecezji przejęło Frosinone, co w 1956 znalazło wyraz w nazwie, która została zmieniona na diecezję Veroli-Frosinone. W 1986 diecezja połączyła się z sąsiednią diecezją Ferentino, istniejącą od IV wieku, i przyjęła dzisiejszą nazwę.
Katedra.
Wniebowzięcia Najświętszej Marii Panny we Frosinone.
Konkatedra.
Diecezja posiada dwie konkatedry:
Podział diecezji.
Diecezja jest podzielona na 5 dekanatów, które obejmują 21 gmin w prowincji Frosinone, z wyjątkiem Prossedi-Pisterzo, które należy do prowincji Latina:

</doc>
<doc id="2189875" url="https://pl.wikipedia.org/wiki?curid=2189875" title="Eredivisie (1993/1994)">
Eredivisie (1993/1994)

Eredivisie (1993/1994) była 37. sezonem Eredivisie - rozgrywek o mistrzostwo Holandii w piłce nożnej. Liga skupiała 18 zespołów. Tytułu nie obroniła drużyna Feyenoord. Nowym mistrzem Holandii został zespół AFC Ajax. Tytuł króla strzelców zdobył Jari Litmanen, który w barwach klubu AFC Ajax zdobył 26 goli.

</doc>
<doc id="2189876" url="https://pl.wikipedia.org/wiki?curid=2189876" title="The Betrayed">
The Betrayed

The Betrayed – czwarty studyjny album zespołu rockowego Lostprophets, pochodzącego z Walii. Został wydany przez Visible Noise i Sony Music Entertainment w dniu 13 stycznia 2010 roku.

</doc>
<doc id="2189882" url="https://pl.wikipedia.org/wiki?curid=2189882" title="Raúl Baena">
Raúl Baena

Raúl Baena, właśc. José Raúl Baena Urdiales (ur. 2 marca 1989 w Torremolinos) – hiszpański piłkarz grający w Melbourne Victory na pozycji pomocnika.
Kariera klubowa.
W wieku 18 lat zadebiutował w pierwszym zespole; 4 października 2009 w meczu Villarreal CF, mecz zakończył się wynikiem remisowym.

</doc>
<doc id="2189884" url="https://pl.wikipedia.org/wiki?curid=2189884" title="Liga Juniorów na żużlu">
Liga Juniorów na żużlu

Liga Juniorów na żużlu – młodzieżowe drużynowe rozgrywki żużlowe organizowane od sezonu 2008. Rozgrywki składają się z 8 turniejów. W każdym z nich rywalizacja przebiega tak samo jak w 21-biegowym turnieju par. W każdych zawodach startuje siedem drużyn Ekstraligi żużlowej. Jedna z ekstraligowych drużyn zawsze będzie pauzować. W Lidze Juniorów startować mogą wyłącznie zawodnicy z polską licencją żużlową.

</doc>
<doc id="2189885" url="https://pl.wikipedia.org/wiki?curid=2189885" title="Pelecanus africanus">
Pelecanus africanus



</doc>
<doc id="2189886" url="https://pl.wikipedia.org/wiki?curid=2189886" title="Oldsmobile 88 Royale">
Oldsmobile 88 Royale



</doc>
<doc id="2189887" url="https://pl.wikipedia.org/wiki?curid=2189887" title="Oldsmobile Regency">
Oldsmobile Regency



</doc>
<doc id="2189888" url="https://pl.wikipedia.org/wiki?curid=2189888" title="Eredivisie (1994/1995)">
Eredivisie (1994/1995)

Eredivisie (1994/1995) była 38. sezonem Eredivisie - rozgrywek o mistrzostwo Holandii w piłce nożnej. Liga skupiała 18 zespołów. Tytuł obroniła drużyna AFC Ajax. Tytuł króla strzelców zdobył Ronaldo, który w barwach klubu PSV Eindhoven zdobył 30 goli.

</doc>
<doc id="2189889" url="https://pl.wikipedia.org/wiki?curid=2189889" title="Oldsmobile Cruiser">
Oldsmobile Cruiser

Nazwa Cruiser odnosiła się do kilku samochodów z nadwoziem typu kombi produkowanych na przestrzeni lat przez amerykańską firmę Oldsmobile:

</doc>
<doc id="2189890" url="https://pl.wikipedia.org/wiki?curid=2189890" title="Dajnówka (rejon solecznicki)">
Dajnówka (rejon solecznicki)

Dajnówka (lit. "Dainavėlė") − wieś na Litwie, w gminie rejonowej Soleczniki, 4 km na północ od Paszek, zamieszkana przez 41 ludzi.

</doc>
<doc id="2189894" url="https://pl.wikipedia.org/wiki?curid=2189894" title="Nissan Safari">
Nissan Safari



</doc>
<doc id="2189896" url="https://pl.wikipedia.org/wiki?curid=2189896" title="Nissan Qazana">
Nissan Qazana



</doc>
<doc id="2189899" url="https://pl.wikipedia.org/wiki?curid=2189899" title="Graculus coronatus">
Graculus coronatus



</doc>
<doc id="2189900" url="https://pl.wikipedia.org/wiki?curid=2189900" title="Bartłomiej Tomczak">
Bartłomiej Tomczak

Bartłomiej Tomczak (ur. 7 września 1985 w Ostrowie Wielkopolskim) – polski piłkarz ręczny, lewoskrzydłowy, od 2013 zawodnik Górnika Zabrze. W sezonie 2021/2022 zawodnik Energi MKS Kalisz a od początku sezonu 2022/2023 Ostrovii Ostrów Wielkopolski
Kariera sportowa.
Wychowanek Ostrovii Ostrów Wielkopolski. W latach 2004–2011 był zawodnikiem Zagłębia Lubin, z którym w sezonie 2006/2007 zdobył mistrzostwo Polski. Będąc graczem Zagłębia, należał do czołowych strzelców najwyższej klasy rozgrywkowej – w sezonie 2008/2009 rzucił 141 bramek w 29 meczach, w sezonie 2009/2010 zdobył 145 goli w 28 spotkaniach, natomiast w sezonie 2010/2011 rzucił 155 bramek w 28 meczach. W barwach lubińskiej drużyny występował też w europejskich pucharach, w tym w Lidze Mistrzów, w której w sezonie 2007/2008 rozegrał sześć spotkań i zdobył 10 goli.
W latach 2011–2013 był zawodnikiem Vive Kielce, z którym zdobył dwa mistrzostwa Polski i dwa Puchary Polski. W barwach kieleckiej drużyny występował ponadto w Lidze Mistrzów – w sezonie 2011/2012 rozegrał w niej 12 meczów i rzucił 18 bramek, natomiast w sezonie 2012/2013, w którym Vive zajęło 3. miejsce, zdobył 13 goli w ośmiu spotkaniach. Umowę z Vive rozwiązał we wrześniu 2013 wobec dużej konkurencji w składzie (na tej pozycji byli też Mateusz Jachlewski i Manuel Štrlek).
We wrześniu 2013 został graczem Górnika Zabrze. W sezonie 2013/2014 wystąpił w 30 meczach i zdobył 148 bramek, w sezonie 2014/2015 rozegrał 26 spotkań i rzucił 143 bramki, w sezonie 2015/2016 wystąpił w 27 meczach i zdobył 153 gole (3. miejsce w klasyfikacji najlepszych strzelców Superligi), w sezonie 2016/2017 rozegrał 34 spotkania i rzucił 152 bramki, zaś w sezonie 2017/2018 wystąpił w 30 meczach i zdobył 158 goli (otrzymał też nominację do nagrody dla najlepszego skrzydłowego rozgrywek). 17 maja 2014 w wygranym meczu z Azotami-Puławy (34:33) zdobył swojego tysięcznego gola w najwyższej polskiej klasie rozgrywkowej. W barwach Górnika występował także w Challenge Cup (rzucił 18 bramek w sezonie 2013/2014) i rundach eliminacyjnych do Pucharu EHF. W sezonie 2021/20222 występował w Energa MKS Kalisz a od początku sezonu 2022/2023 powrócił do Ostrovii Ostrów Wielkopolski
W reprezentacji Polski zadebiutował 20 grudnia 2007 w wygranym spotkaniu towarzyskim z Węgrami (33:27), w którym rzucił jedną bramkę. W 2011 uczestniczył w mistrzostwach świata w Szwecji, podczas których rozegrał dziewięć meczów i zdobył osiem goli (skuteczność: 53%). Dnia 23.03.2022 zatrzymany przez policję na polecenie Prokuratury Okręgowej w Ostrowie Wielkopolskim.

</doc>
<doc id="2189905" url="https://pl.wikipedia.org/wiki?curid=2189905" title="Dowbuciszki">
Dowbuciszki

Dowbuciszki (lit. "Daubutiškės") − wieś na Litwie, w gminie rejonowej Soleczniki, 3 km na południowy zachód od Paszek, zamieszkana przez 17 ludzi. Przed II wojną światową w Polsce, w powiecie oszmiańskim województwa wileńskiego.
W latach 1735–1991 we wsi istniał drewniany meczet tatarski.

</doc>
<doc id="2189906" url="https://pl.wikipedia.org/wiki?curid=2189906" title="Hydrocorax niger">
Hydrocorax niger



</doc>
<doc id="2189909" url="https://pl.wikipedia.org/wiki?curid=2189909" title="Koźlak (piwo)">
Koźlak (piwo)



</doc>
<doc id="2189911" url="https://pl.wikipedia.org/wiki?curid=2189911" title="Zhimaqiu">
Zhimaqiu



</doc>
<doc id="2189912" url="https://pl.wikipedia.org/wiki?curid=2189912" title="Narodowość polska">
Narodowość polska



</doc>
<doc id="2189913" url="https://pl.wikipedia.org/wiki?curid=2189913" title="Indywidualne mistrzostwa Ligi Juniorów na żużlu">
Indywidualne mistrzostwa Ligi Juniorów na żużlu

Indywidualne mistrzostwa Ligi Juniorów na żużlu – indywidualne zawody żużlowe organizowane od sezonu 2008, przeprowadzane w formie jednego turnieju indywidualnego. Organizatorem zawodów jest klub, który w danym roku zwyciężył w rozgrywkach Ligi Juniorów. W zawodach biorą udział zawodnicy w kolejności klasyfikacji według średnich biegopunktowych z rozgrywek Ligi Juniorów.

</doc>
<doc id="2189914" url="https://pl.wikipedia.org/wiki?curid=2189914" title="Sadowsky Guitars">
Sadowsky Guitars

Sadowsky Guitars (Sadowsky) – amerykańska firma, produkująca gitary elektryczne i basowe, założona w 1979 roku przez Rogera Sadowsky'ego. 
Sadowsky produkuje różne modele gitar, instrumenty tej firmy dzielą się na dwie serie: NYC - produkowane w Nowym Jorku (New York City) oraz Metro - produkowane w Japonii. Instumenty z serii NYC to basy oraz gitary elektryczne, a Metro - tylko gitary basowe.
Gitar firmy Sadowsky używa wielu gitarzystów i basistów, m.in.: 

</doc>
<doc id="2189915" url="https://pl.wikipedia.org/wiki?curid=2189915" title="Dziedziule">
Dziedziule



</doc>
<doc id="2189918" url="https://pl.wikipedia.org/wiki?curid=2189918" title="Dziedziule (okręg wileński)">
Dziedziule (okręg wileński)

Dziedziule (lit. "Didžiuliai") − wieś na Litwie, w gminie rejonowej Soleczniki, 1 km na południowy zachód od Paszek, zamieszkana przez 28 ludzi. Przed II wojną światową w Polsce, w powiecie oszmiańskim województwa wileńskiego.

</doc>
<doc id="2189919" url="https://pl.wikipedia.org/wiki?curid=2189919" title="Lnianka">
Lnianka



</doc>
<doc id="2189920" url="https://pl.wikipedia.org/wiki?curid=2189920" title="Cornelius Drebbel">
Cornelius Drebbel

Cornelius Jacobszoon Drebbel (ur. 1572 w Alkmaarze, Holandia – zm. 7 listopada 1633 w Londynie) − wynalazca holenderski. Kształcił się w akademii w Haarlemie, po ukończeniu której stał się wykwalifikowanym miedziorytnikiem. Był innowatorem, który przyczynił się do rozwoju w takich dziedzinach jak systemy do pomiaru i sterowania, optyka i chemia.
W 1620 roku, pracując dla marynarki brytyjskiej, skonstruował pierwszy sterowalny okręt podwodny. Drebbel konstruował teleskopy i mikroskopy. Zasłynął jako wynalazca w 1621 roku mikroskopu z dwoma soczewkami wypukłymi. Przypisuje się mu opracowanie około 1620 roku regulatora temperatury paleniska. Drebbel spędził jakiś czas w Anglii i krótki okres w Pradze z Rudolfem II Habsburgiem razem z Johannesem Keplerem. Około 1624 roku opracował system automatycznego sterowania temperaturą pieca przemysłowego motywowany wiarą w to, że metale nieszlachetne można przemienić w złoto trzymając je w precyzyjnie stałej temperaturze przez długi czas. Używał takiego regulatora także w inkubatorze do wykluwania piskląt.

</doc>
<doc id="2189922" url="https://pl.wikipedia.org/wiki?curid=2189922" title="Grybiszki (okręg wileński)">
Grybiszki (okręg wileński)

Grybiszki (lit. "Grybiškės") − wieś na Litwie, w gminie rejonowej Soleczniki, 1 km na południowy zachód od Paszek, zamieszkana przez 29 ludzi. Przed II wojną światową w Polsce, w powiecie oszmiańskim województwa wileńskiego.

</doc>
<doc id="2189923" url="https://pl.wikipedia.org/wiki?curid=2189923" title="Gabi (piłkarz)">
Gabi (piłkarz)

Gabi, właśc. Gabriel Fernández Arenas (ur. 10 lipca 1983 w Madrycie) – piłkarz hiszpański grający na pozycji defensywnego pomocnika w katarskim klubie Al-Sadd.
Kariera klubowa.
Karierę piłkarską Gabi rozpoczął w klubie Atlético Madryt. W 2002 roku zaczął grać w rezerwach tego klubu w rozgrywkach Segunda División B. W 2004 roku awansował do kadry pierwszej drużyny, a 7 lutego 2004 zadebiutował w Primera División w przegranym 0:3 wyjazdowym meczu z Valencią CF. W swoim debiutanckim sezonie rozegrał w Atlético 6 spotkań. W sezonie 2004/2005 Gabi występował na wypożyczeniu w Getafe CF, w którym zadebiutował 12 września 2004 w meczu z Mallorką (1:2). 21 listopada 2004 w spotkaniu z Albacete Balompié (1:1) strzelił swojego pierwszego gola w La Liga. W 2005 roku wrócił do Atlético i przez kolejne dwa sezony grał w pierwszym składzie tego klubu.
W lutym 2007 roku Gabi podpisał czteroletni kontrakt z Realem Saragossa. Klub ten zapłacił za zawodnika 9 milionów euro, a transfer wszedł w życie w lipcu 2007. W Realu swoje pierwsze spotkanie rozegrał 26 sierpnia 2007 w przegranym 1:2 wyjazdowym meczu z Realem Murcia. W 2008 roku spadł z Saragossą do Segunda División, w której grał z Realem przez rok. W 2009 roku wrócił z Realem do Primera División.
Kariera reprezentacyjna.
W swojej karierze Gabi występował w młodzieżowych reprezentacjach Hiszpanii: U-20 i U-21. Z tą pierwszą wywalczył wicemistrzostwo świata w 2003 roku podczas Mistrzostw Świata w ZEA.

</doc>
<doc id="2189924" url="https://pl.wikipedia.org/wiki?curid=2189924" title="Gabriel Fernández">
Gabriel Fernández



</doc>
<doc id="2189925" url="https://pl.wikipedia.org/wiki?curid=2189925" title="Liubangosaurus">
Liubangosaurus

Liubangosaurus − rodzaj zauropoda z kladu Eusauropoda żyjącego we wczesnej kredzie na terenach dzisiejszej Azji. Gatunkiem typowym jest "L. hei", którego holotypem jest pięć prawie kompletnych kręgów grzbietowych (prawdopodobnie kręgi od piątego do dziewiątego), odkrytych w osadach formacji Napai w chińskim regionie autonomicznym Kuangsi. Długość trzonu zachowanych kręgów wynosi od 290 do 315 mm; całkowita wysokość kręgów mierzona od czubka wyrostka kolczystego wynosi 620–660 mm, zaś mierzona od czubka wyrostka poprzecznego górnego ("diapophysis") – 620–710 mm. Od innych zauropodów "L. hei" odróżnia współwystępowanie m.in. przedniego wyrostka stawowego kręgów ("prezygapophysis") stykającego się z wyrostkiem poprzecznym dolnym ("parapophysis"), przy braku blaszek kostnych łączących przedni wyrostek stawowy z górnym ("prezygodiapophyseal lamina") i dolnym ("prezygoparapophyseal lamina") wyrostkiem poprzecznym; zagłębienia na górnej części wyrostka poprzecznego górnego; bardzo niskiego wyrostka kolczystego, którego koniec dalszy jest na równi z końcem dalszym wyrostka poprzecznego górnego; bocznie rozszerzonego końca dalszego wyrostka kolczystego i dużych, wysoko położonych wyrostków poprzecznych bocznych w kształcie kropli. Oprócz "L. hei" z formacji Napai znany jest też m.in. zauropod "Fusuisaurus" oraz nienazwany teropod z rodziny Spinosauridae. Porównanie rozmiarów kręgów sugeruje, że "Liubangosaurus" był mniejszy od fusuizaura, który prawdopodobnie miał ponad 20 m długości; u "Fusuisaurus" średnica trzonów przednich kręgów ogonowych przekraczała 40 cm, zaś u "Liubangosaurus" średnica trzonów kręgów grzbietowych wynosiła ok. 25 cm.
Według przeprowadzonej przez autorów jego opisu analizy kladystycznej (w oparciu o macierz danych z analizy Taylora z 2009 r.) "Liubangosaurus" jest przedstawicielem kladu Eusauropoda prawdopodobnie blisko spokrewnionym z grupą Neosauropoda. Na drzewie ścisłej zgodności wygenerowanym na podstawie 144 najbardziej oszczędnych drzew "Liubangosaurus" jest w nierozwikłanej politomii z kladami Diplodocoidea i Macronaria oraz rodzajami "Barapasaurus", "Omeisaurus", "Patagosaurus", "Mamenchisaurus", "Haplocanthosaurus", "Jobaria" i "Losillasaurus". Na drzewie zgodności wygenerowanym metodą "50% majority rule consensus" "Liubangosaurus" jest taksonem siostrzanym do rodzaju "Haplocanthosaurus"; klad obejmujący te dwa rodzaje jest w politomii z grupami Diplodocoidea i Macronaria oraz z rodzajem "Jobaria". "Liubangosaurus" może więc być jednym z nielicznych zauropodów żyjących w kredzie na terenach dzisiejszych Chin, które nie należały do kladu Titanosauriformes. Autorzy zaznaczają jednak, że ze względu na niekompletność materiału kopalnego "L. hei" jego pozycja filogenetyczna jest niepewna, a kręgi tego zauropoda mają też niektóre cechy budowy (jak niski wyrostek kolczysty na kręgach grzbietowych czy grzbietowo–bocznie skierowany wyrostek poprzeczny górny) wspólne z kręgami niektórych bazalnych przedstawicieli Titanosauriformes.

</doc>
<doc id="2189926" url="https://pl.wikipedia.org/wiki?curid=2189926" title="Liubangosaurus hei">
Liubangosaurus hei



</doc>
<doc id="2189927" url="https://pl.wikipedia.org/wiki?curid=2189927" title="Jakóbiszki (rejon solecznicki)">
Jakóbiszki (rejon solecznicki)

Jakóbiszki (lit. "Jokūbiškės") − wieś na Litwie, w gminie rejonowej Soleczniki, 1 km na południowy zachód od Paszek, zamieszkana przez 29 ludzi. Przed II wojną światową w Polsce, w powiecie oszmiańskim województwa wileńskiego.

</doc>
<doc id="2189929" url="https://pl.wikipedia.org/wiki?curid=2189929" title="Eredivisie (1995/1996)">
Eredivisie (1995/1996)

Eredivisie (1995/1996) była 39. sezonem Eredivisie - rozgrywek o mistrzostwo Holandii w piłce nożnej. Liga skupiała 18 zespołów. Tytuł obroniła drużyna AFC Ajax. Tytuł króla strzelców zdobył Luc Nilis, który w barwach klubu PSV Eindhoven zdobył 21 goli.

</doc>
<doc id="2189930" url="https://pl.wikipedia.org/wiki?curid=2189930" title="Thomas Diethart">
Thomas Diethart

Thomas Diethart (ur. 25 lutego 1992 w Tulln) – austriacki skoczek narciarski. Reprezentant klubu UVB Hinzenbach, drużynowy srebrny medalista olimpijski z 2014, zwycięzca 62. Turnieju Czterech Skoczni.
Przebieg kariery.
W zawodach letniego Pucharu Kontynentalnego debiutował w lipcu 2009 na skoczni w Velenje, gdzie zajął 5. miejsce. Dwukrotnie w letnim PK zajmował drugie miejsce: w Kranju (5 lipca 2009) i w Oslo (18 września 2010). Pierwszy raz na podium zimowego PK stanął 28 grudnia 2010 w Engelbergu, zajmując 2. pozycję. Jedyne zwycięstwo w konkursie tego cyklu odniósł 6 lutego 2011 w Brotterode. Łącznie w zimowym PK miejsce na podium zajmował pięciokrotnie, zaś w letnim PK trzykrotnie.
17 grudnia 2010 uczestniczył w konkursie Alpen Cup na skoczni Toni-Seelos-Olympiaschanze w Seefeld. Po pierwszej serii zajmował 42. miejsce, lecz w drugiej ustanowił rekord skoczni (111 metrów) i zawody ukończył na 6. pozycji. Tego samego dnia rekordowy rezultat poprawił słoweński kombinator norweski Marjan Jelenko.
W sierpniu 2009 wziął udział w kwalifikacjach do dwóch konkursów Letniego Grand Prix w Hakubie, jednak bez rezultatu. Udało mu się to rok później, gdy zajął odpowiednio 35. i 36. miejsce. Wystartował ponadto w konkursie w Libercu, gdzie uplasował się na 44. pozycji. W kolejnych sezonach LGP notował pojedyncze występy, jednak także nie zdobywał punktów.
W Pucharze Świata zadebiutował podczas Turnieju Czterech Skoczni w sezonie 2010/2011, zajmując w Innsbrucku 28. miejsce. W kolejnym konkursie, w Bischofshofen, był 40.
W sezonie 2013/2014 został powołany na konkursy Pucharu Świata w Engelbergu, gdzie zajął 4. i 6. miejsce. Od początku startował potem w TCS. W Oberstdorfie uplasował się na 3. pozycji ex aequo z Peterem Prevcem, po raz pierwszy stając na podium zawodów PŚ. W kolejnym konkursie w Garmisch-Partenkirchen odniósł swoje pierwsze zwycięstwo w tym cyklu. Po tych zawodach zajął pozycję lidera TCS. Prowadzenie utrzymał do końca 62. edycji Turnieju, który zakończył się drugim wygranym przez niego konkursem – w Bischofshofen. W tym samym sezonie na XXII Zimowych Igrzyskach Olimpijskich w Soczi zajął 4. miejsce na skoczni normalnej, a na dużej był 32. W konkursie drużynowym reprezentacja Austrii z Thomasem Diethartem w składzie zdobyła srebrny medal.
W późniejszym czasie notował o wiele słabsze rezultaty. Ostatni raz startował w sezonie letnim 2017. W listopadzie 2017 doznał obrażeń po upadku przy skoku treningowym. W kwietniu 2018 ogłosił zakończenie kariery sportowej, jednak w maju 2021 ogłosił jej wznowienie. 28 sierpnia tego samego roku wystąpił w pierwszych po przerwie zawodach, wygrywając konkurs FIS Cup w Einsiedeln. Następnego dnia zajął trzecie miejsce. Był również 7. i 3. w zawodach FIS Cup w Villach, 21. i 30. w konkursach letniego PK w Bischofshofen oraz 24. w konkursie LGP w Hinzenbach.
W grudniu 2021 ponownie zakończył karierę sportową, obejmując równocześnie funkcję asystenta trenera kobiecej reprezentacji Austrii w skokach narciarskich.

</doc>
<doc id="2189932" url="https://pl.wikipedia.org/wiki?curid=2189932" title="Kotkiszki (okręg wileński)">
Kotkiszki (okręg wileński)

Kotkiszki (lit. "Katkuškės") − wieś na Litwie, w gminie rejonowej Soleczniki, 1 km na południowy zachód od Paszek, zamieszkana przez 28 ludzi. Przed II wojną światową w Polsce, w powiecie oszmiańskim województwa wileńskiego.

</doc>
<doc id="2189933" url="https://pl.wikipedia.org/wiki?curid=2189933" title="Chmielniki (Litwa)">
Chmielniki (Litwa)

Chmielniki (lit. "Kmelninkai") − wieś na Litwie, w gminie rejonowej Soleczniki, 1 km na północny zachód od Paszek, zamieszkana przez 19 ludzi. Przed II wojną światową w Polsce, w powiecie oszmiańskim województwa wileńskiego.

</doc>
<doc id="2189934" url="https://pl.wikipedia.org/wiki?curid=2189934" title="Monopol naturalny">
Monopol naturalny

Monopol naturalny (inaczej: monopol rynkowy; ) – jeden z modeli monopolu, w którym jeden podmiot uzyskuje dominującą pozycję na rynku ze względu na wyłączny dostęp do surowców, wiedzy bądź infrastruktury, a nie dzięki wyeliminowaniu konkurencji i koncentracji produkcji (tzw. monopol sztuczny). W modelu tym przedsiębiorstwa najczęściej uzyskują pozycję monopolistyczną w sferze usług użyteczności publicznej, jak obsługa wodociągów, zarządzanie siecią kolejową czy prowadzenie dostaw energii elektrycznej, gdzie ze względów praktycznych tylko jeden podmiot uzyskuje koncesję na obsługę danej sfery gospodarki. Monopolistą może być także samo państwo lub należące do niego przedsiębiorstwo lub agencja.
Powstawanie monopoli naturalnych wynika z ograniczonej ilości zasobów naturalnych, takich jak ziemia, woda czy energia. Jednocześnie ich niemal na całym świecie ograniczany jest przez poszczególne państwa wprowadzające regulacje i ograniczenia, zwłaszcza w dziedzinie zaspokajania podstawowych potrzeb obywateli. W określonych sytuacjach monopol naturalny może mieć formę przejściową, na przykład gdy przez ograniczony okres jedno przedsiębiorstwo posiada patent na produkcję wyjątkowego produktu (na przykład szczepionki przeciw grypie) lub licencję na wykonywanie konkretnej usługi.
Dzięki osiągnięciu pozycji monopolistycznej przedsiębiorstwo może wytwarzać dane dobro taniej oraz efektywniej niż kilka konkurencyjnych przedsiębiorstw. Najczęściej wiąże się to z korzyściami skali, gdyż wraz ze wzrostem produkcji spada koszt jednostkowy wytworzenia tego dobra. Monopol naturalny zależy od kombinacji warunków technologicznych, kosztowych oraz popytowych.

</doc>
<doc id="2189937" url="https://pl.wikipedia.org/wiki?curid=2189937" title="Karimu Alhassan">
Karimu Alhassan

Karimu Alhassan (ur. 30 kwietnia 1991) – ghański piłkarz występujący na pozycji obrońcy w Hearts of Oak.
Kariera klubowa.
W 2008 roku Alhassan został zawodnikiem Hearts of Oak. Pełni w tym klubie funkcję kapitana zespołu. Pod koniec 2010 roku afrykańskie media podały informację, powołując się na słowa menadżera Charliego Baffoura, że Alhassan jest bliski podpisania dwuletniego kontraktu z Wisłą Kraków. Wcześniej włoskie media informowały o zainteresowaniu Ghańczykiem ze strony takich klubów jak Olympique Lyon, AS Roma oraz AC Cesena.
Kariera reprezentacyjna.
Alhassan zadebiutował w reprezentacji Ghany 1 października 2009 roku podczas towarzyskiego spotkania z reprezentacją Argentyny

</doc>
<doc id="2189938" url="https://pl.wikipedia.org/wiki?curid=2189938" title="Krzywe (Litwa)">
Krzywe (Litwa)

Krzywe (lit. "Kreivoji") − wieś na Litwie, w gminie rejonowej Soleczniki, 3 km na północ od Paszek, zamieszkana przez 5 ludzi. Przed II wojną światową w Polsce, w powiecie wileńsko-trockim województwa wileńskiego.

</doc>
<doc id="2189940" url="https://pl.wikipedia.org/wiki?curid=2189940" title="Kruniszki">
Kruniszki

Kruniszki (lit. "Kruniškės") − wieś na Litwie, w gminie rejonowej Soleczniki, 2 km na północ od Paszek, zamieszkana przez 16 ludzi. Przed II wojną światową w Polsce, w powiecie oszmiańskim województwa wileńskiego.

</doc>
<doc id="2189941" url="https://pl.wikipedia.org/wiki?curid=2189941" title="Aurelia Garbowska-Górska">
Aurelia Garbowska-Górska

Aurelia Garbowska-Górska (ur. 30 marca 1930 w Warszawie, zm. 26 grudnia 2000 w Łodzi) – polska lekarka, specjalistka medycyny sądowej, biegła sądowa, uczennica prof. Bronisława Puchowskiego.
Dzieciństwo spędziła w Warszawie, gdzie rozpoczęła naukę w liceum na tajnych kompletach, zakończoną po wojnie w IV LO w Łodzi. Następnie podjęła studia lekarskie na Wydziale Lekarskim Uniwersytetu Łódzkiego w 1954 roku uzyskując dyplom lekarza. Wybrała specjalizację z zakresu medycyny sądowej i w 1967 roku doktoryzowała się na podstawie rozprawy pt. „O tak zwanym pośmiertnym obrzęku płuc u szczura białego oraz o innych pośmiertnych zmianach morfologicznych w płucach”.
W 1954 została zatrudniona w Katedrze i Zakładzie Medycyny Sądowej w Łodzi i pracowała tam nieprzerwanie aż do śmierci, w latach 1990–1997 pełniła obowiązki kierownika tejże placówki. Przez wiele lat była konsultantem wojewódzkim w dziedzinie medycyny sądowej dla województwa łódzkiego i włocławskiego, w 1992 roku została mianowana specjalistą regionalnym ds. medycyny sądowej, którą to funkcję sprawowała aż do śmierci. , autorka i współautorka prac z zakresu tanatologii, uszkodzeń ciała, alkohologii i błędu lekarskiego, odznaczona m.in.: Krzyżem Kawalerskim Orderu Odrodzenia Polski, Złotym Krzyżem Zasługi, Medalem Komisji Edukacji Narodowej, członek Polskiego Towarzystwa Medycyny Sądowej i Kryminologii, zapalona brydżystka.

</doc>
<doc id="2189943" url="https://pl.wikipedia.org/wiki?curid=2189943" title="Eredivisie (1996/1997)">
Eredivisie (1996/1997)

Eredivisie (1996/1997) była 40. sezonem Eredivisie - rozgrywek o mistrzostwo Holandii w piłce nożnej. Liga skupiała 18 zespołów. Tytułu nie obroniła drużyna AFC Ajax. Nowym mistrzem Holandii został zespół PSV Eindhoven. Tytuł króla strzelców zdobył Luc Nilis, który w barwach klubu PSV Eindhoven zdobył 21 goli.

</doc>
<doc id="2189944" url="https://pl.wikipedia.org/wiki?curid=2189944" title="Zamek w Haapsalu">
Zamek w Haapsalu

Zamek w Haapsalu, Zamek biskupi w Haapsalu (est. "Haapsalu piiskopilinnus") – średniowieczny zespół budynków o charakterze sakralnym, mieszkalnym i obronnym w Haapsalu w Estonii. 
Kompleks katedralno-zamkowy pochodzi z XIII wieku. Był pierwotnie rezydencją biskupów Ozylii. 
Historia.
W 1228 roku arcybiskup Rygi – Albert von Buxhovden – połączył trzy prowincje: Läänemaa, Saaremaa i Hiiumaa w nową diecezję. Jej biskupem mianowano opata cysterskiego klasztoru Dyjament – Gottfrieda. Biskupstwo zostało ustanowione jako jedno z państw Świętego Cesarstwa Rzymskiego 1 października 1228 roku. Jego granice określił w 1234 roku legat papieski Wilhelm z Modeny. Pierwsza siedziba biskupstwa Ösel-Wiek mieściła się w Lihuli, gdzie przy pomocy zakonu kawalerów mieczowych wzniesiono fortecę z kamienia. By uniknąć konfliktów z wpływowym zakonem, biskup przeniósł siedzibę diecezji do Parnawy, którą dziesięć lat później spalili Litwini. Jako nową siedzibę diecezji wybrano Haapsalu, gdzie rozpoczęto budowę twierdzy i katedry. Budowa zamku trwała trzy stulecia.
Zamek.
Budowanie, poszerzanie oraz przebudowy twierdzy trwały kilka wieków, gdyż budowla była stale modernizowana, by dostosować ją do nowych rodzajów uzbrojenia. Ostatecznego kształtu twierdza nabrała za panowania biskupa Johannesa IV Kievela. Jej powierzchnia zajmowała ponad 30 000 m², grubość murów obronnych wynosiła od 1,2 do 1,8 m, a ich wysokość ponad 10 m. Po zachodniej stronie zamku mieści się 29-metrowa wieża strażnicza z XIII wieku, później używana jako dzwonnica. Mury obronne podniesiono później do wysokości 15 metrów. Wewnętrzne okopy osłonięte blindażami, zbudowane na armaty oraz jako schronienie przed ostrzałem armatnim, powstały w czasie wojen inflanckich (1558–1582). W czasie tychże wojen twierdza została poważnie zniszczona – zwłaszcza mury małego zamku i zewnętrzne fortyfikacje.
W XVII wieku, gdy Szwedzi przejęli panowanie nad księstwem Estonii, zamek przestał być używany do celów obronnych. W trakcie wielkiej wojny północnej w 1710 roku Estonia znalazła się pod rosyjskim panowaniem. Z rozkazu Piotra I Wielkiego częściowo wyburzono mury obronne obracając tym samym zamek w ruinę.
Katedra Świętego Mikołaja.
Świątynia w Haapsalu była katedrą biskupstwa Ösel-Wiek, przy której mieściła się siedziba kapituły i biskupa. Jest to największy, jednonawowy kościół w krajach bałtyckich, o powierzchni 425 m² i wysokości 15,5 metra do sklepień klasztornych.
Pierwsze wzmianki dotyczące kościoła pochodzą ze statutu Haapsalu, w którym to biskup Hermann I – założyciel miasta – napisał: 
Kościół, zbudowany w 1260 roku, powstał w okresie przejściowym między architekturą romańską a gotycką. Cechy romańskie widoczne są w roślinnych ornamentach na pilastrach głowic, a śladem gotyku są sklepienia gwiaździste. Również romański portal zwieńczony był gotycką wimpergą, która na łuku ma wnękę z figurą świętego w środku. Wewnętrzne ściany pokryte były malunkami, posadzka składała się z epitafiów duchownych i znaczących szlachciców. Unikatowa okrągła kaplica chrzcielna została wybudowana w 2 poł. XIV wieku.
W czasie wojen inflanckich Estonia stała się częścią protestanckiego królestwa Szwecji. Katolicka katedra stała się kościołem luterańskim i zaczęto ją nazywać kościołem zamkowym. W 1625 roku szwedzki król Gustaw II Adolf sprzedał miasto Haapsalu wraz z zamkiem i przyległymi ziemiami hrabiemu Jacobowi De la Gardiemu, który planował przebudować rozpadającą się fortecę na nowoczesny zamek. Arent Passer, rzeźbiarz i architekt, został zaproszony do współpracy jako doradca.
23 marca 1688 dach kościoła kryty miedzianą blachą uległ zniszczeniu w pożarze, ale kościół odrestaurowano względnie szybko. Burza w 1726 roku ponownie zniszczyła dach. Zubożałej kongregacji nie było stać na renowację, więc przeniosła się do kościoła w mieście. W wieku XIX rozpoczęto rekonstrukcję ruin zamku w romantyczny zespół zamkowy.
W latach 1886–1889 kościół przeszedł renowację i przebudowę. Zniszczony romański portal został zastąpiony pseudogotyckim portalem schodkowym, zachowane fragmenty naściennych malunków zostały przykryte, a grobowce zabrane. 15 października 1889 odprawiono w kościele pierwszą mszę w intencji Świętego Mikołaja.
Okupacja sowiecka doprowadziła do zamknięcia kościoła w 1940 roku. W czasie drugiej wojny światowej nabożeństwa nadal odprawiano, lecz w 1944 roku chuligani włamali się do kościoła i zniszczyli ołtarz z nastawą, organy, krzesła i okna. W 1946 roku kongregacja poprosiła sowiecki rząd o umieszczenie kościoła na liście chronionych zabytków, lecz bezskutecznie. Kościół stał pusty latami; przez pewien czas używano go do przechowywania zboża, planowano nawet przebudowanie go na basen.
W Dzień Matki w 1992 roku, poświęcono Ołtarz Matki, by upamiętnić estońskie matki zabite w czasie sowieckiej okupacji. Posąg Maryi Dziewicy z Dzieciątkiem został wykonany przez rzeźbiarza Hille Palm.
Legenda o Białej Damie.
Legenda głosi, że w sierpniowe noce przy pełni księżyca na wewnętrznych ścianach kaplicy pojawia się zjawa kobiety – Białej Damy.
W czasie rządów biskupów Ösel-Wiek każdy kanonik miał prowadzić czyste i przykładne życie zgodnie z regułą klasztoru. Kontakt z kobietami był zakazany przez biskupa pod groźbą kary śmierci. Legenda głosi, że pewien kanonik zakochał się w estońskiej dziewczynie i przyprowadził ją sekretnie do zamku. Skutecznie trwała w ukryciu przez długi czas przebrana za chórzystę. Dopiero w trakcie kolejnej wizyty biskupa w Haapsalu, "młody śpiewak" przykuł jego uwagę tak bardzo, że nakazano zbadanie płci.
Gdy okazało się, że śpiewak jest dziewczyną, biskup zwołał radę, która zdecydowała, że kanonik powinien być wsadzony do więzienia i zagłodzony na śmierć, a dziewczyna powinna zostać zamurowana w kaplicy. Budowlańcy zostawili otwór w murze i zamurowali biedną dziewczynę z kawałkiem chleba i kubkiem wody. Przez pewien czas słyszalne były jej płacze o pomoc. Jednak jej dusza, nie mogąc zaznać spokoju, pojawia się już od wieków w oknie baptysterium, by opłakiwać swego ukochanego i udowadniać, że miłość jest nieśmiertelna.
W czasie sierpniowej pełni, w trakcie Dni Białej Damy, odbywa się muzyczny festiwal.

</doc>
<doc id="2189946" url="https://pl.wikipedia.org/wiki?curid=2189946" title="Zygmunt Fiedorczuk">
Zygmunt Fiedorczuk

Zygmunt Fiedorczuk (ur. 26 maja 1925 w Białymstoku, zm. 30 marca 1997 w Łodzi) – polski lekarz, medyk i biegły sądowy, specjalista z zakresu medycyny sądowej i toksykologii.
W 1952 roku uzyskał dyplom lekarski na Wydziale Lekarskim Uniwersytetu Łódzkiego, w 1963 stopień doktora roku na podstawie dysertacji pt. "Obkurczanie się jelit jako objaw anatomopatologiczny zatrucia alkoholem metylowym oraz jego przyczyny", a w 1970 roku doktora habilitowanego (rozprawa "Wchłanianie magnezu z przewodu pokarmowego królików po wprowadzeniu hipertonicznych roztworów wodnych siarczanu magnezowego"). W 1982 roku przyznano mu tytuł profesora nadzwyczajnego. Od 1951 roku aż do śmierci związany był z Katedrą i Zakładem Medycyny Sądowej w Łodzi, w latach 1967-1990 jako kierownik. Autor kilkudziesięciu prac naukowych, ekspert do spraw toksykologii, wieloletni specjalista wojewódzki ds. medycyny sądowej w Łodzi, biegły sądowy i nauczyciel akademicki.

</doc>
<doc id="2189947" url="https://pl.wikipedia.org/wiki?curid=2189947" title="Linia kolejowa 100 Budapest – Cegléd – Szolnok – Debrecen – Nyíregyháza">
Linia kolejowa 100 Budapest – Cegléd – Szolnok – Debrecen – Nyíregyháza

Linia kolejowa Budapest – Cegléd – Szolnok – Debrecen – Nyíregyháza - Záhony – główna linia kolejowa na Węgrzech. Jest to linia dwutorowa, w całości zelektryfikowana, sieć jest zasilana napięciem zmiennym 25 kV 50 Hz. Jest to linia jedna z najdłuższych na ziemi węgierskiej.
Historia.
Linia została oddana w 1859 roku, jest to jedna z pierwszych linii na Węgrzech.

</doc>
<doc id="2189949" url="https://pl.wikipedia.org/wiki?curid=2189949" title="Bronisław Puchowski">
Bronisław Puchowski

Bronisław Puchowski (ur. 20 października 1896 w Wilnie, zm. 11 września 1974 w Łodzi) – polski lekarz, medyk sądowy. Uczeń profesora Sergiusza Schilling-Siengalewicza. Uzyskał habilitację w 1947 roku na podstawie rozprawy „O zatruciu tlenkiem węgla”. Profesor Wydziału Lekarskiego Uniwersytetu Łódzkiego oraz kierownik Katedry i Zakładu Medycyny Sądowej w Łodzi w latach 1947–1967. Promotor trzech przewodów doktorskich, wieloletni nauczyciel akademicki. Autor pionierskich prac z zakresu alkohologii. W latach 1963-1967 prezes Polskiego Towarzystwa Medycyny Sądowej i Kryminologii. Pochowany na Cmentarzu Doły w Łodzi.

</doc>
<doc id="2189950" url="https://pl.wikipedia.org/wiki?curid=2189950" title="Hyrkania">
Hyrkania

Hyrkania – nazwa regionu i satrapii w Starożytnej Persji. Dzisiaj jej tereny wchodzą w skład Turkmenistanu i irańskich ostanów: Golestan, Mazandaran oraz Gilan. Hyrkania położona była między Morzem Kaspijskim na północy a pasmami gór Elburs na południu i zachodzie. Od strony północno-wschodniej graniczyła ze stepami Azji Środkowej, zamieszkiwanych od wieków przez konnych nomadów. W Hyrkanii panował ciepły klimat, a gleby były bardzo żyzne. Persowie uważali ją za jedną ze świętych krain, stworzonych przez samego Ahura Mazdę.
Etymologia.
Nazwa Hyrkania (Ὑρκανία) pojawia się w dziełach starożytnych Greków jako nazwa dla ziem perskich położonych nad południowo-wschodnim wybrzeżem dzisiejszego Morza Kaspijskiego, zwanego wtedy Morzem Hyrkańskim. Sami Persowie określali ją wówczas Verkâna, o czym wiemy między innymi z inskrypcji Dariusza Wielkiego z Behistunu. Verkā po staropersku oznacza wilka (awestyjski: vəhrkō) więc nazwa regionu oznacza dosłownie "Ziemię Wilków".
Historia.
Pod panowaniem Achemenidów.
Nie ma pewności co do początków panowania perskiego na terenach Hyrkanii. Jest bardzo prawdopodobne, że weszła ona w skład monarchii perskiej już w czasach Cyrusa Wielkiego (559-530 p.n.e.) lub Kambyzesa II (530-522 p.n.e.). Początkowo nie stanowiła ona oddzielnego terytorium administracyjnego, była częścią satrapii partyjskiej. Pierwsza wzmianka o Hyrkanii jest związana z okresem zamętu w Persji i wojną o sukcesję jaka miała miejsce w 522 roku p.n.e.
Po śmierci Kambyzesa II, zamordowanego w drodze powrotnej z Egiptu do Persji, doszło do walki o władzę. Według oficjalnej wersji, wspomnianej przez Herodota i zapisanej w Behistun na rozkaz Dariusza I, który zwycięsko wyszedł z wojny domowej, sprawa przedstawiała się następująco: Kambyzes II z nieznanych przyczyn zamordował swojego młodszego brata Bardiję, co jednak trzymane było w tajemnicy. Fakt ten wykorzystał mag Gaumâta, który podając się za zamordowanego objął władzę we wschodnich regionach kraju, czyli także na terenie Partii, w skład której wchodziła Hyrkania. Kambyzes II na wieść o tym zdecydował się na powrót, ale został zamordowany. Tym który przywrócił porządek i zjednoczył imperium pokonując uzurpatora miał być Dariusz I, pochodzący z bocznej linii dynastii Achemenidów.
Wersja ta jest jednak poddawana krytyce przez część historyków, którzy wskazują na fakt iż Gaumâta-Bardija, ukazywany przez inskrypcję z Behistun jako tyran, cieszył się poparciem co byłoby raczej dziwne w przypadku gdyby naprawdę był okrutnym uzurpatorem. Wyrazem poparcia były bunty przeciwko Dariuszowi I. Wielu uważa, że Gaumâta w ogóle nie istniał, a historia została spreparowana przez Dariusza, który chciał w ten sposób usprawiedliwić swoje czyny i zyskać legitymizację swojej władzy.
Mimo że wiarygodność kwestii dynastycznej przedstawionej w Behistun budzi wątpliwości, to występuje tam pierwsza wzmianka o Hyrkanii. Gdy Dariusz I zajęty był tłumieniem buntów w Babilonie wystąpili przeciwko niemu Medowie, a inne rewolty wybuchły w Armenii, Asyrii, Partii i Hyrkanii. W dwóch ostatnich regionach rządził jednak Wisztaspa, ojciec Dariusza, który rzecz jasna stanął po stronie syna. W 521 roku p.n.e. mieszkańcy Partii i Hyrkanii zaatakowali perskie garnizony, które jednak skutecznie się obroniły. Wkrótce rebelia wygasła, gdyż do prowincji wschodnich na czele armii wkroczył Dariusz I.
Następne wzmianki o Hyrkanii pojawiają się także w czasie zamętu, tym razem po śmierci Artakserksesa I, kiedy to do walki o tron stanęło jego trzech synów: Kserkses II, Sogdianos i Dariusz II. Ten ostatni, który mimo nieprawego pochodzenia (naprawdę nazywał się Ochos i był synem babilońskiej konkubiny) zwyciężył, w momencie wybuchu walk był satrapą Hyrkanii.
W czasach achemenidzkich rozwinęło się tutaj znacząco rolnictwo, a to za pomocą rozbudowanego systemu irygacyjnego, o którym wspomina Herodot w V wieku p.n.e. i Polibiusz w II wieku p.n.e. U Herodota znajdujemy również wzmiankę o żołnierzach z Hyrkanii biorących udział w wojnach grecko- perskich. Podaje on, iż byli uzbrojeni identycznie jak Persowie.
Kolejna wzmianka o Hyrkanii pochodzi z czasów wojny z Aleksandrem Macedońskim, wiemy iż żołnierze z tej satrapii brali udział w bitwie pod Gaugamelą, a część arystokracji perskiej szukała tu schronienia przed zwycięzcami
Jest możliwe, ale nie pewne, iż to już za Achemenidów zbudowano tutaj system umocnień służący do obrony terytorium Persji przed najazdami nomadów ze stepów środkowej Azji. Dzisiejsze pozostałości murów, znajdujące się na północ od rzeki Gorgân, zwane Bramami Aleksandryjskimi są inną konstrukcją, wzniesioną tu za czasów hellenistycznych, ale wielu historyków podejrzewa, iż były one budowane na bazie wcześniejszych, perskich umocnień.
Pod panowaniem Seleucydów.
Po klęsce Achemenidów Hyrkania weszła w skład imperium Aleksandra, a po jego śmierci została opanowana przez jednego z diadochów - Seleukosa i weszła w skład jego państwa. Pod władzą potomków Seleukosa pozostawała do momentu secesji Andragorasa, satrapy Partii. Przyczyną buntu była najprawdopodobniej postawa Seleucydów, koncentrujących się na zachodniej części swojego imperium, wobec prowincji wschodnich, stale zagrożonych przez najazdy ze stepu. Secesja nie uchroniła jednak satrapii przed upadkiem, który nastąpił w drugiej połowie III wieku p.n.e., kiedy to Parnowie, jedno z plemion Dahów, podporządkowało sobie jej tereny. Partia została utracona przez Seleucydów na zawsze, ale wyprawa Antiocha III, który pokonał najeźdźców i zmusił ich do uległości i oddania mu władzy nad częścią Hyrkanii. Po jego śmierci tereny te ponownie weszły w skład państwa Parnów, nazywanych już Partami, od podbitej satrapii.
Pod panowaniem Arsacydów.
Dla partyjskich Arsacydów Hyrkania była bardzo ważnym terenem, gdyż leżała pomiędzy stepami z których się wywodzili i Iranem, który stopniowo zaczęli sobie podporządkowywać. To w okolicach Hyrkanii leżały dwie pierwsze stolice państwa Partów: Assak i Hekatompylos.
Pod panowaniem Sasanidów.
Hyrkania od początku weszła w skład nowego państwa perskiego utworzonego przez Sasanidów. Była strategicznie ważnym terytorium z racji bliskości stepu, to tutaj znajdowała się pierwsza linia obrony przed atakującymi Persję plemionami. Za rządów sasanidzkich na terenie Hyrkanii powstało wiele twierdz i umocnień.
Po upadku Sasanidów.
Po zwycięskim najeździe Arabów Sasanidzi utracili władzę, a Persja została podporządkowana muzułmanom. Do Hyrkanii udało się wówczas wielu możnych, wrogich wobec nowych porządków, co spowodowało, że ziemie te bardzo długo pozostawały całkowicie lub częściowo niezależne od kalifatu.

</doc>
<doc id="2189951" url="https://pl.wikipedia.org/wiki?curid=2189951" title="Escape from Monkey Island">
Escape from Monkey Island

Escape from Monkey Island – przygodowa gra komputerowa stworzona i wydana przez LucasArts w 2000 roku. Jest czwartą częścią serii Monkey Island, w której poznajemy dalsze losy młodego pirata Guybrusha Threepwooda.
Gra jest pierwszą częścią serii, a drugą grą LucasArts w ogóle, stworzoną na silniku GrimE, wykorzystanym po raz pierwszy w wyprodukowanej dwa lata wcześniej grze "Grim Fandango".
Rozgrywka.
Rezygnacja z silnika SCUMM spowodowała szereg zmian w sposobie rozgrywki znanym z poprzednich gier serii. Gracz steruje bohaterem wykonanym w technice trójwymiarowej poruszającym się po wyrenderowanym środowisku gry, używając do tego klawiatury, dżojstika lub dżojpada. W przeciwieństwie do gier typu point-and-click w grze nie ma klasycznego kursora. Jego funkcję spełnia głowa głównego bohatera, która odwraca się w momencie napotkania interaktywnych elementów (inna postać czy przedmiot). Następnie za pomocą przyporządkowanych przycisków na klawiaturze lub dżojstiku zlecamy wykonanie konkretnej czynności (przyjrzenie się, podniesie lub użycie przedmiotu; rozmowa z postacią). W grze istnieje możliwość łączenia ze sobą przedmiotów znajdujących się w posiadaniu gracza, opcji tej nie mieliśmy grając w "Grim Fandango". Tak skonstruowany interfejs jest "przeźroczysty", ikonki czynności nie zasłaniają już pola gry (jak miało to miejsce w dwóch pierwszych częściach serii). Jednymi widocznymi elementami interfejsu są wyświetlane w postaci napisów u dołu ekranu nazwy przedmiotów, imiona postaci oraz czynności jakie w danej chwili może wykonać gracz.
Sama zmiana sposobu sterowania gry i wykorzystanie techniki 3D nie zmieniła charakteru gry. "Escape from Monkey Island" jest typowym przedstawicielem gatunku gier przygodowych.
Podobnie jak w pierwszej i trzeciej części gry, tak i tu znajdziemy pojedynki na obelgi słowne. Wprowadzono również nowy system walki zwany Monkey Kombat .
Wprowadzenie do fabuły.
Gra rozpoczyna się animacją, w której Guybrush Threepwood wspomina dawne przygody. Okazuje się, że bohater jest przywiązany do masztu, a okręt na którym podróżuje wraz ze swą małżonką Elaine jest właśnie atakowany przez piratów. W tym momencie kontrolę nad akcją przejmuje gracz. Po zatopieniu okrętu wroga, Guybrush wraz z Elaine dopływają do brzegów, znanej z "The Secret of Monkey Island" Mêlée Island, czym kończą swój miesiąc miodowy. Na wyspie czeka ich niespodzianka: Elaine została uznana za zmarłą, co powoduje konieczność rozpisania nowych wyborów na gubernatora. Tym razem jednak pojawił się kontrkandydat w osobie tajemniczego Charlesa L. Charlesa. Co więcej, rezydencja Elaine ma zostać zburzona, a Guybrush otrzymuje zadanie powstrzymania rozbiórki.
Postacie.
Poniżej przedstawiona jest lista głównych postaci występujących w grze. Wiele z nich pojawiło się już poprzednich częściach serii.
 Powracające postacie 
Nowe postacie
Produkcja gry.
Głównymi projektantami "Escape from Monkey Island" są Sean Calrk i Michael Stemmie, którzy stworzyli wcześniej inną znaną grę przygodową LucasArtu "Sam &amp; Max Hit the Road".
Głosu głównym postaciom występującym w grze, użyczyli w większości ci sami lektorzy co w "The Curse of Monkey Island". Dominic Armato jako Guybrush Threepwood, Earl Boen jako LeChuck, Leilani Jones Wilmore jako Voodoo Lady oraz Denny Delk jako Murray. Nowym głosem obdarzeni zostali Elaine (w jej rolę wcieliła się Charity James) oraz Stan (w tej roli Pat Fraley).
"Escape from Monkey Island" w wersji na konsolę Playstation 2, różni się od wersji na komputery osobiste głównie wykorzystaniem grafik wyrenderowanych przy użyciu większej liczby wielokątów. Gra jest drugą w serii, która wydana została na konsolę do gier. Pierwszą była "The Secret of Monkey Island", która ukazała się na konsoli Sega Mega-CD.
Odbiór gry.
W polskiej prasie branżowej i serwisach internetowych gra otrzymała, w większości przypadków, przychylne recenzje i oceny powyżej średniej. Jednak w opinii wielu recenzentów na większe uznanie zasługiwała wydana w podobnym czasie "".
Wśród zalet wymieniano głównie grafikę, muzykę, fabułę oraz humor. Wady, które pojawiały się najczęściej w recenzjach, to krótki czas gry, problemy ze sterowaniem postacią, elementy zręcznościowe oraz system Monkey Kombat.

</doc>
<doc id="2189956" url="https://pl.wikipedia.org/wiki?curid=2189956" title="Geografia Dominikany">
Geografia Dominikany

Dominikana jest niewielkim państwem leżącym w Ameryce Środkowej. Dominikana zajmuje wschodnią część wyspy Haiti, która wchodzi w skład Wielkich Antyli. Ten górzysty kraj charakteryzuje się gorącym i wilgotnym klimatem i zróżnicowaną roślinnością. Obecna Dominikana jak i cała wyspa została odkryta przez Krzysztofa Kolumba w 1492 roku.
Powierzchnia, skrajne punkty i granice.
Powierzchnia – 48 734 km²
Skrajne punkty:
Rozciągłość południkowa wynosi 260 km, a równoleżnikowa 395 km.
Dominikana graniczy od zachodu z Haiti, gdzie długość granicy wynosi 275 km. Linia brzegowa wynosi 1288 km.
Ukształtowanie poziome.
Dominikanę jak i całą wyspę Haiti oblewają dwa akweny, są to: Morze Karaibskie na południu i Ocean Atlantycki na północy. Linia brzegowa Dominikany jest dobrze rozwinięta, urozmaica ją seria zatok i licznych przylądków, oraz półwyspów. Na wybrzeżu Atlantyckim największą zatoką jest Bahía de Samaná, która równoleżnikowo wcina się w ląd na długości prawie 50 km. Od strony Morza Karaibskiego główne zatoki to Bahía de Ocoa i Bahía de Neibá, które są szerokimi, otwartymi zatokami. Do Dominikany należy też niewielka wyspa Isla Saona, która znajduje się kilka kilometrów od południowo-wschodnich wybrzeży Dominikany. Wybrzeże jest przeważnie skaliste, w wielu miejscach ma postać wysokich klifów. Wybrzeże wysokie jest głównie na północy, gdzie występują fragmenty plaż. Na południu wybrzeże jest bardzie niskie, gdzie większy jest udział piaszczystych plaż. Część wybrzeża północnej i zachodnie oprócz klifów ma postać mangrową i zabagnioną.
Budowa geologiczna.
Dominikana leży na północnym skraju płyty karaibskiej, na północ od całej wyspy Haiti przechodzi podmorski uskok tektoniczny. Trzon wyspy stanowią Kordyliery, które zbudowane są z trzeciorzędowych i czwartorzędowych skał krystalicznych. Góry te powstały w orogenezie alpejskiej i powstawały w dwóch fazach orogenicznych. W centralnej części wyspy (zachodnia cześć Dominikany) odsłaniają się zmetamorfizowane i wylewne skały pochodzące z górnej kredy. Obszary górskie położone na północ i na południe od biegnące z południowego wschodu na północny zachód Kordyliery Centralnej są zbudowane z przefałdowanych osadów sekwencji trzeciorzędowych. Są to głównie wapienie i piaskowce. Niziny ma południowo-wschodniej Dominikanie są wypełnione osadami czwartorzędowymi, których większość stanowią wapienie rafowe. Kraj posiada bogate złoża soli kamiennej i boksytów. Region Dominikany leży w strefie sejsmicznej.
Rzeźba.
Dominikana cechuje się urozmaiceniem ukształtowania terenu. Większość państwa stanowią obszary górzyste i wyżyny śródgórskie oraz przedgórza. Niewielka część kraju to niziny. Góry tworzą główny element krajobrazu i ciągną się trzema pasmami jakimi są: Kordyliera Północna, Środkowa i Wschodnia.
Kordyliera Północna jest najbardziej na północ wysuniętym pasmem oddzielonym od wybrzeża wąską niziną. Góry te wznoszą się średnio na 900-1100 m n.p.m., gdzie najwyższy punkt to 1249 m n.p.m. Środkową część kraju zajmuje Kordyliera Środkowa, która stanowi największy i najwyższy górotwór Dominikany. W paśmie tym wznosi się najwyższy szczyt kraju – Pico Duarte o wysokości 3175 m n.p.m. Same góry są wysokimi utworami o średnich wysokościach przekraczających 2000 m n.p.m. Między Kordylierą Północną i Środkową, leży dolina Cibao. Na południu kraju leżą dwa mniejsze pasma górskie jakimi są: Sierra de Neiba i Sierra de Bahoruca, które rozdziela tektoniczna dolina. Kordyliera Wschodnia jak sama nazwa wskazuje leży we wschodniej części kraju i jest to najniższe pasmo górskie dominikańskich Kordylier. Pasmo to wznosi się maksymalnie do 762 m n.p.m.
Dominikanę charakteryzują koncentrujące się na niewielkim obszarze duże różnice w wysokości względnej. Niziny stanowią niewielką częścią kraju i skupiają się w dwóch miejscach. Pierwszym jest nizina Seibo, która ciągnie się podłużnym pasem z zachodu na wschód i schodzi ku południowemu wybrzeżu. Drugim jest wyżej wymienione obniżenie tektoniczne rozdzielające dwa pasma górskie Sierra na południu kraju. Jest to najniżej położony region Dominikany, gdzie znajduje się depresja Enriquillo, leżąca na wysokości 44 m p.p.m. Resztę stanowią wąskie niziny nadbrzeżne i doliny rzek.
Klimat.
Dominikana pomimo dużej odległości od równika jest zaliczana do strefy klimatu równikowego. Klimat Dominikany charakteryzują obfite choć nierównomiernie rozłożone opady deszczu i wysokie przez cały rok temperatury. Pogodę kształtują północno-wschodnie pasaty decydujące o różnicach regionalnych opadów i ciepłe prądy morskie.
Temperatury są typowe dla klimatu równikowego i średnie wartości termiczne są przez cały rok wyższe niż 20 °C. Średnia roczna temperatura wynosi 25 °C. W ciągu całego roku amplitudy termiczne są niewielkie i nie przekraczają ogólnie 10 °C, podobnie jest z amplitudami dobowymi. Duże są różnice regionalne. Typowe równikowe wartości występują w strefie nadbrzeżnej, gdzie w okresie zimowym, średnie wartości to 23 °C, a latem temperatury dochodzą do 30-32 °C. Lokalnie odnotowywane są ekstrema termiczne, choć upały osiągające 40 °C są rzadkie. Region charakteryzuje piętrowość klimatyczna. Wysokie partie gór leżą w piętrze klimatu umiarkowanego, gdzie średnia roczna wynosi 16-17 °C.
Opady typowe dla obszaru równikowego, choć nie są one równomiernie rozłożone w ciągu roku. Najmniejsze wartości opadowe występują na południowym zachodzie, na stokach zawietrznych, gdzie średnio w ciągu roku spada około 1000 mm deszczu rocznie. Największe opady występują na wybrzeżu, szczególnie na północy i na wschodnie i na stokach dowietrznych. Maksymalne wartości to 2500 do 2540 mm rocznie. Największe opady przypadają na miesiąc maj, a także przez cały okres letni wartości opadowe są wysokie. Najmniejsze opady występują w okresie zimowym. W Dominikanie występuje krótka trwająca około trzech miesięcy pora sucha, która przypada na okres zimowy, ale regionalnie okresy jej występowania są różne. W czasie pory suchej opady atmosferyczne występują ze zmniejszoną ilością.
Dominikana leży w strefie występowanie silnych huraganów, te ekstremalne zjawiska nawiedzają kraj późnym latem i jesienią. Przez cały rok, panuje wysoka wilgotność, która sięga średnio 90% latem, a zimą średnio około 70%.
Wody.
Sieć rzeczna Dominikany jest gęsta i na ogół zasobna w wody. Liczne mniejsze i większe rzeki przecinają kraj równolegle i prostopadle do biegnących pasm górskich. Rzeki są krótkie, i większość z nich to strumienie i potoki, których cechą są liczne bystrza i progi. Także duże rzeki na co najmniej połowie swego biegu mają górski charakter. Najdłuższą rzeką jest Yaque del Norte, która mają długość 398 km uchodzi do Atlantyku. Drugą co długości rzeką jest Yuna, mająca 300 km, która też uchodzi do Atlantyku. Rzeki spływające do Morza Karaibskiego są krótsze, gdzie najdłuższa Yaque del Sur ma 200 km. Większość cieków wodnych ma około 100 km długości. Choć rzeki są zasobne w wodę to cechują się zmiennością poziomu. Największy przybór występuje latem.
W Dominikanie liczne są także jeziora, które są pochodzenia tektonicznego. Największym jest jezioro Enriquillo mające powierzchnie 420 km². Jest to tektoniczne jezioro depresyjne.
Gleby.
Gleby charakterystyczne dla karaibskiej krainy glebowej. Przeważającą pokrywą glebową są czerwone gleby ferralitowe, których obecność jest związana z wychodniami skał metamorficznych i wulkanicznych, zwłaszcza żelazistych piaskowców. Obszary nizinne są pokryte ciemnymi wertisolami, które cechują się wysokim poziomem urodzajności. Żyzne są także gleby występujące w dolinach i nadbrzeżnych pasach.
Flora.
Szata roślinna jest zróżnicowana co wiąże się z urozmaiconą rzeźbą terenu i lokalnymi warunkami klimatycznymi. Wilgotne tereny, jakimi są przede wszystkich dowietrzne stoki gór oraz niziny, porastają lasy tropikalne wiecznie zielone, gdzie występuje wiele gatunków drzew takich jak mahoń czy heban, a także palma królewska. Palmy są powszechne na Dominikanie, szczególnie w regionach nadbrzeżnych. Obszary mniej wilgotne jak zawietrzne stoki gór także są porośnięte lasami tropikalnymi, jednak z udziałem drzew zrzucających liście w krótkiej porze suchej. W górskich lasach charakterystyczne są epifity. Wysokie partie gór porastają lasy sosnowe i mieszane. Bardziej suche wyżynne regiony porasta sawanna, a miejscami nawet pustynna. Zachodnia i północna część wybrzeża miejscami jest porośnięta lasami i zaroślami namorzynowymi. Większość naturalnej szaty roślinnej została jednak wyniszczona na potrzeby rolnictwa. Obszary leśne zajmują około 1/4 powierzchni kraju.
Fauna.
Świat zwierząt należy do antylskiego regionu krainy neotropikalnej. Mimo dość dogodnych warunków do rozwoju, fauna jest uboga. Nie występują duże ssaki, powszechne są różne gatunki gryzoni i nietoperzy. Bogaty jest świat ptaków, zarówno morskich jak i lądowych. Charakterystyczne dla Dominikany jest występowanie dużych stad flamingów nad jeziorem Enriquillo. W lasach występują zdziczałe kozy i krowy, które zostały przywiezione przez kolonistów. W wilgotnych lasach występują liczne gady, głównie węże. Wody przybrzeżne obfitują w liczne gatunki zwierząt morskich jak delfiny, skorupiaki i wiele gatunków ryb.
Utworzono 9 parków narodowych oraz rezerwaty, a łączna powierzchnia terenów chronionych zajmuje 20% Dominikany.

</doc>
<doc id="2189957" url="https://pl.wikipedia.org/wiki?curid=2189957" title="Sergiusz Schilling-Siengalewicz">
Sergiusz Schilling-Siengalewicz

Sergiusz Leopold Schilling-Siengalewicz (ur. 17 kwietnia 1886 w Romanowie k. Lwowa, zm. 28 listopada 1951 w Poznaniu) – polski lekarz, specjalista medycyny sądowej, toksykolog, medyk sądowy; kierownik Katedr Medycyny Sądowej przy Uniwersytetach w Wilnie, Lublinie i Poznaniu, profesor medycyny sądowej na wymienionych uniwersytetach.
Życiorys.
Jego ojcem był prezes Sądu Okręgowego w Tarnopolu Tytus Schilling-Siengalewicz, a matką Malwina z Niemczewskich.
Do gimnazjum uczęszczał w Brzeżanach i Tarnopolu, w latach 1907–1912 studiował medycynę na Uniwersytecie Lwowskim (uczeń prof. Włodzimierza Sieradzkiego) i uzyskał doktorat wszech nauk lekarskich. Kontynuował naukę w 1914 roku jako stypendysta berlińskiego Instytutu Medycyny Sądowej.
Po wybuchu wojny został powołany jako lekarz do armii austriackiej i niebawem został w 1915 wzięty przez Rosjan w Przemyślu do niewoli. Jako jeniec został początkowo internowany w Omsku, a potem przeniesiony do małego miasta Isilkul w Kirgizji. Tam poznał młodą Rosjankę Natalię Sołowiową, z którą ożenił się w listopadzie 1917. W miasteczku i okolicach był jedynym lekarzem i kierował małym szpitalem. Później w latach 1918–1920 był ordynatorem szpitali Amerykańskiego Czerwonego Krzyża w Tomsku i Irkucku.
W 1920 powrócił wraz z żoną do kraju i wstąpił do Wojska Polskiego, jako lekarz w randze kapitana. W 1922 został reklamowany z wojska przez Uniwersytet Lwowski i powołany na etat asystenta w Katedrze Medycyny Sądowej. W 1923 uzyskał stopień doktora habilitowanego na podstawie pracy "Badania doświadczalne nad zachowaniem się splotu naczyniówki mózgowej i płynu mózgowo-rdzeniowego pod wpływem ostrych zatruć". W 1924 powołany na stanowisko profesora nadzwyczajnego medycyny sądowej Uniwersytetu Stefana Batorego w Wilnie w roku 1935 został mianowany profesorem zwyczajnym Katedry Medycyny Sądowej USB.
Po zamknięciu Uniwersytetu w grudniu 1939 podczas II wojny światowej pracował w Wilnie początkowo jako naczelny ekspert sądowo-lekarski Republiki Litewskiej, a po jej włączeniu do ZSRR jako prosektor miejski. W toku działań wojennych latem 1944 stracił cały majątek i księgozbiór w następstwie zbombardowania i spłonięcia jego domu w Wilnie. Wraz z żoną, jako pierwszy z profesorów USB, opuścił Wilno 1 sierpnia 1944 i udał się do Lublina. Tam wraz z prof. Jakubem Węgierko przystąpił do organizowania Uniwersytetu Marii Skłodowskiej-Curie i objął w nim katedrę medycyny sądowej.
W grudniu 1945 powołany został na stanowisko profesora zwyczajnego i kierownika Katedry i Zakładu Medycyny Sądowej Uniwersytetu Poznańskiego. Objął ją 15 stycznia 1946 i kierował nią aż do śmierci. Członek PAU; twórca Katedry Toksykologii w Poznaniu, prace z zakresu toksykologii sądowej, traumatologii sądowo-lekarskiej, immunopatologii.
Został pochowany na cmentarzu Junikowo w Poznaniu (pole 1-1-36).

</doc>
<doc id="2189958" url="https://pl.wikipedia.org/wiki?curid=2189958" title="Linia kolejowa 110 Debrecen – Mátészalka">
Linia kolejowa 110 Debrecen – Mátészalka

Linia kolejowa Debrecen – Mátészalka – drugorzędna linia kolejowa na Węgrzech. Jest to linia jednotorowa, nie zelektryfikowana.
Historia.
Linia została oddana w dniu 29 lipca 1911 roku.

</doc>
<doc id="2189961" url="https://pl.wikipedia.org/wiki?curid=2189961" title="Rachuba zarobkowa">
Rachuba zarobkowa



</doc>
<doc id="2189963" url="https://pl.wikipedia.org/wiki?curid=2189963" title="Eredivisie (1997/1998)">
Eredivisie (1997/1998)

Eredivisie (1997/1998) była 41. sezonem Eredivisie - rozgrywek o mistrzostwo Holandii w piłce nożnej. Liga skupiała 18 zespołów. Tytułu nie obroniła drużyna PSV Eindhoven. Nowym mistrzem Holandii został zespół AFC Ajax. Tytuł króla strzelców zdobył Nikos Machlas, który w barwach klubu SBV Vitesse zdobył 34 gole.

</doc>
<doc id="2189964" url="https://pl.wikipedia.org/wiki?curid=2189964" title="Lord Infamous">
Lord Infamous

Lord Infamous, właściwie Ricky Dunigan (ur. 17 listopada 1973, zm. 20 grudnia 2013) – amerykański raper. Był jednym z założycieli grupy hip-hopowej Three 6 Mafia.
Dunigan był współzałożycielem wytwórni Black Rain Entertainment razem ze swoim przyjacielem, raperem "II Tone". Razem z nim wydał wydał w 2009 roku minialbum "Helloween EP".

</doc>
<doc id="2189969" url="https://pl.wikipedia.org/wiki?curid=2189969" title="Linia kolejowa 120 Budapest – Újszász – Szolnok – Lőkösháza">
Linia kolejowa 120 Budapest – Újszász – Szolnok – Lőkösháza

Linia kolejowa Budapest – Újszász – Szolnok – Lőkösháza – główna linia kolejowa na Węgrzech. Jest to linia dwutorowa, w całości zelektryfikowana, sieć jest zasilana napięciem zmiennym 25 kV 50 Hz. Jest to linia jedna z najdłuższych na ziemi węgierskiej.
Historia.
Linia została oddana do użytku 25 października 1858 roku, jest to jedna z pierwszych linii na Węgrzech.

</doc>
<doc id="2189970" url="https://pl.wikipedia.org/wiki?curid=2189970" title="Eredivisie (1998/1999)">
Eredivisie (1998/1999)

Eredivisie (1998/1999) była 42. sezonem Eredivisie - rozgrywek o mistrzostwo Holandii w piłce nożnej. Liga skupiała 18 zespołów. Tytułu nie obroniła drużyna AFC Ajax. Nowym mistrzem Holandii został zespół Feyenoord. Tytuł króla strzelców zdobył Ruud van Nistelrooy, który w barwach klubu PSV Eindhoven zdobył 31 goli.

</doc>
<doc id="2189971" url="https://pl.wikipedia.org/wiki?curid=2189971" title="Adam Elliot">
Adam Elliot

Adam Benjamin Elliot (ur. 2 stycznia 1972) – australijski twórca filmów animowanych, reżyser i scenarzysta. Zdobywca Oscara.
Dorastał na farmie, następnie jego rodzina zamieszkała w Melbourne. Uczył się fotografii, rysunku, rzeźby. W 1996 ukończył Victorian College of the Arts na wydziale filmu i telewizji. W ramach nauki zrealizował swój pierwszy animowany film krótkometrażowy. "Uncle" został zrealizowany techniką animacji poklatkowej, tak jak inne jego filmy. W 1998 powstaje "Cousin", a w 1999 "Brother". Zrealizowany w 2003 "Harvie Krumpet" w następnym roku został uhonorowany Oscarem.
W 2009 Elliot przygotował swój pierwszy pełnometrażowy film animowany. "Mary i Max" opowiada o wieloletniej listownej przyjaźni Mary Dinkle (mieszkającej w Melbourne) i nowojorczyka Maxa Horowitza. W 1976, w roku wysłania pierwszego listu, Mary liczy sobie 8 lat, a Max ma 44. Korespondencję będą wymieniać ze sobą, choć z przerwami, przez dwie dekady. W wersji oryginalnej głosy podkładali m.in. Toni Collette (dorosła Mary), Philip Seymour Hoffman (Max) i Eric Bana.

</doc>
<doc id="2189972" url="https://pl.wikipedia.org/wiki?curid=2189972" title="Antonia Mesina">
Antonia Mesina

Antonia Mesina (ur. 21 czerwca 1919 w Orgosolo, zm. 17 maja 1935 tamże) – włoska męczennica chrześcijańska, błogosławiona Kościoła katolickiego. Wspominana jest w dniu 17 maja.
Żywot.
Antonia Mesina urodziła się w Orgosolo, w diecezji Nuoro jako drugie z dziesięciorga dzieci Agostino Mesina, wiejskiego policjanta i Rubanu Grace. Została ochrzczona w parafii św. Piotra Apostoła, co zostało potwierdzone w dniu 10 listopada 1920 przez biskupa Nuoro.
W wieku siedmiu lat przeżywała swoją pierwszą komunię świętą. Była członkiem Akcji Katolickiej Młodzieży Żeńskiej.
Rano w dniu 17 maja 1935 roku, po mszy w kościele parafialnym udała się do lasu w poszukiwaniu drewna opałowego potrzebnego do wypieku chleba w domu. Po drodze spotkała sąsiada, Annedda Castangia, późniejszego głównego świadka w procesie beatyfikacyjnym. W czasie zbierania kolejnej wiązki drewna Antonia została zaatakowana przez młodego chłopaka dwudziestoletniego Ignazio Catgiu, który zaciągnął ją w krzaki i próbował zgwałcić. Gdy dziewczyna stawiała zacięty opór, Catgiu zaczął masakrować dziewczynę rzucając w nią kamieniami. Ostatnie uderzenie wielkim kamieniem roztrzaskało czaszkę i zniekształciło twarz. Antonia Mesina nie miała nawet szesnastu lat, kiedy została zabita. W pogrzebie uczestniczyło całe Orgosolo, a odbył się on w dniu 19 maja. Ignazio Catgiu, został złapany i skazany na śmierć 27 kwietnia 1937, rozstrzelany 5 sierpnia tego roku w Pratosardo w mieście Nuoro.
Beatyfikacja.
Została beatyfikowana 4 października 1987 przez papieża Jana Pawła II razem z Marcelim Callo i Pieriną Morosini.

</doc>
<doc id="2189973" url="https://pl.wikipedia.org/wiki?curid=2189973" title="Peter Blauner">
Peter Blauner

Peter Blauner (ur. 29 października 1959) − amerykański pisarz, scenarzysta filmowy, dziennikarz.
Ukończył studia na Wesleyan University w Middletown w stanie Connecticut. Później pracował jako dziennikarz. W 1992 za swoją książkę "Moloch" otrzymał Nagrodę im. Edgara Allana Poego w kategorii Najlepszy debiut powieściowy amerykańskiego autora. Był scenarzystą czterech odcinków serialu telewizyjnego Prawo i porządek: Zbrodniczy zamiar i trzech odcinków serialu Prawo i porządek: Los Angeles.
Jego żoną jest dziennikarka i pisarka Peg Tyre. Para ma dwóch synów.

</doc>
<doc id="2189975" url="https://pl.wikipedia.org/wiki?curid=2189975" title="Stanisław Podzoba">
Stanisław Podzoba

Stanisław Podzoba (ur. 2 stycznia 1940 w Wężerowie) – polski lekkoatleta długodystansowiec.
Rozpoczął uprawianie lekkoatletyki podczas służby wojskowej w Elblągu. W 2. połowie lat 60. i na początku lat 70. był czołowym długodystansowcem w Polsce. Na europejskich igrzyskach halowych w 1969 w Belgradzie zajął 8. miejsce w biegu na 3000 metrów. Na halowych mistrzostwach Europy w 1971 w Sofii odpadł w eliminacjach na tym samym dystansie.
Był mistrzem Polski w biegu przełajowym na 3 km w 1968 i na 7,5 km w 1970, wicemistrzem w biegu przełajowym na 3 km w 1967, na 8 km w 1969 i na 6 km w 1971, a także w biegu na 5000 metrów w 1970. Zdobył również brązowe medale mistrzostw Polski w biegu przełajowym na 3 km w 1966, w biegu na 5000 metrów w 1969 i w biegu na 10 000 metrów w 1970.
W latach 1969-1971 startował w pięciu meczach reprezentacji Polski w biegu na 10 000 m, odnosząc 2 zwycięstwa indywidualne.
Rekordy życiowe:
Był zawodnikiem Cracovii. Po zakończeniu kariery pracował jako pracownik ochrony mienia Akademii Pedagogicznej w Krakowie. Startuje w zawodach biegowych dla weteranów.

</doc>
<doc id="2189983" url="https://pl.wikipedia.org/wiki?curid=2189983" title="290 Dywizja Strzelecka (ZSRR)">
290 Dywizja Strzelecka (ZSRR)

290 Dywizja Strzelecka () – związek taktyczny piechoty Armii Czerwonej.
Sformowana w lipcu 1941 roku w Kalazinie. Walczyła m.in. pod Lenino współdziałając z polską 1 Dywizją Piechoty.
Odznaczona Orderem Czerwonego Sztandaru, Orderem Suworowa II klasy i Orderem Kutuzowa II klasy.
Rozformowana we wrześniu 1946 roku w Czausach.

</doc>
<doc id="2189986" url="https://pl.wikipedia.org/wiki?curid=2189986" title="It’s a Big Daddy Thing">
It’s a Big Daddy Thing

It’s a Big Daddy Thing – drugi studyjny album amerykańskiego rapera Big Daddy Kane’a. Został wydany 15 września 1989 roku.
Do dzisiaj jest to najlepszy album Biga, ze względu jaki osiągnął sukces komercyjny zatwierdzony jako złoto przez RIAA.
W 1998 roku został wybrany jako jeden z 100 Najlepszych Rapowych Albumów według magazynu The Source.

</doc>
<doc id="2189993" url="https://pl.wikipedia.org/wiki?curid=2189993" title="Thor (film)">
Thor (film)

Thor – amerykański film akcji z elementami science fantasy z 2011 roku na podstawie serii komiksów o superbohaterze o tym samym imieniu wydawnictwa Marvel Comics. Za reżyserię odpowiadał Kenneth Branagh na podstawie scenariusza Ashleya Millera, Zacka Stentza i Doan Payne’a. Tytułową rolę zagrał Chris Hemsworth, a obok niego w rolach głównych wystąpili: Natalie Portman, Tom Hiddleston, Stellan Skarsgård, Colm Feore, Ray Stevenson, Idris Elba, Kat Dennings, Rene Russo i Anthony Hopkins.
Jest to historia Thora, następcy tronu z Asgardu, który zostaje wygnany z ojczyzny na Ziemię, gdzie poznaje astrofizyczkę Jane Foster. Pozbawiony swoich nadludzkich możliwości musi powstrzymać swojego adoptowanego brata Lokiego w przejęciu tronu Asgardu.
"Thor" wchodzi w skład I Fazy Filmowego Uniwersum Marvela. Jest to czwarty film należący do tej franczyzy i tworzy on jej pierwszy rozdział zatytułowany "Saga Nieskończoności". Powstały jego trzy kontynuacje: ' z 2013, ' z 2017 i "" z 2022 roku.
Światowa premiera filmu miała miejsce 17 kwietnia 2011 roku w Sydney. W Polsce zadebiutował on 29 kwietnia tego samego roku. Przy budżecie 150 milionów dolarów "Thor" zarobił prawie 450 milionów dolarów. Film otrzymał również przeważnie pozytywne oceny od krytyków.
Streszczenie fabuły.
W 965 roku Odyn, król Asgardu, prowadzi wojnę przeciwko Lodowym Gigantom z Jotunheimu i ich przywódcy Laufeyu, aby powstrzymać ich przed zdobyciem dziewięciu światów, w tym również Ziemi. Asgardczycy pokonują Lodowych Gigantów i odbierają im ich źródło mocy, Urnę Przedwiecznej Zimy.
W czasach współczesnych syn Odyna, Thor, przygotowuje się do objęcia tronu Asgardu. Ceremonia zostaje przerwana, kiedy Lodowi Giganci próbują odzyskać Urnę. Thor udaje się do Jotunheim razem z bratem Lokim, przyjaciółką Sif i trójką wojowników: Volstaggiem, Fandralem i Hogunem, aby skonfrontować się z Laufeyem. W bitwie interweniuje Odyn, aby uratować Asgardczyków, jednak rozejm z Lodowymi Gigantami zostaje zniszczony. Wobec arogancji syna Odyn odbiera mu jego boską moc i wypędza go na Ziemię jako śmiertelnika. Wysyła tam również jego młot, Mjølner, chroniony przez zaklęcie, które pozwala na podniesienie go tylko osobie tego godnej.
Thor zostaje odnaleziony na Ziemi przez astrofizyczkę Jane Foster, jej asystentkę Darcy Lewis i mentora Erika Selviga. Miejscowa ludność odnajduje Mjølner, który wkrótce zostaje objęty badaniami T.A.R.C.Z.Y., nad którymi czuwa agent Phil Coulson. Rekwiruje on również badania Foster dotyczące tunelu, którym Thor dostał się na Ziemię. Ten ostatni dowiaduje się, że jego młot znajduje się niedaleko, i wyrusza na jego poszukiwanie. Gdy dociera na miejsce, okazuje się, że nie może go podnieść. Zostaje zatrzymany przez T.A.R.C.Z.Ę., a następnie uwolniony dzięki pomocy Selviga. Thor godzi się z wygnaniem i rozwija swój romans z Foster.
Loki odkrywa, że jego prawdziwym ojcem jest Laufey i że został adoptowany przez Odyna po zakończeniu wojny. Kiedy Odyn wpada w głęboki sen, aby odzyskać siły, Loki obejmuje tron i oferuje Laufeyowi szansę na zabicie Odyna i odebranie Urny. Sif niezadowolona z rządów Lokiego wraz z trójką wojowników przekonują Heimdalla, strażnika Bifröstu (mostu służącego do podróży między światami), aby umożliwił im przejście na Ziemię. Loki, odkrywając ich plan, wysyła na Ziemię Niszczyciela, aby zabił Thora. Sif wraz z wojownikami odnajdują Thora, ale nie radzą sobie z atakiem Niszczyciela. Thor postanawia ofiarować się, by ocalić wszystkim życie; zostaje uderzony przez Niszczyciela i jest bliski śmierci. Jego poświęcenie dowodzi, że jest godny Mjølnera. Młot powraca do niego, przywracając jego boską moc. Thor pokonuje Niszczyciela, po czym żegna się z Foster, lecz obiecuje powrócić. Udaje się, wraz z Sif i wojownikami, do Asgardu, by skonfrontować się z bratem.
W Asgardzie Loki zdradza i zabija Laufeya ujawniając przy tym swój plan zniszczenia Jotunheimu za pomocą Bifröstu, aby udowodnić, że jest godny swego przybranego ojca. Thor powraca i walczy z Lokim na Bifröście, niszcząc most. Odyn budzi się i próbuje zapobiec ich upadkowi w przepaść w wyniku zniszczenia mostu. Kiedy Odyn odmawia uznania Lokiego, ten spada w przepaść. Thor przyznaje ojcu, że nie jest gotowy na objęcie tronu Asgardu. Na Ziemi Foster wraz z zespołem szuka sposobu na otworzenie portalu łączącego ich z Asgardem.
W scenie po napisach, Nick Fury w siedzibie T.A.R.C.Z.Y. prosi Selviga o zbadanie tajemniczego obiektu w kształcie sześcianu. Niewidzialny Loki skłania Selviga, aby się zgodził.
Obsada.
W filmie wystąpili ponadto: Josh Dallas i Tadanobu Asano jako Fandral i Hogun, należący razem z Volstaggiem do Trzech Wojowników, przyjacieli Thora; Jaimie Alexander jako Sif, asgardzka wojowniczka oraz Clark Gregg i Maximiliano Hernández jako Phil Coulson i Jasper Sitwell, agenci T.A.R.C.Z.Y.. Joseph Gatt, Troy Brenna i Josh Coxx zagrali Lodowych Gigantów.
W rolach cameo pojawili się: twórcy komiksów Marvela, Stan Lee i J. Michael Straczynski jako kierowcy pick-upa oraz Walter Simonson jako gość na bankiecie w Asgardzie; Jeremy Renner jako Clint Barton oraz w scenie po napisach Samuel L. Jackson jako Nick Fury, dyrektor T.A.R.C.Z.Y..
Produkcja.
Rozwój projektu.
Na początku lat dziewięćdziesiątych Sam Raimi przedstawił pomysł na film o Thorze. Spotkał się on wtedy ze Stanem Lee i przedstawił projekt 20th Century Fox, jednak studio nie było zainteresowane. Do projektu powrócono po sukcesie filmu "X-Men" z 2000 roku i rozważano go w postaci filmu telewizyjnego. Stacja telewizyjna UPN zainteresowana była jego emisją, a Tyler Mane został obsadzony w tytułowej roli. W maju 2000 roku Marvel Studios nawiązało współpracę z Artisan Entertainment, aby sfinansować produkcję filmu. W lipcu 2004 roku Sony Pictures Entertainment zakupiło prawa do filmu, a w grudniu rozpoczęto negocjacje z Davidem Goyerem dotyczące napisania scenariusza i reżyserii. W 2005 roku rozmowy z Goyerem nadal trwały, ale ostatecznie zakończyły się fiaskiem.
W kwietniu 2006 roku poinformowano, że Mark Protosevich napisze scenariusz, a projekt został przejęty przez Paramount Pictures po nabyciu praw do dystrybucji od Sony. W tym samym roku ogłoszono, że za produkcję będzie odpowiadało Marvel Studios. W sierpniu 2007 roku zatrudniło Matthew Vaughna na stanowisko reżysera filmu. Vaughn również zmodyfikował scenariusz Protosevicha, aby zmniejszyć budżet filmu o połowę. Początkowa wersja Protosevicha zakładała budżet w wysokości 300 milionów dolarów. Po sukcesie filmu "Iron Man" z 2008 roku studio wyznaczyło amerykańską datę premiery na 4 czerwca 2010 roku, a "Iron Man 2" miał posłużyć do przedstawienia postaci Thora.
W maju 2008 roku Vaughn został zwolniony z projektu, a studio poprosiło Protosevicha o napisanie nowego scenariusza i rozpoczęło poszukiwania nowego reżysera. Guillermo del Toro prowadził rozmowy ze studiem dotyczące objęcia stanowiska reżysera filmu, jednak zrezygnował na rzecz pracy nad "Hobbitem". W grudniu poinformowano, że Kenneth Branagh został zatrudniony na stanowisku reżysera. W marcu 2009 roku amerykańska data premiery filmu została dwukrotnie przesunięta. Początkowo na 17 czerwca 2011 roku, a później na 20 maja. W styczniu 2010 roku data premiery została ponownie przesunięta, tym razem na 6 maja. Ujawniono wtedy, że nad scenariuszem pracowali również Ashley Miller, Zack Stentz i Don Payne. Studio, reżyser i scenarzyści konsultowali się z naukowcami z National Academy of Sciences z programu „Science &amp; Entertainment Exchange”, aby zapewnić realistyczne tło naukowe w filmie.
Casting.
W październiku 2008 roku poinformowano, że Marvel Studios zaproponowało Danielowi Craigowi rolę Thora, jednak aktor zrezygnował z niej na rzecz zagrania Jamesa Bonda. W lutym 2009 roku Samuel L. Jackson podpisał kontrakt ze studiem na dziewięć filmów, w których miał wystąpić w roli Nicka Fury’ego, w tym w filmie "Thor". W maju poinformowano, że Chris Hemsworth zagra tytułową rolę, a Tom Hiddleston jego przybranego brata, Lokiego. Hiddleston, Liam Hemsworth i Kevin McKidd również byli brani pod uwagę do roli Thora. W lipcu ujawniono, że Natalie Portman zagra Jane Foster. 
We wrześniu do obsady dołączyli Jaimie Alexander jako Sif i Colm Feore. W październiku poinformowano, że w filmie wystąpią Anthony Hopkins jako Odyn i Stellan Skarsgård. W listopadzie do obsady dołączyli Stuart Townsend jako Fandral, Tadanobu Asano jako Hogun, Ray Stevenson jako Volstagg, Idris Elba jako Heimdall i Kat Dennings jako Darcy. W grudniu poinformowano, że Rene Russo zagra Friggę oraz że w filmie zagrają także Joseph Gatt, Troy Brenna i Josh Coxx. 
W styczniu 2010 roku, kilka dni przed rozpoczęciem zdjęć, poinformowano, że Townsenda zastąpi Joshua Dallas. W tym samym miesiącu ujawniono, że Clark Gregg powróci jako Phil Coulson, a do obsady dołączyła Adriana Barraza. Ostatecznie sceny z jej udziałem zostały wycięte. W kwietniu Jackson poinformował, że jednak nie pojawi się w filmie, a w lutym 2011 roku ujawnił, że nagrał jedynie występ cameo.
Zdjęcia i postprodukcja.
Zdjęcia do filmu rozpoczęły się w 11 stycznia 2010 roku w Los Angeles. 15 marca produkcja przeniosła się do Galisteo w Nowym Meksyku. Prace na planie zakończyły się 6 maja. Za zdjęcia odpowiadał Haris Zambarloukos, scenografią zajął się Bo Welch, a kostiumy zaprojektowała Alexandra Byrne.
Dodatkowe zdjęcia do filmu zrealizowano w październiku. Scenę po napisach wyreżyserował Joss Whedon. Montażem zajął się Paul Rubell. Efekty specjale zostały stworzone przez studia produkcyjne: Whiskytree, BUF Compagnie, Digital Domain, Luma Pictures, Fuel VFX, Evil Eye Pictures, The Third Floor i Legacy Effects, a odpowiadał za nie Wesley Sewell. Whiskytree zajęło się efektami związanymi z wyglądem Asgardu. BUF Compagnie pracowało nad wyglądem Bifröstu i obserwatorium Heimdalla. Digital Domain stworzyło sceny w Jotunheim, a także wygląd Lodowych Gigantów. Luma Pictures pracowało nad scenami z Niszczycielem i scenami na Ziemi. Legacy Effects przygotowało wygląd zbroi Lodowych Gigantów.
Muzyka.
Patrick Doyle został zatrudniony do skomponowania muzyki do filmu. Ścieżka dźwiękowa została nagrana w Air Lyndhurst Studio w Londynie z udziałem London Symphony Orchestra pod kierownictwem Jamesa Shearmana. Album z muzyką Doyle’a, "Thor Original Motion Picture Soundtrack", został wydany 3 maja 2011 roku przez Buena Vista Records.
W filmie ponadto został wykorzystany utwór „Walk” zespołu Foo Fighters. Kevin Feige wyjawił, że został on włączony do filmu w ostatniej chwili.
Promocja.
W lipcu 2010 roku Kenneth Branagh, Chris Hemsworth, Natalie Portman, Kat Dennings, Tom Hiddleston i Clark Gregg pojawili się na panelu studia podczas San Diego Comic-Conu. Zwiastun filmu został pokazany 6 lutego 2011 roku podczas Super Bowl XLV. 
3 maja Sega wydała grę wideo "Thor: God of Thunder". Jej scenariusz napisał Matt Fraction. Hemsworth, Hiddleston i Jaimie Alexander powtarzają swoje role z filmów. Gra została wydana na konsolach: PlayStation 3, Wii i Xbox 360 oraz przenośnych konsolach: Nintendo DS i Nintendo 3DS.
Partnerami promocyjnymi filmu były firmy: Dr Pepper, Burger King, 7-Eleven i Visa.
6 lipca 2011 roku Marvel Comics wydało nieoficjalny komiks "Captain America &amp; Thor: Avengers", za którego scenariusz odpowiadał Fred Van Lente, a za rysunki Ron Lim. Jest to zbiór dwóch opowiadań zainspirowanych odpowiednio filmami "Thor" i "". 16 stycznia i 20 lutego 2013 roku została wydana dwu-zeszytowa adaptacja filmu, "Marvel’s Thor", ze scenariuszem Christosa Gage’a i rysunkami Briana Haberlina.
23 grudnia 2015 roku został wydany cyfrowo "Guidebook to the Marvel Cinematic Universe: Marvel’s Thor", który zawiera fakty dotyczące filmu, porównania do komiksów oraz informacje produkcyjne. 5 kwietnia 2017 roku udostępniono drukiem wydanie zbiorcze, w którym znalazła się także treść tego przewodnika, zatytułowana "Marvel Cinematic Universe Guidebook: The Avengers Initiative".
Wydanie.
Światowa premiera filmu "Thor" miała miejsce 17 kwietnia 2011 roku w Event Cinemas na George Street w Sydney. Amerykańska premiera odbyła się 2 maja w El Capitan Theatre w Los Angeles. W obu wydarzeniach uczestniczyła obsada i ekipa produkcyjna filmu oraz zaproszeni specjalni goście. Premierom tym towarzyszył czerwony dywan oraz szereg konferencji prasowych.
Film zadebiutował dla szerszej publiczności 21 kwietnia w Australii. 27 kwietnia pojawił się w Belgii, Francji, Szwajcarii i Egipcie. 28 kwietnia dostępny był między innymi w Niemczech, Rosji, Korei Południowej i Nowej Zelandii. 29 kwietnia zadebiutował między innymi w Indiach, Wielkiej Brytanii, Brazylii, Meksyku i w Polsce. W Stanach Zjednoczonych i Kanadzie pojawił się 6 maja, a w Japonii dostępny był dopiero od 2 lipca.
Dystrybutorem filmu było Paramount Pictures, a w Polsce United International Pictures. W 2013 roku prawa do dystrybucji zostały odkupione przez The Walt Disney Company.
Film został wydany na nośnikach DVD i Blu-ray 13 września 2011 roku w Stanach Zjednoczonych przez Paramount Home Media Distribution. W Polsce został on wydany tego samego dnia przez Imperial CinePix. Wersja Blu-ray zawiera film krótkometrażowy "Konsultant" (oryg. ) z serii Marvel One-Shots, który bezpośrednio nawiązuje do wydarzeń z filmu "Incredible Hulk".
2 kwietnia 2013 roku został wydany również w 10-dyskowej wersji kolekcjonerskiej "Marvel Cinematic Universe: Phase One Collection", która zawiera 6 filmów Fazy Pierwszej, a 15 listopada tego samego roku został zawarty w specjalnej edycji zawierającej 23 filmy franczyzy tworzące "The Infinity Saga".
Odbiór.
Box office.
"Thor" mając budżet wynoszący 150 milionów dolarów, w weekend otwarcia na świecie zarobił ponad 89 milionów dolarów debiutując w 56 krajach, a w weekend otwarcia w Stanach Zjednoczonych i Kanadzie uzyskał dochód prawie 66 milionów. Jego łączny przychód z biletów na świecie osiągnął prawie 450 milionów dolarów, z czego w Stanach Zjednoczonych i Kanadzie zarobił ponad 180 milionów.
Do największych rynków należały: Wielka Brytania (22,5 miliona), Australia (20,1 miliona), Meksyk (19,5 miliona), Francja (18,4 miliona), Rosja (16,5 miliona), Niemcy (16 milionów) i Korea Południowa (14,8 miliona). W Polsce w weekend otwarcia film zarobił prawie 480 tysięcy dolarów, a w sumie ponad 1,6 miliona.
Krytyka w mediach.
Film spotkał się z przeważnie pozytywną reakcją krytyków. W serwisie Rotten Tomatoes 77% z 287 recenzji uznano za pozytywne, a średnia ocen wystawionych na ich podstawie wyniosła 6,7/10. Na portalu Metacritic średnia ważona ocen z 40 recenzji wyniosła 57 punktów na 100. Natomiast według serwisu CinemaScore, zajmującego się mierzeniem atrakcyjności filmów w Stanach Zjednoczonych, publiczność przyznała mu ocenę B+ w skali od F do A+.
Megan Lehmann z „The Hollywood Reporter” napisała: „Ciskający młotem bóg piorunów rozpoczyna lato superbohaterów z hukiem”. Richard Roeper z „Chicago Sun-Times” stwierdził: „Dzięki uroczej, zabawnej i ujmującej grze australijskiego aktora Chrisa Hemswortha w roli tytułowej, "Thor" jest najbardziej rozrywkowym filmem o superbohaterach od czasów oryginalnego "Spider-Mana"”. Richard Kuipers z „Variety” stwierdził: „"Thor" jest dobry tak długo, jak długo kopane są tyłki, a konflikt rodzinny rozgrywa się w niebiańskich wymiarach, ale jest mniej ekscytujący podczas raczej krótkiego wygnania nordyckiego boga-wojownika na Ziemię”. A.O. Scott z „The New York Times” napisał: „normą w tym gatunku jest mieszanka młodzieńczych emocji, bezczelny humor, fajne efekty specjalne i przesadne sekwencje akcji, formuła, która przy odpowiednim castingu może sprawić, że niektóre okazy (jak pierwszy film "Iron Man") będą wyglądać lepiej... "Thor" próbuje podążać tą drogą. Wymagane tematy – zemsta i zdrada, siła i racja, miłość i obowiązek – są należycie odhaczane”. Kenneth Turan z „Los Angeles Times” stwierdził: „mamy tu do czynienia z estetycznym dystansem między elementami przewidywalnymi a nieoczekiwanymi. „Thor” ma swoje mocne strony, ale w końcu jest czymś w rodzaju miszmaszu z zadatkami na to, by być bardziej interesującym, niż jest w stanie być”. Chris Hewitt z „Empire Magazine” napisał: „to powrót do formy dla Marvela, przedstawiający nowego bohatera, którego z radością zobaczymy ponownie za około rok”.
Michał Chudoliński z tygodnika „Polityka” stwierdził: „Uwielbiamy patrzeć, gdy on i jemu podobni bohaterzy walczą w słusznej sprawie, ponieważ daje to nam poczucie bezpieczeństwa i spokoju, choćby było tylko złudną fikcją. Szczególnie teraz, gdy w kinach puszczany jest film o jego perypetiach, udanie łączący motyw superbohaterów z estetyką adaptacji "Władcy Pierścieni" Petera Jacksona”. Dariusz Kuźma z serwisu Stopklatka.pl napisał: „"Thor" nie jest filmem bezbłędnym, bowiem i pod kątem fabuły, i rozwiązań inscenizacyjnych można by się do kilku rzeczy przyczepić... jest natomiast małym zaskoczeniem, bo o ile można było się spodziewać porządnego blockbustera z masą akcji i atrakcji, Kennethowi Branaghowi udało się przemycić do swojego filmu coś więcej”. Dawid Rydzek z portalu NaEkranie.pl napisał: „Odziany w czerwoną pelerynę, srebrzystą zbroję i z wielkim, nieporęcznym, ciężkim młotem, nordycki bóg wkracza na ekrany kin na całym świecie. I trzeba przyznać, robi to z niebywałą gracją. Nowy film ze stajni Paramount Pictures to kawał dobrej zabawy, to kino akcji ze świetnymi efektami specjalnymi podane w lekkim, strawnym stylu doprawione szczyptą humoru. Nie jest to może poziom pierwszego "Iron Mana", ale niewiele brakuje”. Joanna Moreno z portalu Onet.pl stwierdziła, że: „"Thor" nie jest najlepszą ekranizacją komiksu. Nie jest też najgorszą”. Łukasz Muszyński z portalu Filmweb napisał: „Jak każdy reżyser z szekspirowskim rodowodem, Branagh przykłada dużą wagę do aktorstwa. Hemsworth jako Thor ma szelmowski uśmiech, kaloryfer na brzuchu i tyle buty, że można by nią obdzielić połowę polskich krytyków filmowych. Jeszcze lepszy jest Tom Hiddleston wcielający się w Lokiego. Już dawno w żadnej ekranizacji komiksu nie widziałem tak zniuansowanej i psychologicznie wiarygodnej postaci czarnego charakteru”.
Kontynuacje.
W lipcu 2011 roku Marvel Studios oficjalnie zapowiedziało sequel. W grudniu poinformowano, że reżyserią zajmie się Alan Taylor. Scenariusz napisali Christopher Yost oraz duet Christopher Markus i Stephen McFeely. "Thor: Mroczny świat" zadebiutował w 2013 roku. W tytułowej roli powrócił Chris Hemsworth, a obok niego w rolach głównych wystąpili: Natalie Portman, Tom Hiddleston, Anthony Hopkins, Stellan Skarsgård, Idris Elba, Christopher Eccleston, Adewale Akinnuoye-Agbaje, Kat Dennings, Ray Stevenson, Zachary Levi, Tadanobu Asano, Jaimie Alexander i Rene Russo.
W październiku 2013 roku Kevin Feige poinformował, że planowana jest kontynuacja. "Thor: Ragnarok" został oficjalnie potwierdzony w październiku 2014 roku. W październiku ujawniono, że Taika Waititi został zatrudniony na stanowisku reżysera filmu. Scenariusz napisali Eric Pearson, Craig Kyle i Christopher Yost. Film miał premierę w 2017 roku. Hemsworth powrócił w tytułowej roli, a obok niego w rolach głównych wystąpili: Hiddleston, Elba, Hopkins, Cate Blanchett, Jeff Goldblum, Tessa Thompson, Karl Urban i Mark Ruffalo. 
W lipcu 2019 roku poinformowano, że Waititi zajmie się reżyserią czwartej części. W tym samym miesiącu Feige oficjalnie zapowiedział "Thor: Miłość i grom". Waititi odpowiadał również za jego scenariusz. Film miał premierę w 2022 roku. W tytułowej roli powrócił ponownie Hemsworth, a obok niego w głównych rolach wystąpili: Thompson, Portman, Alexander, Christian Bale i Russell Crowe.
Hemsworth ponadto zagrał Thora w filmach "Avengers" z 2012, ' z 2015, ' z 2018 i "" z 2019.

</doc>
<doc id="2189994" url="https://pl.wikipedia.org/wiki?curid=2189994" title="Pasquale Festa Campanile">
Pasquale Festa Campanile

Pasquale Festa Campanile (ur. 28 lipca 1927 w Melfi, zm. 25 lutego 1986 w Rzymie) − włoski pisarz, reżyser i scenarzysta filmowy.
Biografia.
Pochodził z rodziny mieszczańskiej. W rodzinnym Melfi mieszkał do 1936. Następnie wraz z ojcem przeprowadził się do Rzymu. W stolicy Włoch pracował jako dziennikarz i krytyk literacki.
W 1957 opublikował swoją pierwszą powieść opartą na faktach z własnego życia "La nonna Sabella". Na jej podstawie Dino Risi nakręcił w tym samym roku film, którego kontynuacją był obraz "La nipote Sabella" (1958) w reżyserii Giorgia Bianchiego.
Od tego momentu związał się ze światem rzymskiego Cinecittà, pisząc razem z Massimem Franciosą pierwsze scenariusze, wśród których scenariusz do trylogii "Poveri ma belli" w reżyserii Dina Risiego. W tym okresie powstały scenariusze do takich filmów jak: "Rocco i jego bracia" i "Lampart" Luchina Viscontiego, "Syn marnotrawny" Maura Bologniniego z Jeanem-Paulem Belmondo i Claudią Cardinale, "Cztery dni Neapolu" w reżyserii Nanniego Loya z Leą Massari. Campanile zaniedbał w tym okresie świat literatury. Po 1963 rozpoczął swą karierę reżyserską, kręcąc filmy dramatyczne, włoskie komedie, satyry i obrazy kostiumowe. Jego twórczość spotykała się z różnorakim przyjęciem.
Po 1975 wrócił do pisarstwa. Niektóre ze swoich powieść sam zekranizował: "La ragazza di Trieste", "Il ladrone", "Conviene far bene l'amore". Powieść "Per amore, solo per amore", za którą Campanile otrzymał w 1984 nagrodę Premio Campiello przeniósł na duży ekran Giovanni Veronesi w 1993.
Campanile ożenił się z malarką Anną Salvatore. W pewnych okresach był związany z aktorkami Catherine Spaak i Lilli Carati.

</doc>
<doc id="2189997" url="https://pl.wikipedia.org/wiki?curid=2189997" title="Eredivisie (1999/2000)">
Eredivisie (1999/2000)

Eredivisie (1999/2000) była 43. sezonem Eredivisie – rozgrywek o mistrzostwo Holandii w piłce nożnej. Liga skupiała 18 zespołów. Tytułu nie obroniła drużyna Feyenoord. Nowym mistrzem Holandii został zespół PSV Eindhoven. Tytuł króla strzelców zdobył Ruud van Nistelrooy, który w barwach klubu PSV Eindhoven zdobył 29 goli.

</doc>
<doc id="2189998" url="https://pl.wikipedia.org/wiki?curid=2189998" title="Eredivisie (2000/2001)">
Eredivisie (2000/2001)

Eredivisie (2000/2001) była 44. sezonem Eredivisie - rozgrywek o mistrzostwo Holandii w piłce nożnej. Liga skupiała 18 zespołów. Tytuł obroniła drużyna PSV Eindhoven. Tytuł króla strzelców zdobył Mateja Kežman, który w barwach klubu PSV Eindhoven zdobył 24 gole.

</doc>
<doc id="2189999" url="https://pl.wikipedia.org/wiki?curid=2189999" title="Hendrik Wade Bode">
Hendrik Wade Bode

Hendrik Wade Bode (ur. 24 grudnia 1905, Madison, Wisconsin, zm. 21 czerwca 1982, Cambridge, Massachusetts) − amerykański matematyk, naukowiec i wynalazca holenderskiego pochodzenia.
Życiorys.
Studiował matematykę na Ohio State University, uzyskując w 1924 roku tytuł bakałarza, a w 1926 magisterium. Na uniwersytecie tym pozostał rok pracując jako asystent. Szybko został jednak zatrudniony w Nowym Jorku przez Laboratoria Bella, gdzie zajmował się projektowaniem filtrów i korektorów elektronicznych. W 1929 roku został przypisany do grupy badawczej matematyków i zajmował się teorią obwodów elektronicznych oraz ich zastosowaniami w telekomunikacji. Sponsorowany przez Laboratoria Bella powrócił też na uczelnię uzyskując w 1935 roku doktorat z fizyki na Columbia University.
Hendrik W. Bode był jednym z pionierów klasycznej teorii sterowania i telekomunikacji elektronicznej, zrewolucjonizował zarówno zakres jak i metodologię wybranych pól badań naukowych. Jego dokonania badawcze miały nie tylko wieloaspektowy ale i dalekosiężny charakter – przyczyniły się na przykład do powodzenia amerykańskiego programu kosmicznego.
Przez wiele lat był bardzo szanowany w kręgach naukowych na całym świecie. Jego nazwisko jest powszechnie znane studentom, akademikom i praktykom zajmującym się projektowaniem układów regulacji, przede wszystkim z uwagi na wprowadzone przez niego asymptotyczne wykresy amplitudy i fazy zwane wykresami Bodego. Bode badał stabilność pętli sprzężenia zwrotnego z wykorzystaniem takich koncepcji jak zapas amplitudy i zapas fazy. W 1938 roku Bode użył charakterystyk częstotliwościowych amplitudy i fazy na płaszczyźnie zespolonej (dziś zwanych charakterystykami Bodego). W 1940 roku opublikował artykuł "Relations Between Attenuation and Phase in Feedback Amplifier Design", który utorował drogę do zrozumienia wspomnianych wyżej problemów poprzez wykorzystanie wykresów wzmocnienia i fazy. Pokazał, że spadek wzmocnienia i przesunięcie fazowe są ze sobą powiązane w każdym realizowalnym układzie, wprowadził także koncepcje zapasu amplitudy i zapasu fazy oraz wskazał na ich związek z kryterium stabilności Nyquista.
Był uhonorowany licznymi wyróżnieniami. Między innymi w 1948 roku prezydent Stanów Zjednoczonych Harry S. Truman przyznał mu prezydencki medal zasługi (ang. "Presidential Medal for Merit") w uznaniu jego znaczących dokonań naukowych, które przyczyniły się do powodzenia działań wojennych i Stanów Zjednoczonych a w 1969 roku IEEE uhonorowała go Medalem Edisona "a fundamentalny wkład w dziedziny komunikacji, obliczeń i sterowania; za wiodący wkład w zastosowania matematyki w problemach inżynierskich; za przewodnictwo w inżynierii systemów".

</doc>
<doc id="2190000" url="https://pl.wikipedia.org/wiki?curid=2190000" title="Kasina Turnia">
Kasina Turnia

Kasina Turnia – turnia w słowackich Tatrach Zachodnich. Wznosi się powyżej Liptowskiego Koszaru, nad miejscem, w którym znajduje się skrzyżowanie szlaków turystycznych: czerwonego idącego dnem Doliny Cichej i żółtego na Kasprowy Wierch (Rozdroże pod Kasprowym, "Rázcestie pod Kasprovým"). Stanowi zakończenie grzędy odchodzącej poniżej wierzchołka Pośredniego Goryczkowego Wierchu w południowym kierunku, z lekkim odchyleniem na zachód. Od strony Doliny Cichej podcięta jest pionową ścianą o wysokości ok. 40 m. We wschodnim kierunku sąsiaduje z mniejszymi turniami, stanowiącymi zakończenie drugiej grzędy odchodzącej również od Pośredniego Goryczkowego Wierchu. Pomiędzy tymi turniami a Kasiną Turnią znajduje się trawiasty żleb Wrota ("Vrata"). Schodzą nim lawiny, choć mniejsze niż ze żlebu po zachodniej stronie Kasinej Turni. Lawiny te systematycznie niszczą las przy rozdrożu pod Kasprowym i powodują, że jest to teren bezleśny. Zniszczyły też turystyczną wiatę stojącą powyżej rozdroża, przy samej granicy z lasem, a resztki lawinowego śniegu w korycie Cichej Wody w niektórych latach są widoczne nawet pod koniec sierpnia.
Nazwa tej turni używana była tylko przez ratowników GOPR. Używano jej również w liczbie mnogiej – Kasine Turnie, przy czym ta mnoga nazwa obejmowała Kasiną Turnię oraz jej mniejsze sąsiadki po wschodniej stronie. Rozpowszechnił ją Władysław Cywiński w swoim przewodniku "Tatry".
Kasine Turnie zbudowane są ze skał dolomitowo-wapiennych i są częścią stromo podciętego przez lodowiec pasa tych skał, ciągnącego się od Jaworowych Skałek po Liliowe.

</doc>
<doc id="2190001" url="https://pl.wikipedia.org/wiki?curid=2190001" title="Kasine Turnie">
Kasine Turnie



</doc>
<doc id="2190002" url="https://pl.wikipedia.org/wiki?curid=2190002" title="Eredivisie (2001/2002)">
Eredivisie (2001/2002)

Eredivisie (2001/2002) była 45. sezonem Eredivisie - rozgrywek o mistrzostwo Holandii w piłce nożnej. Liga skupiała 18 zespołów. Tytułu nie obroniła drużyna PSV Eindhoven. Nowym mistrzem Holandii został zespół AFC Ajax. Tytuł króla strzelców zdobył Pierre van Hooijdonk, który w barwach klubu Feyenoord zdobył 24 gole.

</doc>
<doc id="2190003" url="https://pl.wikipedia.org/wiki?curid=2190003" title="Judo na Letnich Igrzyskach Olimpijskich 1972">
Judo na Letnich Igrzyskach Olimpijskich 1972

Judo na Letnich Igrzyskach Olimpijskich 1972 w Monachium, odbyło się w dniach 31 sierpnia – 9 września 1972. Startowali wyłącznie mężczyźni w 6 kategoriach wagowych (–63 kg, –70 kg, –80 kg, –93 kg, +93 kg oraz w kategorii "otwartej" – open). Tabelę medalową wygrali judocy z Japonii, którzy zdobyli 3 złote medale oraz 1 brązowy.

</doc>
<doc id="2190004" url="https://pl.wikipedia.org/wiki?curid=2190004" title="Wiesner">
Wiesner

Wiesner:

</doc>
<doc id="2190006" url="https://pl.wikipedia.org/wiki?curid=2190006" title="Ghost Rider">
Ghost Rider



</doc>
<doc id="2190008" url="https://pl.wikipedia.org/wiki?curid=2190008" title="Józef Jucha">
Józef Jucha

Józef Jucha (ur. 5 stycznia 1897 w Odrzykoniu, zm. 30 września 1977 w Jaśle) – polski profesor gimnazjalny, regionalista i działacz niepodległościowy, autor opracowań historycznych.
Dzieciństwo i młodość.
Urodził się w rodzinie Wojciecha Juchy (1855-1914) i Tekli z domu Zajdel (1860-1944). Naukę przyszły historyk rozpoczął w szkole podstawowej w Odrzykoniu, do której uczęszczał w latach 1904-1910. Po uzyskaniu wyróżniających się wyników w nauce został rekomendowany do 6-letniej szkoły gimnazjalnej w Sanoku. Kształcił się w sanockim C. K. Gimnazjum, gdzie w 1914 ukończył V klasę. 
Po wybuchu I wojny światowej przerwał edukację, jednak w 1916 roku wznowił naukę w VI klasie tej samej szkoły jako prywatysta wojskowy. W tym samym roku został wcielony do Armii Austro-Węgierskiej. Po krótkim przeszkoleniu wojskowym został skierowany na front I wojny światowej. W marcu 1917 roku jako uczestnik walk w stopniu tytularnego starszego szeregowego ("Tit. Gefreiter") 18 Pułku Piechoty Obrony Krajowej został ranny, a następnie dostał się do niewoli rosyjskiej. Tam jako jeniec przyjął obowiązki administratora kilku majątków, m.in. koło Dżulinki (obwód winnicki) i Hajworona (obwód kirowohradzki), następnie przebywał na Podolu.
Działalność niepodległościowa.
Po powrocie z wojny jesienią 1918 roku uczestniczył w pracach Polskiego Towarzystwa Gimnastycznego „Sokół” oraz Polskiej Organizacji Wojskowej. W tym okresie był jednym z organizatorów ochotniczych oddziałów polskich w Krośnie, idących na odsiecz Lwowa, pod dowództwem porucznika Stanisława Maczka (tzw. kompania krośnieńska). W oddziałach liczących początkowo około 600 żołnierzy-ochotników, a w końcu około 5000 uczestników, wziął udział w odsieczy. Trasa kampanii wiodła przez Sanok, Ustrzyki Dolne (Bezmiechowa) i Chyrów, do okolic Lwowa. Po chwilowym ustabilizowaniu się linii frontu w wojnie polsko-ukraińskiej, Józef Jucha zdał egzamin maturalny w przerwie podczas walk prowadzonych na wschód od Brodów, w okopach nad rzeką Stochód na Wołyniu (1919). 
W 1920 roku uczestniczył w wojnie polsko–bolszewickiej. Po zdobyciu Kijowa przez białą armię Antona Denikina a następnie armię bolszewicką wziął udział w walkach o niepodległą Ukrainę. W czasie wyprawy kijowskiej przekroczył linię Dniepru i dotarł wraz z Wojskiem Polskim do Boryspola. W okolicach Berdyczowa po starciu z 1 Armią Konną Siemiona Budionnego, oddział do którego należał dostał się do niewoli. Jako jeniec musiał wówczas przebiec rozebrany 200 metrów między szeregami sołdatów. Uderzony kolbą w głowę stracił przytomność i na pewien czas ogłuchł. Wyczerpany i obdarty powoli wracał do zdrowia. Znając dobrze stosunki na Ukrainie, przy najbliższej okazji zbiegł z niewoli, dzięki czemu uniknął śmierci lub zsyłki. Wędrując po bezdrożach Ukrainy, wielokrotnie spotykał się z pomocą Polaków i Ukraińców, aby wreszcie u kresu swych sił dotrzeć do stron rodzinnych. Uzgodnienia polsko-bolszewickiego traktatu ryskiego z 1921 roku zastały go wśród krewnych oraz byłych członków Polskiej Organizacji Wojskowej i kolegów z Wojska Polskiego. 
Działalność w II RP.
W 1922 roku został skierowany na studia wyższe na Uniwersytet Jagielloński przez polskie organizacje niepodległościowe. W latach 1922-1925 studiował historię na Uniwersytecie Jagiellońskim w Krakowie, otrzymując tytuł magistra na podstawie pracy: „Hetman Mikołaj Kamieniecki”. Następnie pracował jako nauczyciel na Górnym Śląsku, gdzie został skierowany również przez polskie organizacje niepodległościowe. Uczył między innymi w niemieckim Gimnazjum w Chorzowie. Tam poświęcił się nauczaniu języka polskiego oraz pracy dydaktycznej z zakresu historii, wykładanej po niemiecku oraz nauczaniu języka polskiego. Był również nauczycielem w polskim Komunalnym Gimnazjum Koedukacyjnym im. Władysława Reymonta w Nowym Bytomiu; jego podpis widnieje, wśród innych bardzo licznych, pod Polską Deklaracją o Podziwie i Przyjaźni dla Stanów Zjednoczonych (uczczenie 150. rocznicy Deklaracji Niepodległości USA) z 1926 roku. W 1928 roku podjął nauczanie w Gimnazjum w Nowym Tomyślu koło Poznania. Następnie w gimnazjach: w Lublińcu koło Częstochowy i od 1936 roku aż do wybuchu wojny, w Pszczynie. Podsumowaniem tego okresu było nadanie mu w latach trzydziestych przez Prezydenta Ignacego Mościckiego, Honorowego Dyplomu Profesora Gimnazjalnego. Tytuł ten w II Rzeczypospolitej był nadawany szczególnie zasłużonym pedagogom. 
Zarządzeniem prezydenta RP Ignacego Mościckiego z 25 lipca 1933 został odznaczony Krzyżem Niepodległości "za pracę w dziele odzyskania niepodległości".
II wojna światowa i działalność powojenna.
Po wybuchu II wojny światowej, Józef Jucha został przez okupacyjne władze niemieckie wraz z rodziną wysiedlony ze Śląska do rodzinnego Odrzykonia, gdzie w latach 1940-1944 prowadził tajne nauczanie w zakresie szkoły powszechnej z historii, języka polskiego, języka niemieckiego oraz łaciny . Uznawany był za jednego z kilkudziesięciu najaktywniejszych nauczycieli tajnej oświaty w Krośnieńskiem. Od 1944 do 1946 roku był nauczycielem w Gimnazjum im. Mikołaja Kopernika w Krośnie, a następnie nauczycielem Śląskich Technicznych Zakładów Naukowych w Katowicach. 
Ostatnie lata spędził w Jaśle, gdzie przy ul. Kolejowej wraz z żoną wybudował dom. Posiadał tam pokaźną bibliotekę, kontynuował twórczość literacką. 
Zmarł 30 września 1977 roku i pochowany został w rodzinnym grobowcu na jasielskim cmentarzu komunalnym przy ul. Zielonej.
Rodzina.
Wnuk Tomasza Juchy (1820 - zm. po 1878), kawalerzysty Honvédów w czasie Wiosny Ludów na Węgrzech (1848-1849). Syn Wojciecha (1855-1914), który po wybuchu I wojny światowej zginął od kul żołnierzy C. K. Armii. Miał sześcioro rodzeństwa z którego: Tomasz Jucha (1884-1954) wyemigrował na stałe do USA w 1912 roku, gdzie był kierownikiem zakładu wytwarzającego elementy do organów piszczałkowych i członkiem polonijnego „Sokoła”. Zmarł w Elizabeth koło Jersey City. 
Żoną Józefa Juchy była nauczycielka Eugenia z domu Pelczar (1902-1994). Miał z nią dwóch synów: Czesława (1932-1992) i Andrzeja (1936-1965). Bratankiem Józefa Juchy był Stanisław Franciszek Jucha (1930-2003), profesor geologii, wykładowca Akademii Górniczo-Hutniczej w Krakowie oraz profesor honorowy Narodowej Akademii Górniczej Ukrainy w Dnieprze na Ukrainie. Drugim z bratanków jest były wicewojewoda krośnieński Stanisław Jucha (1949).
Dorobek pisarski.
Do dorobku pisarskiego Józefa Juchy należą opracowania i artykuły o tematyce historycznej i literackiej, poświęcone wsi i zamkowi w Odrzykoniu. Większość z nich ukazała się drukiem dopiero pośmiertnie w „Zeszytach Odrzykońskich”.

</doc>
<doc id="2190010" url="https://pl.wikipedia.org/wiki?curid=2190010" title="Krumë">
Krumë

Krumë, Kruma – miasto w północnej Albanii, stolica okręgu Has. Prawa miejskie od 1972. W 2001 r. miasto to zamieszkiwało 6 393 osób.

</doc>
<doc id="2190011" url="https://pl.wikipedia.org/wiki?curid=2190011" title="Kapadocja (satrapia)">
Kapadocja (satrapia)

Kapadocja (ze staroperskiego: Katpatuka) – nazwa jednej z satrapii perskiego imperium Achemenidów, administrująca terenami między górami Taurus a Eufratem. Satrapia należała do trzeciej kategorii podatkowej co obligowało ją do płacenia władcom perskim około 360 talentów rocznie. Pierwszym znanym z imienia satrapą był Ariaramnes, który sprawował ten urząd na początku panowania Dariusza Wielkiego. Jego następcy pozostają nieznani poza Gobriasem, przyrodnim bratem Kserksesa I, który sprawował tu rządy około 480 roku p.n.e. Satrapia została podzielona za czasów Artakserksesa II, na Paflagonię i Kapadocję Właściwą. W 384 roku p.n.e. satrapą w Kapadocji Właściwej został Datames II, który na krótko podporządkował sobie Paflagonię. Później jednak wziął udział w buncie i prawdopodobnie na rozkaz Wielkiego Króla został zamordowany. Mimo perskiej klęski w wojnie z Aleksandrem Macedońskim Ariaratesowi I, ówczesnemu satrapie, udało się zachować władzę do 322 roku p.n.e., kiedy to został stracony po klęsce w walkach z Perdikassem. Jednak już w 301 roku p.n.e. władzę odzyskał jego adoptowany syn Ariarates II Filopator. Jego rządy są początkiem istnienia oddzielnego państwa na terenie byłej satrapii.

</doc>
<doc id="2190015" url="https://pl.wikipedia.org/wiki?curid=2190015" title="Hello (singel Martina Solveiga)">
Hello (singel Martina Solveiga)

Hello to singel francuskiego muzyka Martina Solveiga i kanadyjskiej formacji Dragonette. Utwór został wydany 27 września 2010 roku. Napisany przez Martina Solveiga i Martinę Sorbarę a wyprodukowany przez Martina Solveiga.

</doc>
<doc id="2190016" url="https://pl.wikipedia.org/wiki?curid=2190016" title="Kościół Bożego Narodzenia w Betlejem">
Kościół Bożego Narodzenia w Betlejem

Kościół Bożego Narodzenia w Betlejem () – kościół luterański w Betlejem.
Historia misji luterańskich w Betlejem.
Luterański kościół Bożego Narodzenia jest najstarszym luterańskim kościołem w Palestynie. Został założony w 1854 roku przez niemieckich misjonarzy. Miejscowe stowarzyszenie misyjne kościoła anglikańskiego (ang. "The Anglican Church Missionary Society") pospieszyło z pomocą nowej wspólnocie, ale musiało ją przerwać z powodu trudności finansowych. W 1860 roku anglikański biskup Jerozolimy zaoferował niemieckiej wspólnocie (niem. "Jerusalemsverein") pomoc w nabyciu działki pod przyszły kościół. W tym samym roku powstał pierwszy budynek na działce kościelnej – była to szkoła niemiecka, pierwsza szkoła świecka w Betlejem (inne istniejące w tym czasie szkoły nauczały raczej religii i liturgii) oraz pierwsza, która dopuściła do nauki dziewczęta. Szkoła kontynuowała działalność do 1998 roku, kiedy to postanowiono wybudować nową szkołę.
W 1886 roku niemieccy misjonarze rozpoczęli budowę kościoła. Z pomocą finansową pospieszyli Amerykanie niemieckiego pochodzenia z Filadelfii (USA). Kościół został ukończony w 1891 roku, ale działalność duszpasterską rozpoczął dopiero w 1893 roku, kiedy żona cesarza Niemiec Wilhelma II Hohenzollerna, Augusta Wiktoria odwiedziła Stambuł i wyjednała u sułtana zgodę na otwarcie kościoła w Betlejem, które wraz z Palestyną należało wówczas do Imperium Osmańskiego.
W 1893 otwarto kościół. Dokument udzielenia przez władze osmańskie zgody na działalność znajduje się do dziś w kościele. W tym samym roku kościół uzyskał oficjalną nazwę: Ewangelicki Kościół Bożego Narodzenia (ang. "Evangelical Christmas Church"). W 1847 natomiast otrzymał dotychczasową nazwę: "Evangelisch-Lutherische Weihnachtskirche in Bethlehem" (ang. "Evangelical Lutheran Christmas Church", pol. Ewangelicko-Luterański Kościół Bożego Narodzenia).
Kościół Bożego Narodzenia należy do "Evangelisch-Lutherische Kirche in Jordanien und im Heiligen Land" (pol. Ewangelicko-Luterańskiego Kościoła w Jordanii i Ziemi Świętej). Pastorem jest Mitri Raheb.
W 1967 roku w wyniku działań wojny izraelsko-arabskiej kościół został uszkodzony; ponownych zniszczeń, również w wyniku starć izraelsko-arabskich, doznał w 2002 roku. W 2004 roku podczas trzęsienia ziemi została częściowo zniszczona podstawa krzyża na wieży kościelnej.
Architektura.
Kościół został zaprojektowany przez niemieckiego architekta, ale wzniesiony przez palestyńskich kamieniarzy.
Projekt bryły kościoła nawiązuje do tradycji lokalnych. Zwieńczenie wieży kościelnej w kształcie stożka przypomina tradycyjne nakrycie głowy, noszone przez miejscowe kobiety w XIX wieku.
Wyposażenie.
Witraże.
Witraże do okien zamówiono w Niemczech. Formalnie podobne są one do okien wytwarzanych wówczas w Niemczech ale treściowo odzwierciedlają miejscową tradycję Betlejem i Ziemi Świętej. Tematyką trzech z nich jest Boże Narodzenie: Święta Rodzina, aniołowie i pastuszkowie. Pozostałe ukazują życie Jezusa, w tym ucieczkę Świętej Rodziny do Egiptu, jego mękę, ukrzyżowanie i zmartwychwstanie.
Pomimo zniszczeń jakie nawiedziły kościół w wyniku walk w 1967 i 2002 roku, wszystkie witraże zachowały się w całości stanowiąc dziś cenny zabytek epoki.
Organy i dzwony.
Organy zostały zbudowane w Berlinie ok. 1890. W latach 90. XX w. przestały być używane z powodu zużycia. Partnerska wspólnota z USA, The Lutheran Church of Christ the Redeemer w Minneapolis podjęła się remontu instrumentu. Przybyli do Betlejem specjaliści zdemontowali organy, przewieźli je do USA, wyremontowali, przebudowali i dostarczyli z powrotem do Betlejem na obchody Milenijne 2000.
Zawieszone w wieży kościelnej dzwony są darem cesarza Niemiec Wilhelma II Hohenzollerna.

</doc>
<doc id="2190017" url="https://pl.wikipedia.org/wiki?curid=2190017" title="Velipojë">
Velipojë

Velipojë, Velipoja – miasto portowe w zachodniej Albanii, w okręgu Szkodra, w gminie Velipojë. W 2001 r. liczyło 8026 mieszkańców.

</doc>
<doc id="2190018" url="https://pl.wikipedia.org/wiki?curid=2190018" title="Dahowie">
Dahowie

Dahowie (, gr. Δάοι lub Δάαι) – nazwa istniejącej w starożytności konfederacji trzech plemion irańskich. Ich siedziby lokowane są na wschód od Morza Kaspijskiego. Posługiwali się językami z grupy wschodnioirańskiej.
Historia.
Do pewnego momentu w dziejach nie wiemy zbyt wiele o Dahach z powodu niewielkiej liczby źródeł pisanych. Większa ilość informacji pojawia się w momencie zetknięcia się ze światem greckim i podboju Partii przez Parnów, jedno z plemion konfederacji, które to wydarzenie sprawia, że Dahowie wkraczają na scenę dziejów na kilkaset lat. 
Pierwsza wzmianka o Dahach pojawia się w liście narodów zawartej w inskrypcji Kserksesa Wielkiego, zawierającej spis ludów i prowincji imperium Achemenidów. Dahowie, po staropersku Dāha, są tam wymienieni jako sąsiedzi Saków (Saka). Nazwa „Dāha” pojawia się także w Aweście (konkretnie w Jasztach), lecz nie jest pewne czy odnosi się do plemienia wspomnianego w inskrypcji Kserksesa.
Strabon w I wieku p.n.e. pisze w „Geographika” o Dahach, określając ich mianem „Scytów Dahajskich” (trzeba pamiętać, że w starożytności wiele ludów koczowniczych określano mianem Scytów, nawet jeśli miały niewiele wspólnego z właściwymi Scytami). Strabon lokował ich siedziby w okolicach dzisiejszego Turkmenistanu.
O Dahach, jak i o Sakach, wiemy na pewno, że służyli w armiach Achemenidów, byli także obecni pod Gaugamelą w 331 roku p.n.e. Po klęsce wielkiego króla wielu z nich przeszło do wojsk Aleksandra Macedońskiego, biorąc udział między innymi w wyprawie na Indie. 
W III wieku p.n.e. jedno z plemion wchodzące w skład konfederacji, Parnowie, podbiło Partię której satrapa Andragoras kilka lat wcześniej zbuntował się przeciwko Seleucydom. Wodzem, który poprowadził Parnów, był Arsakes, założyciel dynastii Arsacydów. Jego następcy podbili cały Płaskowyż Irański tworząc potężne Imperium Partyjskie.

</doc>
<doc id="2190019" url="https://pl.wikipedia.org/wiki?curid=2190019" title="Prochód">
Prochód

Prochód (ukr. Прохід) – wieś na Ukrainie w rejonie ratnowskim, w obwodzie wołyńskim. W II Rzeczypospolitej miejscowość wchodziła w skład gminy wiejskiej Górniki w powiecie kowelskim województwa wołyńskiego. W niewielkiej odległości na wschód od wsi znajduje się chutor Łohoneckie. Przez Prochód przebiega europejska trasa E85.

</doc>
<doc id="2190020" url="https://pl.wikipedia.org/wiki?curid=2190020" title="Renegades (album)">
Renegades (album)

Renegades – siódmy album studyjny brytyjskiego zespołu rockowego Feeder, wydany 5 lipca 2010 roku za pośrednictwem Big Teeth Music. Album został wyprodukowany przez Granta Nicholasa oraz Matta Sime'a w MV Studios w Północnej Walii. Singlem promującym album jest Renegades, który został wydany 23 sierpnia 2010 roku.
Lista utworów.
Wszystkie piosenki zostały napisane przez Granta Nicholasa.

</doc>
<doc id="2190021" url="https://pl.wikipedia.org/wiki?curid=2190021" title="Eredivisie (2002/2003)">
Eredivisie (2002/2003)

Eredivisie (2002/2003) była 46. sezonem Eredivisie – rozgrywek o mistrzostwo Holandii w piłce nożnej. Liga skupiała 18 zespołów. Tytułu nie obroniła drużyna AFC Ajax. Nowym mistrzem Holandii został zespół PSV Eindhoven. Tytuł króla strzelców zdobył Mateja Kežman, który w barwach klubu PSV Eindhoven zdobył 35 goli.

</doc>
<doc id="2190022" url="https://pl.wikipedia.org/wiki?curid=2190022" title="Tadeusz Grudziński">
Tadeusz Grudziński

Tadeusz Grudziński (ur. 1 marca 1924 w Woli Karczewskiej, zm. 29 listopada 2015) – polski naukowiec, historyk-mediewista specjalizujący się m.in. w dziejach wczesnośredniowiecznej Europy i Polski. 
Życiorys.
W czasie II wojny światowej uczęszczał na tajne komplety w Otwocku, gdzie w 1943 ukończył szkołę średnią. W 1944 pracował fizycznie we młynie. Był członkiem Armii Krajowej, a w latach 1944–1945 służył w 2 Armii Wojska Polskiego. 
Po wojnie trafił do Torunia, gdzie w 1949 ukończył studia historyczne i został zatrudniony w Katedrze Historii Polski Średniowiecznej Uniwersytetu Mikołaja Kopernika. W 1950 uzyskał stopień doktora, temat jego rozprawy brzmiał "Bolesław Szczodry. Zarys dziejów panowania", a promotorem był Bronisław Włodarski. W 1955 uzyskał habilitację. W 1966 otrzymał tytuł profesora nadzwyczajnego, a w 1978 – profesora zwyczajnego.
Na UMK pracował do przejścia na emeryturę w 1985. W latach 1970–1972 był członkiem senatu uczelni. Kierował Zakładem Historii Słowiańszczyzny Zachodniej (1957–1969), Katedrą Historii Polski Średniowiecznej (1966–1969) i Zakładem Historii Średniowiecza (1969–1980). W latach 1966–1972 był dyrektorem Instytutu Historii i Archiwistyki UMK. Wśród wypromowanych przez niego doktorów znalazł się, m.in.: Tomasz Tadeusz Nowakowski (1986). 
Ojciec Przemysława Grudzińskiego. Pochowany na cmentarzu św. Jerzego w Toruniu. 
Odznaczony Srebrnym Krzyżem Zasługi (1954). 

</doc>
<doc id="2190023" url="https://pl.wikipedia.org/wiki?curid=2190023" title="Starościn (rejon ratnieński)">
Starościn (rejon ratnieński)

Starościn (ukr. Старостине) – wieś na Ukrainie w rejonie ratnieńskim, w obwodzie wołyńskim, położona przy europejskiej trasie E85. W II Rzeczypospolitej miejscowość wchodziła w skład gminy wiejskiej Górniki w powiecie kowelskim województwa wołyńskiego. Po II wojnie światowej w skład wsi weszły pobliskie chutory Hacia i Kopan. Nie istnieje już dziś natomiast położony nieco dalej na wschód chutor Zaszylskie.

</doc>
<doc id="2190024" url="https://pl.wikipedia.org/wiki?curid=2190024" title="Shëngjin">
Shëngjin

Shëngjin – miasto portowe w Albanii, w okręgu Lezha. W 2001 roku miasto to zamieszkiwało 6805 osób.

</doc>
<doc id="2190029" url="https://pl.wikipedia.org/wiki?curid=2190029" title="Yann Clairay">
Yann Clairay

Yann Clairay (ur. 2 grudnia 1983 w Laval, Mayenne) – francuski kierowca wyścigowy.
Kariera.
Formuła Renault.
W latach 2002-2004 Francuz brał udział we Francuskiej Formule Renault. Po dwóch przeciętnych sezonach (dwukrotnie 18. lokata w końcowej klasyfikacji), Yann podpisał kontrakt z konkurencyjną francuską stajnią SG Formula. Dobra współpraca zaowocowała tytułem wicemistrzowskim, z dorobkiem dziewięciu miejsc na podium (w tym dwa zwycięstwa). 
W roku 2002 Clairay zadebiutował w Europejskiej Formule Renault (wystartował wówczas w dwóch wyścigach, jednakże nie zdobył punktów). W sezonie 2004 wystąpił w pięciu rundach. W ciągu dziewięciu wyścigów, dwukrotnie stanął na podium (w tym raz zwyciężył), ostatecznie zajmując w klasyfikacji 10. lokatę. W 2005 roku wystąpił we wszystkich wyścigach. Stanąwszy ośmiokrotnie na podium (w tym trzykrotnie wygrał oraz pięć razy startował z pole position), rywalizację ukończył na 3. pozycji, w ogólnej punktacji. W sezonie 2006 ostatni raz pojawił się w tej serii. Wystąpił wówczas w jednej rundzie, rozegranej na francuskim torze Le Mans. Po nieudanym pierwszym wyścigu, w drugim stanął na podium, zajmując drugie miejsce. Nie był jednak liczony do klasyfikacji. Przez cały czas był związany z francuskim zespołem SG Formula. 
Formuła 3.
W sezonie 2007 Yann awansował do Formuły 3 Euroseries. Reprezentując francuską stajnię Signature-Plus, zmagania zakończył na 12. miejscu, w końcowej klasyfikacji. Znakomicie spisał się podczas prestiżowego wyścigu Masters of Formuła 3, w którym dojechał na drugiej lokacie. 
Rok później ponownie nawiązał współpracę z SG Formula. Stanąwszy trzykrotnie na podium, rywalizację ukończył na 9. pozycji. Pomimo progresji w europejskiej F3, w Masters of Formuła 3 nie spisał się najlepiej, ostatecznie zajmując odległe 24. miejsce.
Wyścigi długodystansowe.
W roku 2006 Clairay zadebiutował w serii wyścigów samochodów długodystansowych - Le Mans Series - w klasie LMP2. W zespole Paul Belmondo Racing, wystąpił w dwóch wyścigach. Zdobyte punkty pozwoliły Francuzowi zająć w klasyfikacji 5. pozycję, w swojej kategorii. Z tą samą ekipą (również w tej klasie), wystartował również w 24-godzinnym wyścigu Le Mans. Jego załoga wyścigu jednak nie ukończyła. 
Trzy sezony później Yann powrócił do serii, tym razem jednak startując w kategorii pojazdów GT1 (w zespole Luc Alphand Aventures). Francuz spisał się znakomicie, sięgając po tytuł już w pierwszym podejściu. We wszystkich rozegranych pięciu wyścigach nie schodził z podium, odnosząc przy tym dwa zwycięstwa. Po raz drugi w karierze wziął udział w prestiżowym dobowym wyścigu, na obiekcie Le Mans, w którym (w kategorii GT1) został sklasyfikowany na 2. lokacie. 
Wyścigi samochodów sportowych.
W sezonie 2010 Francuz zadebiutował w mistrzostwach świata samochodów sportowych - FIA GT1. Reprezentując barwy Hexis AMR, wystąpił w ośmiu wyścigach, w ostateczności zajmując w generalnej klasyfikacji 20. miejsce.

</doc>
<doc id="2190030" url="https://pl.wikipedia.org/wiki?curid=2190030" title="Henkie Waldschmidt">
Henkie Waldschmidt



</doc>
<doc id="2190034" url="https://pl.wikipedia.org/wiki?curid=2190034" title="Jakusze (rejon ratnieński)">
Jakusze (rejon ratnieński)

Jakusze (ukr. Якушів) – wieś na Ukrainie w rejonie ratnieńskim, w obwodzie wołyńskim, położona nad rzeką Prypeć. W II Rzeczypospolitej miejscowość wchodziła w skład gminy wiejskiej Górniki w powiecie kowelskim województwa wołyńskiego. Przed II wojną światową w niewielkiej odległości na zachód od wsi leżał chutor Wysiółek.

</doc>
<doc id="2190035" url="https://pl.wikipedia.org/wiki?curid=2190035" title="Três Lagoas">
Três Lagoas

Três Lagoas – miasto i gmina w Brazylii, w stanie Mato Grosso do Sul.

</doc>
<doc id="2190036" url="https://pl.wikipedia.org/wiki?curid=2190036" title="Rozdroże pod Kasprowym">
Rozdroże pod Kasprowym



</doc>
<doc id="2190037" url="https://pl.wikipedia.org/wiki?curid=2190037" title="Angélica (Mato Grosso do Sul)">
Angélica (Mato Grosso do Sul)

Angélica – miasto i gmina w Brazylii, w stanie Mato Grosso do Sul.

</doc>
<doc id="2190038" url="https://pl.wikipedia.org/wiki?curid=2190038" title="Kōdai Tsukakoshi">
Kōdai Tsukakoshi

 – japoński kierowca wyścigowy.
Kariera.
Formuła 3.
Po zakończeniu kariery kartingowej, Kōdai w roku 2004 zadebiutował w wyścigach open-wheel, w serii Formuła Dream. W kolejnych trzech sezonach brał udział w Japońskiej Formule 3. W pierwszym podejściu zmagania zakończył na 14. pozycji (w zespole M Tec). W drugim i trzecim natomiast był piąty (reprezentował wówczas odpowiednio Honda Team Mugen i Honda Team Real). 
Na zakończenie sezonów 2006 i 2007, wystartował w prestiżowym wyścigu o Grand Prix Makau (pierwszym razem rywalizacji nie ukończył, natomiast w drugim podejściu zajął świetne drugie miejsce, wraz z brytyjską ekipą Manor Motorsport).
W roku 2008 awansował do Formuły 3 Euroseries. Startując w barwach ekipy Manor Motorsport, rywalizację ukończył z 6. lokatą, w końcowej klasyfikacji. W ciągu sezonu, Japończyk siedmiokrotnie dojechał na punktowanej pozycji, z czego czterokrotnie na drugim miejscu. Z brytyjską stajnią wziął udział również w prestiżowym wyścigu Masters of Formula 3. Zmagań w nim jednak nie ukończył. 
Formuła Nippon.
W sezonie 2009, Tsukakoshi zadebiutował w Formule Nippon. Reprezentując barwy zespołu HFDP Racing, został w niej sklasyfikowany na 7. miejscu. W kolejnym roku startów nie odnotował progresji i zajął 9. lokatę. 
Super GT.
W roku 2008 zadebiutował w wyścigach samochodów sportowych - Super GT. Wystąpiwszy w jednym wyścigu, zdobył jeden punkt, dający mu w klasyfikacji końcowej 25. miejsce. W kolejnym sezonie wziął udział w dziewięciu wyścigach. Stanąwszy dwukrotnie na podium, został sklasyfikowany na 5. pozycji. W trzecim roku startów po raz pierwszy stanął na najwyższym stopniu podium. Ostatecznie w generalnej klasyfikacji zajął 3. lokatę. W sezonie 2010 Kōdai wystąpił również w dwóch wyścigach Pucharu Fuji (połączenie Formuły Nippon i Super GT). Zdobyte punkty sklasyfikowały go na 5. miejscu, w ogólnej punktacji.

</doc>
<doc id="2190039" url="https://pl.wikipedia.org/wiki?curid=2190039" title="Coronel Sapucaia">
Coronel Sapucaia

Coronel Sapucaia – miasto i gmina w Brazylii, w stanie Mato Grosso do Sul.

</doc>
<doc id="2190041" url="https://pl.wikipedia.org/wiki?curid=2190041" title="Zabrodzie (rejon ratnieński)">
Zabrodzie (rejon ratnieński)

Zabrodzie (ukr. Заброди) – wieś na Ukrainie w rejonie ratnieńskim, w obwodzie wołyńskim, położona nad rzeką Prypeć. Wieś istnieje od 1600 roku. W II Rzeczypospolitej miejscowość wchodziła w skład gminy wiejskiej Górniki w powiecie kowelskim województwa wołyńskiego. Po II wojnie światowej w skład wsi weszła leżąca w jej sąsiedztwie wieś Charki.

</doc>
<doc id="2190042" url="https://pl.wikipedia.org/wiki?curid=2190042" title="Deodápolis">
Deodápolis

Deodápolis – miasto i gmina w Brazylii, w stanie Mato Grosso do Sul.

</doc>
<doc id="2190043" url="https://pl.wikipedia.org/wiki?curid=2190043" title="Glória de Dourados">
Glória de Dourados

Glória de Dourados – miasto i gmina w Brazylii, w stanie Mato Grosso do Sul.

</doc>
<doc id="2190044" url="https://pl.wikipedia.org/wiki?curid=2190044" title="David Michôd">
David Michôd

David Michôd (ur. 30 listopada 1972 w Sydney) – australijski reżyser, scenarzysta, producent i aktor filmowy i telewizyjny.
Życiorys.
Ukończył Sydney Grammar School, następnie studiował na University of Melbourne. Uczył się także w szkole filmowej, był redaktorem magazynu "Inside Film". Karierę filmową rozpoczął od realizowania filmów krótkometrażowych i dokumentalnych. Nakręcił m.in. "Ezra White, LL.B." (2006), "Crossbow" (2007), "Netherland Dwarf" (2008). 
W pełnym metrażu debiutował w 2010 dramatem kryminalnym "Królestwo zwierząt" z Guyem Pearce’em w jednej z głównych ról. Bohaterem filmu był nastolatek uwikłany w krwawe porachunki własnej rodziny z policją. Kolejny projekt Michôda, postapokaliptyczny dramat "Rover", miał swoją premierę w 2014.
W 2019 nakręcił w Europie "Króla", historyczno-kostiumowy dramat dla Netflixa z Timothée Chalametem w roli tytułowej. Scenariusz filmu oparty był na motywach trzech kronik historycznych Szekspira: "Henryk IV, część 1", "Henryk IV, część 2" oraz "Henryk V".

</doc>
<doc id="2190045" url="https://pl.wikipedia.org/wiki?curid=2190045" title="David Michod">
David Michod



</doc>
<doc id="2190046" url="https://pl.wikipedia.org/wiki?curid=2190046" title="Judo na Letnich Igrzyskach Olimpijskich 1976">
Judo na Letnich Igrzyskach Olimpijskich 1976

Judo na Letnich Igrzyskach Olimpijskich 1976 w Montrealu, odbyło się w dniach 26-31 lipca 1976. Startowali wyłącznie mężczyźni w sześciu kategoriach wagowych (–63 kg, –70 kg, –80 kg, –93 kg, +93 kg oraz w kategorii „otwartej” – open). Tabelę medalową wygrali judocy z Japonii, którzy zdobyli trzy złote medale, oraz jeden srebrny i jeden brązowy medal.

</doc>
<doc id="2190047" url="https://pl.wikipedia.org/wiki?curid=2190047" title="Iguatemi">
Iguatemi

Iguatemi – miasto i gmina w Brazylii, w stanie Mato Grosso do Sul.

</doc>
<doc id="2190049" url="https://pl.wikipedia.org/wiki?curid=2190049" title="Itaquiraí">
Itaquiraí

Itaquiraí – miasto i gmina w Brazylii, w stanie Mato Grosso do Sul.

</doc>
<doc id="2190050" url="https://pl.wikipedia.org/wiki?curid=2190050" title="Sławczo Georgiewski">
Sławczo Georgiewski

Sławczo Georgiewski (maced. Славчо Георгиевски, ur. 30 marca 1980 w Skopju) – macedoński piłkarz grający w azerskim klubie İnter Baku, do którego trafił latem 2012 roku. Występuje na pozycji pomocnika. W reprezentacji Macedonii zadebiutował w 2003 roku.

</doc>
<doc id="2190051" url="https://pl.wikipedia.org/wiki?curid=2190051" title="Ivinhema">
Ivinhema

Ivinhema – miasto i gmina w Brazylii, w stanie Mato Grosso do Sul.

</doc>
<doc id="2190052" url="https://pl.wikipedia.org/wiki?curid=2190052" title="Martin Sulík">
Martin Sulík



</doc>
<doc id="2190053" url="https://pl.wikipedia.org/wiki?curid=2190053" title="Martin Sulik">
Martin Sulik



</doc>
<doc id="2190056" url="https://pl.wikipedia.org/wiki?curid=2190056" title="Japorã">
Japorã

Japorã – miasto i gmina w Brazylii, w stanie Mato Grosso do Sul.

</doc>
<doc id="2190057" url="https://pl.wikipedia.org/wiki?curid=2190057" title="Łuczyce (rejon ratnieński)">
Łuczyce (rejon ratnieński)

Łuczyce (ukr. Лучичі) – wieś na Ukrainie w rejonie ratnieńskim, w obwodzie wołyńskim, położona nad rzeką Prypeć. W II Rzeczypospolitej miejscowość wchodziła w skład gminy wiejskiej Górniki w powiecie kowelskim, w województwie wołyńskim.

</doc>
<doc id="2190063" url="https://pl.wikipedia.org/wiki?curid=2190063" title="Jateí">
Jateí

Jateí – miasto i gmina w Brazylii, w stanie Mato Grosso do Sul.

</doc>
<doc id="2190069" url="https://pl.wikipedia.org/wiki?curid=2190069" title="The Nexus (wrestling)">
The Nexus (wrestling)

The Nexus (od stycznia 2011 The New Nexus) – stajnia we wrestlingu występująca w federacji World Wrestling Entertainment (WWE) w brandzie Raw istniejąca od 7 czerwca 2010 do 22 sierpnia 2011, w skład której początkowo wchodzili uczestnicy pierwszego sezonu NXT. Ich pierwszorzędnym celem było zdobycie kontraktów WWE dla wszystkich członków stajni, z wyjątkiem pierwszego lidera grupy – Wade’a Barretta, który zagwarantował sobie umowę z WWE wygrywając I sezon programu NXT.
Grupa w czasie istnienia kilkukrotnie zmieniała swój skład. Jedynym członkiem drużyny, który należał do niej bez przerwy był David Otunga. Najkrócej zaś w składzie stajni przebywał Daniel Bryan (4 dni). Przez niemalże cały okres istnienia grupy członkowie The Nexus (oraz The New Nexus) nosili na przedramionach charakterystyczne żółte opaski z wpisaną czarną drukowaną literą „N”, odznaczając się tym samym od innych wrestlerów federacji WWE.
Hasłami przewodnimi drużyny były motta: "You’re either Nexus or you’re against us" (ang. "Jesteś z Nexusem albo jesteś przeciwko nam"; pod przywództem Wade’a Barretta) oraz "Faith!" (ang. "Wiara!"; pod wodzą CM Punka).
Historia stajni.
Uformowanie grupy i feud z Johnem Ceną.
Stajnia zadebiutowała w dniu 7 czerwca 2010 podczas jednego z odcinków Raw w składzie: Wade Barrett (lider stajni), Daniel Bryan, Darren Young, Skip Sheffield, Michael Tarver, Justin Gabriel, Heath Slater i David Otunga. Zawodnicy The Nexus interweniowali wtedy w walce CM Punka z Johnem Ceną atakując najpierw obu zawodników, a następnie przenosząc ataki na stojącego w narożniku Punka Luke’a Gallowsa, komentatorów Jerry’ego Lawlera i Michaela Cole’a, gospodarza programu NXT – Matta Strikera, konferansjera ringowego Justina Robertsa, chronometrażystę Marka Yeatona oraz innych członków personelu WWE, oszczędzając jedynie kamerzystów. Grupa The Nexus zdemolowała również ring i wykładziny rozłożone obok niego. Podczas ataku, który zakończył się wyniesieniem Ceny na noszach, Daniel Bryan dusił Justina Robertsa jego krawatem, a później na znak braku szacunku splunął w twarz Cenie, co doprowadziło do zwolnienia go z kontraktu w dniu 11 czerwca 2010, ze względu na jego wyjątkową brutalność.
Nexus został ustanowiony jako główna stajnia heelów na Raw, która atakowała bez przyczyny innych wrestlerów i legendy wrestlingu w ciągu następnych kilku tygodni – w tym samych Breta Harta i Vince’a McMahona, a także Hall of Famerów: Ricky’ego Steamboata i Dusty’ego Rhodesa. Po ataku na Harta, który piastował wtedy stanowisko General Menegera (GM) brandu Raw, nowym GM z obawy przed atakiem Nexusa (w kayfabe) została anonimowa osoba, która kontaktowała się mailowo z Michaelem Cole’m i przez niego przekazywała informację odnośnie do walk na Raw i dalszych kroków władz brandu Raw i WWE.
W lipcu 2010 stajnia The Nexus rozpoczęła rywalizację z Johnem Ceną – grupa często interweniowała w jego walki przy okazji nadal atakując innych wrestlerów WWE. Na gali SummerSlam (2010) The Nexus zmierzyli się z drużyną Johna Ceny w składzie: Cena, Hart, Edge, Chris Jericho, John Morrison, R-Truth i Daniel Bryan, który wszedł za kontuzjowanego The Great Khali’ego stając się face’m. Drużyna WWE pod wodzą Ceny odniosła pierwsze oficjalne zwycięstwo nad Nexusem. Następnie członkowie stajni Heath Slater i Darren Young stwierdzili zgodnie, że przegrana Nexusa na SummerSlam trwale sparaliżowała rozpęd grupy. Na kolejnym odcinku Raw, aby znaleźć „słabe ogniwa” grupy, The Nexus odwołał się do klauzuli rewanżowej gali SummerSlam i wziął udział w siedmiu walkach jeden na jednego przeciwko zawodnikom WWE (z wyjątkiem Harta, którego zastąpił Randy Orton) – z zastrzeżeniem, że każdy członek Nexusa, który przegrał walkę, zostanie wyrzucony z grupy. Darren Young był jedynym członkiem Nexusa, który przegrał, ponieważ nie udało mu się pokonać Ceny w swojej walce – w rezultacie reszta The Nexus skierowała agresję na Younga eliminując go ze stajni.
Podczas live eventu na Hawajach w dniu 18 sierpnia 2010, Skip Sheffield złamał kostkę podczas tag team match’u, w którym połączył siły z Davidem Otungą przeciwko The Hart Dynasty (David Hart Smith i Tyson Kidd), co wyeliminowało go na dwa lata z rywalizacji w WWE i pozostawiło drużynę The Nexus z pięcioma członkami. We wrześniu 2010 na gali Night of Champions (2010) Barrett wykorzystał gwarantowaną walkę o WWE Championship, którą wygrał za zwycięstwo w I sezonie NXT w starciu six-pack elimination challenge match, ale został wyeliminowany przez Ortona, który później wygrał starcie i tytuł.
Na gali Hell in a Cell (2010) w październiku 2010 Barrett i Cena zmierzyli się ze sobą w walce z zastrzeżeniem, że jeśli Barrett wygra, Cena będzie musiał dołączyć do The Nexus, ale jeśli Cena wygra lub jakikolwiek inny członek Nexusa zainterweniuje w walkę, grupa będzie rozwiązana na stałe. Dzięki ingerencji w walkę przez Husky’ego Harrisa i Michaela McGillicutty – dwóch debiutantów z drugiego sezonu NXT (którzy później dołączyli do stajni Nexus podczas odcinka Raw z 25 października 2010) Barrett zdołał wygrać mecz i utrzymać stajnię, a Cena został zmuszony do dołączenia do grupy. W kolejnym tygodniu Cena zaatakował Michaela Tarvera doprowadzając do jego usunięcia z The Nexus (w kayfabe – w rzeczywistości Tarver nabawił się kontuzji pachwiny, a w czerwcu 2011 opuścił federację WWE). Na Bragging Rights (2010) pod koniec października 2010 The Nexus sięgnął po swoje pierwsze mistrzostwa w WWE kiedy Cena i Otunga pokonali Cody’ego Rhodesa i Drew McIntyre’a, zdobywając tytuł WWE Tag Team Championship.
Na Survivor Series (2010) w listopadzie 2010 Cena został wybrany przez Barretta na sędziego specjalnego walki rewanżowej Barrett vs Orton o WWE Championship z zastrzeżeniem że jeśli nie wygra tytułu, Cena opuści WWE, ale jeśli Barrett pokona Ortona, Cena zostanie zwolniony ze wszystkich obowiązków wobec Nexusa. Na Survivor Series Orton obronił mistrzostwo w starciu z Barrettem, przez co Cena musiał opuścić federację WWE (w kayfabe). W następnych tygodniach Cena już jako wolny agent interweniował w walkach prowadzonych przez członków Nexusa. W grudniu 2010 Cena przedstawił Barrettowi ultimatum, w którym stwierdził, że ataki na członków Nexusa ustaną jeżeli Barrett z powrotem przywróci Cenę do WWE. 13 grudnia 2010 Barrett przywrócił Cenę do WWE obawiając się utraty pozycji lidera w grupie, ale jednocześnie postawił dwa kolejne warunki: A) Cena zmierzy się z Otungą w walce wieczoru odcinka Raw (z 13 grudnia 2010) oraz B) Cena i Barrett zmierzą się w walce typu chairs match na gali . Na gali TLC: Tables, Ladders &amp; Chairs w dniu 19 grudnia 2010, Cena pokonał Barretta w walce wieczoru, a po meczu zrzucił na niego 23 stalowe krzesła ze sceny po rozprawieniu się z resztą Nexusa i tym samym zakończył prawie półroczny feud z Wade’m Barrettem.
The New Nexus i rozpad stajni.
Na początku stycznia 2011 Nexus niejednoznacznie ogłosił, że jest pod „nowym kierownictwem”, a Punk który rozwiązał Straight Edge Society we wrześniu 2010 został ujawniony jako nowy lider stajni, obejmując pozycję po Barrecie po tym jak ten przegrał pojedynek w steel cage match’u (podczas odcinka Raw z 3 stycznia), a następnie został usunięty z Nexusa zaś sama stajnia przyjęła nowe miano – The New Nexus aby zdystansować się od byłego przywództwa. W następnym tygodniu Gabriel i Slater opuścili The New Nexus dołączając do Barretta i Ezekiela Jacksona, tworząc tym samym czteroosobową stajnię o nazwie The Corre. W tym samym czasie The New Nexus pod wodzą CM Punka zawierał się w składzie: Punk, Otunga, Harris i McGillicutty. 17 stycznia 2011 na Raw do The New Nexus dołączył Mason Ryan, który wpierw zaatakował obu CM Punka i jego rywala Johna Cenę – jednak później otrzymał on od Punka opaskę na przedramię formacji The New Nexus. Po gali Royal Rumble (2011) The New Nexus rozpoczął feud z Randy’m Ortonem, który sam pokonywał w walkach kolejnych członków grupy oraz eliminował ich kontuzjami poprzez "Punt Kick".
W kolejnych miesiącach Orton prowadził rywalizację z CM Punkiem pokonując go na WrestleManii 27 oraz Extreme Rules. Następnie grupa zaczęła rywalizację z mistrzami tag team Big Showem oraz Kane'em. Na Over the Limit CM Punk oraz Mason Ryan przegrali i nie zdobyli pasów drużynowych, jednak dzień później na Raw McGillicuty oraz Otunga pokonali mistrzów, dzięki ingerencji ze strony CM Punka. 27 czerwca 2011 z powodu kontuzji grupę opuścił Mason Ryan – w tym samym odcinku Raw, Punk wygłosił swoje słynne shootowe promo, które określił mianem "pipe bomb" i w którym przypomniał, że gdy jego kontrakt wygaśnie po gali Money in the Bank, będzie to ostatni raz, kiedy WWE zobaczy jego osobę i tytuł WWE Championship, ponieważ rozważał przeniesienie swojego talentu do innej promocji wrestlingowej takiej jak Ring of Honor czy New Japan Pro-Wrestling. Ostatecznie na gali Money in the Bank (2011) w lipcu 2011 CM Punk zwyciężył starcie o WWE Championship nad Johnem Ceną i był to ostatni raz kiedy członek grupy The Nexus utrzymywał najważniejsze mistrzostwo w WWE. W sierpniu 2011 The New Nexus istniał już tylko jako tag team złożony z Davida Otungi i Michaela McGillicutty. Ostatecznie tag team, a zarazem cała stajnia przestała istnieć pod koniec sierpnia 2011, kiedy to ta dwójka straciła pasy tag team.
Dalsze występy i powroty.
W 2018 The Nexus powrócił w federacji Chikara jako "The Nexus Alliance" w składzie Tyrone Evans (Michael Tarver), Fred Rosser (Darren Young) i PJ Black (Justin Gabriel) podczas turnieju King of Trios.
W maju 2020 Darren Young wyjawił w podcaście "The Dropkick Podcast", że stajnia The Nexus miała powrócić do WWE podczas gali WrestleMania 36, jednak plany te zostały pokrzyżowane ze względu na pandemię koronawirusa Sars-Cov-2.
Członkowie.
Linia czasowa członków The Nexus.
Legenda:
 – Liderzy grupy
 – Indywidualni członkowie grupy
 – Członkowie tworzący tag teamy w ramach The Nexus
Osiągnięcia członków Nexusa i spuścizna po grupie.
Stajnia The Nexus stała się platformą startową dla wrestlerów w niej występujących. Największe sukcesy odnieśli Daniel Bryan i Bray Wyatt (wcześniejszy Husky Harris), którzy sięgali po najważniejsze mistrzostwa federacji WWE – WWE Championship, WWE World Heavyweight Championship oraz WWE Universal Championship. Część członków Nexusa stała się mid-carderami. Należeli do nich Wade Barrett (późniejszy Bad News Barrett i King Barrett), który był posiadaczem tytułu WWE Intercontinental Championship podobnie jak Skip shieffield, który również posiadał to mistrzostwo pod gimmickiem Rybacka oraz Michael McGillicutty (występujący jako Curtis Axel). Pozostali współtwórcy stajni Nexus występowali jako low-carderzy. David Otunga pracował jako panelista eventów WWE i komentator walk (jako wrestler zaprzestał walczyć w ringu w 2015). Heath Slater, który spędził prawie 10 lat w samym WWE (odszedł z federacji w kwietniu 2020) zaliczał występy w kilku storyline’ach oraz był tag team partnerem Rhyno, z którym był pierwszym WWE SmackDown Tag Team Championem. Darren Young tworzył tag team z Titusem O’Neilem, z którym sięgnął po tytuł WWE Tag Team Championship (Young odszedł z WWE w 2017). Justin Gabriel oprócz trzykrotnego posiadania pasa WWE Tag Team Championship z Heathem Slaterem nie zdobył innych mistrzostw w WWE – odszedł z federacji na początku 2015. Najmniej osiągnęli Michael Tarver i Mason Ryan, którzy nie zdobyli żadnych mistrzostw w WWE. Tarver odszedł z WWE w 2011, a Ryan w 2014.

</doc>
<doc id="2190070" url="https://pl.wikipedia.org/wiki?curid=2190070" title="Janina Jabłonowska">
Janina Jabłonowska

Janina Jabłonowska (ur. 12 lipca 1903 w Płocku, zm. 30 grudnia 1987 w Łodzi) – polska aktorka teatralna i filmowa.
Życiorys.
W 1928 roku ukończyła studia na Oddziale Dramatycznym przy Konserwatorium Muzycznym w Warszawie. Przed II wojną światową występowała w Płocku, Radomiu, Poznaniu, Bydgoszczy, Krakowie i Warszawie. Po II wojnie światowej występowała w Teatrze Śląskim w Katowicach, Teatrze Powszechnym w Krakowie, Teatrze Polskim w Poznaniu, Teatrze im. Stefana Jaracza w Łodzi, Teatrze Nowym w Łodzi i Teatrze Powszechnym w Łodzi.

</doc>
<doc id="2190071" url="https://pl.wikipedia.org/wiki?curid=2190071" title="Eredivisie (2003/2004)">
Eredivisie (2003/2004)

Eredivisie (2003/2004) była 47. sezonem Eredivisie - rozgrywek o mistrzostwo Holandii w piłce nożnej. Liga skupiała 18 zespołów. Tytułu nie obroniła drużyna PSV Eindhoven. Nowym mistrzem Holandii został zespół AFC Ajax. Tytuł króla strzelców zdobył Mateja Kežman, który w barwach klubu PSV Eindhoven zdobył 31 goli.

</doc>
<doc id="2190074" url="https://pl.wikipedia.org/wiki?curid=2190074" title="En plats i solen">
En plats i solen

En plats i solen – dziewiąty album studyjny zespołu rockowego Kent, pochodzącego ze Szwecji. Został wydany 30 czerwca 2010 roku. Singlem promującym album jest piosenka "Gamla Ullevi" / "Skisser för sommaren". Na płycie znalazły się przede wszystkim utwory, które nie zmieściły się na wcześniejszym krążku Röd; zespół chciał je wydać póki były jeszcze świeże. Stylistycznie jest to kontynuacja elektronicznego podejścia do muzyki rockowej, znana z kilku wcześniejszych wydawnictw zespołu.
Lista utworów.
Wszystkie piosenki zostały napisane przez Joakima Berga.

</doc>
<doc id="2190078" url="https://pl.wikipedia.org/wiki?curid=2190078" title="Automatyczne stabilizatory">
Automatyczne stabilizatory



</doc>
<doc id="2190082" url="https://pl.wikipedia.org/wiki?curid=2190082" title="Hwang Mi-ri">
Hwang Mi-ri

Hwang Mi-ri (kor. 황미리, Hancha 黃美利) – to autorka manhw pochodząca z Korei Południowej. Tematyka jej prac zazwyczaj skupia się wokół codziennego życia nastolatków, dlatego manhwy jej autorstwa są bardzo popularne wśród młodych ludzi.

</doc>
<doc id="2190085" url="https://pl.wikipedia.org/wiki?curid=2190085" title="Generałowie polscy">
Generałowie polscy



</doc>
<doc id="2190087" url="https://pl.wikipedia.org/wiki?curid=2190087" title="Eredivisie (2004/2005)">
Eredivisie (2004/2005)

Eredivisie (2004/2005) była 48. sezonem Eredivisie - rozgrywek o mistrzostwo Holandii w piłce nożnej. Liga skupiała 18 zespołów. Tytułu nie obroniła drużyna AFC Ajax. Nowym mistrzem Holandii został zespół PSV Eindhoven. Tytuł króla strzelców zdobył Dirk Kuijt, który w barwach klubu Feyenoord zdobył 29 goli.

</doc>
<doc id="2190092" url="https://pl.wikipedia.org/wiki?curid=2190092" title="Mizerna cicha">
Mizerna cicha

Mizerna, cicha – kolęda polska, której słowa napisał Teofil Lenartowicz. Tekst kolędy po raz pierwszy został wydany w "Szopce" w 1849 roku. Pierwotną melodię napisał ks. Jakub Wrzeciono, ale najbardziej znaną jest wersja Jana Galla. Oryginalny tekst składał się z 11 strof.
Kolęda znalazła się na wielu świątecznych albumach polskich wokalistów, m.in. na płycie "Wigilia z Hanną Banaszak" Hanny Banaszak, "Kolędy polskie" Teresy Żylis-Gary, czy też na składance piosenek świątecznych i kolęd "Zakochaj się na Święta w kolędach" Edyty Górniak, którą to „Mizerna cicha” promowała teledyskiem.

</doc>
<doc id="2190093" url="https://pl.wikipedia.org/wiki?curid=2190093" title="NVDA">
NVDA



</doc>
<doc id="2190095" url="https://pl.wikipedia.org/wiki?curid=2190095" title="Oratorium na Boże Narodzenie (Saint-Saëns)">
Oratorium na Boże Narodzenie (Saint-Saëns)

Oratorio de Noël (Oratorium na Boże Narodzenie) – oratorium skomponowane przez francuskiego kompozytora Camille'a Saint-Saënsa w wieku lat 23. Premierowe wykonanie dzieła miało miejsce na Boże Narodzenie, 25 grudnia 1858 r. w kościele de la Madeleine w Paryżu.
Oratorium składa się z dziesięciu części, jest stosunkowo krótkie (jak na oratorium), wykonanie trwa około 35-40 minut. Tekst oratorium został napisany po łacinie a łączy Wulgatę i łacińską liturgię bożonarodzeniową.

</doc>
<doc id="2190096" url="https://pl.wikipedia.org/wiki?curid=2190096" title="Oratorium na Boże Narodzenie (BWV 248)">
Oratorium na Boże Narodzenie (BWV 248)



</doc>
<doc id="2190098" url="https://pl.wikipedia.org/wiki?curid=2190098" title="Pralinki">
Pralinki



</doc>
<doc id="2190099" url="https://pl.wikipedia.org/wiki?curid=2190099" title="Mała Ciemna Plama">
Mała Ciemna Plama

Mała Ciemna Plama czasami nazywana Ciemną Plamą 2 lub Okiem Czarodzieja – antycyklon na południowej półkuli Neptuna zaobserwowany w 1989 roku, gdy sonda kosmiczna Voyager 2 przeleciała koło planety. Była to druga pod względem wielkości (po Wielkiej Ciemnej Plamie) zaobserwowana wtedy formacja w atmosferze Neptuna. Mała Ciemna Plama obracała się w kierunku przeciwnym do kierunku obrotu planety. Obserwacje przeprowadzone w 1994 za pomocą Kosmicznego Teleskopu Hubble'a wykazały, że obie te plamy zniknęły, lecz pojawiła się inna ciemna plama.

</doc>
<doc id="2190100" url="https://pl.wikipedia.org/wiki?curid=2190100" title="Zone Thriller">
Zone Thriller



</doc>
<doc id="2190105" url="https://pl.wikipedia.org/wiki?curid=2190105" title="Juan Carlos Rodríguez">
Juan Carlos Rodríguez

Juan Carlos Rodríguez Moreno (ur. 19 stycznia 1965 w Puente Castro) – hiszpański piłkarz grający na pozycji lewego obrońcy. W swojej karierze 1 raz wystąpił w reprezentacji Hiszpanii.
Kariera klubowa.
Karierę piłkarską Juan Carlos rozpoczął w Realu Valladolid. W 1984 roku stał się członkiem pierwszego zespołu, a 8 września tamtego roku zadebiutował w Primera División w wygranym 1:0 domowym spotkaniu z Racingiem Santander. W debiutanckim sezonie wywalczył z Valladolidem trofeum Copa de la Liga. Od 1985 do 1987 roku grał w podstawowym składzie Realu.
Latem 1987 Juan Carlos przeszedł z Realu Valladolid do Atlético Madryt. W nim po raz pierwszy wystąpił 26 września 1987 w zwycięskim 1:0 domowym meczu z Realem Betis. W Atlético grał w podstawowym składzie, jednak na początku 1988 roku doznał kontuzji i do końca sezonu 1987/1988 nie wystąpił w żadnym spotkaniu. W zespole Atlético występował przez 4 sezony, a w ostatnim z nich, 1990/1991, sięgnął po Puchar Króla.
W 1991 roku Juan Carlos został zawodnikiem FC Barcelona, prowadzonej przez Johana Cruyffa. W Barcelonie swój debiut zanotował 13 września 1991 w meczu z Realem Saragossa (3:1). Swój pobyt w Barcelonie rozpoczął od zdobycia Superpucharu Hiszpanii, a następnie w sezonie 1991/1992 wywalczył mistrzostwo kraju oraz zdobył Puchar Mistrzów, pierwszy w historii klubu. Z Barceloną sięgnął też po Superpuchar Europy w 1992 roku oraz po kolejne dwa mistrzostwa kraju – w 1993 i 1994 roku.
Latem 1994 Juan Carlos odszedł do Valencii, w której zadebiutował 3 września 1994 w meczu z Atlético Madryt (4:2). W Valencii grał przez sezon, a w 1995 roku wrócił do Realu Valladolid. Grał w nim do zakończenia swojej kariery, czyli do 1999 roku.
Kariera reprezentacyjna.
Swoje jedyne spotkanie w reprezentacji Hiszpanii Juan Carlos rozegrał 17 kwietnia 1991 roku. Hiszpania przegrała wówczas 0:2 w towarzyskim spotkaniu z Rumunią.

</doc>
<doc id="2190106" url="https://pl.wikipedia.org/wiki?curid=2190106" title="Juan Carlos Rodriguez">
Juan Carlos Rodriguez



</doc>
<doc id="2190109" url="https://pl.wikipedia.org/wiki?curid=2190109" title="Joanna Borer">
Joanna Borer

Joanna Borer-Dzięgiel (ur. 23 stycznia 1968) – polska aktorka teatralna-lalkarz, aktorka telewizyjna i dubbingowa.
Życiorys.
W 1995 ukończyła studia na Wydziale Lalkarstwa w Białymstoku; dyplom uzyskała rok później. W latach 1995-1997 występowała w Teatrze Baj Pomorski w Toruniu. Od roku 1997 aktorka Teatru Lalki i Aktora Guliwer w Warszawie.

</doc>
<doc id="2190110" url="https://pl.wikipedia.org/wiki?curid=2190110" title="Napad na Lloyds Bank">
Napad na Lloyds Bank

Napad na Lloyds Bank − włamanie do londyńskiego oddziału Lloyds Bank przy Baker Street dokonane 11 września 1971. Złodzieje wydrążyli pod ziemią 15-metrowy tunel do skarbca i ukradli ze skrytek depozytowych gotówkę i biżuterię wartości wielu milionów funtów. Sprawców nigdy nie znaleziono, nie odzyskano też większości skradzionych dóbr.
Przebieg.
We wrześniu 1971 Robert Rowland, radioamator, około godz. 23 powiadomił Scotland Yard, że właśnie podsłuchał rozmowę pomiędzy złodziejami, którzy dokonują kradzieży gdzieś w promieniu 10 mil od centrum Londynu. Ok. godz. 2 w nocy dyżurny policjant postanowił potraktować tę wiadomość serio i wezwał wozy do wykrywania transmisji. Niestety, kiedy w końcu technicy zostali ściągnięci z weekendowego odpoczynku, rozmowy przez krótkofalówkę ustały. Policja nie zaprzestała jednak poszukiwań, sprawdziła 750 banków w okolicach śródmieścia Londynu. W niedzielę po południu przeszukano Lloyds Bank na rogu Baker Street i Marylebone Road, ale nie znaleziono żadnych oznak włamania. 15-calowe drzwi do skarbca były nietknięte i zabezpieczone zamkiem z regulatorem czasowym. Policjanci nie zdawali sobie sprawy, że podczas ich inspekcji złodzieje byli w środku. Kradzież odkryto dopiero po otwarciu banku w poniedziałek. Zginęła zawartość 268 skrytek depozytowych. Złodzieje wydrążyli 15-metrowy podkop z piwnic wynajętego uprzednio sklepu z artykułami skórzanymi o nazwie "Le Sac", mieszczącego się obok banku. Aby uniknąć wykrycia hałasu, pracowali tylko w weekendy. W metrowej grubości żelbecie, stanowiącym podłogę skarbca próbowali wyciąć dziurę lancą tlenową, ale w rezultacie musieli użyć materiałów wybuchowych. Podłoga nie była podłączona do systemu alarmowego, ponieważ uznano ją za nie do przebycia. Przestępcy wynieśli do sklepu 8 ton gruzu, a następnie ograbili bank.
Przebieg kradzieży do złudzenia przypominał historię rozwiązaną przez Sherlocka Holmesa w "Związku rudowłosych" Arthura Conan Doyle'a. W tym przypadku nie znaleziono jednak odpowiedzi na mnóstwo pytań. Nie odnaleziono zawartości większości skrytek, a po to, co odzyskano, nikt się nie zgłosił.
Symbolika lokalizacji banku przy Baker Street nie umknęła złodziejom. Przed zakończeniem całej akcji napisali na wewnętrznej ścianie sejfu: "Może Sherlock Holmes spróbuje to rozwiązać ...".
Napad w kulturze.
O napadzie opowiada film z 2008 "Angielska robota" ("The Bank Job") w reż. Rogera Donaldsona.

</doc>
<doc id="2190111" url="https://pl.wikipedia.org/wiki?curid=2190111" title="Chaszczak madagaskarski">
Chaszczak madagaskarski

Chaszczak madagaskarski ("Nesillas typica") – gatunek ptaka z rodziny trzciniaków (Acrocephalidae). Występuje na Madagaskarze i Komorach, jego środowiskiem naturalnym są wilgotne lasy równikowe i podrównikowe lasy suche.
Systematyka.
Niegdyś uznawano chaszczaki: madagaskarskiego i piaskowego ("N. lantzii") za jeden gatunek, jednak ich zasięgi nakładają się, a mimo tego ptaki obydwu gatunków nie krzyżują się. Za podgatunek chaszczaka madagaskarskiego był także uznawany chaszczak brązowy ("N. brevicaudata"), ale różnią się od siebie wokalizacją. Obecnie wyróżnia się 4 lub 5 podgatunków "N. typica":
Morfologia.
Długość ciała wynosi około 17–18 cm, masa ciała 17–21 g.
Ekologia.
Na Madagaskarze zamieszkuje m.in. lasy pierwotne, zniszczone lasy, zarośla wtórne i ogrody; okres lęgowy trwa od sierpnia do lutego (ze szczytowym okresem od października do grudnia).
Status.
IUCN uznaje chaszczaka madagaskarskiego za gatunek najmniejszej troski (LC, "Least Concern"). Trend liczebności populacji uznawany jest za stabilny.

</doc>
<doc id="2190112" url="https://pl.wikipedia.org/wiki?curid=2190112" title="Drogheda United F.C.">
Drogheda United F.C.

Drogheda United Football Club (irl. "Cumann Peile Dhroichead Átha Aontaithe") – irlandzki klub sportowy z siedzibą w mieście Drogheda. Gra w rozgrywkach League of Ireland Premier Division. W 2015 roku klub zajął ostatnie 12.miejsce w Premier Division i spadł do drugiej ligi (First Division).

</doc>
<doc id="2190113" url="https://pl.wikipedia.org/wiki?curid=2190113" title="Eredivisie (2005/2006)">
Eredivisie (2005/2006)

Eredivisie (2005/2006) była 49. sezonem Eredivisie - rozgrywek o mistrzostwo Holandii w piłce nożnej. Liga skupiała 18 zespołów. Tytuł obroniła drużyna PSV Eindhoven. Tytuł króla strzelców zdobył Klaas-Jan Huntelaar, który w barwach klubów SC Heerenveen i AFC Ajax zdobył 33 gole.
Wyniki.
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
 
Baraże o udział w Lidze Mistrzów.
2. runda.
AFC Ajax zakwalifikował się do 3. rundy eliminacyjnej Ligi Mistrzów. Zespoły FC Groningen, AZ Alkmaar i Feyenoord wystąpią w Pucharze UEFA.
Baraże o udział w Pucharze UEFA.
2. runda.
Zespół SC Heerenveen wystąpi w Pucharze UEFA. Drużyna FC Twente zakwalifikowała się do 3. rundy baraży o udział w Pucharze Intertoto.
Baraże o udział w Pucharze Intertoto.
3. runda.
Zespół FC Twente zakwalifikował się do Pucharu Intertoto
Baraże o awans/spadek.
3. runda.
Zespoły Willem II Tilburg i NAC Breda utrzymały się w Eredivisie.

</doc>
<doc id="2190115" url="https://pl.wikipedia.org/wiki?curid=2190115" title="System ekonomiczny">
System ekonomiczny



</doc>
<doc id="2190117" url="https://pl.wikipedia.org/wiki?curid=2190117" title="Mizerna, cicha">
Mizerna, cicha



</doc>
<doc id="2190118" url="https://pl.wikipedia.org/wiki?curid=2190118" title="Ugrupowanie polityczne">
Ugrupowanie polityczne



</doc>
<doc id="2190119" url="https://pl.wikipedia.org/wiki?curid=2190119" title="Serhij Arbuzow">
Serhij Arbuzow

Serhij Hennadijowycz Arbuzow, ukr. Сергій Геннадійович Арбузов (ur. 24 marca 1976 w Doniecku) – ukraiński ekonomista, bankowiec i polityk, w latach 2010–2013 prezes Narodowego Banku Ukrainy, od 2012 do 2014 pierwszy wicepremier. Od 28 stycznia 2014 do 27 lutego 2014 pełniący obowiązki premiera Ukrainy.
Życiorys.
Urodził się w Doniecku w rodzinie bankowców. Ukończył studia z dziedziny finansów na Donieckim Uniwersytecie Narodowym (1998). W 2009 uzyskał stopień kandydata nauk z ekonomii na uniwersytecie ekonomicznym w Doniecku. Od połowy lat 90. zawodowo związany z sektorem finansowym. Pełnił funkcję dyrektora filii PrywatBanku w Konstantynówce (1998–2003), zaś od 2003 do 2010 był prezesem zarządu UkrBiznesBanku z siedzibą w Doniecku. Później zasiadał w radzie nadzorczej Ukreksimbanku, m.in. był jej przewodniczącym.
Od 2005 krótko był członkiem partii Nasza Ukraina. Od września 2010 pełnił obowiązki pierwszego zastępcy prezesa Narodowego Banku Ukrainy. W grudniu tegoż roku Rada Najwyższa Ukrainy wybrała go na wniosek prezydenta Wiktora Janukowycza prezesem NBU większością 282 głosów. Opozycja nie uczestniczyła w głosowaniu.
Związany w tym czasie z Partią Regionów. 24 grudnia 2012 został pierwszym wicepremierem Ukrainy w gabinecie Mykoły Azarowa. Ustąpił wówczas (ze skutkiem na 11 stycznia 2013) z funkcji prezesa banku centralnego. 28 stycznia 2014 tymczasowo objął urząd premiera Ukrainy po dymisji Mykoły Azarowa. Pełnił tę funkcję do 27 lutego 2014, gdy na czele rządu stanął Arsenij Jaceniuk.
W marcu 2014 został wykluczony z Partii Regionów decyzją zjazdu tego ugrupowania. Objęty postępowaniem karnym zainicjowanym po zmianie władzy na Ukrainie. Według śledczych wyjechał na stałe do Rosji.
Żonaty, ma dwóch synów. Jest przyjacielem Ołeksandra Janukowycza, syna Wiktora Janukowycza. Jego matka Wałentyna Arbuzowa objęła funkcję prezesa banku kontrolowanego przez starszego syna byłego prezydenta.

</doc>
<doc id="2190120" url="https://pl.wikipedia.org/wiki?curid=2190120" title="Racibórz (dworzec kolejowy)">
Racibórz (dworzec kolejowy)



</doc>
<doc id="2190123" url="https://pl.wikipedia.org/wiki?curid=2190123" title="Skomoroch">
Skomoroch



</doc>
<doc id="2190124" url="https://pl.wikipedia.org/wiki?curid=2190124" title="Rick Schroder">
Rick Schroder



</doc>
<doc id="2190125" url="https://pl.wikipedia.org/wiki?curid=2190125" title="Joey Lawrence">
Joey Lawrence



</doc>
<doc id="2190126" url="https://pl.wikipedia.org/wiki?curid=2190126" title="Andy Lawrence">
Andy Lawrence



</doc>
<doc id="2190127" url="https://pl.wikipedia.org/wiki?curid=2190127" title="Nowhere Boy">
Nowhere Boy



</doc>
<doc id="2190128" url="https://pl.wikipedia.org/wiki?curid=2190128" title="Thomas Brodie Sangster">
Thomas Brodie Sangster



</doc>
<doc id="2190131" url="https://pl.wikipedia.org/wiki?curid=2190131" title="Charlie's Angels OST">
Charlie's Angels OST



</doc>
<doc id="2190133" url="https://pl.wikipedia.org/wiki?curid=2190133" title="Ołeksij Kostusiew">
Ołeksij Kostusiew

Ołeksij Ołeksijowycz Kostusiew, ukr. Олексій Олекcійович Костусєв, ros. Алексей Алексеевич Костусев, trb. Aleksiej Aleksiejewicz Kostusiew (ur. 29 czerwca 1954 w Niewielsku na Sachalinie) – ukraiński polityk i samorządowiec narodowości rosyjskiej, w latach 2010–2013 mer Odessy.
Życiorys.
W 1975 ukończył Instytut Gospodarki Narodowej w Odessie. Uzyskał stopień doktora nauk ekonomicznych. Pracował jako kierownik katedry w Instytucie Inżynierów Floty Morskiej w Odessie, naczelnik wydziału nowych form gospodarowania, zastępca przewodniczącego komitetu wykonawczego Rejonu Kijowskiego Odessy, a także przewodniczący miejskiej komisji ds. prywatyzacji.
W wyborach w 1998 uzyskał mandat posła do Rady Najwyższej Ukrainy z ramienia bloku socjalistów i rolników, następnie związał się z grupą parlamentarną Trudowa Ukrajina oraz partią o tej samej nazwie. W czerwcu 2001 został mianowany przez prezydenta Łeonida Kuczmę na prezesa Komitetu Antymonopolowego Ukrainy (AMKU), na czele którego stał przez siedem lat. W związku z tym powołaniem złożył mandat poselski. Od 2004 sprawował funkcję przewodniczącego międzypaństwowej rady ds. polityki antymonopolowej krajów WNP. W tym samym roku stanął na czele ugrupowania Związek, następnie zaś wstąpił do Partii Regionów. W wyborach w 2006 uzyskał mandat deputowanego V kadencji z ramienia PR, który złożył po kilku miesiącach. W 2007 ponownie wybrany na posła, w maju 2008 odszedł z funkcji prezesa AMKU, jednak na stanowisko to powrócił w kwietniu 2010 po wygranych przez Wiktora Janukowycza wyborach prezydenckich.
W wyborach z 31 października 2010 został wybrany na mera Odessy, pokonując dotychczasowego gospodarza miasta Eduarda Hurwica. W październiku 2013 podał się do dymisji.
Ołeksij Kostusiew jest żonaty z Iryną, z którą ma córkę. Z poprzedniego związku ma syna Ołeksija Honczarenkę, który również został parlamentarzystą.

</doc>
<doc id="2190135" url="https://pl.wikipedia.org/wiki?curid=2190135" title="Rogownica źródlana">
Rogownica źródlana

Rogownica źródlana ("Cerastium fontanum") – gatunek rośliny należący do rodziny goździkowatych ("Caryophyllaceae"). 
Zasięg geograficzny.
Rodzimy obszar występowania to Afryka Północna (Algieria, Maroko, Wyspy Kanaryjskie, Madera), niemal cała Europa oraz Turcja i Syberia. Jago gatunek zawleczony rozprzestrzenił się także na innych regionach Afryki o umiarkowanych klimacie i na Azorach.
Biologia i ekologia.
Bylina. Występuje na łąkach, pastwiskach, polach, obrzeżach dróg i zadbanych trawnikach. Porasta przede wszystkim gleby gliniaste. Kwitnie od kwietnia do października.

</doc>
<doc id="2190136" url="https://pl.wikipedia.org/wiki?curid=2190136" title="Jolyon Palmer">
Jolyon Palmer

Jolyon Palmer (ur. 20 stycznia 1991 w Horsham) – brytyjski kierowca wyścigowy. Syn byłego kierowcy Formuły 1 oraz współorganizatora Formuły 2 i Formuły Palmer Audi – Jonathana Palmera.
Życiorys.
T Cars.
Jolyon w wyścigach samochodów jednomiejscowych po raz pierwszy pojawił się w roku 2005, debiutując w serii T Cars. W klasie Autumn Trophy, zmagania zakończył na 5. miejscu.
Rok później sięgnął w niej po tytuł mistrzowski (zwyciężył w czterech wyścigach). Oprócz tego brał udział również w głównym cyklu, w którym został sklasyfikowany na 5. pozycji, w ogólnej punktacji.
W sezonie 2007 zaliczył gościnny udział w serii. Startując w dwóch wyścigach, zdominował rywalizację, nie zdobywając jedynie jednego pole position. Zdobyte punkty sklasyfikowały Palmera na 11. pozycji, w końcowej klasyfikacji.
Formuła Palmer Audi.
W roku 2007 przeniósł się do Formuły Palmer Audi. Wygrawszy dwa wyścigi, rywalizację ukończył na 10. lokacie.
Rok 2008 był ostatnim pełnym sezonem dla Jolyona w FPA. W ciągu dwudziestu wyścigów, jedenastokrotnie stanął na podium, z czego raz na najwyższym stopniu. Ostatecznie w klasyfikacji generalnej zajął 3. miejsce (na trzeciej pozycji został również sklasyfikowany, w pucharze Autumn Trophy i Shootout).
W 2009 roku po raz ostatni pojawił się w tym serialu. Wystąpił wówczas w ośmiu wyścigach, spośród których dwukrotnie meldował się w pierwszej trójce, w tym raz na najwyższym stopniu. Uzyskane punkty pozwoliły Jolyonowi zająć w klasyfikacji 16. lokatę.
Formuła 2.
W sezonie 2009 awansował do reaktywowanej serii Formuła 2. Będąc sponsorowanym przez MotorSport Vision, tylko raz dojechał na punktowanej pozycji, zajmując podczas drugiego wyścigu, na włoskim torze Imola szóste miejsce. Dorobek trzech punktów dał Palmerowi 21. lokatę, w ostatecznej klasyfikacji.
W kolejnym roku startów Jolyon był jednym z czołowych kierowców, walczących o tytuł mistrzowski. Ostatecznie musiał uznać wyższość jedynie swojego rodaka Deana Stonemana, sięgając po wicemistrzostwo F2. W ciągu osiemnastu wyścigów Brytyjczyk dziesięciokrotnie stanął na podium, z czego pięć razy na najwyższym stopniu (tyle samo razy startował również z pierwszego pola startowego).
Seria GP2.
W 2011 roku Brytyjczyk dołączył do stawki GP2 z ekipą Arden International, jednak nie zdobywał punktów. Rok później odniósł pierwsze zwycięstwo oraz trzykrotnie stawał na podium. Z dorobkiem 78 punktów został sklasyfikowany na jedenastej pozycji w końcowej klasyfikacji kierowców. Sezon 2013 Brytyjczyk spędził w ekipie Carlin. Wygrał dwa wyścigi i w trzech stawał na podium. Uplasował się na siódmym miejscu w klasyfikacji generalnej.
Na sezon 2014 Palmer podpisał kontrakt z francuską ekipą DAMS. Już w pierwszych kwalifikacjach w Bahrajnie wywalczył pole position. Jednak wyścig ukończył na trzeciej pozycji. Pierwsze zwycięstwo odniósł nazajutrz w sprincie. Po dwóch drugich miejscach w Barcelonie wygrał główny wyścig na torze w Monako. W kolejnych wyścigach Brytyjczyk regularnie zdobywał punkty, lecz na zwycięstwo czekał aż do niedzielnego wyścigu na torze Monza. Sukces ten powtórzył podczas głównego wyścigu w Soczi, gdzie przypieczętował tytuł mistrzowski. Dorobek 276 punktów dał mu 47 punktową przewagę nad drugim Vandoorne.

</doc>
<doc id="2190138" url="https://pl.wikipedia.org/wiki?curid=2190138" title="Lucjan Markowski">
Lucjan Markowski

Lucjan Markowski (ur. 1943) – polski samorządowiec i działacz polityczny, były prezydent Skierniewic. 
Życiorys.
Ukończył studia na Wydziale Prawa i Administracji Uniwersytetu Warszawskiego. W okresie PRL, w latach 1986–1989, pełnił funkcję prezydenta Skierniewic. W latach 1994–2006 sprawował urząd wójta gminy Słupia. Bez powodzenia starał się o reelekcję w wyborach w 2006. W latach 1998–2002 zasiadał w radzie miejskiej Skierniewic III kadencji wybrany z listy SLD, będąc jednocześnie członkiem zarządu miasta. W wyborach w 2010 ubiegał się bezskutecznie o mandat radnego z ramienia „Porozumienia dla Skierniewic” (PdS). 
Obecnie jest prezesem oddziału miejskiego PKPS. Był współzałożycielem Fundacji "Serce w naszym szpitalu".

</doc>
<doc id="2190139" url="https://pl.wikipedia.org/wiki?curid=2190139" title="Harold Stephen Black">
Harold Stephen Black

Harold Stephen Black (ur. 14 kwietnia 1898 w Leominster, zm. 11 grudnia 1983) − inżynier elektryk, naukowiec i wynalazca amerykański.
Studiował na politechnice w Worcester (Worcester Polytechnic Institute) gdzie uzyskał w 1921 roku tytuł bakałarza. Pracował następnie dla Western Electric (wówczas głównego partnera produkcyjnego firmy AT&amp;T). Od 1925 roku do emerytury pracował w Laboratoriach Bella. Po latach politechnika w Worcester przyznała mu także doktorat honorowy.
Black zrewolucjonizował elektronikę wynalezieniem wzmacniacza ze sprzężeniem zwrotnym w 1927 roku.
We wczesnych latach 20. XX wieku Harold Black pracował dla Laboratoriów Bella, projektując wzmacniacze dla telefonii międzykontynentalnej zajął się problemem wzmacniania sygnałów w liniach telekomunikacyjnych łączących odległe punkty. Zmagał się z nim przez kilka lat aż w końcu, w drodze do pracy, przepływając promem przez rzekę Hudson z New Jersey do Nowego Jorku, w dniu 2 sierpnia 1927 roku, w słynnej już dziś chwili „objawienia”, wpadł na pomysł zastosowania ujemnego sprzężenia zwrotnego. Nie mając na czym zapisać swoich myśli wykonał szkic obwodu z pętlą ujemnego sprzężenia zwrotnego na niewłaściwie wydrukowanej stronie gazety New York Times, odnotował datę i podpisał się. Black uświadomił sobie, że ujemne sprzężenie zwrotne może zmniejszyć zniekształcenia kosztem redukcji wzmocnienia ogólnego. Innymi słowy jeśli część wzmocnienia wzmacniacza o wysokim współczynniku wzmocnienia poświęci się zwracając przez pętlę sprzężenia część sygnału wyjściowego to zniekształcenia wywołane szumem i dryftem komponentu ulegną zmniejszeniu.
W ten sposób Black w 1927 roku stworzył koncepcję stabilnych wzmacniaczy z ujemnym sprzężeniem zwrotnym – innymi słowy zademonstrował użyteczność sprzężenia zwrotnego do redukcji zniekształceń wzmacniaczy regenerujących.
Wynalazek miał więc miejsce w 1927 roku a zgłoszenie patentowe w 1928 roku ale artykuł opisujący nową ideę opublikowano dopiero w 1934 roku ("Stabilized Feedback Amplifiers"). Pomysł Blacka wówczas był tak nieintuicyjny (wzmacniacz z wzmocnieniem większym niż jeden mógł być stabilny), że patent wydano ze znacznym opóźnieniem. Biuro patentowe było bardzo sceptyczne, potraktowało ujemne sprzężenie zwrotne jak perpetuum mobile i żądało działającego prototypu. Po szeroko zakrojonych pracach, testy praktyczne w pełnej skali przeprowadzono w 1930 roku a w 1931 roku wzmacniacz taki zaczęto używać w firmie AT&amp;T. Informacja o rozwiązaniu nie była publikowana w swobodnie dostępnej literaturze aż do roku 1934 a patent ostatecznie przyznano dopiero w 1937 roku.
Przy praktycznym opracowywaniu wzmacniacza i badaniu jego zachowania Blackowi asystował Harry Nyquist. Black przekazał problem stabilności takiej pętli sprzężenia zwrotnego do swego kolegi z Laboratoriów Bella Harry’ego Nyquista.
Z uwagi na rozliczne zastosowania, wynalazek Blacka bywa uznawany za najważniejszy przełom jaki miał miejsce na polu elektroniki w XX wieku. Rozliczność zastosowań pomysłu Blacka wynika z tego, że wszystkie urządzenia elektroniczne (lampy elektronowe, tranzystory bipolarne i tranzystory MOS) wynalezione przez ludzkość są w swej istocie urządzeniami nieliniowymi. To właśnie wynalezienie ujemnego sprzężenia zwrotnego czyni możliwym stworzenie wysoce liniowych wzmacniaczy. Ujemne sprzężenie zwrotne zasadniczo działa w ten sposób, że kosztem wzmocnienia wprowadza większą liniowość (innymi słowy zmniejsza zniekształcenia, czyli zmniejsza intermodulację). Poświęcenie wzmocnienia daje także dodatkowy efekt w postaci poszerzenia pasma wzmacniacza. Jednakże wzmacniacz z ujemnym sprzężeniem zwrotnym może być niestabilny z uwagi na jego oscylacje. Gdy rozwiąże się ponadto problem stabilności, wzmacniacz z ujemnym sprzężeniem zwrotnym staje się wysoce użytecznym urządzeniem elektronicznym.
Mervin J. Kelly (1894-1971) – amerykański fizyk, przewodniczący Laboratoriów Bella w latach 1951-1959 w 1957 powiedział o Blacku: "Nie ma nic z przesady w stwierdzeniu, że bez wynalazku Blacka (wzmacniacza ze sprzężeniem zwrotnym) nie istniałyby ani telefonia pomiędzy odległymi punktami ani sieci telewizyjne, które pokrywają nasz cały kraj ani kablowa telefonia międzykontynentalna."

</doc>
<doc id="2190140" url="https://pl.wikipedia.org/wiki?curid=2190140" title="Bibliotheca selecta">
Bibliotheca selecta

Bibliotheca selecta – dzieło Antonio Possevina, po raz pierwszy wydane w 1593 r. w Rzymie.
Pełna nazwa: "Bibliotheca selecta, qua agitur de ratione studiorum" ("Biblioteka dobrana dla celów nauczania"). Dzieło, przez współczesnych określane jako "Encyklopedia Kontrreformacji", zostało wydane w dwóch tomach in-folio. Był to katalog bibliograficzny, który obejmował spis książek zalecanych i przydatnych w jezuickiej praktyce pedagogicznej, a także zbiór przepisów regulujących tok nauczania i wychowania młodzieży. Adresatami dzieła byli nauczyciele jezuiccy we wszystkich krajach Europy, Azji i Ameryki. Possevino wyraził też w tej pracy zainteresowanie sztuką i architekturą. 
"Bibliotheca selecta" było odpowiedzią na "Bibliotheca universalis" (1545) Konrada Gesnera, przedstawiciela renesansowego humanizmu.

</doc>
<doc id="2190141" url="https://pl.wikipedia.org/wiki?curid=2190141" title="Wincenty Jastrzębski (prezydent Skierniewic)">
Wincenty Jastrzębski (prezydent Skierniewic)

Wincenty Jastrzębski (ur. 1937) – polski nauczyciel i działacz państwowy, były prezydent Skierniewic. 
Życiorys.
Z zawodu jest nauczycielem, pełnił funkcję dyrektora Szkoły Podstawowej nr 2 w Skierniewicach. Był również przewodniczącym Rady Wojewódzkiej Społecznych Ognisk Artystycznych w Skierniewicach, a także organizatorem i współorganizatorem Skierniewickiego Towarzystwa Muzycznego im. Fryderyka Chopina oraz Państwowej Szkoły Muzycznej I Stopnia. Zasiadał w Miejskiej Radzie Narodowej Skierniewic, pełniąc funkcję przewodniczącego Komisji Oświaty i Wychowania oraz członka prezydium MRN. W latach 1981–1983 był prezydentem Skierniewic. 
Przez szereg lat działał w Towarzystwie Przyjaciół Dzieci. W 2000 odznaczony wyróżnieniem „Zasłużony dla Skierniewic”. W grudniu 2000 zasiadł w zarządzie miasta Skierniewice jako kandydat SLD.

</doc>
<doc id="2190143" url="https://pl.wikipedia.org/wiki?curid=2190143" title="Władysław Ochota">
Władysław Ochota

Władysław Ochota (ur. 6 sierpnia 1937 w Rykach) – polski ślusarz i działacz robotniczy, poseł na Sejm PRL VII kadencji (1976–1980). 
Życiorys.
Syn Piotra i Marianny. W Zespole Szkół Zawodowych wyuczył się na ślusarza mechanika, po czym pracował w Zakładach Remontowych Maszyn Budowlanych w Warszawie, FSC Lublin oraz Zakładach Azotowych w Kędzierzynie-Koźlu. W 1965 podjął pracę w Zakładach Azotowych w Puławach, gdzie był m.in. monterem oraz brygadzistą w Zakładach Mechanicznych. Pełnił funkcję sekretarza Rady Okręgowej Związku Zawodowego Chemików.
Był członkiem Związku Młodzieży Polskiej i Związku Młodzieży Socjalistycznej. Od 1964 działał w Polskiej Zjednoczonej Partii Robotniczej. W 1975 zasiadł w Komitecie Zakładowym (zostając także I sekretarzem Podstawowej Organizacji Partyjnej, którym był do 1977; następnie do 1979 był II sekretarzem), w Komitecie Miejskim i w Komitecie Wojewódzkim (był jego członkiem do 1979) partii oraz był delegatem na jej VII Zjazd.
W 1969 został radnym Miejskiej Rady Narodowej w Puławach, a w 1976 posłem na Sejm PRL VII kadencji w okręgu Puławy. Zasiadał w Komisjach Górnictwa, Energetyki i Chemii oraz Rolnictwa i Przemysłu Spożywczego.
Otrzymał Odznakę „Przodujący Pracownik Lubelszczyzny”.

</doc>
<doc id="2190147" url="https://pl.wikipedia.org/wiki?curid=2190147" title="Aaron Schneider">
Aaron Schneider

Aaron E. Schneider (ur. 26 lipca 1965 w Springfield, Illinois) – amerykański reżyser i operator filmowy. Laureat Oscara 2004 za najlepszy krótkometrażowy film aktorski.
Ukończył University of Southern California. Przez wiele lat pracował jako operator filmowy, głównie na potrzeby telewizji. Pracował również przy produkcjach kinowych, był autorem zdjęć do "Kolekcjonera" i komediodramatu "Simon Birch". Jako reżyser debiutował w 2003 krótkometrażówką "Two Soldiers". Zrealizowany na podstawie utworu Williama Faulknera film został w następnym roku uhonorowany Oscarem za najlepszy krótkometrażowy film aktorski. W pełnym metrażu debiutował w 2009 roku czarną komedią "Aż po grób". Obraz został zrealizowany w gwiazdorskiej obsadzie, główne role grają Robert Duvall, Sissy Spacek oraz Bill Murray. Jego akcja rozgrywa się w czasach wielkiego kryzysu, a Duvall gra Felixa Busha, siedemdziesięciolatka planującego zorganizować swoją stypę jeszcze za życia.

</doc>
<doc id="2190148" url="https://pl.wikipedia.org/wiki?curid=2190148" title="Abbott i Costello spotykają Kapitana Kidda">
Abbott i Costello spotykają Kapitana Kidda

Abbott i Costello spotykają Kapitana Kidda – komedia amerykańska z 1952 roku w reż. Charlesa Lamonta z popularnego cyklu przygód Abbota i Costella. Film, jak wiele innych filmów z udziałem tej pary komików jest parodią filmów związanych z tematem piratów morskich.
Fabuła.
Para komików występujących tym razem jako Oliver (Costello) i Rocky (Abbott) pracuje w pirackiej tawernie Pod Trupią Czaszką. Pewnego dnia przychodzi im obsługiwać słynnego pirata – kpt. Kidda i kobietę-pirata kpt. Bonney, którzy właśnie omawiają swoje interesy. Nieopatrznie przyjaciele wchodzą w posiadanie będącej własnością Kidda mapy z Wyspą Czaszki na której ukryty jest olbrzymi skarb. Kidd, gdy orientuje się w sytuacji, wypływając po skarb, zwabia na swój okręt Oliviera i Rocky’ego z zamiarem odzyskania mapy. Mapa zostaje jednak w tym czasie zamieniona z listem miłosnym pewnej przygodnie poznanej przez obydwu bohaterów lady Jane i to właśnie on trafia w ręce Kidda. Po wielu zabawnych pomyłkach Kidd w końcu odzyskuje mapę i odnajduje ukryty skarb. Postanawia jednak „wykolegowć” wspólniczkę (kpt. Bonnie) i pozbyć się dwóch zbędnych marynarzy – wydaje po kryjomu polecenie ich zabicia. Sprytna kpt. Bonney jest jednak szybsza, załatwia ludzi Kidda i proponuje współpracę Abbottowi i Costello celem odzyskania skarbu. Dwóm fajtłapom, zupełnie przez przypadek, całe przedsięwzięcie się udaje – odzyskują skarb i biorą do niewoli kpt. Kidda.

</doc>
<doc id="2190149" url="https://pl.wikipedia.org/wiki?curid=2190149" title="Czynności handlowe">
Czynności handlowe



</doc>
<doc id="2190151" url="https://pl.wikipedia.org/wiki?curid=2190151" title="Czynności ubezpieczeniowe">
Czynności ubezpieczeniowe



</doc>
<doc id="2190152" url="https://pl.wikipedia.org/wiki?curid=2190152" title="Czynności administracyjnoprawne">
Czynności administracyjnoprawne



</doc>
<doc id="2190154" url="https://pl.wikipedia.org/wiki?curid=2190154" title="KGaA">
KGaA



</doc>
<doc id="2190156" url="https://pl.wikipedia.org/wiki?curid=2190156" title="Irena Prusicka">
Irena Prusicka

Irena Prusicka (ur. 23 grudnia 1911, zm. 27 czerwca 2001 w Warszawie) – choreograf, nauczyciel tańca, autorka sztuk teatralnych, poetka.
Na początku lat trzydziestych otworzyła własną szkołę tańca, jedną z trzech największych prywatnych szkół tańca w przedwojennej Warszawie. "Szkoła Gimnastyki i Tańca Artystycznego" znajdowała się na Królewskiej 31. Do szkoły uczęszczały m.in. Franciszka Mann, Wiera Gran, Stefania Grodzieńska.
Wychowanki szkoły zdobyły nagrody m.in. w Międzynarodowym Konkursie Tańca w 1939 roku w Brukseli. Jest autorką hymnu Polskiego Czerwonego Krzyża.

</doc>
<doc id="2190157" url="https://pl.wikipedia.org/wiki?curid=2190157" title="Oblężenie Weihaiwei">
Oblężenie Weihaiwei

Oblężenie Weihaiwei – operacja zbrojna przeciw bazie morskiej Weihaiwei (dzis. Weihai), w trakcie trwania wojny chińsko-japońskiej. W Weihaiwei, po klęsce w bitwie u ujścia Yalu i zajęciu Lüshun schroniła się flota Beiyang. Zdobycie silnie umocnionej twierdzy zajęło Japończykom trzy tygodnie, a w jej następstwie zdobyli pozostałości chińskiej floty północnej.
Baza floty.
Weihaiwei, posiadające dogodny, naturalny port na północnym wybrzeżu półwyspu szantuńskiego, stanowiło, wraz z leżącym po przeciwnej stronie zatoki Bohai Lüshunem (Port Arturem), główną bazę tzw. Floty Północnego Oceanu (Beiyang), tworzonej od lat 1880. przez Li Hongzhanga. W 1889 roku zbudowano tam stację węglową, port remontowy, szpital i założono jedną z pierwszych w Chinach akademię morską.
Dla zabezpieczenia portu, baza została ufortyfikowana pod kierunkiem niemieckiego majora Constantina von Hannekena. Wzniesiono łącznie 16 fortów, w kilku grupach:
Z wyjątkiem dział opuszczanych, wszystkie armaty były produkcji Kruppa. Fortów bronił 11-tysięczny garnizon, a w poprzek wejść do portu rozciągnąć można było zagrody bonowe, z trzech trzycalowych lin, połączonych pływakami i kłodami drewna.
Działania flot.
Po klęsce w bitwie u ujścia Yalu, flota chińska dokonała podstawowych napraw w Lüshun. Następnie przeszła do Weihai, wychodząc na patrol pod koniec października. W drodze powrotnej pancernik Zhenyuan wpadł na skałę i poważnie uszkodził kadłub. Pełna naprawa nie była możliwa, bo 22 listopada Japończycy zdobyli Lüshun, gdzie był jedyny, wystarczająco duży, suchy dok. Okręt pod koniec stycznia został częściowo naprawiony, ale osłabiona flota już nie wyruszyła na morze.
Poza pancernikami, w Wehaiwei schroniły się krążowniki „Jingyuan”, „Laiyuan”, „Jiyuan”, kanonierka pancerna „Pingyuan”, okręty szkolne „Weiyuan” i „Kangzhi”, 6 kanonierek i 13 torpedowców. Japończycy nie atakowali aż do 18 stycznia, gdy zbombardowali port Dengzhou.
Oblężenie twierdzy.
Następnie Japończycy wysadzili 25 tys. żołnierzy w zatoce Yongjing i 26 stycznia ruszyli, by szybkim marszem podejść 4 dni później pod Weihaiwei. Fortyfikacje stawiły tylko lekki opór. Admirał Ding zdołał spowolnić ich podejście pod wschodnie forty na tyle, by wysadzić część umocnień i uszkodzić następne ogniem okrętów: armia, której zadaniem była obrona fortyfikacji, w większości porzuciła je w obliczu wrogiego natarcia. Następnego dnia udało się mu też rozbroić i zniszczyć forty zachodnie, które – także częściowo porzucone – Japończycy zajęli 2 lutego, wraz z opuszczonym przez obrońców miastem. Najcenniejszą zdobyczą były 63 armaty z ponad 4 tys. jednostek amunicji. Zachodnie forty zajęła 2. Dywizja, dowodzona przez gen. Samata Sakumę, która osłoniła też następnie zachodnie podejścia do twierdzy i rozproszyła znajdujące się tam wciąż oddziały chińskie. W rękach chińskich pozostały tylko umocnienia na wyspach.
Japońskie oddziały rozpoczęły ostrzał floty chińskiej oraz reperowanie zdobytych dział, które następnie kierowali przeciw okrętom i fortom pozostającym jeszcze pod chińską kontrolą. W nocy z 4 na 5 lutego, 10 japońskich torpedowców przerwało wschodnią barierę i mimo fatalnych warunków pogodowych, zaatakowało jednostki chińskie. Trafiony pancernik „Dingyuan” musiał zostać wyrzucony na brzeg. Mimo straty dwóch torpedowców, Japończycy ponowili atak następnej nocy, topiąc „Laiyuan” (który przewrócił się, grzebiąc większość załogi), „Weiyuan” i „Baohua”.
Chińczycy nie wykorzystali zaczepnie swoich torpedowców, choć blokujące krążowniki japońskie były w ich zasięgu. Rankiem 7 lutego, nie wiadomo, czy na rozkaz adm. Dinga czy samowolnie, chińskie torpedowce próbowały przedostać się do Yantai, ale zostały wyłapane przez krążowniki „Yoshino” i „Takachiho” lub wyrzuciły się na brzeg (ocalały tylko dwa). Tego samego dnia celny strzał z uruchomionego przez japońskich artylerzystów działa, wysadził magazyn amunicyjny w forcie na wyspie Zi.
9 lutego zatonął krążownik „Jingyuan”; aby zapobiec jego późniejszemu wykorzystaniu, jeden z europejskich doradców podłożył we wraku minę, niszcząc go doszczętnie. Większość oficerów chińskich uznając sytuację za beznadziejną i obawiając się masakry podobnej do tej po szturmie na Lüshun, opowiadała się za poddaniem floty bez jej zniszczenia. Admirał Ding przystał na to, ale popełnił samobójstwo 12 lutego, nie chcąc podpisać kapitulacji.
Kapitulacja.
Zgodnie z porozumieniem, 16 lutego Japończycy przejęli wszystkie nadające się jeszcze do użytku okręty chińskie i zapasy dotąd niezdobytych fortów. Uszkodzony „Dingyuan” wysadzony wcześniej przez Chińczyków, jako nienadający się do remontu, został przez Japończyków zezłomowany. Pozostawili Chińczykom „Kangzhi”, która przewiozła do Yantai ciało adm. Dinga, żegnane przez przeciwników z pełnymi honorami wojskowymi. Koniec oblężenia Weihaiwei oznaczał całkowitą anihilację północnej floty chińskiej. Umożliwiło też, wraz z siłami w Mandżurii, wzięcie Pekinu w kleszcze; ofensywie takiej Chińczycy prawdopodobnie nie byliby w stanie się przeciwstawić.
Weihaiwei pozostawało w rękach japońskich do lutego 1898 roku jako „zastaw”, dopóki Pekin nie wypłacił ustalonych przez traktat z Shimonoseki kontrybucji wojennych, by w marcu tego roku przejść pod panowanie brytyjskie.

</doc>
<doc id="2190158" url="https://pl.wikipedia.org/wiki?curid=2190158" title="Jagannath">
Jagannath

Jagannath () – gaun wikas samiti w zachodniej części Nepalu w strefie Seti w dystrykcie Bajura. Według nepalskiego spisu powszechnego z 2011 roku liczył on 702 gospodarstwa domowe i 3587 mieszkańców (1849 kobiet i 1738 mężczyzn).

</doc>
<doc id="2190166" url="https://pl.wikipedia.org/wiki?curid=2190166" title="Trachimbrod">
Trachimbrod



</doc>
<doc id="2190167" url="https://pl.wikipedia.org/wiki?curid=2190167" title="Dbb beamtenbund und tarifunion">
Dbb beamtenbund und tarifunion



</doc>
<doc id="2190168" url="https://pl.wikipedia.org/wiki?curid=2190168" title="Jakub Zagaja">
Jakub Zagaja

Jakub Zagaja (ur. 21 lutego 1982, zm. 17 października 2004) – siatkarz polski. Jego rodzinnym miastem był Kluczbork, woj. opolskie.
Od 2004 występował w Avii Świdnik. Karierę siatkarską rozpoczynał w nieistniejącym już klubie KKS Kluczbork, grał również w klubach Stal Hochland Nysa i AZS Opole. Grał na pozycji atakującego. Studiował na Wydziale Budownictwa Politechniki Opolskiej.
Jakub Zagaja był jednym z trzech siatkarzy Avii Świdnik, którzy ponieśli śmierć w wypadku drogowym w nocy 17 października 2004. Oprócz niego zginęli Łukasz Jałoza i Wojciech Trawczyński oraz kierowca Stefan Sznajder. Zawodnicy wracali z meczu serii B I ligi z Orłem Międzyrzecz. Między miejscowościami Pociecha i Bogucin (koło Lublina) bus wiozący siatkarzy zjechał na lewy pas jezdni i zderzył się z nadjeżdżającym z naprzeciwka tirem.
Trzem zmarłym siatkarzom nadano tytuł honorowego obywatela Świdnika, ogłoszono także w mieście żałobę. Na wypadek zareagował Polski Związek Piłki Siatkowej, wydając decyzję o pozostaniu Avii Świdnik w lidze bez względu na uzyskane w dalszej części sezonu wyniki (Avia zawiesiła swoje mecze do końca rundy jesiennej).

</doc>
<doc id="2190169" url="https://pl.wikipedia.org/wiki?curid=2190169" title="Wojciech Trawczyński">
Wojciech Trawczyński

Wojciech Trawczyński (ur. 20 kwietnia 1979, zm. 17 października 2004) – polski siatkarz.
Od 2004 występował w Avii Świdnik, a wcześniej bronił barw Wifamy Łódź i rezerw bełchatowskiej Skry. Pochodził z Piaseczna. Na parkiecie realizował zadania środkowego. Ukończył studia z marketingu i zarządzania w Łodzi.
Wojciech Trawczyński był jednym z trzech siatkarzy Avii Świdnik, którzy ponieśli śmierć w wypadku drogowym w nocy 17 października 2004. Oprócz niego zginęli Łukasz Jałoza i Jakub Zagaja oraz kierowca Stefan Sznajder. Zawodnicy wracali z meczu serii B I ligi z Orłem Międzyrzecz. Między miejscowościami Pociecha i Bogucin (koło Lublina) bus wiozący siatkarzy zjechał na lewy pas jezdni i zderzył się z nadjeżdżającym z naprzeciwka Tirem. 
Trzem zmarłym siatkarzom nadano tytuł honorowego obywatela Świdnika, ogłoszono także w mieście żałobę. Na wypadek zareagował Polski Związek Piłki Siatkowej, wydając decyzję o pozostaniu Avii Świdnik w lidze bez względu na uzyskane w dalszej części sezonu wyniki (Avia zawiesiła swoje mecze do końca rundy jesiennej).

</doc>
<doc id="2190170" url="https://pl.wikipedia.org/wiki?curid=2190170" title="Richard Ernest Bellman">
Richard Ernest Bellman

Richard Ernest Bellman (ur. 26 sierpnia 1920 w Nowym Jorku, zm. 19 marca 1984) – matematyk amerykański pochodzenia żydowskiego.
Życie i działalność naukowa.
John James Bellman, ojciec Richarda Bellmana, prowadził niewielki sklep na Brooklynie. Po ukończeniu szkoły średniej w 1937 roku Richard Bellman studiował matematykę w Brooklyn College uzyskując tytuł bakałarza, a następnie na University of Wisconsin-Madison, gdzie uzyskał magisterium. W okresie II wojny światowej pracował dla grupy Działu Fizyki Teoretycznej w laboratoriach Los Alamos. W 1946 roku doktoryzował się na Princeton University przedkładając pracę przygotowaną pod opieką Solomona Lefschetza. Był m.in. profesorem na University of Southern California.
Znany jest głównie jako twórca programowania dynamicznego ("Dynamic Programming" 1957). Od lat 40. XX wieku, pomiędzy rokiem 1948 i 1952, Richard Bellman rozwijał teorię programowania dynamicznego. Pracując na wydziale matematyki korporacji RAND, badał problem określania alokacji pocisków do celów tak aby spowodować możliwie największe szkody. Praca ta doprowadziła go do sformułowania "zasady optymalności" i programowania dynamicznego. Dobór nazwy, według relacji opublikowanej w 1984 roku, podyktowany był względami politycznymi. Badania były finansowo wspierane przez wojska lotnicze, ale ówczesny sekretarz obrony miał awersję do badań z obszaru matematyki. "Dynamiczny" to słowo z pozytywnymi skojarzeniami, a "programowanie" wydawało się bardziej do zaakceptowania niż planowanie. W 1957 roku Richard Bellman zastosował programowanie dynamiczne do sterowania optymalnego układami dyskretnymi, co ukazało jednocześnie, naturalny zwrot w podejściu do rozwiązywania problemów sterowania, który ma charakter historycznie wsteczny. Opracowana przez Bellmana procedura sprowadzała się do ogólnie nieliniowych schematów z zamkniętą pętlą sprzężenia zwrotnego.
W 1979 roku otrzymał "IEEE Medal of Honor" za „wkład w teorie sterowania i procesów decyzyjnych, szczególnie za stworzenie i zastosowanie programowania dynamicznego”.
W ciągu całej swojej kariery naukowej opublikował 619 artykułów i 39 książek w tym w ciągu ostatnich 11 lat życia ponad 100 artykułów (mimo że cierpiał w tym okresie na powikłania powstałe po przebytych operacjach mózgu).

</doc>
<doc id="2190172" url="https://pl.wikipedia.org/wiki?curid=2190172" title="Magic">
Magic



</doc>
<doc id="2190175" url="https://pl.wikipedia.org/wiki?curid=2190175" title="Oko Opatrzności">
Oko Opatrzności



</doc>
<doc id="2190177" url="https://pl.wikipedia.org/wiki?curid=2190177" title="E- WGT S.A.">
E- WGT S.A.



</doc>
<doc id="2190178" url="https://pl.wikipedia.org/wiki?curid=2190178" title="EATCS">
EATCS



</doc>
<doc id="2190179" url="https://pl.wikipedia.org/wiki?curid=2190179" title="EFI (leśnictwo)">
EFI (leśnictwo)



</doc>
<doc id="2190180" url="https://pl.wikipedia.org/wiki?curid=2190180" title="EGEE">
EGEE



</doc>
<doc id="2190181" url="https://pl.wikipedia.org/wiki?curid=2190181" title="ELKS">
ELKS



</doc>
<doc id="2190182" url="https://pl.wikipedia.org/wiki?curid=2190182" title="ENDYL">
ENDYL



</doc>
<doc id="2190183" url="https://pl.wikipedia.org/wiki?curid=2190183" title="Anne Marie Rivier">
Anne Marie Rivier

Anne-Marie Rivier (ur. 19 grudnia 1768 w Montpezat-sous-Bauzon we Francji, zm. 3 lutego 1838 w Bourg-Saint-Andéol) – założycielka Zgromadzenia Ofiarowania Maryi, święta Kościoła katolickiego.
Życiorys.
Anne-Marie Rivier urodziła się w bardzo religijnej rodzinie. Kiedy miała ponad rok, na skutek upadku złamała biodro i nie mogła chodzić. 8 września 1774 podczas modlitwy nagle zaczęła chodzić. W wieku 17 lat chciała wstąpić do klasztoru, ale nie została przyjęta ze względu na stan zdrowia. W 1796 założyła Zgromadzenie Ofiarowania Maryi. Zmarła mając 70 lat w opinii świętości.
Beatyfikowana przez Jana Pawła II 23 maja 1982. 13 grudnia 2021 papież Franciszek podpisał dekret uznający cud za wstawienictwem błogosławionej, co otwiera drogę do jej kanonizacji, a data jej wyniesienia została ogłoszona 4 marca 2022 podczas konsystorza.
15 maja 2022, podczas uroczystej mszy św. na placu świętego Piotra, papież Franciszek dokonał pierwszej od czasu pandemii COVID-19 i pierwszej od października 2019 kanonizacji bł. Anne Marie Rivier i dziewięciu innych błogosławionych, wpisując ją w poczet świętych Kościoła katolickiego.

</doc>
<doc id="2190185" url="https://pl.wikipedia.org/wiki?curid=2190185" title="Artiom Makiejonok">
Artiom Makiejonok

Artiom Tichonowicz Makiejonok, ros. Артем Тихонович Макеенок (ur. 30 stycznia 1901 r. we wsi Konczany na Białorusi, zm. ?) – radziecki wojskowy (podpułkownik), propagandysta Rosyjskiej Armii Wyzwoleńczej, a następnie szef oddziału ćwiczebnego i wykładowca w szkole oficerskiej ROA podczas II wojny światowej.
W 1913 r. ukończył szkołę wiejską. Od poł. kwietnia 1918 r. uczestniczył w wojnie domowej w Rosji po stronie bolszewickiej. Był żołnierzem 4 Pułku Pskowskiego. Od czerwca tego roku w rejonie Siebieża walczył przeciwko wojskom niemieckim, zaś od grudnia tego roku w rejonie Wilna przeciwko Wojsku Polskiemu. W czerwcu 1919 r. został ranny. Do września tego roku leczył się w szpitalu wojskowym w Witebsku, po czym powrócił do 153 Pułku Strzeleckiego. W lutym 1920 r. został zdemobilizowany, ale w listopadzie tego roku ponownie zmobilizowano go do armii bolszewickiej. Służył w 15 Pułku Zapasowym w Możajsku. W styczniu 1921 r. odkomenderowano go do 153 Pułku Strzeleckiego. Po ukończeniu oficerskich kursów piechoty w Mińsku dowodził plutonem 12 Pułku Strzeleckiego. Od marca 1923 r. był dowódcą plutonu i pełniącym obowiązki dowódcy kompanii szkoleniowej w zachodniej szkole piechoty. We wrześniu 1927 r. ukończył białoruską połączoną szkołę piechoty, po czym został dowódcą kompanii 88 Pułku Strzeleckiego. W kwietniu 1931 r. objął funkcję dowódcy kompanii karabinów maszynowych 121 Kriworoskiego Pułku Strzeleckiego. Od września tego roku jednocześnie pełnił obowiązki szefa sztabu jednego z batalionów pułku. Od stycznia 1935 r. dowodził kompanią strzelecką połączonej szkoły piechoty w Kijowie. W lutym 1936 r. został wykładowcą taktyki i jednocześnie dowódcą kompanii w szkole piechoty w Odessie. Po ukończeniu wyższych strzelecko-taktycznych kursów dowódców piechoty "Wystrieł" w Moskwie w połowie czerwca 1939 r., był wykładowcą taktyki na tych kursach. Następnie w stopniu majora objął dowództwo 1330 Pułku Strzeleckiego 2 Dywizji Strzeleckiej. Od 29 stycznia 1942 r. w stopniu podpułkownika dowodził 381 Pułkiem Strzeleckim 109 Dywizji Strzeleckiej, broniącym Sewastopola. Po rozbiciu pułku dostał się do niewoli niemieckiej. Przebywał w obozie jenieckim we Włodzimierzu Wołyńskim, zostając komendantem straży obozowej. Po zlikwidowaniu obozu w maju 1943 r., przeniesiono go do obozu jenieckiego w Limburg an der Lahn. W lipcu tego roku wstąpił do Rosyjskiej Armii Wyzwoleńczej (ROA). Po ukończeniu szkoły propagandystów ROA w Dabendorfie pod Berlinem objął funkcję propagandysty ROA w oflagu pod Norymbergą. Od listopada 1944 r. w stopniu podpułkownika wykładał w szkole oficerskiej ROA. Jednocześnie stał na czele oddziału ćwiczebnego szkoły. W marcu 1945 r. za sympatie prosowieckie na krótko został aresztowany przez kontrwywiad Sił Zbrojnych Komitetu Wyzwolenia Narodów Rosji. 9 maja tego roku poddał się Amerykanom. 19 sierpnia przekazano go stronie sowieckiej. Po deportacji do ZSRR został skazany na karę 10 lat łagrów. Dalsze jego losy są nieznane.

</doc>
<doc id="2190186" url="https://pl.wikipedia.org/wiki?curid=2190186" title="285 Kompania Czołgów Zdobycznych">
285 Kompania Czołgów Zdobycznych

285 Kompania Czołgów Zdobycznych (niem. "Beute-Panzer-Kompanie 285") – niemiecki pancerny oddział wojskowy Wehrmachtu okresu II wojny światowej.
Pododdział został sformowany na początku 1942 w Łudze. Liczył 114 żołnierzy pod dowództwem porucznika Spiecka. W skład kompanii wchodziło sześć zdobycznych francuskich czołgów lekkich Hotchkiss H-35 i cztery francuskie samochody pancerne. Kompania weszła w skład 285 Dywizji Bezpieczeństwa generała porucznika Wolfganga von Plotho. Początkowo stacjonowała w Łudze, po czym została przeniesiona w rejon Pskowa. Pełniła zadania ochronne okolicznych mostów. Od maja 1942 oddziałem dowodził porucznik Grunicke. Latem 1943 przetransportowano ją w okolice Opoczki w obwodzie pskowskim. Czołgi wspierały okupacyjne wojska niemieckie w zwalczaniu radzieckiej partyzantki. Na początku lata 1944 kompanię wycofano do wsi Kavastu w Estonii, gdzie wyposażono ją w czołgi średnie Panzerkampfwagen IV. Prawdopodobnie dostała też co najmniej jeden sowiecki czołg T-34. Wkrótce dwa czołgi PzKpfw IV zostały zabrane przez okoliczną jednostkę Waffen-SS. Kompania przeszła nad jezioro Pejpus, gdzie podporządkowano ją 300 Dywizji do Zadań Specjalnych (późnym latem 1944 stała się oddziałem odwodowym Dywizji). Skład osobowy kompanii uzupełnili Estończycy. Następnie skierowano ją do ochrony wybrzeża morskiego. Nowym dowódcą został porucznik Braun. W wyniku ciężkich walk z Armią Czerwoną w rejonie Narwy kompania straciła cały sprzęt pancerny, dlatego jej resztki dołączono do Panzerjäger-Abteilung 187 jako pododdział piechoty. Oddział przeszedł reorganizację, po czym został przeniesiony do Lipawy, zaś pod koniec listopada 1944 do Gdańska. Tam dostał działa pancerne Sturmgeschütz IV. 
1 grudnia 1944 oddział przemianowano na 1281 Kompanię Przeciwpancerną.

</doc>
<doc id="2190188" url="https://pl.wikipedia.org/wiki?curid=2190188" title="Aria (satrapia)">
Aria (satrapia)

Aria (gr, Ἀρία; łac. "Aria"; staroperski "Haraiva"; awestyjski "Haraeuua") – region i satrapia w państwach perskich Achemenidów i Sasanidów. W tekstach źródłowych często mylona z Arianą, większą krainą geograficzno-kulturową.
Położenie.
W tekstach antycznych nie brak wzmianek o Arii, o której pisali m.in. Herodot, Flawiusz Arrian, Diodor Sycylijski czy Pomponiusz Mela (który dostrzega i zaznacza różnicę między Arią a Arianą). Dzięki dziełom Strabona i Klaudiusza Ptolemeusza nie ma problemów z lokalizacją Arii. Większość jej ziem leżała w dolinie rzeki Hari Rod (grecki: Ἄριος), czyli na terenach dzisiejszego Afganistanu (dokładniej prowincji Herat) i Iranu. Nazwa krainy wywodziła się właśnie od płynącej przez nią rzeki. Według źródeł z epoki były to wówczas bardzo żyzne ziemie, do tego znane z produkcji dużych ilości wina. Łańcuchy górskie oddzielały ją od Paropamisady na wschodzie, na zachodzie graniczyła z Partią, na północy z Margianą, zaś na południu, przez pustynie, graniczyła z Kermanią i Drangianą.
Według Klaudiusza Ptolemeusza tradycyjną stolicą regionu było miasto Artakoana/Artikaudna (Ἀρτακόανα/Ἀρτικαύδνα). Zmieniło się to wraz z podbojem Imperium Achemenidów przez Aleksandra Macedońskiego. On sam lub któryś z jego następców założył tu Aleksandrię Arianę, od której wywodzi się dzisiejszy Herat. Klaudiusz Ptolemeusz i Flawiusz Arrian wymieniają także szereg innych miast, dowodząc zamożności i wysokiego stopnia rozwoju regionu.
W dziejach.
Nie wiadomo dokładnie, kiedy cała Aria znalazła się pod panowaniem Achemenidów, ale możliwe, że już na początku istnienia ich państwa. Jej nazwa figuruje na wielu inskrypcjach królewskich, w tym na najbardziej znanej inskrypcji Dariusza z Behistun. Informacji o ludności Arii dostarczają także reliefy na grobach władców perskich, np. grobowce z Persepolis czy Naghsz-e Rostam. Według tych przedstawień ludność regionu nosiła się na modłę scytyjską, co wskazuje na ich prawdopodobne pochodzenie od Saków.
W trakcie podboju Persji przez Aleksandra Wielkiego, Aria również znalazła się pod jego panowaniem, dokładnie w 330 roku p.n.e., kiedy udało mu się zdobyć Artakoanę. Aria stała się jedną z dwóch satrapii wschodnich zarządzanych przez Azjatów po tym, gdy Satibarzanes rządzący tam za Dariusza poddał się Aleksandrowi, który w zamian pozwolił mu zachować urząd. Po śmierci Aleksandra Aria, podobnie jak inne satrapie wschodnie, przypadła Seleukosowi i aż do podboju przez Partów w 167 roku p.n.e. pozostawała pod rządami jego następców. Po upadku Arsacydów stała się częścią Persji Sasanidów.

</doc>
<doc id="2190189" url="https://pl.wikipedia.org/wiki?curid=2190189" title="Drużynowe Mistrzostwa Ligi Juniorów">
Drużynowe Mistrzostwa Ligi Juniorów



</doc>
<doc id="2190192" url="https://pl.wikipedia.org/wiki?curid=2190192" title="WASP-8">
WASP-8

WASP-8 – żółty karzeł typu widmowego G znajdujący się w gwiazdozbiorze Rzeźbiarza, 283 lat świetlnych od Ziemi. Gwiazda jest bardzo podobna do Słońca pod względem masy (1,033 masy Słońca) i promienia (0,953 promienia Słońca). Temperatura powierzchni wynosi 5600 K.
System planetarny.
W roku 2008 odkryto krążącą wokół WASP-8 planetę WASP-8 b. Odkrycia dokonano metodą tranzytu w ramach projektu SuperWASP.

</doc>
<doc id="2190193" url="https://pl.wikipedia.org/wiki?curid=2190193" title="Szkoła Podchorążych Marynarki Wojennej">
Szkoła Podchorążych Marynarki Wojennej

Szkoła Podchorążych Marynarki Wojennej (Oficerska Szkoła Marynarki Wojennej) – szkoła wyższa, kształcąca zawodowych oficerów Marynarki Wojennej II RP.
Historia.
Tymczasowe Kursy Instruktorskie dla Oficerów.
20 marca 1921 roku powołane zostały w Toruniu Tymczasowe Kursy Instruktorskie dla Oficerów (TKIO) w budynku na ul. Fredry 12, a od 24 lutego 1922 na ul. Dybowskiej 6. Naukę na pierwszym kursie rozpoczęło 22 słuchaczy, z których 18 ukończyło kurs 1 października 1922. Drugi kurs trwał od 1 września 1921 do 1 października 1923 roku – ukończyło go wszystkich 10 przyjętych (9 oficerów i 1 podoficer). Od 1 października 1922 trwał trzeci kurs, rozpoczęty przez 14 słuchaczy, a ukończony 15 grudnia 1924 roku przez 11 (10 oficerów i 1 podoficer). Absolwenci kursów drugiego i trzeciego otrzymali dyplomy ukończenia Oficerskiej Szkoły Marynarki Wojennej.
Zadaniem TKIO było wspólne przeszkolenie oficerów wywodzących się z różnych marynarek trzech państw zaborczych oraz doszkolenie tych oficerów, którzy w ogóle nie ukończyli morskich szkół wojennych. Dlatego też program kursów obejmował wyłącznie przedmioty dotyczące nawigacji morskiej, budowy okrętów i uzbrojenia okrętowego oraz taktyki morskiej. Szkolenie teoretyczne (łącznie 10 miesięcy) i praktyczne (łącznie 8 miesięcy) było podzielone na dwie części. Po pierwszej części szkolenia teoretycznego słuchacze odbywali 4-miesięczną praktykę na okrętach na stanowiskach podoficerskich, po drugiej części – na stanowiskach oficerskich. Zajęcia prowadzili oficerowie Departamentu dla Spraw Morskich (następnie Kierownictwa Marynarki Wojennej), Komendy TKIO, Państwowej Szkoły Morskiej, szkół wojskowych garnizonu toruńskiego oraz profesorowie toruńskich szkół cywilnych.
Oficerska Szkoła Marynarki Wojennej.
1 października 1922 powołano, w miejsce TKIO, Oficerską Szkołę Marynarki Wojennej (OSMW). OSMW miała za zadanie przygotowywać oficerów do zawodowej służby w MW (początkowo przyjmowani byli tylko żołnierze: absolwenci szkół podchorążych, podoficerowie MW z maturą oraz oficerowie do stopnia kapitana z innych formacji wojskowych). Nowo zorganizowana szkoła stanowiła jednostkę samodzielną, bezpośrednio podległą szefowi KMW, chociaż do roku 1923 pod względem dyscypliny ogólnowojskowej i spraw lokalnych podlegała dowódcy Okręgu Korpusu VIII.
Pierwszych 20 kandydatów (w tym 5 oficerów, którzy nie ukończyli wcześniej TKIO) rozpoczęło naukę w roku 1923 według dwuletniego programu, kolejny rocznik – w roku 1924 – już według programu trzyletniego. Od listopada 1926 roku naukę w szkole przedłużono o miesiąc, szkoła otworzyła się także na uczniów cywilnych – wszystkich absolwentów szkół posiadających maturę. Oprócz niej wymagano obywatelstwa polskiego, idealnego stanu zdrowia, stanu wolnego i zaświadczenia o postawie moralnej i lojalności potwierdzonego przez co najmniej dwie osoby zajmujące stanowiska państwowe. Pomimo tak ostrych wymogów na jedno miejsce w szkole przypadało około 10 kandydatów.
Ponieważ warunki lokalowe na ul. Dybowskiej były fatalne (były tam tylko sale lekcyjne; nie było boiska ani internatu; do tego budynek znajdował się na lewym brzegu Wisły, słabo skomunikowanym z resztą miasta) już od 1923 roku KMW nosiło się z zamiarem przeniesienia OSMW do Warszawy lub Bydgoszczy. Z planów tych zrezygnowano, gdy DOK VIII zaproponowało przejęcie zwalnianych przez Flotyllę Wiślaną Koszarach Racławickich - charakterystycznego budynku Twierdzy Toruń, posiadającego unikalny na skalę europejską strop przeciwbombowy między przedostatnią a ostatnią kondygnacją. Przeznaczono je na internat szkoły (drugie i trzecie piętro), czytelnię z biblioteką, kuchnię, jadalnię, areszt, warsztaty szewski i krawiecki, świetlicę, gabinet komendanta oraz mieszkania obsługi szkoły. Sale wykładowe, gabinety naukowe, sala gimnastyczna i gabinet dyrektora nauk znalazły się w byłej Wozowni Artyleryjskiej, dziś nieistniejącej (w jej miejscu jest zjazd z mostu, tzw. Ślimak Getyński).
Szkoła Podchorążych Marynarki Wojennej.
W roku 1928 wskutek reorganizacji szkolnictwa wojskowego w Polsce wszystkie szkoły oficerskie przemianowano na szkoły podchorążych poszczególnych rodzajów wojsk. Tak więc OSMW została z dniem 19 października 1928 przemianowana na Szkołę Podchorążych Marynarki Wojennej (SPMW). Zreorganizowano także system szkolenia: od listopada 1926 roku trwało 3 lata i 1 miesiąc wg schematu: 1,5 miesiąca wyszkolenia rekruckiego – 2 miesiące pływania kandydackiego (Początkowo na kanonierkach ORP Generał Haller i ORP Komendant Piłsudski, potem na transportowcu ORP Wilia) – 5 miesięcy nauki – 7 miesięcy pływania (Od 1929 roku jeden długi rejs na szkunerze ORP Iskra) – 6 miesięcy nauki – 6 miesięcy pływania – 6 miesięcy nauki – 3,5 miesiąca pływania. W międzyczasie przysługiwało 1,5 miesiąca urlopu (z niego dwa tygodnie przypadały łącznie na święta: Bożego Narodzenia i Wielkanocy). Podchorążym zostawało się dopiero po zakończeniu przeszkolenia rekruckiego i pływania kandydackiego (czyli po 3,5 miesiąca). Dla Wydziałów Technicznego (istniał od 1931 roku) i Administracyjnego (istniał od roku 1935) pływanie kandydackie trwało 1 miesiąc, a pierwszy okres nauki – 7 miesięcy. Z czasem naukę w SPMW wydłużono do 3 lat i 3 miesięcy. Na wydziałach technicznym i administracyjnym przewidziany był tylko jeden rocznik, więc nabór odbywał się co trzy lata, gdy poprzedni rocznik ukończył szkołę.
SPMW 5 września 1938 przeniesiono z Torunia do Bydgoszczy i zlokalizowano w budynku Szkoły Wojennej, zajmowanym uprzednio przez Szkołę Podchorążych dla Podoficerów. W zajmowanym w Toruniu budynku brak było bowiem miejsca na nowe gabinety naukowe, a także na pomieszczenia dla coraz większej liczby uczniów. Jednocześnie dotychczas użytkowane pomieszczenia uznawane były za nieodpowiednie. Ponadto od 1934 roku, wskutek budowy mostu drogowego w Toruniu, szkoła została pozbawiona boiska.
Absolwenci.
Tymczasowe Kursy Instruktorskie:
Oficerska Szkoła Marynarki Wojennej:
Szkoła Podchorążych Marynarki Wojennej:
4 sierpnia 1934 Prezydent RP mianował 25 absolwentów na stopień podporucznika w korpusie oficerów marynarki wojennej ze starszeństem z 15 sierpnia 1934, w tym 13 absolwentów w korpusie morskim i 12 absolwentów w korpusie technicznym (Była to pierwsza promocja absolwentów Wydziału Technicznego). Uroczysta promocja odbyła się w środę 15 sierpnia 1934 w Porcie Wojennym w Gdyni na pokładzie ORP Bałtyk. W imieniu Prezydenta i Ministra Spraw Wojskowych aktu promocji dokonał kontradm. Jerzy Świrski. W uroczystości wziął udział m.in. minister spraw zagranicznych Józef Beck.
Dziedzictwo.
Na tradycję Szkoły powołuje się współcześnie Akademia Marynarki Wojennej w Gdyni. 
W Dzień Podchorążego 2012 roku w Toruniu uroczyście otwarto Skwer Oficerskiej Szkoły Marynarki Wojennej. Znalazła się na nim w formie pomnika Mina kontaktowa wz. 08/39 (bez wózka) - dar marynarzy ORP Toruń, oraz 45 mm armata okrętowa (produkcji radzieckiej, używana w latach 1941–1942 na okrętach podwodnych typu A) - depozyt Muzeum Wojska Polskiego, które jednak po niecałych 3 latach wróciło do muzeum.
Obsada personalna szkoły.
Komendanci.
Tymczasowe Kursy Instruktorskie:
Oficerska Szkoła Marynarki Wojennej:
Szkoła Podchorążych Marynarki Wojennej:
Obsada personalna w 1923.
Obsada z roku 1923, prawdopodobnie tożsama z ostatnią obsadą TKI:
Obsada personalna w 1939.
Stan na marzec 1939 roku:

</doc>
<doc id="2190194" url="https://pl.wikipedia.org/wiki?curid=2190194" title="Wejhaj">
Wejhaj



</doc>
<doc id="2190205" url="https://pl.wikipedia.org/wiki?curid=2190205" title="Mostki-Kolonia">
Mostki-Kolonia

Mostki-Kolonia - wieś w Polsce, w województwie wielkopolskim, w powiecie kolskim, w gminie Babiak.
W latach 1975-1998 należała do województwa konińskiego.

</doc>
<doc id="2190209" url="https://pl.wikipedia.org/wiki?curid=2190209" title="Anthony B">
Anthony B

Anthony B, właściwie Keith Anthony Blair (ur. 31 marca 1976 w Clark’s Town) – jamajski wokalista, wykonawca muzyki reggae i dancehall.
Życiorys.
Urodził się w niewielkim miasteczku Clark’s Town w regionie Trelawny. Dorastał w bardzo religijnej rodzinie (jego babka była protestantką, zaś matka należała do Kościoła Adwentystów Dnia Siódmego). Już od najmłodszych lat zdobywał pierwsze szlify muzyczne, śpiewając w kościelnym i szkolnym chórze. Będąc uczniem szkoły średniej zadebiutował na scenie jako singjay lokalnego soundsystemu Shaggy Hi-Power. Jego największym muzycznym idolem młodości, oprócz Boba Marleya, był przede wszystkim Peter Tosh – inspiracji jego wokalem i przesłaniem można doszukać się w całej późniejszej twórczości Anthony’ego.
Jako nastolatek zdecydował się zostać członkiem ruchu Rastafari i dołączył do domu Bobo Ashanti. Decyzja ta nie została najlepiej przyjęta przez rodzinę – Anthony odmówił porzucenia nowej religii i w wieku 16 lat opuścił dom rodzinny, przeprowadzając się do mieszkania wuja i ciotki w Portmore na przedmieściach stolicy kraju, Kingston. Tam poznał kilku sławnych i doświadczonych DJ-ów (takich jak Determine, Mega Banton, Ricky General i Terror Fabulous) oraz wydał swój pierwszy singel pt. „The Living Is Hard”. Jednak prawdziwym przełomem w karierze młodego rastamana okazała się być znajomość z producentem Richardem „Bello” Bellem, który szybko poznał się na jego nieprzeciętnym talencie wokalnym i postanowił w niego zainwestować. Nakładem założonej przez siebie wytwórni Star Trail Records wydał kilka singli Anthony’ego: utwory takie jak „Raid Di Barn”, „Fire Pon Rome” czy „Repentance Time” w niedługim czasie podbiły serca słuchaczy. Szybko zdobyta popularność zaowocowała wydaniem w październiku 1996 roku debiutanckiej płyty "So Many Things" (w Europie album ukazał się pod nazwą "Real Revolutionary").
Krążek zebrał znakomite recenzje, zaś kariera Anthony’ego nabrała tempa. Wbrew panującej w latach 90. w jamajskim dancehallu modzie na utwory „slacknessowe” (czyli o tematyce zbliżonej do naszego disco polo), najczęściej podejmował w swoich utworach tematy związane z religią lub problemami społecznymi, jak również ostro krytykujące polityków, niesprawiedliwość, nietolerancję i zło w ogóle (tzw. conscious ragga). Od tego czasu wydał ponad 20 solowych płyt oraz niemal drugie tyle wspólnych albumów z innymi sławami sceny reggae/dancehall (m.in. z Sizzlą, Capletonem, Turbulencem, Luciano i Juniorem Kellym).
17 listopada 2007 roku Anthony B wystąpił we wrocławskiej Hali Ludowej podczas IV edycji festiwalu One Love Sound Fest na swoim pierwszym koncercie w Polsce (godny zauważenia jest fakt, iż przyleciał on z Jamajki specjalnie na tę okazję – był to jego jedyny w tamtym roku występ w Europie). Po raz drugi odwiedził Polskę podczas swojej europejskiej trasy koncertowej w roku 2011, występując w gdyńskim klubie Ucho (5 lipca), warszawskim klubie Kingston (6 lipca) oraz wrocławskim klubie Alibi (7 lipca). 11 sierpnia 2012 roku wystąpił podczas 12. edycji Ostróda Reggae Festivalu. 19 sierpnia 2017 roku wystąpił na festiwalu Regałowisko organizowanym w Bielawie od 1999 roku.

</doc>
<doc id="2190210" url="https://pl.wikipedia.org/wiki?curid=2190210" title="Omen (film 2006)">
Omen (film 2006)

Omen – amerykański horror z 2006 roku jest remakiem filmowego hitu z 1976 roku. Film powstał na bazie tego samego scenariusza, jednak spora część filmu różni się od klasycznej historii. Obraz nakręcony przez Johna Moore’a początkowo miał nazywać się „Son of the Devil 666”, jednak postanowiono nawiązać do poprzedniej wersji filmu i zmieniono tytuł na „The Omen 666”. Również data premiery filmu nie była przypadkowa, film wszedł do kin 06.06.06r. o godzinie 06:06:06 nad ranem - data i godzina mają symbolizować Znak Bestii.
Fabuła.
Amerykański dyplomata Robert Thorn (Liev Schreiber) właśnie dowiedział się, iż jego żona Katherina (Julia Stiles) urodziła martwe dziecko. Załamany mąż nie wie, jak przekazać swojej małżonce druzgocące wieści o tym, że po raz trzeci nie udało jej się urodzić. Szpitalny kapelan proponuje, aby nie zdradzał tajemnicy o śmierci syna żonie, a przygarnął osierocone dziecko, które również narodziło się tej samej nocy. Polityk przystaje na tę propozycję, wierząc, iż uszczęśliwi swoją żonę. Przez kilka następnych lat kariera polityczna Roberta idzie we właściwym kierunku - zostaje on ambasadorem w Wielkiej Brytanii i zamieszkuje w posiadłości nieopodal Londynu. Jednak nie wszystko idzie po myśli pana Thorna, opiekunka jego syna wiesza się podczas urodzin chłopca, podczas szkolnej wycieczki, w której bierze udział Damien, wybucha nagła panika, a na dodatek chłopiec panicznie boi się chodzić do kościoła. Na domiar złego przez cały czas Roberta prześladuje ksiądz uważający, iż jego pięcioletni synek może tak naprawdę być Antychrystem, którego przyjście przepowiada Biblia. Dziwne wydarzenia zaczynają być chlebem powszednim: nowa opiekunka, pani Baylock (Mia Farrow), zdaje się oddawać cześć małemu chłopcu. Wkrótce ojciec Damiena ma dowiedzieć się, iż chłopiec tak naprawdę jest Antychrystem, a on jest jedyną osobą, która może ocalić świat przed zagładą.

</doc>
<doc id="2190212" url="https://pl.wikipedia.org/wiki?curid=2190212" title="Grzegorz Kwiecień">
Grzegorz Kwiecień

Grzegorz Kwiecień (ur. 5 września 1986 w Rzeszowie) – polski aktor telewizyjny, filmowy i dubbingowy.
W 2009 ukończył warszawską Akademię Teatralną. Od tego czasu jest aktorem Teatru Narodowego. W 2009 otrzymał wyróżnienie Ministra Kultury i Dziedzictwa Narodowego na 27. Festiwalu Szkół Teatralnych w Łodzi. Występował jako Juliusz Lipiński w serialu TVP2 "Barwy szczęścia" (2013–2014).

</doc>
<doc id="2190213" url="https://pl.wikipedia.org/wiki?curid=2190213" title="Marceli Callo">
Marceli Callo

Marceli Callo (ur. 6 grudnia 1921 w Rennes, zm. 19 marca 1945 w obozie Mauthausen-Gusen) – członek Chrześcijańskiego Stowarzyszenia Młodzieży Robotniczej (JOC), męczennik chrześcijański i błogosławiony Kościoła katolickiego.
Marceli urodził się, jako drugie z dziewięciorga dzieci w bardzo religijnej bretońskiej rodzinie. Mając 12 lat podjął pracę w drukarni. Był też członkiem Krucjaty Eucharystycznej. Jego brat wstąpił do seminarium. W 1943 Marceli został wezwany na roboty przymusowe do Niemiec, w ramach tzw. "Service du travail obligatoire", do Zella-Mehlis w Turyngii. W 1944 został aresztowany za nadto katolickie poglądy. Najpierw został umieszczony w więzieniu w Gotha, a potem w obozach koncentracyjnych: Flossenburgu i od 26 października 1944 Mauthausen-Gusen.
Zmarł 19 marca 1945 mając 24 lata w opinii świętości.
Beatyfikowany został przez Jana Pawła II w dniu 4 października 1987 razem z męczennicami Antonią Mesiną i Pieriną Morosini. Patron Światowych Dni Młodzieży 2023.

</doc>
<doc id="2190214" url="https://pl.wikipedia.org/wiki?curid=2190214" title="TSV NOAD Tilburg">
TSV NOAD Tilburg

TSV NOAD Tilburg - holenderski klub piłkarski, grający obecnie w 4e klasse i mający siedzibę w mieście Tilburg. W latach 1956-1959 oraz 1960-1961 drużyna występowała w Eredivisie.

</doc>
<doc id="2190216" url="https://pl.wikipedia.org/wiki?curid=2190216" title="Bronowski">
Bronowski

Bronowski:

</doc>
<doc id="2190218" url="https://pl.wikipedia.org/wiki?curid=2190218" title="Port lotniczy Pampeluna">
Port lotniczy Pampeluna

Port lotniczy Pampeluna (, kod IATA: PNA, kod ICAO: LEPP) – lotnisko położone 6 km od Pampeluny, pomiędzy miastami Noáin i Esquíroz. Port jest obsługiwany przez 3 linie lotnicze, które oferują głównie loty krajowe. Lotnisko to, jak wiele innych hiszpańskich lotnisk, należy do grupy Aena.
Transport.
Dojazd drogą numer N-121 w kierunku Saragossy, na 5 kilometrze zjazd na drogę numer NA-6006. Z Pampeluny kursuje co 30 min. miejski autobus nr 21 z centrum miasta – Plaza de la Paz – Lotnisko.

</doc>
<doc id="2190219" url="https://pl.wikipedia.org/wiki?curid=2190219" title="Andraž Struna">
Andraž Struna

Andraž Struna (ur. 23 kwietnia 1989 w Piranie) – słoweński piłkarz występujący na pozycji obrońcy, reprezentant kraju.
Kariera klubowa.
Struna zaczynał swoją karierę w klubie z rodzinnego miasta – Portorožu Piran. Przed sezonem 2007/08 przeniósł się do FC Koper, którego barwy reprezentował przez kolejne trzy lata. W tym czasie zdobył mistrzostwo i wicemistrzostwo kraju oraz Superpuchar Słowenii. 23 grudnia 2010 roku podpisał 3,5-letni kontrakt z Cracovią. Od sierpnia 2013 roku do 2016 był zawodnikiem greckiego PAS Janina. W 2017 grał w Heart of Midlothian i New York City FC, a w 2018 trafił do cypryjskiego klubu Anorthosis Famagusta.
Kariera reprezentacyjna.
Struna grał w młodzieżowej reprezentacji Słowenii U-21. 15 sierpnia 2012 roku zadebiutował w dorosłej kadrze, rozgrywając 90 minut w wygranym 4:3 meczu towarzyskim z Rumunią.

</doc>
<doc id="2190220" url="https://pl.wikipedia.org/wiki?curid=2190220" title="Nowogwinejka">
Nowogwinejka

Nowogwinejka ("Salvadorina waigiuensis") – gatunek średniej wielkości ptaka wodnego z rodziny kaczkowatych (Anatidae), którego pierwotne występowanie ogranicza się do Nowej Gwinei. To jedyny endemiczny gatunek kaczki na tej wyspie. Nie jest zagrożony wyginięciem.
Systematyka.
Jedyny przedstawiciel rodzaju "Salvadorina". Nie wyróżnia się podgatunków.
Początkowo uważano, że gatunek należy do plemienia piżmówek, parafiletycznej grupy gatunków, które systematycznie są bliskie kaczkom i rodzajowi "Tadorna". Po rozbiciu plemienia piżmówek tymczasowo umieszczono go w podrodzinie kaczek i rodzaju "Anas". Następnie stworzono oddzielną nazwę rodzajową i przeniesiono do podrodziny Tadorninae, do której należą zbrojówki i krzywonosy, ptaków wodnych podlegających zbieżnej adaptacji (na zasadzie konwergencji) do ekosystemów górskich strumieni. Wszystkie lub większość tych gatunków mogła w istocie pochodzić od linii ptaków wodnych, które przetrwały proces radiacji (tworzenia się nowych gatunków) na dawnym prakontynencie Gondwany (Sraml "et al." 1996).
Na "Kompletnej liście ptaków świata" nowogwinejka nie jest umieszczana w żadnym z plemion i traktowana jest jako "incertae sedis".
Etymologia.
Nazwa rodzajowa oraz angielska nazwa ptaka, "Salvadori’s Teal", jest uczczeniem włoskiego lekarza i badacza historii naturalnej Tommaso Salvadoriego.
Epitet gatunkowy pochodzi od wyspy Waigeo położonej w pobliżu Nowej Gwinei.
Morfologia.
Nowogwinejka ma ciemnobrązową głowę i szyję, a jej upierzenie jest pręgowane i bogate w ciemnobrązowe plamki na białym tle. Nogi mają pomarańczową barwę, a dziób żółtą.
Długość ciała 38–43 cm; masa ciała 420–525 g.
Środowisko.
To skryty mieszkaniec strumieni o wartkim nurcie oraz jezior typu alpejskiego leżących od 500 do 3700 metrów n.p.m. w górach. To jeden z zaledwie czterech gatunków ptaków wodnych, które przystosowały się do życia nad szybko płynącymi rzekami, pozostałe to zbrojówki, krzywonosy i kamieniuszki.
Zachowanie.
Nowogwinejka jest wszystkożerna. Swoje gniazdo lokuje w pobliżu wody. W porze suchej składa w nim od 2 do 4 jaj.
Status.
Międzynarodowa Unia Ochrony Przyrody (IUCN) od 2021 roku uznaje nowogwinejkę za gatunek najmniejszej troski (LC – "Least Concern"); wcześniej, od 1994 roku klasyfikowana była jako gatunek narażony (VU – "Vulnerable"). Organizacja BirdLife International uznaje liczebność populacji oraz jej trend jako nieznane (stan w 2021 roku). Ptak ten jest rzadki poniżej 600 m n.p.m., a najpospolitszy na dużych wysokościach. Lokalne spadki liczebności aż po całkowite wytępienie przypisuje się polowaniom, drapieżnictwu psów i degradacji siedlisk spowodowanej presją ze strony ludzi i zamulaniem wód (projekty hydroelektryczne, górnictwo i wycinka lasów). Potencjalnym zagrożeniem dla źródeł pożywienia nowogwinejki może być zarybianie górskich rzek egzotycznymi gatunkami pstrąga.

</doc>
<doc id="2190221" url="https://pl.wikipedia.org/wiki?curid=2190221" title="Blauw-Wit Amsterdam">
Blauw-Wit Amsterdam

Blauw-Wit Amsterdam – holenderski klub piłkarski mający siedzibę w Amsterdamie.
Historia.
Klub założony został w 1902. Swoje domowe mecze rozgrywał na Stadionie Olimpijskim w Amsterdamie. W 1972 "Blauw-Wit" połączył się z klubem DWS tworząc klub FC Amsterdam. W 1973 nowy klub połączył się z Volewijckers Amsterdam, lecz nadal występował pod nazwą FC Amsterdam. Klub "Blauw-Wit Amsterdam" wciąż istnieje, ale już tylko jako zespół amatorski.

</doc>
<doc id="2190223" url="https://pl.wikipedia.org/wiki?curid=2190223" title="Igor Žofčák">
Igor Žofčák

Igor Žofčák (ur. 10 kwietnia 1983 w Michalovcach) – słowacki piłkarz, grający w MFK Zemplín Michalovce. Występuje na pozycji pomocnika.

</doc>
<doc id="2190224" url="https://pl.wikipedia.org/wiki?curid=2190224" title="Infiniti EX">
Infiniti EX

Infiniti EX − samochód sportowo-użytkowy produkowany przez koncern Nissan pod marką Infiniti od 2008 roku. W 2013 roku zmieniona została nazwa modelu z EX na QX50. Auto zostało po raz pierwszy zaprezentowane podczas targów motoryzacyjnych w Nowym Jorku w 2007 roku.
Pojazd łączy w sobie cechy coupe oraz SUVa.
Silniki.
EX35
Wersje wyposażeniowe.
Standardowe wyposażenie pojazdu obejmuje m.in. 6 poduszek powietrznych, aktywne zagłówki przednich foteli, tempomat, system doświetlania zakrętów oraz zintegrowane światła przeciwmgłowe, elektryczne sterowanie szyb, podgrzewane, składane i elektrycznie sterowane lusterka, elektryczna regulacja foteli przednich i tylnej kanapy, panoramiczną kamerę cofania, dwustrefową klimatyzację automatyczną, system audio firmy Bose Corporation z 7-głośnikami oraz czujniki deszczu i zmierzchu, tempomat, inteligentny kluczy I-Key, 18-calowe alufelgi, adaptacyjne reflektory biksenonowe oraz Bluetooth ułatwiający transfer muzyki i współpracę z telefonem, system ostrzegający i zapobiegający przed niekontrolowaną zmianą pasa ruchu, system ostrzegania przed martwym polem.
Opcjonalnie pojazd wyposażyć można było m.in. w system nawigacji satelitarnej z wielofunkcyjnym odtwarzaczem CD/DVD/MP3, kamerę cofania oraz Music Box o pojemności 10 GB, 19-calowe alufelgi, 11-głośnikowy system audio firmy Bose, elektryczne sterowane okno dachowe oraz relingi dachowe wykonane z aluminium.
Infiniti w modelu EX zastosowało samoregenerującą się powłokę lakierniczą (Scratch Shield), która w wyniku wyższej temperatury po pewnym czasie samoczynnie naprawia niewielkie zadrapania (do głębokości 0,5-1,1)

</doc>
<doc id="2190227" url="https://pl.wikipedia.org/wiki?curid=2190227" title="Bad Animals Studio">
Bad Animals Studio

Bad Animals Studio (obecnie Studio X) – studio nagraniowe zlokalizowane w Seattle w stanie Waszyngton. Pierwotnie powstało ono w 1979 pod nazwą Steve Lawson Productions. Założycielami byli Steve i Debbie Lawson. W 1991 siostry Ann i Nancy Wilson z grupy Heart połączyły siły wspólnie z właścicielami i utworzyli Studio X. W 1992 studio zmieniło nazwę na Bad Animals. Nazwa została zapożyczona od nazwy albumu studyjnego Heart – "Bad Animals" z 1987.
W lipcu 1997 Bad Animals sprzedało Studio X, a siostry Wilson odsprzedały swoje udziały właścicielom. W 1999 Steve Lawson sprzedał Bad Animals. Nowymi właścicielami zostali Mike McAuliffe, Dave Howe, Charlie Nordstrom i Tom McGurk.

</doc>
<doc id="2190228" url="https://pl.wikipedia.org/wiki?curid=2190228" title="Port lotniczy San Sebastián">
Port lotniczy San Sebastián

Port lotniczy San Sebastián (, kod IATA: EAS, kod ICAO: LESO) – lotnisko położone 16 km od miasta San Sebastián w miejscowości Fuenterrabía w pobliżu granicy hiszpańsko-francuskiej. Port lotniczy został otwarty 22 sierpnia 1955 roku zarówno dla ruchu krajowego jak i międzynarodowego. 

</doc>
<doc id="2190232" url="https://pl.wikipedia.org/wiki?curid=2190232" title="Infiniti M">
Infiniti M

Infiniti M – samochód osobowy klasy średniej-wyższej produkowany przez koncern Nissan pod marką Infiniti od 1989 roku. Od 2010 roku produkowana jest czwarta generacja pojazdu, która w 2013 roku zmieniła nazwę z M na Q70.
Infiniti M35h został wpisany w 2011 roku do Księgi rekordów Guinnessa jako najszybciej przyśpieszający hybrydowy samochód świata.
Infiniti M I.
Infiniti M I produkowany był w latach 1989-1992. W rzeczywistości był to Nissan Leopard z kierownicą po lewej stronie i innymi emblematami. Auto oferowano jedynie w USA.
Opcjonalnie auto wyposażyć można było w telefon satelitarny oraz zmieniarkę płyt CD. Na przełomie lat 1991/1992 rozpoczęto produkcję krótkiej serii z nadwoziem kabriolet.
Infiniti M II.
Infiniti M II produkowany był w latach 2002-2004. Prace projektowe nad pojazdem trwały od 2000 roku w centrum Nissana.
Infiniti M III.
Infiniti M III produkowany był w latach 2005-2010.
W 2008 roku auto przeszło delikatny lifting. Delikatnie odświeżono karoserię pojazdu, a do wyposażenia opcjonalnego wprowadzono system nawigacji satelitarnej z ekranem dotykowym i dyskiem twardym.
Infiniti M IV.
Infiniti M IV produkowany był w latach 2010-2013. W 2013 roku zmieniono nazwę z M na Q70.
Auto zostało zbudowane na platformie „Front Mid-ship” z napędem na tylne koła oraz czterema kołami skrętnymi 4WAS (opcjonalnie). 7-biegowa automatyczna skrzynia biegów posiada do wyboru cztery tryby jazdy: standardowy, ekologiczny, sportowy i Snow (śnieg) oraz system adaptacyjnej kontroli przełożeń uzupełniony o system redukcji biegów i tryb jazdy sportowej. Biegi zmieniać można także ręcznie poprzez łopatki umieszczone za kołem kierownicy, które wykonano z czystego magnezu. Posiada lekkie elementy aluminiowe (drzwi, pokrywa silnika i bagażnika oraz silnik V6).
W 2014 roku podczas targów motoryzacyjnych w Nowym Jorku zaprezentowano odmianę po face liftingu. W pojeździe zastosowano nowe chromowane ozdoby, szerszy wlot powietrza oraz tylne lampy z nowymi wkładami. Wzbogacono także listę wyposażenia o reflektory wykonane w technologii LED, system ochrony w razie zagrożenia kolizją, system kamer 360 stopni ułatwiający parkowanie oraz asystenta awaryjnego hamowania. Przy okazji do oferty wprowadzono wydłużoną wersję L z przedłużonym o 15 cm rozstawem osi. W tej wersji samochód posiada automatyczne domykanie tylnych drzwi, podgrzewaną kanapę oraz dodatkowe gniazdko w drugim rzędzie siedzeń.
We wrześniu 2014 roku zaprezentowano europejską wersję modelu. Samochód otrzymał nowe zderzaki oraz osłonę chłodnicy, co upodobniło go do mniejszego Infiniti Q50. Poprawiono również wygłuszenie wnętrza, zmieniono nastawy zawieszenia. W Europie Q70 będzie dostępne w wersji hybrydowej (silnik benzynowy 3.5V6 plus jednostka elektryczna) oraz z wysokoprężnym silnikiem 2.2 l o mocy 167 KM.
Sprzedaż Q70 w Europie rozpoczęła się w grudniu 2014 roku.
Silniki.
Benzynowe.
5.6
Diesla.
3.0
Wersje wyposażeniowe.
Standardowo auto wyposażone jest m.in. w system Safety Shield (tarcza bezpieczeństwa) wyposażony m.in. w system eliminujący martwe pole (BSI), inteligentny tempomat, system ostrzegania i zapobiegania przed niekontrolowaną zmianą pasa ruchu, wspomaganie kontroli dystansu, ABS z systemem wspomagania hamowania (IBA) z funkcją ostrzegania przed kolizjami z przodu; klimatyzację, system aktywnej redukcji hałasu (ANC), ESP z dynamiczną korektą skrętu, 18-calowe alufelgi, pikowaną skórzaną tapicerkę, reflektory biksenonowe oraz podgrzewane przednie fotele, regulowane w 10 kierunkach, kamerę cofania, przednie i tylne czujniki parkowania, system audio z dyskiem twardym.
Opcjonalnie pojazd wyposażyć można m.in. w system informacji i rozrywki Connectiviti+ z 8-calowym kolorowym ekranem dotykowym VGA z dyskiem twardym o pojemności 30 GB oraz nawigacją satelitarną, 20-calowe alufelgi, klimatyzowane fotele, 16-głośnikowy system audio Studio Surround® firmy Bose Corporation, podgrzewane koło kierownicy, podgrzewane i wentylowane przednie fotele, system doświetlania zakrętów (AFS), sportowe zawieszenie, sportowe fotele.
Infiniti Q70.
Infiniti Q70 produkowany jest od 2013 roku.
Auto zostało zbudowane na platformie „Front Mid-ship” z napędem na tylne koła oraz czterema kołami skrętnymi 4WAS (opcjonalnie). 7-biegowa automatyczna skrzynia biegów posiada do wyboru cztery tryby jazdy: standardowy, ekologiczny, sportowy i Snow (śnieg) oraz system adaptacyjnej kontroli przełożeń uzupełniony o system redukcji biegów i tryb jazdy sportowej. Biegi zmieniać można także ręcznie poprzez łopatki umieszczone za kołem kierownicy, które wykonano z czystego magnezu. Posiada lekkie elementy aluminiowe (drzwi, pokrywa silnika i bagażnika oraz silnik V6).
W 2014 roku podczas targów motoryzacyjnych w Nowym Jorku zaprezentowano odmianę po face liftingu. W pojeździe zastosowano nowe chromowane ozdoby, szerszy wlot powietrza oraz tylne lampy z nowymi wkładami. Wzbogacono także listę wyposażenia o reflektory wykonane w technologii LED, system ochrony w razie zagrożenia kolizją, system kamer 360 stopni ułatwiający parkowanie oraz asystenta awaryjnego hamowania. Przy okazji do oferty wprowadzono wydłużoną wersję L z przedłużonym o 15 cm rozstawem osi. W tej wersji samochód posiada automatyczne domykanie tylnych drzwi, podgrzewaną kanapę oraz dodatkowe gniazdko w drugim rzędzie siedzeń.
We wrześniu 2014 roku zaprezentowano europejską wersję modelu. Samochód otrzymał nowe zderzaki oraz osłonę chłodnicy, co upodobniło go do mniejszego Infiniti Q50. Poprawiono również wygłuszenie wnętrza, zmieniono nastawy zawieszenia. W Europie Q70 będzie dostępne w wersji hybrydowej (silnik benzynowy 3.5V6 plus jednostka elektryczna) oraz z wysokoprężnym silnikiem 2.2 l o mocy 167 KM.
Sprzedaż Q70 w Europie rozpoczęła się w grudniu 2014 roku.
Silniki.
Benzynowe.
5.6
Diesla.
3.0
Wersje wyposażeniowe.
Standardowo auto wyposażone jest m.in. w system Safety Shield (tarcza bezpieczeństwa) wyposażony m.in. w system eliminujący martwe pole (BSI), inteligentny tempomat, system ostrzegania i zapobiegania przed niekontrolowaną zmianą pasa ruchu, wspomaganie kontroli dystansu, ABS z systemem wspomagania hamowania (IBA) z funkcją ostrzegania przed kolizjami z przodu; klimatyzację, system aktywnej redukcji hałasu (ANC), ESP z dynamiczną korektą skrętu, 18-calowe alufelgi, pikowaną skórzaną tapicerkę, reflektory biksenonowe oraz podgrzewane przednie fotele, regulowane w 10 kierunkach, kamerę cofania, przednie i tylne czujniki parkowania, system audio z dyskiem twardym.
Opcjonalnie pojazd wyposażyć można m.in. w system informacji i rozrywki Connectiviti+ z 8-calowym kolorowym ekranem dotykowym VGA z dyskiem twardym o pojemności 30 GB oraz nawigacją satelitarną, 20-calowe alufelgi, klimatyzowane fotele, 16-głośnikowy system audio Studio Surround® firmy Bose Corporation, podgrzewane koło kierownicy, podgrzewane i wentylowane przednie fotele, system doświetlania zakrętów (AFS), sportowe zawieszenie, sportowe fotele.

</doc>
<doc id="2190233" url="https://pl.wikipedia.org/wiki?curid=2190233" title="Ruch wsteczny">
Ruch wsteczny

Ruch wsteczny, obrót wsteczny – ruch obiegowy obiektu, okrążającego większe ciało niebieskie, w kierunku przeciwnym do ruchu obrotowego większego ciała.
W Układzie Słonecznym ruchem wstecznym poruszają się liczne księżyce nieregularne planet-olbrzymów. Są to przeważnie małe planetoidy przechwycone grawitacyjnie przez planetę, ale ruchem wstecznym porusza się także Tryton, największy księżyc Neptuna. Uważa się, że jest to przechwycony obiekt transneptunowy.
Niewielki odsetek planet pozasłonecznych porusza się w przeciwnym kierunku niż gwiazdy, wokół których orbitują. Pierwszymi odkrytymi planetami na orbitach wstecznych były WASP-17b i HAT-P-7b, ich odkrycie ogłoszono w 2009 roku. Jedna z teorii tłumaczy ich ruch wsteczny zderzeniem z inną planetą.

</doc>
<doc id="2190237" url="https://pl.wikipedia.org/wiki?curid=2190237" title="David Abwo">
David Abwo

David Solomon Abwo (ur. 10 maja 1986 w Dżos) – nigeryjski piłkarz występujący na pozycji pomocnika.
Kariera.
Do końca sezonu 2013/2014 występował w Zagłębiu Lubin, jednak kontrakt po spadku drużyny do I ligi nie został przedłużony. W lipcu 2014 zdecydował się podpisać kontrakt z turecką drużyną Giresunspor występującą w TFF 1. Lig.

</doc>
<doc id="2190238" url="https://pl.wikipedia.org/wiki?curid=2190238" title="David Solomon Abwo">
David Solomon Abwo



</doc>
<doc id="2190239" url="https://pl.wikipedia.org/wiki?curid=2190239" title="167th Street (stacja metra na Jerome Avenue Line)">
167th Street (stacja metra na Jerome Avenue Line)

167th Street – stacja początkowa metra nowojorskiego, na linii 4. Znajduje się w dzielnicy Bronx, w Nowym Jorku i zlokalizowana jest pomiędzy stacjami 170th Street i 161st Street – Yankee Stadium. Została otwarta 2 czerwca 1917.

</doc>
<doc id="2190240" url="https://pl.wikipedia.org/wiki?curid=2190240" title="Poznaj naszą rodzinkę">
Poznaj naszą rodzinkę

Poznaj naszą rodzinkę (ang. "Little Fockers", 2010) – amerykańska komedia. Jest to kontynuacja filmów "Poznaj mojego tatę" i "Poznaj moich rodziców".
Opis fabuły.
Kolejny sequel komedii „Poznaj mojego tatę” przedstawia dalsze losy Grega Fockera (Ben Stiller) i jego żony Pam Byrnes (Teri Polo), które odbywają się 6 lat później od poprzedniej części. Po pojawieniu się dwójki dzieci w rodzinie pojawiły się także problemy finansowe, które zmusiły Grega do pracy w firmie farmaceutycznej. Tam jego współpracowniczką zostaje piękna Andi Garcia (Jessica Alba), co bardzo nie podoba się Jackowi (Robert De Niro). Dodatkowo ku niezadowoleniu teściów Greg musi uporać się z pracownikami budowy, którzy odpowiadają za opóźnienia w budowie domu.

</doc>
<doc id="2190241" url="https://pl.wikipedia.org/wiki?curid=2190241" title="Frank Ludwig">
Frank Ludwig

Frank Ludwig (ur. 22 września 1980) – niemiecki skoczek narciarski. Był reprezentantem klubu Oberwiesenthaler SV.
W sezonie 2002/2003 uczestniczył w kwalifikacjach do dwóch niemieckich konkursów 51. Turnieju Czterech Skoczni, jednak w Oberstdorfie zajął 63., a w Garmisch-Partenkirchen 52. lokatę i nie brał udziału w konkursie głównym.
Pierwsze punkty Pucharu Kontynentalnego zdobył w sezonie 1998/1999. Po raz pierwszy na podium tych zawodów stał w styczniu 2002, natomiast dwa miesiące później odniósł jedyne zwycięstwo.

</doc>
<doc id="2190242" url="https://pl.wikipedia.org/wiki?curid=2190242" title="Léon Dolmans">
Léon Dolmans

Léonardus Dolmans (ur. 6 kwietnia 1945 w Uikhoven) były belgijski piłkarz występujący podczas kariery na pozycji obrońcy.
Kariera klubowa.
Piłkarską karierę Léon Dolmans rozpoczął w 1965 w KVV Verbroedering Maasmechelen. W latach 1967–1970 był zawodnikiem Waterschei Thor Genk. Kolejnym klubem w karierze Dolmansa był Standard Liège, gdzie występował w latach 1970–1975. Ze Standardem zdobył mistrzostwo Belgii w 1971. W latach 1975–1977 był zawodnikiem Beringen FC. Ostatnim klubem w karierze Verheyena był Royal Stade Waremmien FC, w którym zakończył karierę w 1979.
Kariera reprezentacyjna.
W reprezentacji Belgii Léon Dolmans występował w latach 1971–1973. W 1972 uczestniczył w mistrzostwach Europy. W turnieju finałowym rozgrywanym w Belgii wystąpił w przegranym półfinale z RFN oraz wygranym 2-1 meczu o trzecie miejsce z Węgrami. Ogółem w reprezentacji Belgii rozegrał 10 spotkań i strzelił 2 bramki.

</doc>
<doc id="2190243" url="https://pl.wikipedia.org/wiki?curid=2190243" title="161st Street – Yankee Stadium">
161st Street – Yankee Stadium

161st Street – Yankee Stadium – stacja metra nowojorskiego, na linii 4, B i D. Znajduje się w dzielnicy Bronx, w Nowym Jorku i zlokalizowana jest pomiędzy stacjami 167th Street, 149th Street – Grand Concourse oraz 167th Street i 155th Street. Została otwarta 2 czerwca 1917.

</doc>
<doc id="2190244" url="https://pl.wikipedia.org/wiki?curid=2190244" title="Angelica Wallén">
Angelica Wallén

Angelica Wallén (ur. 12 kwietnia 1986 roku w Tibro), szwedzka piłkarka ręczna, reprezentantka kraju, rozgrywająca. Obecnie występuje w GuldBageren Ligaen, w drużynie Team Esbjerg.
Największy sukces odniosła w 2010 r., zdobywając wicemistrzostwo Europy w Danii i Norwegii.

</doc>
<doc id="2190245" url="https://pl.wikipedia.org/wiki?curid=2190245" title="Mirrors 2">
Mirrors 2



</doc>
<doc id="2190246" url="https://pl.wikipedia.org/wiki?curid=2190246" title="Mistrzostwa Polski w Badmintonie 2001">
Mistrzostwa Polski w Badmintonie 2001

37. Mistrzostwa Polski w badmintonie odbyły się w dniach 1-3 lutego 2001 roku w Suwałkach.

</doc>
<doc id="2190248" url="https://pl.wikipedia.org/wiki?curid=2190248" title="Czubokaczka">
Czubokaczka

Czubokaczka, kaczka czubata ("Lophonetta specularioides") – gatunek dużego ptaka wodnego z rodziny kaczkowatych (Anatidae). Zasiedla zachodnią i południową część Ameryki Południowej. Nie jest zagrożony.
Systematyka.
To jedyny przedstawiciel rodzaju "Lophonetta". Niektórzy włączają ją do rodzaju "Anas", ale w istocie należy do południowoamerykańskiego kladu, który odłączył się na wczesnym etapie ewolucji od kaczek Anatinae (Johnson &amp; Sorenson, 1999). Wyróżniono dwa podgatunki "L. specularioides":
Morfologia.
Czubokaczka to duży ptak o brązowo-szarym, nakrapianym upierzeniu. Dziób, nogi i stopy ciemnoszare. Metaliczne różowawomiedziane lusterko. Nie ma dymorfizmu płciowego, choć kaczory są większe i mają wyraźniejsze plamkowanie. Gatunkowy czub występuje u obu płci, choć u samic jest nieco mniejszy. W terenie trudno pomylić ją z innymi gatunkami.
Osiąga długość ciała 50–60 cm. Masa ciała waha się od 0,9 do 1,1 kg.
Siedliska.
Najchętniej żeruje na płyciznach na wybrzeżach. Spotkać ją można na wilgotnych łąkach, nad jeziorami i na bagnach – od nizin po wysokość 4000 m n.p.m. Typowymi siedliskami są depresje i doliny rzeczne podnóża Andów, jeziora na płaskowyżach w Andach, pampasy Argentyny, przybrzeżne zatoki, plaże i stepy trawiaste Ameryki Południowej.
Zachowanie.
Karmi się bezkręgowcami, głównie skorupiakami i mięczakami oraz glonami na płytkich wodach. Dieta roślinna pełni jednak funkcję uzupełniającą. Unika fragmentów wybrzeża z gęstą roślinnością wodną i rozległych trzcinowisk. Gnieździ się w wysokiej trawie w pobliżu wody. Składa od 5 do 7 jaj. Poza sezonem lęgowym można spotkać na dużych jeziorach stada kaczek czubatych.
Podgatunek nominatywny prowadzi osiadły tryb życia, jedynie populacje od Talea w Chile, Mendozy w Argentynie do Ziemi Ognistej są częściowo wędrowne (zwłaszcza osobniki z wyższych wysokości). Na Falklandach jest to jedna z pospolitszych kaczek.
Głos.
Czubokaczki są bardzo hałaśliwe. Szczególnie często kwakanie można usłyszeć w okresie godowym i w trakcie obrony swojego terytorium. Samice tworzą wspólne stadka, nawet w czasie wysiadywania jaj. Gdy siedzą na jajach, nie wydają żadnych dźwięków, by nie zwabić drapieżnych ssaków i ptaków.
Kaczor wydaje szorstkie "whorr" i miękkie "łiuu". Samica odzywa się szczekającym "grruf" i nosowym "kłek-kłek".
Status.
IUCN uznaje czubokaczkę za gatunek najmniejszej troski (LC, "Least Concern") nieprzerwanie od 1988 roku. Globalny trend liczebności uznawany jest za stabilny, choć trendy liczebności niektórych populacji nie są znane.

</doc>
<doc id="2190249" url="https://pl.wikipedia.org/wiki?curid=2190249" title="Therese Wallter">
Therese Wallter

Therese Wallter (ur. 1 maja 1982 roku w Helsingborgu), szwedzka piłkarka ręczna, reprezentantka kraju, obrotowa. Obecnie występuje w Elitserien, w drużynie Skövde HF.
Największy sukces odniosła w 2010 r., zdobywając wicemistrzostwo Europy w Danii i Norwegii.

</doc>
<doc id="2190250" url="https://pl.wikipedia.org/wiki?curid=2190250" title="Oficerska Szkoła Inżynierii">
Oficerska Szkoła Inżynierii



</doc>
<doc id="2190251" url="https://pl.wikipedia.org/wiki?curid=2190251" title="De Volewijckers">
De Volewijckers

Amsterdamsche Voetbal Vereniging De Volewijckers jest holenderskim klubem piłkarskim mającym siedzibę w Amsterdamie.
Historia.
Klub założony został w 1920. W 1944 zespół został mistrzem Holandii. W 1973 "Volewijckers" połączył się z klubem FC Amsterdam i występował pod nazwą "FC Amsterdam". Klub "Volewijckers Amsterdam" wciąż istnieje, ale już tylko jako zespół amatorski.

</doc>
<doc id="2190252" url="https://pl.wikipedia.org/wiki?curid=2190252" title="Jesenice (stacja kolejowa w Słowenii)">
Jesenice (stacja kolejowa w Słowenii)

Jesenice () – stacja kolejowa w Jesenicach, w Słowenii. Znajduje się na linii Lublana – Jesenice oraz Jesenice – Sežana. Jest obsługiwana przez Slovenske železnice.

</doc>
<doc id="2190253" url="https://pl.wikipedia.org/wiki?curid=2190253" title="Mistrzostwa Polski w Badmintonie 2002">
Mistrzostwa Polski w Badmintonie 2002

38. Mistrzostwa Polski w Badmintonie 2002 odbyły się w dniach 1 - 3 lutego 2002 w Głubczycach

</doc>
<doc id="2190254" url="https://pl.wikipedia.org/wiki?curid=2190254" title="RTL Crime">
RTL Crime

RTL Crime – niemiecka stacja telewizyjna o tematyce kryminalnej, która wystartowała 27 listopada 2006 roku. Właścicielem jej jest RTL Group. Kanał emitowany jest przez 24 godziny. Emituje w szczególności seriale, a czasami filmy.

</doc>
<doc id="2190255" url="https://pl.wikipedia.org/wiki?curid=2190255" title="Lærke Møller">
Lærke Møller

Lærke Møller (ur. 14 stycznia 1989 roku w Aalborgu), duńska piłkarka ręczna, reprezentantka kraju, rozgrywająca. Obecnie występuje w GuldBageren Ligaen, w drużynie FC Midtjylland Håndbold.

</doc>
<doc id="2190256" url="https://pl.wikipedia.org/wiki?curid=2190256" title="Port lotniczy Napier">
Port lotniczy Napier

Port lotniczy Napier (IATA: NPE, ICAO: NZNR) – port lotniczy położony w Napier, na Wyspie Północnej, w Nowej Zelandii.

</doc>
<doc id="2190258" url="https://pl.wikipedia.org/wiki?curid=2190258" title="Pacyfikacja Strużek">
Pacyfikacja Strużek



</doc>
<doc id="2190259" url="https://pl.wikipedia.org/wiki?curid=2190259" title="Tadeusz Górny">
Tadeusz Górny

Tadeusz Mściwój Górny (ur. 1941, zm. 28 lipca 2016 w Warszawie) – polski dziennikarz, z wykształcenia muzyk, magister sztuki, absolwent Państwowej Wyższej Szkoły Muzycznej w Warszawie (1963). Już w szkole średniej rozpoczął działalność w sferze upowszechniania kultury (Związek Harcerstwa Polskiego, Zrzeszenie Studentów Polskich). Aktywny działacz studenckiego ruchu Pro Musica, potem Polskiego Stowarzyszenia Jazzowego.
Jako dziennikarz debiutował w połowie lat sześćdziesiątych („Ruch Muzyczny”, „Jazz”, „Jazz Forum”). Od roku 1966 w Polskim Radio (Program III, Program I – Studio Rytm). Od 1969 roku w Telewizji Polskiej (Telewizyjny Ekran Młodych, Redakcja Rozrywki Programu I). W roku 1974, w związku ze marginalizacją funkcji popularyzatorsko-edukacyjnych w mediach zawiesza współpracę z PR i TV. Przez szereg lat jako urzędnik państwowy pełni szereg odpowiedzialnych funkcji w resorcie kultury (Centralny Ośrodek Metodyki Kultury, Ministerstwo Kultury i Sztuki, Narodowa Rada Kultury) nie rezygnując z działalności publicystycznej, by w latach osiemdziesiątych powrócić do dziennikarstwa (m.in. redaktor naczelny miesięczników „Kurenda” i „Poradnik Muzyczny”).
Szczególne miejsce w działalności upowszechnieniowej zajmują jego związki z kulturą ludową, bowiem jako dziecko po powstaniu warszawskim trafił na poznańską wieś, gdzie jego matka rozpoczęła służbę nauczycielską, w Uniwersytecie Ludowym i działała w młodzieżowej organizacji „Wici”. W COMUK-u zajmował się kulturą ludową. pełniąc m.in. funkcję kierownika programowego Konfrontacji Ruchu Artystycznego Młodzieży w Myślcu n/Popradem. Po reaktywowaniu ZMW w latach osiemdziesiątych był inicjatorem wydawania poradnika repertuarowego ZMW „Kurenda”, jednym z założycieli „Sceny Ludowej”, inicjatorem festiwalu „Eurofolk” i in.
Od roku 1991 poświęcił się niemal wyłącznie promocji książek i czytelnictwa.
Był jednym z twórców nagrody sezonu wydawniczo-księgarskiego „Ikar”. W roku 1992 wznowił działalność radiową i telewizyjną. Jego autorski program „Książki z górnej półki”, emitowany w TV Polsat (1993–1996), potem w TVP SA (2000–2007), cieszył się uznaniem i dużą oglądalnością. Prowadził także nocny program o książkach w Polskim Radiu. Pozbawiony w roku 2007 możliwości promocji czytelnictwa w mediach elektronicznych, współpracuje z prasą, jest sekretarzem jury Nagrody Literackiej m. st. Warszawy, wiceprezesem Polskiego Towarzystwa Wydawców Książek, członkiem zarządu spółki „Targi Książki” oraz koordynatorem programowym Warszawskich Targów Książki.
Wielokrotnie nagradzany i wyróżniany za dokonania w dziedzinie upowszechniania kultury i twórczość publicystyczną (nagrody m.in.: im. Jędrzeja Cierniaka, im. Władysława Orkana, im. Andrzeja Potoka, prezesa TVP S.A, honorowa „Złota Tarka”; odznaki: „Zasłużony Działacz Kultury”, „Zasłużony dla Kultury Polskiej”, Honorowa Odznaka PTWK, „Zasłużony dla m. st. Warszawy”). Laureat nagrody Polskiej Izby Książki „Pikowy laur” za całokształt pracy na rzecz popularyzacji czytelnictwa (2005) oraz Nagrody Ministra Kultury i Dziedzictwa Narodowego za osiągnięcia w dziedzinie upowszechniania kultury (2006). Odznaczony Krzyżem Kawalerskim Orderu Odrodzenia Polski (2001 - "za wybitne zasługi w pracy dziennikarskiej, za osiągnięcia w propagowaniu czytelnictwa") i Srebrnym Medalem „Zasłużony Kulturze Gloria Artis” (2008)

</doc>
<doc id="2190260" url="https://pl.wikipedia.org/wiki?curid=2190260" title="Titan 3A-1">
Titan 3A-1

Titan 3A-1 – amerykański człon wielu rakiet nośnych rodziny Titan. Używana przez 35 lat, począwszy od połowy lat 60. XX wieku.

</doc>
<doc id="2190262" url="https://pl.wikipedia.org/wiki?curid=2190262" title="Johny Thio">
Johny Thio

Johny Thio (ur. 2 września 1944 – zm. 4 sierpnia 2008) były belgijski piłkarz występujący podczas kariery na pozycji prawoskrzydłowego.
Kariera klubowa.
Piłkarską karierę Johny Thio rozpoczął w 1960 w KSV Roeselare. W latach 1963–1975 był zawodnikiem Club Brugge. Z Brugią zdobył mistrzostwo Belgii w 1973 oraz dwukrotnie Puchar Belgii w 1968 i 1970. W barwach Club Brugge rozegrał 291 spotkań i strzelił 109 bramek. Ostatnim klubem w karierze Thio był KSV Sottegem, w którym zakończył karierę w 1976.
Kariera reprezentacyjna.
W reprezentacji Belgii Johny Thio występował w latach 1965–1972. W 1972 uczestniczył w mistrzostwach Europy. W turnieju finałowym rozgrywanym w Belgii był rezerwowym i nie wystąpił żadnym meczu. Ogółem w reprezentacji Belgii rozegrał 18 spotkań i strzelił 6 bramek.

</doc>
<doc id="2190263" url="https://pl.wikipedia.org/wiki?curid=2190263" title="Chaszczak piaskowy">
Chaszczak piaskowy

Chaszczak piaskowy ("Nesillas lantzii") – gatunek małego ptaka z rodziny trzciniaków (Acrocephalidae). Występuje endemicznie na Madagaskarze w jego południowej i południowo-zachodniej części.
Gatunek monotypowy. Niegdyś uznawano go za podgatunek chaszczaka madagaskarskiego ("N. typica"), jednak tam, gdzie ich zasięgi nakładają się, nie dochodzi do krzyżowania się między nimi.
Długość ciała wynosi około 17 cm. Jasnoszary ptak z długim ogonem złożonym z dwunastu piór.
Środowiskiem życia chaszczaków piaskowych są półpustynne lasy, niskie zarośla wilczomleczów ("Euphorbia") i niewysokie nadbrzeżne zakrzewienia. Występują od poziomu morza do około 500 m n.p.m.
Żywią się owadami, żerują samotnie lub w parach. Okres lęgowy trwa od sierpnia do lutego, szczytowy okres przypada na październik–grudzień. Gniazdo buduje blisko ziemi, w kępce traw lub na krzewie; w zniesieniu dwa jaja, poza tym brak informacji o rozrodzie.
IUCN uznaje chaszczaka piaskowego za gatunek najmniejszej troski (LC, "Least Concern") nieprzerwanie od 1994 roku, kiedy po raz pierwszy został sklasyfikowany jako osobny gatunek. Liczebność populacji nie została oszacowana, jednak nie jest to ptak rzadki. Trend liczebności populacji uznawany jest za stabilny.

</doc>
<doc id="2190266" url="https://pl.wikipedia.org/wiki?curid=2190266" title="Antonín Koniáš">
Antonín Koniáš

Antonín Koniáš SJ (ur. 13 lutego 1691 w Pradze, zm. 27 października 1760 tamże) – czeski jezuita, kaznodzieja oddany idei kontrreformacji i rekatolicyzacji Czech, a także niszczenia niekatolickiego piśmiennictwa.
Na podstawie wytycznych zawartych w Indeksie ksiąg zakazanych, Koniáš opublikował lokalną wersję indeksu ksiąg zakazanych, niebezpiecznych i podejrzanych, która była w XVIII wieku podręcznikiem inkwizytorów w Czechach. Zgodnie wytycznymi zawartymi w tym podręczniku, prawie cała literatura czeska z okresu 1414–1620 uznana została za heretycką lub niebezpieczną i podlegała zniszczeniu. Koniáš publicznie chwalił się, że własnoręcznie spalił około czeskich ksiąg, jednak obecnie przyjmuje się, że spalił ich około .

</doc>
<doc id="2190267" url="https://pl.wikipedia.org/wiki?curid=2190267" title="FC Wageningen">
FC Wageningen

FC Wageningen był holenderskim klubem piłkarskim mającym siedzibę w mieście Wageningen. Swoje mecze rozgrywał na Wageningse Berg.
Historia.
Klub założony został w 1911. W 1939 zespół zdobył Puchar Holandii, a 9 lat później (w 1948) powtórzył to osiągnięcie. Zespół w 1974 awansował do Eredivisie, lecz zajął w niej ostatnie miejsce i spadł. W 1980 ponownie awansował do Eredivisie i znów zajął w niej ostatnie miejsce oznaczające degradację. Klub zbankrutował w 1992.
Drużyna wciąż istnieje, ale już tylko jako zespół amatorski pod nazwą "WVV Wageningen".

</doc>
<doc id="2190269" url="https://pl.wikipedia.org/wiki?curid=2190269" title="Zapasy na letnich igrzyskach olimpijskich">
Zapasy na letnich igrzyskach olimpijskich

Zapasy obecne są w programie igrzysk olimpijskich od pierwszych Letnich Igrzysk Olimpijskich 1896 w Atenach. Zawody w tej dyscyplinie rozgrywane były podczas każdych rozgrywanych igrzysk olimpijskich, z wyjątkiem Letnich Igrzysk Olimpijskich 1900 w Paryżu.
Kobiety po raz pierwszy wystartowały w tej dyscyplinie sportowej również podczas igrzysk olimpijskich w Atenach, jednak 108 lat później, w 2004 roku.
Klasyfikacja medalowa.
"Stan po IO 2012"

</doc>
<doc id="2190270" url="https://pl.wikipedia.org/wiki?curid=2190270" title="Rafako Racibórz">
Rafako Racibórz

Rafako Racibórz:

</doc>
<doc id="2190272" url="https://pl.wikipedia.org/wiki?curid=2190272" title="RTL Living">
RTL Living

RTL Living – niemiecka stacja telewizyjna, której właścicielem jest RTL Group. Wystartowała 27 listopada 2006 roku. W ofercie stacji znajdują się programy typu lifestyle oraz programy dokumentalne.

</doc>
<doc id="2190273" url="https://pl.wikipedia.org/wiki?curid=2190273" title="KS Rafako Racibórz">
KS Rafako Racibórz

KS Rafako Racibórz – klub piłkarski z Raciborza, obecnie nie biorący udziału w rozgrywkach. Największym sukcesem zespołu była gra na trzecim poziomie rozgrywek piłkarskich w latach 1969–71 i 1973–77 (łącznie przez sześć sezonów). Swoje spotkania Rafako obecnie rozgrywa na boisku przy ul. Łąkowej z trybunami o pojemności około 500 widzów. Przez długi okres drużyna nie miała jednak własnego boiska i swoje mecze grała na stadionie należącym obecnie do PWSZ przy ul. Kardynała Wyszyńskiego.
Historia.
Klub powstał 5 kwietnia 1951 roku z inicjatywy Leona Pietranka, Władysława Ligęzy i Jana Petryszaka pod nazwą "Koło Sportowe Stal". Patronatem klubu była Raciborska Fabryka Kotłów. W 1952 roku zgłoszono do rozgrywek pierwsze zespoły – seniorów, juniorów i trampkarzy. W 1953 roku utworzono także sekcje kolarską, bokserską, lekkoatletyczną, tenisa stołowego i szachową. Nieco później powstały również sekcje siatkarska i koszykarska. W 1956 roku rozwiązano większość sekcji, pozostawiając jedynie piłkę nożną, siatkówkę i koszykówkę. Dzisiaj nie istnieje już sekcja koszykówki, zespół siatkarzy funkcjonuje natomiast do dziś (od 2003 roku jako osobny klub KS AZS Rafako Racibórz) i gra w II lidze. 15 marca 1957 roku zmieniono nazwę na "Klub Sportowy Stal".
Piłkarze rozpoczęli od gry w klasie A. Na skutek reorganizacji rozgrywek rok później drużyna znalazła się w klasie B, a w kolejnym sezonie w klasie C. W 1955 roku drużyna uzyskała awans do klasy B, a w następnym roku do klasy A. W sezonie 1963/64 roku, po ośmiu latach w A-klasie zespół wywalczył mistrzostwo w swojej grupie i awansował do ligi okręgowej. Po pięciu latach uzyskano kolejny sukces, awansując w sezonie 1968/69 do III ligi. Na tym szczeblu rozgrywek drużyna spędziła dwa sezony. W sezonie 1970/71 po zajęciu ostatniego miejsca w grupie nastąpił spadek i powrót do klasy okręgowej. W 1971 roku powstała także sekcja brydża sportowego. W kolejnych latach piłkarze zajmowali czołowe lokaty w swoich grupach. W wyniku reorganizacji rozgrywek, w sezonie 1973/74 drużyna znalazła się w klasie wojewódzkiej, stanowiącej wówczas trzeci poziom rozgrywek ligowych. W sezonie 1976/77 nastąpił spadek do okręgówki. Następnie drużyna spadła do klasy A, a w 1980 roku zawieszono działalność klubu.
W 1982 roku reaktywowano zespół, który rozpoczął swoje zmagania od najniższej klasy C. W 1984 roku zespół awansował do klasy B. W roku 1985 zmieniono nazwę na "Klub Sportowy Rafako". Rok później drużyna awansowała do A-klasy, a w sezonie 1987/88 do klasy okręgowej. W sezonie 1990/91 spadła do A-klasy, lecz rok później powróciła do okręgówki, gdzie występowała do sezonu 1995/96.
Do sezonu 2002/03, kiedy to nastąpił spadek Rafako grało w A-klasie. Awans uzyskano jednak już po roku gry w B-klasie. Do B-klasy drużyna ponownie spadła w sezonie 2005/06 i występowała tam przez dwa sezony, do uzyskania kolejnego awansu. Po dwóch latach, w sezonie 2009/10 Rafako ze znaczną przewagą nad rywalami zajęło pierwsze miejsce w swojej grupie i awansowało do klasy okręgowej.

</doc>
<doc id="2190275" url="https://pl.wikipedia.org/wiki?curid=2190275" title="Instytut Archeologii Uniwersytetu Łódzkiego">
Instytut Archeologii Uniwersytetu Łódzkiego

Instytut Archeologii Uniwersytetu Łódzkiego (IA UŁ) – instytut funkcjonujący w ramach Wydziału Filozoficzno-Historycznego Uniwersytetu Łódzkiego.
Władze Instytutu.
Od 1 października 2017:
Historia Instytutu.
Wraz z powstaniem Uniwersytetu Łódzkiego w 1945 roku, utworzono Katedrę Prehistorii (przemianowaną w 1952 roku na Katedrę Archeologii Polski, a w 1967 roku na Katedrę Archeologii). Jej kierownictwo objął prof. Konrad Jażdżewski, który funkcję swoją pełnił do 1970 roku. Od początku funkcjonowania prowadziła ona archeologiczne studia magisterskie, które wstrzymano w 1951 roku i reaktywowano dopiero po „październikowej odwilży” w 1956 roku. Po rezygnacji z pełnionej funkcji przez prof. Konrada Jażdżewskiego, kierownikiem Katedry Archeologii byli kolejno prof. Andrzej Nadolski (w latach 1970–1971), prof. Jerzy Kmieciński (1971–1991) i prof. Leszek Kajzer (1992–1996). W 1993 powołano do życia równoległy Katedrze Zakład Prahistorii, którego kierownictwo objęła prof. Romana Barnycz-Gupieniec. Decyzją rektora UŁ, Katedra Archeologii i Zakład Prahistorii połączone zostały w 1996 roku w jedną jednostkę jako Instytut Archeologii Uniwersytetu Łódzkiego, którego dyrektorem do 2008 roku był prof. Leszek Kajzer. W latach 2008–2016 funkcję tę sprawowała prof. Lucyna Domańska. Od 1 października 2014 r. instytut składa się dwóch katedr: Katedry Prahistorii oraz Katedry Archeologii Historycznej i Bronioznawstwa oraz Zespołu Technicznego.
Od 1 października 2016 r. siedziba Instytutu znajduje się w byłym budynku Rektoratu Uniwersytetu Łódzkiego - przy ul. G. Narutowicza 65. Jednocześnie nastąpiły zmiany we władzach jednostki. Funkcję dyrektora objął dr hab. Seweryn Rzepecki, zaś zastępcą dyrektora został dr Olgierd Ławrynowicz. Od 1 października 2017 r. dyrektorem Instytutu jest dr hab. Anna Marciniak-Kajzer.
Struktura organizacyjna.
Instytut Archeologii złożony jest z dwóch katedr oraz jednego zespołu naukowo-badawczego, który składa się z dwóch pracowni oraz jednej stacji: 

</doc>
<doc id="2190280" url="https://pl.wikipedia.org/wiki?curid=2190280" title="Johann Gottlieb Maaß">
Johann Gottlieb Maaß

Johann Gottlieb Wilhelm Maaß (ur. 15 lipca 1791 w Bagiczu, zm. 7 sierpnia 1861 w Kołobrzegu) – pastor, redaktor pierwszego kołobrzeskiego tygodnika, historyk.
Pochodził z rodziny nauczycielskiej. Jesienią 1796 rodzina przeniosła się do Kołobrzegu. Ojciec został tutaj kierownikiem sierocińca. Mieszkali przy ul. Emilii Gierczak (wtedy ). Dom obecnie nie istnieje (zniszczony poważnie w 1945, runął ostatecznie w 1948, grzebiąc szóstkę osób). Będąc dzieckiem (gimnazjum) przeżył oblężenie Kołobrzegu przez Napoleona w 1807. Czas ten odcisnął na nim silne piętno. W walkach stracił siostrę (śmierć od pocisku artyleryjskiego), co zaowocowało postawą pacyfistyczną do końca życia. Studia ukończył na Albertynie w Królewcu i został doktorem filozofii oraz pastorem ewangelickim. Czasowo przebywał w Kętrzynie, a potem powrócił do Kołobrzegu, gdzie piastował funkcję superintendenta.
W tym czasie Maaß rozpoczął intensywne rozwijanie działalności kulturalnej, publicystycznej i oświatowej. Wraz z drukarzem Karolem Ludwikiem Zinkiem powołał do życia "Colberger Wochenblatt" – pierwszą lokalną gazetę. Był to tygodnik, który wychodził w soboty. Napisał też cztery książki o dziejach Kołobrzegu, częściowo osnute na własnych wspomnieniach. W swoich pracach używał podpisu "Theophilos" (gr. "Gottlieb", pol. "Bogumił"). Był wrogiem zajmowania się przez osoby duchowne sprawami politycznymi i zwolennikiem dialogu międzyreligijnego.
Podczas uwięzienia w Kołobrzegu arcybiskupa gnieźnieńsko-poznańskiego – Marcina Dunina, odbywał z nim liczne, przyjazne rozmowy. Po uwolnieniu go przez Fryderyka Wilhelma IV, córka Maaßa ustroiła karetę arcybiskupią wiankami.
Pochowany na starym cmentarzu przy ul. Gryfitów (nie istnieje).

</doc>
<doc id="2190282" url="https://pl.wikipedia.org/wiki?curid=2190282" title="Baraniecki">
Baraniecki

Osoby noszące nazwisko Baraniecki:

</doc>
<doc id="2190283" url="https://pl.wikipedia.org/wiki?curid=2190283" title="Rc fpv">
Rc fpv



</doc>
<doc id="2190284" url="https://pl.wikipedia.org/wiki?curid=2190284" title="Kategoria e Parë (1945)">
Kategoria e Parë (1945)

Kategoria e Parë (1945) była 8. sezonem Mistrzostw Albanii w piłce nożnej. W rozgrywkach brało udział 12 zespołów. Sezon rozpoczął się 2 września, a zakończył 26 grudnia 1945. Tytułu z 1937 nie obroniła drużyna SK Tirana. Nowym mistrzem Albanii został zespół Vllaznia Szkodra. 
Finał mistrzostw.
Mistrzem Albanii została drużyna Vllaznia Szkodra.

</doc>
<doc id="2190286" url="https://pl.wikipedia.org/wiki?curid=2190286" title="Judo na Letnich Igrzyskach Olimpijskich 1980">
Judo na Letnich Igrzyskach Olimpijskich 1980

Judo na Letnich Igrzyskach Olimpijskich 1980 w Moskwie, odbyło się w dniach 27 lipca – 2 sierpnia 1980 w Hali Sportowej „Łużniki”. Startowali wyłącznie mężczyźni w 8 kategoriach wagowych (-60 kg, -65 kg, -71 kg, -78 kg, -86 kg, -95 kg, +95 kg oraz w kategorii „otwartej” – open).
Medaliści.
Uwaga: Obok zawodników występujących pod flagą olimpijską dodano w nawiasach kod państwa, gdyż ze względu na „bojkot igrzysk” związany z inwazją sowiecką na Afganistan, 14 państw z Europy oraz 1 państwo z Ameryki Centralnej (Portoryko) w ramach protestu wystąpiło pod tęże flagą.
Oznaczenia:FRA – FrancjaITA – WłochyGBR – Wielka BrytaniaSUI – SzwajcariaHOL – HolandiaBEL – Belgia.

</doc>
<doc id="2190287" url="https://pl.wikipedia.org/wiki?curid=2190287" title="Kategoria e Parë (1946)">
Kategoria e Parë (1946)

Kategoria e Parë (1946) była 9. sezonem Mistrzostw Albanii w piłce nożnej. W rozgrywkach brało udział 10 zespołów. Sezon rozpoczął się 14 kwietnia, a zakończył 26 grudnia 1946. Tytuł obroniła drużyna Vllaznia Szkodra. Tytuł króla strzelców zdobył Xhevdet Shaqiri, który w barwach Vllaznia Szkodra strzelił 11 goli.
Finał mistrzostw.
Mistrzem Albanii została drużyna Vllaznia Szkodra.

</doc>
<doc id="2190288" url="https://pl.wikipedia.org/wiki?curid=2190288" title="Apollo Four Forty">
Apollo Four Forty



</doc>
<doc id="2190290" url="https://pl.wikipedia.org/wiki?curid=2190290" title="Kategoria e Parë (1947)">
Kategoria e Parë (1947)

Sezon 1947 był 10. sezonem Mistrzostw Albanii w piłce nożnej. W rozgrywkach brało udział 9 zespołów. Sezon rozpoczął się 16 marca, a zakończył 1 października 1947. Tytułu nie obroniła drużyna Vllaznia Szkodra. Nowym mistrzem Albanii został zespół Partizani Tirana. 

</doc>
<doc id="2190291" url="https://pl.wikipedia.org/wiki?curid=2190291" title="Lotus T125">
Lotus T125

Lotus T125, znany także jako Lotus Exos – samochód produkcji Lotus Cars, stylizowany na samochód Formuły 1, zaprezentowany w 2010, a produkowany w 2011 roku. Samochód jest napędzany silnikiem Cosworth 3,5 l o mocy 650 KM. W przeciwieństwie do samochodu Formuły 1 Lotus T125 został wyposażony w zwykły rozrusznik, w związku z czym do uruchomienia silnika nie są potrzebni mechanicy. Nadwozie monocoque wykonane zostało z włókien węglowych, a przedni i tylny spojler zostały wyprodukowane w zgodzie z regulaminem Formuły 1 na rok 2009. Układy: hamulcowy, wydechowy, kierowniczy oraz zawieszenie także zostały wykonane na wzór samochodu Formuły 1. Wyprodukowano 25 egzemplarzy modelu, a cena za sztukę to 650 000 funtów. Producent utrzymuje, że silnik jest w stanie osiągnąć bez remontu przebieg 4500 km. Z myślą o posiadaczach tego modelu powstała specjalna seria wyścigów, a szkoleniem ich umiejętności zajmą się m.in. Mika Häkkinen i Jarno Trulli

</doc>
<doc id="2190292" url="https://pl.wikipedia.org/wiki?curid=2190292" title="Lotus Exos">
Lotus Exos



</doc>
<doc id="2190294" url="https://pl.wikipedia.org/wiki?curid=2190294" title="Koło Sportowe Stal Racibórz">
Koło Sportowe Stal Racibórz



</doc>
<doc id="2190295" url="https://pl.wikipedia.org/wiki?curid=2190295" title="Klub Sportowy Stal Racibórz">
Klub Sportowy Stal Racibórz



</doc>
<doc id="2190296" url="https://pl.wikipedia.org/wiki?curid=2190296" title="Stal Racibórz">
Stal Racibórz



</doc>
<doc id="2190298" url="https://pl.wikipedia.org/wiki?curid=2190298" title="Łastowce">
Łastowce

Łastowce (lit. "Lastaučikai") − wieś na Litwie, w gminie rejonowej Soleczniki, 1 km na południowy zachód od Paszek, zamieszkana przez 35 ludzi. Przed II wojną światową w Polsce, w powiecie oszmiańskim województwa wileńskiego.

</doc>
<doc id="2190299" url="https://pl.wikipedia.org/wiki?curid=2190299" title="Liszkuniszki">
Liszkuniszki

Liszkuniszki (lit. "Liškūniškės") − wieś na Litwie, w gminie rejonowej Soleczniki, 4 km na północny wschód od Paszek, zamieszkana przez 40 ludzi. Przed II wojną światową w Polsce, w powiecie oszmiańskim województwa wileńskiego.

</doc>
<doc id="2190300" url="https://pl.wikipedia.org/wiki?curid=2190300" title="Henrik Dagård">
Henrik Dagård

Olof Henrik Dagård (ur. 7 sierpnia 1969 w Halmstad) – były szwedzki lekkoatleta, wieloboista.
Medalista mistrzostw Europy oraz halowych mistrzostw Europy i halowych mistrzostw globu. Uczestnik prestiżowego mityngu wielobojowego Hypo-Meeting w Götzis. Ustanawiał rekordy Szwecji w siedmio i dziesięcioboju. Został wybrany najseksowniejszym mężczyzną w Szwecji w 1995 roku. Obecnie mieszka w Halmstad, gdzie pracuje jako trener.
Kariera.
Międzynarodową karierę zaczynał od zajęcia siódmego miejsca w mistrzostwach Europy juniorów (1987) oraz czwartej lokaty na światowym czempionacie juniorów (1988). W 1990 uplasował się na dziewiątym miejscu podczas mistrzostw Europy w Splicie, a dwa lata później był trzynasty na mistrzostwach świata. Największe sukcesy odnosił w latach 1994–1995, kiedy to zdobył srebrny medal halowego czempionatu Starego Kontynentu oraz był wicemistrzem Europy (1994), a w 1995 zdobył brązowy medal halowych mistrzostw świata. W Göteborgu w 1995 był szesnasty na mistrzostwach świata, w Budapeszcie w 1998 był piętnasty, a w 1999 zajął siódme miejsce podczas kolejnego światowego czempionatu. W swoim jedynym olimpijskim starcie – w 2000 w Sydney – zajął 10. miejsce. Medalista mistrzostw Szwecji w różnych konkurencjach: ma w dorobku dwa złote medale krajowego czempionatu w dziesięcioboju, trzy złote medale w siedmioboju a także medale w innych konkurencjach lekkotletycznych. 
Rekord życiowy w dziesięcioboju: 8403 pkt. (11 września 1994, Talence) – rezultat ten był aż do 2009 roku rekordem Szwecji, kiedy to pobity został przez Nicklasa Wiberga (8406 pkt). Dagård jest aktualnym rekordzistą kraju w siedmioboju (6142 pkt. w 1995).

</doc>
<doc id="2190302" url="https://pl.wikipedia.org/wiki?curid=2190302" title="Veronica Scopelliti">
Veronica Scopelliti



</doc>
<doc id="2190303" url="https://pl.wikipedia.org/wiki?curid=2190303" title="Ludwinowo (gmina Paszki)">
Ludwinowo (gmina Paszki)

Ludwinowo (lit. "Liudvinavas") − wieś na Litwie, w gminie rejonowej Soleczniki, 4 km na północny wschód od Paszek, zamieszkana przez 7 ludzi. Przed II wojną światową w Polsce, w powiecie oszmiańskim województwa wileńskiego.

</doc>
<doc id="2190304" url="https://pl.wikipedia.org/wiki?curid=2190304" title="Podworańce (gmina Paszki)">
Podworańce (gmina Paszki)

Podworańce (lit. "Padvarės") − wieś na Litwie, w gminie rejonowej Soleczniki, 1 km na zachód od Paszek, zamieszkana przez 55 ludzi. Przed II wojną światową w Polsce, w powiecie oszmiańskim województwa wileńskiego.

</doc>
<doc id="2190305" url="https://pl.wikipedia.org/wiki?curid=2190305" title="Poginie">
Poginie

Poginie (lit. "Paginai") − wieś na Litwie, w gminie rejonowej Soleczniki, 4 km na północny wschód od Paszek, zamieszkana przez 31 ludzi. Przed II wojną światową w Polsce, w powiecie oszmiańskim województwa wileńskiego.

</doc>
<doc id="2190307" url="https://pl.wikipedia.org/wiki?curid=2190307" title="Paszki (Litwa)">
Paszki (Litwa)

Paszki (lit. "Poškonys") − wieś na Litwie, w gminie rejonowej Soleczniki, 14 km na południowy wschód od Solecznik Wielkich, zamieszkana przez 129 ludzi. Przed II wojną światową w Polsce, w powiecie oszmiańskim województwa wileńskiego.
Przez wieś przepływa rzeka Gawia.

</doc>
<doc id="2190308" url="https://pl.wikipedia.org/wiki?curid=2190308" title="Pupiszki">
Pupiszki

Pupiszki (lit. "Pupiškės") − wieś na Litwie, w gminie rejonowej Soleczniki, 2 km na południowy zachód od Paszek, zamieszkana przez 54 ludzi. Przed II wojną światową w Polsce, w powiecie oszmiańskim województwa wileńskiego.

</doc>
<doc id="2190311" url="https://pl.wikipedia.org/wiki?curid=2190311" title="Rymosze (okręg wileński)">
Rymosze (okręg wileński)

Rymosze (lit. "Rimašiai") − wieś na Litwie, w gminie rejonowej Soleczniki, 2 km na południowy zachód od Paszek, zamieszkana przez 42 ludzi. Przed II wojną światową w Polsce, w powiecie oszmiańskim województwa wileńskiego.

</doc>
<doc id="2190312" url="https://pl.wikipedia.org/wiki?curid=2190312" title="Fernando Muñoz">
Fernando Muñoz

Fernando Muñoz García, pseud. Nando (ur. 30 października 1967 w Sewilli) – hiszpański piłkarz grający na pozycji prawego lub środkowego obrońcy. W swojej karierze 8 razy wystąpił w reprezentacji Hiszpanii.
Kariera klubowa.
Karierę piłkarską Nando rozpoczął w klubie Sevilla CF. W 1986 roku stał się członkiem pierwszego zespołu, a 21 lutego tamtego roku zadebiutował w Primera División w wygranym 1:0 wyjazdowym spotkaniu z Athletic Bilbao. W Sewilli grał przez 4 sezony, ale tylko w ostatnim, 1989/1990, był podstawowym zawodnikiem tego zespołu.
Latem 1990 Nando przeszedł z Sevilli do FC Barcelona, prowadzonej przez Johana Cruyffa. W Barcelonie swój debiut zanotował 31 sierpnia 1990 w meczu z Espanyolem Barcelona (1:0). W pierwszym sezonie spędzonym na Camp Nou, 1990/1991 został mistrzem kraju oraz zdobył Superpuchar Hiszpanii. Natomiast w sezonie 1991/1992 ponownie wywalczył mistrzostwo Hiszpanii oraz zdobył Puchar Mistrzów, pierwszy w historii klubu. Z Barceloną sięgnął też po Superpuchar Europy.
W 1992 roku Nando odszedł z Barcelony do Realu Madryt, w którym zadebiutował 4 września 1992 w meczu ze swoim poprzednim klubem (1:2). W 1993 roku zdobył z Realem Puchar Króla, a także Superpuchar Hiszpanii, a w 1995 roku wywalczył mistrzostwo kraju.
Na początku 1996 roku Nando przeszedł z Realu do Espanyolu Barcelona. W nim po raz pierwszy wystąpił 13 stycznia 1996 w przegranym 1:2 meczu z Compostelą. W Espanyolu występował przez 6,5 roku, a największym jego sukcesem w tym okresie było wywalczenie Pucharu Króla w 2000 roku. W sezonie 2001/2002 grał w Elche CF, w którym zakończył karierę.
Kariera reprezentacyjna.
W reprezentacji Hiszpanii Nando zadebiutował 12 września 1990 w wygranym 3:0 towarzyskim spotkaniu z Brazylią. Występował między innymi w eliminacjach do Euro 1992, a także rozegrał 1 mecz w eliminacjach do MŚ 1994. Od 1990 do 1992 roku wystąpił w kadrze narodowej 8 razy.

</doc>
<doc id="2190313" url="https://pl.wikipedia.org/wiki?curid=2190313" title="Fernando Munoz">
Fernando Munoz



</doc>
<doc id="2190314" url="https://pl.wikipedia.org/wiki?curid=2190314" title="Siewrymy">
Siewrymy

Siewrymy (lit. "Siaurimai") − wieś na Litwie, w gminie rejonowej Soleczniki, 1 km na wschód od Paszek, zamieszkana przez 17 ludzi. Przed II wojną światową w Polsce, w powiecie oszmiańskim województwa wileńskiego.

</doc>
<doc id="2190317" url="https://pl.wikipedia.org/wiki?curid=2190317" title="Stoki (Litwa)">
Stoki (Litwa)

Stoki (lit. "Stakai") − wieś na Litwie, w gminie rejonowej Soleczniki, 1 km na wschód od Paszek, zamieszkana przez 7 ludzi. Przed II wojną światową w Polsce, w powiecie wileńsko-trockim województwa wileńskiego.
Urodził się tu Narcyz Łopianowski – rotmistrz Wojska Polskiego i major kawalerii Polskich Sił Zbrojnych, medalista międzynarodowych konkursów hippicznych.

</doc>
<doc id="2190318" url="https://pl.wikipedia.org/wiki?curid=2190318" title="Bogusław Smólski">
Bogusław Smólski

Bogusław Ludwik Smólski (ur. 29 maja 1947 w Raciborzu) – profesor nauk technicznych, specjalista w zakresie elektroniki mikrofalowej, interferometrii, techniki mikrofalowej oraz techniki urządzeń radarowych. Generał brygady Wojska Polskiego, były komendant – rektor Wojskowej Akademii Technicznej, pierwszy dyrektor Narodowego Centrum Badań i Rozwoju (2007–2010).
Życiorys.
Jest absolwentem Wydziału Elektroniki Wojskowej Akademii Technicznej w Warszawie z 1970. W 1977 uzyskał stopień doktora a w 1981 stopień doktora habilitowanego na Wydziale Elektroniki Wojskowej Akademii Technicznej. W 1992 z rąk Prezydenta RP Lecha Wałęsy otrzymał tytuł profesora nauk technicznych. 
W latach 1985–1993 Komendant-Dziekan Wydziału Elektroniki Wojskowej Akademii Technicznej, od 2003 do 2007 Rektor Wojskowej Akademii Technicznej. W 1997 awansowany do stopnia generała brygady.
Od 1990 do 1993 doradca Ministra Łączności. W latach 1993–2003 zajmował kierownicze stanowiska w Ministerstwie Obrony Narodowej, m.in. Dyrektora Departamentu Rozwoju i Wdrożeń MON i Radcy Ministra. W latach 2001–2002 członek Rady Telekomunikacji, a w latach 2003–2006 przewodniczący Komisji Szkolnictwa Wyższego Rady Wyższego Szkolnictwa Wojskowego i Nauki. W 2007 pełnomocnik ministra obrony narodowej ds. reformy szkolnictwa wojskowego oraz członek Prezydium Państwowej Komisji Akredytacyjnej. W latach 2007–2010 członek Zespołu ds. Nagród Prezesa Rady Ministrów RP. 
Od 1983 jest członkiem Komitetu Elektroniki i Komunikacji Polskiej Akademii Nauk. Od 1993 członek (a w latach 1993–1995 wiceprzewodniczący) Polskiego Oddziału AP/AES the Institute of Electrical and Electronics Engineers (USA). W latach 1994 – 2000 członek Komisji Badań Stosowanych Komitetu Badań Naukowych. Od 1995 członek, a od 2001 do 2006 r. przewodniczący Rady Dyrektorów Polskiego Oddziału Armed Forces Communications and Electronics Association (USA). W latach 1996–1998 Członek Rady Agencji Techniki i Technologii. Od 1995 w Radach Naukowych Instytutu Łączności i Instytutu Technicznego Wojsk Lotniczych. Od 1997 członek Rady Naukowej OBRUM Gliwice, a od 1999 Rady Naukowej Przemysłowego Instytutu Telekomunikacji, od 2003 do 2007 jej Przewodniczący. W latach 2000–2006 członek Rady Naukowej Wojskowego Instytutu Łączności, a od 2003 do 2011 Rady Naukowej Centrum Techniki Morskiej.
Od 1982 współorganizator oraz członek Komitetu Naukowego International Conference on Microwaves MIKON. Od 2003 członek Komitetu Programowego European Radar Conference EuRAD.
Od 2004 członek Prezydium Konferencji Rektorów Akademickich Szkół Polskich (KRASP), a od 2005 przewodniczący Komisji Nauki KRASP. W latach 2004–2007 przewodniczył Konferencji Rektorów Polskich Uczelni Wojskowych. Koordynator Konsorcjum Polskiej Platformy Technologicznej Systemów Bezpieczeństwa oraz przewodniczący Zespołu Naukowo-Przemysłowego Rady Uzbrojenia MON do 2007.
Od 2007 do końca 2010 organizator, a następnie pierwszy dyrektor Narodowego Centrum Badań i Rozwoju.
Członek Rady Wydziału Elektroniki i Senatu Wojskowej Akademii Technicznej. Od 2012 członek Rady Wykonawczej Stowarzyszenia Euro-Atlantyckiego. Od 2013 Przewodniczący Rady Naukowo-Doradczej "PIT – RADWAR S.A." W 2015 wybrany przewodniczącym Komitetu Elektroniki i Telekomunikacji Polskiej Akademii Nauk. 
Jest autorem lub współautorem 5 podręczników akademickich, około 100 artykułów i referatów naukowych oraz 8 patentów. Jest promotorem 9 zakończonych przewodów doktorskich, recenzentem wielu rozpraw doktorskich, habilitacyjnych oraz wniosków o nadanie tytułu profesora.
"Odznaczony m.in. Krzyżem Oficerskim Orderu Odrodzenia Polski, Krzyżem Kawalerskim Orderu Odrodzenia Polski, Srebrnym Krzyżem Zasługi, belgijskim Krzyżem Kawalerskim" "Merite de L’Invention, Medalem Euro-Atlantyckim, Medalem Honorowym Stowarzyszenia Polskich Wynalazców i Racjonalizatorów im. Tadeusza Sendzimira oraz wieloma medalami resortowymi."

</doc>
<doc id="2190319" url="https://pl.wikipedia.org/wiki?curid=2190319" title="Million Dollar Champion">
Million Dollar Champion



</doc>
<doc id="2190320" url="https://pl.wikipedia.org/wiki?curid=2190320" title="Bertold von Nordhausen">
Bertold von Nordhausen

Bertold von Nordhausen, także Bertoldus de Northusen, Northusin (urodz. ?, zm. po 1287) – komtur bałgijski w latach 1258-1261, komtur ziemi chełmińskiej w latach 1264-1268 oraz 1274-1276, komtur bierzgłowski w roku 1278, komtur krajowy Lotaryngii w latach 1286-1287
Życiorys.
Nie ma pewności co do miejsca pochodzenia Bertolda von Nordhausen. Część historyków skłania się ku Turyngii i miasta Nordhausen na przedgórzu Harzu. Najprawdopodobniej jednak Bertold wywodził się z rodziny rycerskiej pochodzącej z miejscowości Nordhouse w Alzacji.
Bertold von Nordhausen do Prus przybył przed rokiem 1258. W tymże roku objął stanowisko komtura Bałgi, które sprawował przez następne cztery lata. Następnym potwierdzonym stanowiskiem, które sprawował Bertold było przewodnictwo komturstwa ziemi chełmińskiej. W międzyczasie mógł być preceptorem elbląskiego konwentu. Urząd komtura ziemi chełmińskiej sprawował do roku 1268, kiedy to udał się do baliwatu czesko-morawskiego. Bertold von Nordhausen wrócił do Prus i jak podają źródła w latach 1274-1276 ponownie sprawował urząd komtura ziemi chełmińskiej. Według Piotra z Dusburga, Bertold von Nordhausen nie odznaczał się odpowiednimi umiejętnościami dowódczymi i wymaganą na tej placówce energią. Po najazdach jakie dokonali Jaćwingowie na ziemie chełmińską i niezadowalającej postawie Bertolda, został on przeniesiony do Bierzgłowa. W roku 1285 Bertold opuścićł Prusy i w styczniu 1286 roku objął urząd komtura Lotaryngii, który sprawował co najmniej przez rok.

</doc>
<doc id="2190321" url="https://pl.wikipedia.org/wiki?curid=2190321" title="TV Superstars">
TV Superstars

TV Superstars – gra na PlayStation 3. Została wyprodukowana przez Cambridge Studio i wydana przez Sony Computer Entertainment. Do gry jest wymagana kamerka PlayStation Eye i kontroler PlayStation Move. 
Fabuła.
Gracz wciela się w początkującego celebrytę, który zamierza piąć się po szczeblach kariery. Niezbędni dla osiągnięcia tego celu będą gospodarze programów telewizyjnych.
Rozgrywka.
Tryb wieloosobowy – maksymalnie cztery osoby mogą wziąć udział w poszczególnych minigierkach. Zabawa odbywa się przed jednym telewizorem, trzeba mieć jednak na uwadze, że wiele konkurencji wymaga kilku kontrolerów. Z innymi zawodnikami rywalizujemy na punkty, które zdobywamy za pomyślne ukończenie kolejnych zadań. Całość opisuje stosunkowo prosta oprawa graficzna utrzymana w nieco komiksowym stylu.

</doc>
<doc id="2190322" url="https://pl.wikipedia.org/wiki?curid=2190322" title="Kultura ceramiki kreskowej">
Kultura ceramiki kreskowej

Kultura ceramiki kreskowej (również kultura ceramiki sztrychowanej) − kultura archeologiczna, istniejąca od I tysiąclecia p.n.e. do III-IV wieku n.e. na terenach wschodniej i północno-zachodniej Litwy, środkowej Białorusi oraz południowo-wschodniej Łotwy. Najważniejsze stanowiska odkryto m.in. w Bratoniszkach, Žalioji, Duksztach, Niewieryszkach, Petrašiūnai, Moškènai i Nurūnai.
Pierwsze osady zakładano w miejscu dawniej istniejących siedlisk. W I tysiącleciu p.n.e. osady zaczęto otaczać umocnieniami (znanych jest ok. 100 osad tego typu).
Nazwa kultury pochodzi od charakterystycznego sposobu ozdabiania naczyń ceramicznych. Podstawowym zajęciem ludności była hodowla bydła. Pierwsze wyroby żelazne pochodzą z VII-VI w. p.n.e. Metalurgia rozwija się prężnie od IV w. p.n.e. 
Obrządek pogrzebowy to głównie groby ciałopalne popielnicowe i bezpopielnicowe.
Kultura ta nie jest jednoznacznie etnicznie identyfikowana, czasami jest przypisywana ludom bałtyjskim a czasami ugrofińskim.

</doc>
<doc id="2190323" url="https://pl.wikipedia.org/wiki?curid=2190323" title="Stołhany">
Stołhany

Stołhany (lit. "Stalgonys") − wieś na Litwie, w gminie rejonowej Soleczniki, 2 km na południowy zachód od Paszek, zamieszkana przez 40 ludzi. Przed II wojną światową w Polsce, w powiecie oszmiańskim województwa wileńskiego.

</doc>
<doc id="2190324" url="https://pl.wikipedia.org/wiki?curid=2190324" title="Frederic Lewy">
Frederic Lewy



</doc>
<doc id="2190329" url="https://pl.wikipedia.org/wiki?curid=2190329" title="Turniej o Srebrny Kask 1985">
Turniej o Srebrny Kask 1985

Turniej o Srebrny Kask 1985 w sporcie żużlowym - coroczny turniej żużlowy organizowany przez Polski Związek Motorowy. Dwudziesty finał odbywał się w Tarnowie i Rzeszowie. Ryszard Franczyszyn wygrał dwudniowy turniej.

</doc>
<doc id="2190330" url="https://pl.wikipedia.org/wiki?curid=2190330" title="Szaciły (Litwa)">
Szaciły (Litwa)

Szaciły (lit. "Šetylos") − wieś na Litwie, w gminie rejonowej Soleczniki, 2 km na północny wschód od Paszek, zamieszkana przez 25 ludzi. Przed II wojną światową w Polsce, w powiecie oszmiańskim województwa wileńskiego.

</doc>
<doc id="2190331" url="https://pl.wikipedia.org/wiki?curid=2190331" title="Peter Smith (arcybiskup)">
Peter Smith (arcybiskup)

Peter David Gregory Smith (ur. 21 października 1943 w Londynie, zm. 6 marca 2020 tamże) – brytyjski duchowny rzymskokatolicki, w latach 2010–2019 arcybiskup metropolita Southwark. Wcześniej kierował diecezją wschodnioangielską (1995–2001) oraz archidiecezją Cardiff (2001–2010).
Ukończył świeckie studia licencjackie w zakresie prawa na Exeter University. Następnie wstąpił do Seminarium św. Jana w Wonersh, będącego miejscem formacji duchowieństwa kilku diecezji z południowej i wschodniej Anglii oraz Walii. Później wyjechał do Rzymu, gdzie uzyskał doktorat z prawa kanonicznego na Papieskim Uniwersytecie Świętego Tomasza z Akwinu. 15 lipca 1972 otrzymał święcenia prezbiteriatu i podjął pracę duszpasterską w swej rodzinnej archidiecezji Southwark.
W 1974 powrócił do Seminarium św. Jana jako wykładowca prawa kanonicznego. W latach 1984-85 był proboszczem jednej z parafii w południowym Londynie, a następnie został powołany na rektora Seminarium. Pełnił ten urząd przez dziesięć lat. 21 marca 1995 papież Jan Paweł II mianował go biskupem Wschodniej Anglii. Sakry udzielił mu 21 maja tego samego roku kardynał Basil Hume, ówczesny arcybiskup Westminsteru i przewodniczący Konferencji Episkopatu Anglii i Walii. 26 października 2001 objął rządy w archidiecezji Cardiff, tym samym przyjmując tytuł arcybiskupa.
30 kwietnia 2010 papież Benedykt XVI mianował go arcybiskupem metropolitą Southwark. Jego ingres do katedry św. Jerzego w Londynie, głównej świątyni tej archidiecezji, odbył się 10 czerwca 2010. 10 czerwca 2019 papież Franciszek przyjął jego rezygnację z urzędu złożoną ze względu na wiek.

</doc>
<doc id="2190335" url="https://pl.wikipedia.org/wiki?curid=2190335" title="Dialog Champions League">
Dialog Champions League

Dialog Champions League – najwyższa klasa rozgrywkowa w piłce nożnej na Sri Lance. Skupia 12 najlepszych drużyn tego kraju. Pierwsza edycja miała miejsce w sezonie 1985. 

</doc>
<doc id="2190337" url="https://pl.wikipedia.org/wiki?curid=2190337" title="Szudojnie">
Szudojnie

Szudojnie (lit. "Šiudainys") − wieś na Litwie, w gminie rejonowej Soleczniki, 2 km na południowy wschód od Paszek, zamieszkana przez 45 ludzi. Przed II wojną światową w Polsce, w powiecie oszmiańskim województwa wileńskiego.

</doc>
<doc id="2190338" url="https://pl.wikipedia.org/wiki?curid=2190338" title="Wołodźki (Litwa)">
Wołodźki (Litwa)

Wołodźki (lit. "Valatkiškės") − wieś na Litwie, w gminie rejonowej Soleczniki, 1 km na północny zachód od Paszek, zamieszkana przez 22 ludzi. Przed II wojną światową w Polsce, w powiecie oszmiańskim województwa wileńskiego.

</doc>
<doc id="2190339" url="https://pl.wikipedia.org/wiki?curid=2190339" title="Paweł Dunin Wolski">
Paweł Dunin Wolski

Paweł Dunin Wolski z Rzeszotkowej Woli herbu Łabędź (ur. 1487, zm. 19 lutego 1546) – biskup poznański w latach 1544–1546, kasztelan radomski w latach 1542–1543, kanclerz wielki koronny w latach 1539–1543, burgrabia krakowski w latach 1537–1546, podkanclerzy koronny w latach 1537–1539, starosta gostyniński w latach 1533–1543, kasztelan sochaczewski w latach 1532–1537, podczaszy sandomierski w latach 1530–1533, wojski radomski w latach 1515–1537.
Ojciec Piotra Dunina Wolskiego, późniejszego kanclerza wielkiego koronnego.
Pochowany w katedrze śś. Apostołów Piotra i Pawła w Poznaniu.

</doc>
<doc id="2190341" url="https://pl.wikipedia.org/wiki?curid=2190341" title="Port lotniczy Melilla">
Port lotniczy Melilla

Port lotniczy Melilla (, kod IATA: MLN, kod ICAO: GEML) – lotnisko znajdujące się w hiszpańskiej eksklawie w północnej Afryce w mieście Melilla. Zostało otwarte w 1969 roku.

</doc>
<doc id="2190346" url="https://pl.wikipedia.org/wiki?curid=2190346" title="Cegielnia (Zielona Góra)">
Cegielnia (Zielona Góra)



</doc>
<doc id="2190347" url="https://pl.wikipedia.org/wiki?curid=2190347" title="Paweł Kowalski (piłkarz)">
Paweł Kowalski (piłkarz)

Paweł Kowalski (ur. 10 lutego 1937 w Pabianicach, zm. 3 czerwca 2016) – polski piłkarz grający na pozycji obrońcy, reprezentant Polski, trener piłkarski.
Życiorys.
Był wychowankiem PTC Pabianice. W czasie służby wojskowej w latach 1958–1960 występował w Śląsku Wrocław. Później do 1971 był piłkarzem ŁKS Łódź. W latach 1975–1976 grał i trenował w klubach z Chicago i Toronto. W reprezentacji Polski zadebiutował w rozegranym 21 maja 1967 spotkaniu z Belgią, ostatni raz zagrał rok później. Łącznie w biało-czerwonych barwach rozegrał cztery spotkania.
Po zakończeniu kariery zawodniczej został trenerem, przez ponad 30 lat pracował w wielu klubach. Prowadził zespoły pierwszoligowe, ale przede wszystkim drugoligowe. Do najwyższej klasy rozgrywkowej awansował z ŁKS Łódź (jako asystent trenera w sezonie 1970/71), Polonią Bytom (1985/86), Motorem Lublin (1988/89), Widzewem Łódź (1990/91) i GKS Katowice (1999/2000 – zespół objął w rundzie wiosennej).

</doc>
<doc id="2190348" url="https://pl.wikipedia.org/wiki?curid=2190348" title="154P/Brewington">
154P/Brewington

154P/Brewington – kometa okresowa należąca do rodziny komet Jowisza.
Odkrycie.
Kometę tę odkrył Howard J. Brewington 28 sierpnia 1992 roku.
Orbita komety i jej właściwości fizyczne.
Orbita komety 154P/Brewington ma kształt elipsy o mimośrodzie 0,67. Jej peryhelium znajduje się w odległości 1,59 j.a., aphelium zaś 8,15 j.a. od Słońca. Jej okres obiegu wokół Słońca wynosi 10,75 roku, nachylenie do ekliptyki to wartość 17,92˚.
Jądro tej komety ma rozmiary maks. kilku kilometrów.

</doc>
<doc id="2190350" url="https://pl.wikipedia.org/wiki?curid=2190350" title="Altamira F.C.">
Altamira F.C.



</doc>
<doc id="2190352" url="https://pl.wikipedia.org/wiki?curid=2190352" title="Wyścig Meksyku WTCC">
Wyścig Meksyku WTCC

Wyścig Meksyku WTCC – runda World Touring Car Championship rozgrywana w latach 2005–2006 i 2008–2009 na torze Autódromo Miguel E. Abed w mieście Amozoc de Mota koło Puebli w stanie Puebla. Wyścig Meksyku zaplanowany na sezon 2007 został odwołany z powodu problemów z torem i zastąpiono go Wyścigiem Holandii na torze Zandvoort. W sezonie 2010 rundę ponownie odwołano, tym razem z powodu powodzi w stanie Puebla. Nie zdecydowano się jednak zorganizować rundy zastępczej.

</doc>
<doc id="2190354" url="https://pl.wikipedia.org/wiki?curid=2190354" title="165P/LINEAR">
165P/LINEAR

165P/LINEAR (także: LINEAR 10) – kometa okresowa, należąca do grupy komet typu Chirona.
Odkrycie.
Kometa została odkryta 29 stycznia 2000 roku w ramach programu badawczego LINEAR.
Orbita komety i właściwości fizyczne.
Orbita komety 165P/LINEAR ma kształt elipsy o mimośrodzie 0,62. Jej peryhelium znajduje się w odległości 6,83 j.a., aphelium zaś 29,27 j.a. od Słońca. Jej okres obiegu wokół Słońca wynosi 76,69 roku, nachylenie do ekliptyki to wartość 15,9˚.
Jądro tej komety ma rozmiary kilku-kilkunastu kilometrów.

</doc>
<doc id="2190355" url="https://pl.wikipedia.org/wiki?curid=2190355" title="Gangsta Boo">
Gangsta Boo

Gangsta Boo, znana także jako Lady Boo, właśc. Lola Chantrelle Mitchell (ur. 7 sierpnia 1979 w Memphis, zm. 1 stycznia 2023 tamże) – amerykańska raperka, pierwsza żeńska artystka zespołu hip-hopowego Three 6 Mafia. Opuściła grupę po wydaniu albumu "", powodem były sprzeczki o pieniądze ze sprzedaży.

</doc>
<doc id="2190356" url="https://pl.wikipedia.org/wiki?curid=2190356" title="The Candy Spooky Theater">
The Candy Spooky Theater

The Candy Spooky Theater (jap. ザ キャンディー スプーキー シアター) – japoński zespół gotycko rockowy, który zadebiutował w 2005 roku. W skład zespołu wchodzą: wokalista Jack Spooky, gitarzysta Karl Bone Jr. oraz basista Peggy Giggles. Ich muzyka jest inspirowana przez horrory Tima Burtona.
Historia.
Zespół powstał z inicjatywy Jacka Spookiego, do którego dołączył Peggy Giggles (obaj się poznali się w zespole Dororo). Później do grupy dołączył Zull. Debiutanckim albumem zespołu był "Living Dead Spooky Doll's Family in the Rock n' Childs Spook Show Baby!" wydany 23 marca 2007 roku. Niedługo potem z zespołu odszedł Zull. Jego miejsce zajął Kiddy Skeleton, który opuścił zespół we wrześniu 2008 roku. Zastąpił go Karl Bone Jr.. 20-22 maja 2007 roku grupa odbyła trasę po Stanach Zjednoczonych pt. „Comical Horror's Wonder Land East Coast Showcase Tour”.

</doc>
<doc id="2190357" url="https://pl.wikipedia.org/wiki?curid=2190357" title="Brodowicz">
Brodowicz

Brodowicz - polskie nazwisko. Na początku lat 90. nosiło je ponad 900 osób.

</doc>
<doc id="2190358" url="https://pl.wikipedia.org/wiki?curid=2190358" title="Józef Niski">
Józef Niski

Józef Niski (ur. 14 marca 1893 w Łomży - brak danych o dacie i miejscu śmierci) – działacz socjalistyczny, organizator związków zawodowych robotników rolnych. Poseł na Sejm I i II kadencji (II RP).
Życiorys.
Syn Kaliksta i Teofili z domu Kotowskiej. W 1911 ukończył niższą szkołę handlową, zaś w 1912 kursy elektromonterskie w Wilnie przy szkole średniej. W tym czasie brał udział w kółkach samokształceniowych młodzieży szkolnej. W 1910 został wprowadzony przez Mieczysława Niedziałkowskiego do Związku Młodzieży Postępowo-Niepodległościowej oraz Polskiej Partii Socjalistycznej.
W 1912 wziął nielegalnie udział w Zjeździe ZMPN w Krakowie. Za nielegalne przekroczenie granicy został aresztowany w Piotrkowie i przez rok więziony. Zwolniony za kaucją, wyjechał do Tallinna, gdzie pracował w firmie budowlanej Gonckiewicza w Tallinnie. Po wybuchu I wojny światowej pracował nadal w tej firmie w guberni włodzimierskiej przy budowie prochowni, potem ponownie w Tallinnie, przy budowie okrętów. Od wiosny 1915 pracował w Piotrogrodzie w fabryce metalurgicznej przy budowie torpedowców oraz w Czerustkach przy budowie prochowni.
W 1915 powołany do wojska służył w 242 baonie zapasowym w Symbirsku, od końca 1915 kolejno w: 1 kolumnie samochodowej w Piotrogrodzie, następnie po ukończeniu wojskowej szkoły kierowców, do lutego 1917 był instruktorem w szkole wojskowych kierowców w Nowym Peterhofie.
Wziął udział w rewolucji lutowej 1917 jako członek Partii Socjalistów-Rewolucjonistów. Jako delegat kompanii, był członkiem Rady Delegatów Robotniczych i Żołnierskich w Piotrogrodzie, oraz prezesem Rady Delegatów w Nowym Peterhofie. Po przewrocie bolszewickim złożył mandat w Radzie Delegatów, następnie wyjechał do Tallinna, gdzie dostał się do niewoli niemieckiej. Przebywał w obozie koncentracyjnym w Rydze. Zwolniony w grudniu 1918 wyjechał do Warszawy.
Po powrocie, kierownictwo PPS skierowało do 26 grudnia 1918 do Lublina. Prowadził tam kampanię w związku z wyborami parlamentarnymi do Sejmu. Objął również kierownictwo okręgowego Związku Zawodowego Robotników Rolnych. Był m.in. organizatorem strajku na terenie 11 powiatów zakończonego 5 kwietnia 1919 pierwszą umową zbiorową w rolnictwie. Kierował również radą delegatów robotników folwarcznych m. Lublina. Na początku 1920 uczestniczył w akcji plebiscytowej na Górnym Śląsku (Mysłowice, Rybnik, Opole), następnie wrócił do Warszawy.
W czasie wojny polsko-bolszewickiej, wstąpił do dywersyjnego Związku Obrońców Ojczyzny. Pod dowództwem Stefana Lelka prowadził w rejonie Lublina działalność dywersyjną na tyłach Armii Czerwonej.
Po zakończeniu wojny był członkiem Zw. Zawodowego Robotników Rolnych, organizatorem i prezesem oddziału lubelskiego Związku Strzeleckiego. Pracował w komisjach rozjemczych dla robotników rolnych przy Inspektorze Pracy. Był jednym z założycieli i członów zarządu Patronatu Opieki nad Więźniami na terenie Sądu Apelacyjnego w Lublinie.
W wyborach parlamentarnych 1922 uzyskał mandat z listy nr 2 (PPS) w okręgu wyborczym nr 28 (Krasnystaw). Kandydował do Sejmu również z listy państwowej. Ponownie z tego samego okręgu został wybrany w wyborach parlamentarnych w 1928. W Sejmie II kadencji zasiadał w komisjach: morskiej, rolnej. Trzykrotnie (1925, 1928 i 1931) był wybierany przez Sejm do Głównej Komisji Ziemskiej jako przedstawiciel bezrolnych.
W październiku 1928, w wyniku rozłamu w PPS, wraz z grupą posłów opuścił Związek Parlamentarny Polskich Socjalistów i wstąpił do Klubu Parlamentarnego PPS dawna Frakcja Rewolucyjna.
W 1928 założył rozłamowy Klasowy Związek Zawodowy Robotników Rolnych i Leśnych i wszedł do zarządu Centralnego Zrzeszenia Klasowych Związków Zawodowych powiązanego z PPS d.Frakcja Rewolucyjna. Ponownie kandydował do Sejmu, z listy PPS dawna Frakcja Rewolucyjna, w wyborach parlamentarnych w 1930. Nie uzyskał jednak mandatu. W 1931 wydawał gazetę „Nowa Wieś”, zawieszoną wkrótce z braku środków. Pracował jako elektromonter w Warszawie i Lublinie.
W 1933 był odznaczony Krzyżem Niepodległości.

</doc>
<doc id="2190359" url="https://pl.wikipedia.org/wiki?curid=2190359" title="Wyniki Grand Prix Holandii A1 Grand Prix 2006/2007">
Wyniki Grand Prix Holandii A1 Grand Prix 2006/2007



</doc>
<doc id="2190360" url="https://pl.wikipedia.org/wiki?curid=2190360" title="Wyniki Grand Prix Czech A1 Grand Prix 2006/2007">
Wyniki Grand Prix Czech A1 Grand Prix 2006/2007



</doc>
<doc id="2190361" url="https://pl.wikipedia.org/wiki?curid=2190361" title="Wyniki Grand Prix Chin A1 Grand Prix 2006/2007">
Wyniki Grand Prix Chin A1 Grand Prix 2006/2007



</doc>
<doc id="2190362" url="https://pl.wikipedia.org/wiki?curid=2190362" title="Parafia Najświętszej Maryi Panny Jasnogórskiej w Orzechu">
Parafia Najświętszej Maryi Panny Jasnogórskiej w Orzechu

Parafia Najświętszej Maryi Panny Jasnogórskiej w Orzechu – parafia kościoła katolickiego w Orzechu w gminie Świerklaniec; należy do diecezji gliwickiej (dekanat Żyglin).
Historia.
Początkowo Orzech należał do parafii św. Małgorzaty w Bytomiu; od około 1277 roku podlegał parafii Świętych Apostołów Piotra i Pawła w Kamieniu; następnie wierni z Orzecha należeli do parafii św. Wojciecha w Radzionkowie. Samodzielna parafia w Orzechu została erygowana 22 marca 1981 roku. Zanim wybudowano kościół dla parafii, powstała kaplica św. Jana Nepomucena, a pierwsza msza święta została odprawiona w zaadaptowanym budynku gospodarczym. Kościół parafialny wybudowany według projektu Rudolfa Fojcika z Pszowa, z wyposażeniem projektu Zygmunta Brachmańskiego został poświęcony 18 listopada 1984 roku przez biskupa Herberta Bednorza. W 1991 roku został utworzony cmentarz parafialny.

</doc>
<doc id="2190364" url="https://pl.wikipedia.org/wiki?curid=2190364" title="London Bridge Studio">
London Bridge Studio

London Bridge Studio – amerykańskie studio nagraniowe z siedzibą w Seattle w stanie Waszyngton, założone początkowo jako prywatne studio w 1985 przez braci Ricka i Raja Parashar. W studiu nagrywało wielu wpływowych artystów, producentów oraz inżynierów dźwięku.
Pierwsze nagrania w studiu rozpoczęły się w roku 1987, kiedy to grupa Alice N’ Chains zarejestrowała materiał na swój pierwszy album demo. Pod koniec lat 80. i na początku 90. w studiu nagrywały zespoły wywodzące się głównie z nurtu grunge, takie jak Soundgarden, Mother Love Bone, Temple of the Dog czy Alice in Chains. Najbardziej znanymi i popularnymi albumami zarejestrowanymi w London Bridge Studio są "Louder Than Love" (1989) grupy Soundgarden, oraz "Ten" (1991) grupy Pearl Jam. Dzięki zrealizowaniu między innymi tych albumów studio zyskało duży rozgłos i przez następne lata realizowano w nim nagrania takich wykonawców, jak Blind Melon, Candlebox, Unwritten Law, Default czy 3 Doors Down. 
Przestrzeń studia zaprojektował Geoffa Turnera (również projektant Little Mountain Studios, Pinewood Studios). Studio posiada 460 metrów kwadratowych kondygnacji wykonanej z drewna o doskonałej akustyce.
We wrześniu 2005 roku Geoff Ott oraz Jonathan Plum odkupili od braci Parashar studio nagraniowe i od tego czasu utworzyli studio otworzone dla lokalnych i krajowych realizacji muzycznych. Oprócz tradycyjnych zespołów i artystów nagrywających, London Bridge Studio posiada również dział realizacji gier wideo oraz produkcji programów telewizyjnych.

</doc>
<doc id="2190368" url="https://pl.wikipedia.org/wiki?curid=2190368" title="Malacobdellidae">
Malacobdellidae



</doc>
<doc id="2190369" url="https://pl.wikipedia.org/wiki?curid=2190369" title="Malacobdella">
Malacobdella



</doc>
<doc id="2190370" url="https://pl.wikipedia.org/wiki?curid=2190370" title="Koopsta Knicca">
Koopsta Knicca

Koopsta Knicca (ur. 27 kwietnia 1975, zm. 9 października 2015), właściwie Robert Cooper - amerykański raper, były członek zespołu hip-hopowego Three 6 Mafia.

</doc>
<doc id="2190371" url="https://pl.wikipedia.org/wiki?curid=2190371" title="Język yue">
Język yue

Język yue (chiń. trad. 粵語, chiń. upr. 粤语, kantoński (jyutping): Jyut6jyu5; pinyin: Yuèyǔ) – język lub makrojęzyk (zależnie od klasyfikacji) używany w południowej części Chin, zwłaszcza w prowincji Guangdong. Niektóre z dialektów są wzajemnie niezrozumiałe. Za lingua franca służy odmiana z miasta Guangzhou (dawniej Kanton – stąd nazwa język kantoński). Dialekty yue są bardziej archaiczne niż różne odmiany języka mandaryńskiego, między innymi zachowały wygłosowe spółgłoski zwarte.
Dialekty języka yue.
Można je podzielić na pięć najważniejszych podgrup:
Języki yue mają niezwykle skomplikowany system tonalny. Jako jedyne spośród języków chińskich mają dwa szeregi tonów rozmieszczone w dwu rejestrach, górnym (55 lub 53, 35, 33, 5, 3) i dolnym (21 lub 11, 13, 22, 2 lub 22). W porównaniu do innych języków chińskich, yue są bardziej monosylabiczne. Sprawia to, że przechowały one wiele wyrazów w dawnym znaczeniu. Wyróżnia je również duża liczba zapożyczeń, szczególnie z angielskiego.

</doc>
<doc id="2190372" url="https://pl.wikipedia.org/wiki?curid=2190372" title="Język kantoński">
Język kantoński



</doc>
<doc id="2190375" url="https://pl.wikipedia.org/wiki?curid=2190375" title="Jacaranda mimosifolia">
Jacaranda mimosifolia



</doc>
<doc id="2190378" url="https://pl.wikipedia.org/wiki?curid=2190378" title="Budějovický měšťanský pivovar">
Budějovický měšťanský pivovar

Budějovický měšťanský pivovar (niem. "Budweiser Bürgerbräu", dosł. „Budziejowicki Browar Mieszczański”) – browar w Czeskich Budziejowicach, jeden z dwóch znajdujących się w mieście.
Historia browaru.
Za datę utworzenia zakładu przyjmuje się rok 1795, kiedy to grupa niemieckich mieszczan założyła browar na obrzeżach miasta. W 1802 piwo przyjęło nazwę "Budweiser Bier". W 1879 Rada Miejska Budziejowic przyznała browarowi prawo do używania herbu miejskiego na swoich produktach. W 1882 po raz pierwszy zarejestrowano własne marki towarowe, m.in. "Budweiser Export-Lager-Bier", do którego w 1897 dodano przymiotnik "Original". Nieco wcześniej, w 1894, browar przyjął oficjalną nazwę "Die Budweiser Bräuberechtigten – Bürgerliches Bräuhaus – Gegründet 1795 – Budweis" ("Budějovičtí právovárečníci – Měšťanský pivovar – založen 1795 – Budějovice)". W 1899 zarejestrowano markę "Budweiser Bürgebräu". Dokładnie 100 lat po założeniu browaru na lokalnym rynku (potem również europejskim i pozaeuropejskim) pojawił się konkurent – Budweiser Budvar, którego działalność zainicjowali mieszczanie czescy.
W XIX wieku zakład unowocześniano (początkowo, tak jak inne z okolicy, był browarem parowym, następnie go zelektryfikowano), z kolei produkcję stopniowo przeniesiono do nowych budynków. Wraz ze wzrostem liczby sprzedanych hektolitrów rósł też rynek zbytu – w 1875 rozpoczęto eksport do Stanów Zjednoczonych, co przyczyniło się do powstania, trwającego do dziś, sporu z amerykańską firmą Anheuser-Busch.
W latach 70. XIX wieku budziejowickie piwo trafiło na dwór cesarski w Wiedniu, a w 1895 "Budweiser Bürgebräu" został oficjalnym dostawcą dworu królewskiego Wirtembergii, którego to tytułu używa do dzisiaj.
W marcu 1945 budynki zakładowe zostały uszkodzone podczas alianckiego nalotu. Po II wojnie światowej przedsiębiorstwo, jako mienie poniemieckie, przejęło państwo czechosłowackie i znacjonalizowało. Niemiecka nazwa oraz niemieckie marki piw zostały odrzucone, „nowe” czeskie piwa nosiły teraz nazwy "Crystal" i "Samson". Sam zakład w 1948 stał się częścią państwowych "Českobudějovických pivovarů", a już miesiąc później przyłączono go do, grupującego wiele dawnych samodzielnych browarów, przedsiębiorstwa "Jihočeské pivovary n.p." pod nazwą "První českobudějovický pivovar". W 1960 zmieniono nazwę na "Pivovar Samson". W 1989 powrócono do nazwy "První budějovický pivovar Samson". Po upadku komunizmu "Jihočeské pivovary České Budějovice a.s." sprywatyzowano; w 2000 sprzedano należący do spółki browar Platan, a wkrótce potem browar Regent i pozostał w niej jedynie "Samson". W związku z tym w 2001 zmieniono nazwę na "Budějovický měšťanský pivovar, a.s.", odpowiadającej oryginalnej, niemieckiej z XIX wieku.
Z okresu komunistycznego browar posiadał prawo do marek "Crystal", "Czech Beer Crystal", "Biere Tcheque Crystal" i "Samson"; w 1991 otrzymał prawa do nazw "Budějovický měšťanský var" i historycznej "Budweiser Bürgerbräu", następnie w 1993 "Budějovické pivo, Budweiser Bier, Biere de Budweis" i "Budweis Beer" (o tę ostatnią toczy spory z budziejowickim Budvarem).
Browar Miejski, mimo że starszy, jest współcześnie znacznie mniej znany, niż jego młodszy konkurent – zarówno w Czechach jak i za granicą – w pierwszym półroczu 2008 to zaledwie 0,75% krajowego rynku. Produkty znajdują jednak uznanie na czeskich konkursach browarniczych – w ostatnich latach piwa były wielokrotnie nagradzane.
W 2009 produkcja piwa sięgnęła 143 tys. hektolitrów, co plasuje browar w okolicach dziesiątego miejsca w Czechach.
Anheuser-Busch.
W 2011 roku dotychczasowy właściciel browaru, spółka Harvestor, podzielił przedsiębiorstwo na dwa oddzielne podmioty. Wszelkie nieruchomości, sprzęt, technologia i personel przeszedł na nowo powstałą spółkę akcyjną Browar Samson, która stała się automatycznie własnością Harvestora. Pozostałą część, w której skład wszedł niewielki teren ze źródłem wody, a przede wszystkim prawa do nazwy z przedrostkiem "Budějovický" lub "Budweiser" odsprzedano amerykańskiemu koncernowi Anheuser-Busch. W ten sposób Amerykanie nabyli prawo do nazwy "Budweiser" jako piwa produkowanego w Czeskich Budziejowicach. Zdaniem dyrekcji Budziejowickiego Budvaru prawdopodobne jest, że amerykański koncern nie przewiduje na terenie Czech produkcji piwa.
Produkty.
Z przyczyn prawnych na terenie Stanów Zjednoczonych podstawowy produkt Browaru Mieszczańskiego sprzedawany był jako "B.B. Bürgerbräu", w pozostałych państwach jako "Budweiser Bier".
Od 2007 w Wielkiej Brytanii w sieci Tesco markę "Samson 1795 Budweiser" sprzedawano pod nazwą "Boheme 1795".
Do 2011 Browar Mieszczański produkował następujące piwa:
Obecnie marki Samson, Pito i Dianello produkuje Browar Samson.

</doc>
<doc id="2190380" url="https://pl.wikipedia.org/wiki?curid=2190380" title="Kigelia">
Kigelia



</doc>
<doc id="2190382" url="https://pl.wikipedia.org/wiki?curid=2190382" title="Karol Hibner">
Karol Hibner

Karol Hibner (ur. 19 sierpnia 1936 w Legionowie, zm. 28 marca 2009 w Warszawie) – prezes Polskiego Związku Łuczniczego i Komitetu Medycznego i Naukowego Międzynarodowej Federacji Łuczniczej "FITA", doktor nauk medycznych.
Życiorys.
W 1963 ukończył studia na warszawskiej Akademii Medycznej i rozpoczął pracę chirurga ortopedy i traumatologa. W 1971 został doradcą medycznym łuczniczej reprezentacji Polski, z którą wyjeżdżał na mistrzostwa Europy, świata oraz na igrzyska olimpijskie. Funkcję tę pełnił przez 28 lat. W 1979 wszedł w skład komitetu medycznego Międzynarodowej Federacji Łuczniczej "FITA". Od 1988 do 1991 był prezesem Polskiego Związku Łuczniczego, a od 1993 prezesem Komitetu Medycznego i Naukowego FITA. W 1997 otrzymał stanowisko sekretarza generalnego PZŁucz i pełnił tę funkcję przez cztery lata. Na cztery miesiące przed śmiercią Karolowi Hibnerowi nadano tytuł honorowego prezesa Polskiego Związku Łuczniczego. Pochowany na cmentarzu Bródnowskim w Warszawie (kwatera 112K-6-1).
Od 2010 odbywa się Memoriał Karola Hibnera, po raz pierwszy był rozgrywany na IV Międzynarodowych Halowych Mistrzostw Mazowsza.

</doc>
<doc id="2190383" url="https://pl.wikipedia.org/wiki?curid=2190383" title="Zamieszki w Poznaniu (1918)">
Zamieszki w Poznaniu (1918)



</doc>
<doc id="2190384" url="https://pl.wikipedia.org/wiki?curid=2190384" title="Kościuszkowski Obóz Szkolny Saperów">
Kościuszkowski Obóz Szkolny Saperów

Kościuszkowski Obóz Szkolny Saperów (KOSSap.) – ośrodek szkolenia saperów Wojska Polskiego II RP.
Historia i tradycje.
W pierwszych latach po I wojnie światowej trzon kadry w wojskach saperskich stanowili oficerowie narodowości polskiej z trzech armii zaborczych oraz oficerowie organizacji niepodległościowych. W celu uzupełniania kadry saperskiej i tworzenia nowej kadry dla uzupełnienia jednostek, stworzono szkoły kształcące oficerów i podoficerów.
W latach 1918–1922 kształcono oficerów do jednostek saperskich w Obozie Szkolnym Saperów, zwanym też Kościuszkowskim Obozem Szkolnym Saperów zlokalizowanym w Warszawie na Powązkach. Obóz powstał w 24 września 1919 roku jako centralny ośrodek szkolenia wojsk saperskich, szkolenie rozpoczął na bazie kadry kompanii szkolnej byłej Oficerskiej Szkoły Inżynierii Armii Polskiej we Francji. Dowódcą kompanii był mjr Marceli Zieliński. Dowódcy OSS podlegały Szkoła Podchorążych Saperów, Szkoła Podoficerów Saperów Instruktorów, Kursy dla oficerów i podoficerów kompanii i szwadronów technicznych oraz kompania sztabowa.
Zadaniem OSS było kształcenie oficerów saperów w 5-miesięcznym cyklu szkolenia, a podoficerów w 3-miesięcznym cyklu. Programy kursów podchorążych obejmowały: fortyfikację polową i stałą, mosty, minerstwo, zasady statyki i wytrzymałości materiałów, łączność, taktyka, przeprawy, silniki parowe i spalinowe, administrację i rachunkowość, organizację tyłów.
Po przejściu w 1922 roku Wojska Polskiego na stronę pokojową, przyjęto zasadę tworzenia szkół oficerskich dla poszczególnych rodzajów broni. W lipcu 1922 roku na bazie Obozu Szkolnego Saperów sformowano Główną Szkołę Artylerii i Inżynierii. Ze szkolenia wyłączono z Ośrodka szkolenie podchorążych.
10 czerwca 1925 na poligonie ćwiczebnym 2 pułku saperów kolejowych w Jabłonnie została przeprowadzona próba obciążeniowa kolejowego mostu składanego systemu Roth-Wagnera o długości 46,5 m. Do budowy mostu zostały po raz pierwszy wykorzystane elementy wykonane w Polsce przez firmy: „Królewska Huta”, „K. Rudzki i S-ka”, „A. Alscher i Spółka” i inne. Do próby obciążeniowej zostały wykorzystane dwa parowozy Tr21. Kierownikiem budowy mostu był kapitan inżynier Leopold Górka, wykładowca budowy mostów w Obozie Szkolnym Saperów.
OSS rozwiązano w 1926 roku, a opierając się na jego kadrze sformowano Batalion Szkolny Saperów w Modlinie.

</doc>
<doc id="2190385" url="https://pl.wikipedia.org/wiki?curid=2190385" title="Skogskyrkogården">
Skogskyrkogården

Skogskyrkogården – cmentarz położony w dzielnicy Gamla Enskede w Sztokholmie. Drugi pod względem wielkości cmentarz Szwecji, mający 102 ha powierzchni i mieszczący ok. 100 tysięcy grobów.
Decyzję o budowie cmentarza rada miejska Sztokholmu podjęła krótko przed wybuchem I wojny światowej. Ogłoszony konkurs na projekt cmentarza wygrali w 1915 Szwedzi: Gunnar Asplund i Sigurd Lewerentz. Cmentarz powstał w latach 1917–1920. Krajobraz architektoniczny cmentarza został zintegrowany z naturą. Las, w którym położony jest cmentarz, został potraktowany jako pełen godności gaj zmarłych.
W 1920 zbudowano według projektu Asplunda kaplicę cmentarną. Ma ona czterospadowy dach kryty gontem i otwarty przedsionek. W 1925 Lewerenz oddał do użytku drugą kaplicę, zbudowaną w kształcie sześcianu, z wolno stojącym przedsionkiem z kolumnami.
Przed kaplicami ustawiono duży, granitowy krzyż.
Do krematorium zbudowanego w latach 1937–1940 przez Asplunda dobudowano trzy kolejne kaplice.
Cmentarzem zarządza administracja cmentarna gminy Sztokholm. W okresie letnim oferuje się wycieczki z przewodnikiem po cmentarzu, organizowane przy współudziale muzeum miejskiego Sztokholmu.
Całe założenie jest uważane za jedno z największych dokonań współczesnej architektury i stanowi szczególny twór w skali świata, jeśli chodzi o ukształtowanie miejsc pochówku. Radny miejski Sztokholmu Yngwe Larsson (1881–1977) nazwał część centralną cmentarza z kaplicami najpiękniejszą budowlą miejską jego pokolenia.
W 1987 cmentarz leśny Skogskyrkogården znalazł się na liście krajowej (pod nr 111) jako zabytek o znaczeniu dla kultury narodowej Szwecji (szw. Riksintresse för kulturmiljövården).
W 1994 cmentarz leśny Skogskyrkogården został wpisany na Listę Światowego Dziedzictwa Kulturowego i Przyrodniczego Ludzkości UNESCO.
Historia.
W 1912 radni Sztokholmu postanowili, że teren w południowej części miasta, na południe od obecnego Södra begravningsplatsen (noszącego dziś nazwę Sandsborgskyrkogården), powinien być przeznaczony na nowe miejsce pochówku. Teren obejmował 85 ha (później powiększony do blisko 100 ha) i składał się głównie z porośniętego lasem iglastym ozu. Oz w części północnej był eksploatowany jako kopalnia piasku, natomiast pozostała część obszaru pozostawała nienaruszona, oprócz tego, że przechodziły przez niego drogi Tyresövägen i Dalarövägen.
Na jesieni 1914 ogłoszono międzynarodowy konkurs architektoniczny za zamiarem uczynienia z planowanego cmentarza, Skogskyrkogården, miejsca, które cechować miały: dostojeństwo, ranga artystyczna i harmonia. W tym też duchu sformułowano założenia konkursu postulując uczynienie z przyszłego cmentarza terenu o maksymalnej dostępności dla ogółu bez wprowadzania zbyt dużych zmian w konfiguracji krajobrazu; założeniu temu miało być również podporządkowane wybudowanie obiektów cmentarnych i samych grobów, oraz funkcjonowanie położonej na terenie cmentarza żwirowni.
Konkurs zakończył się w 1915. Wpłynęły nań 53 propozycje. Większość z nich pochodziła ze Szwecji, kilka prac nadeszło z Niemiec. Wśród członków jury znaleźli się m.in. architekci Ragnar Östberg i Gustaf Wickman. Pierwszą nagrodę otrzymał projekt nr 25 opatrzony hasłem "Tallum", przedstawiony przez dwójkę szwedzkich architektów: Gunnara Asplunda i Sigurda Lewerentza. Nagroda wyniosła 3500 koron. Ten właśnie projekt został zasadniczo przeznaczony do realizacji. W orzeczeniu jury podniesiono znakomity charakter projektu oraz to, że zachowuje on szczególne, piękne walory krajobrazowe terenu przyszłego cmentarza.
W 1917, po wielu zmianach w projekcie, których domagali się członkowie jury Gustaf Wickman oraz profesorowie architektury Sigurd Curman i Erik Lallerstedt, rozpoczęły się prace budowlane a w 1920 oddano do użytku pierwszą część założenia. Ważnym przykładem, jeśli chodzi o rozmieszczenie grobów były niemieckie nekropolie Cmentarz Ohlsdorf w Hamburgu i Waldfriedhof w Monachium; sięgnięto również do romantycznego malarstwa Caspara Davida Friedricha. Wkład Lewerentza to przede wszystkim krajobraz oraz klasycystyczna Uppståndelsekapellet (pol. Kaplica Zmartwychwstania), wzniesiona w 1925. Asplund natomiast zajął się budynkami, wśród których Skogskrematoriet (cmentarne krematorium), wzniesione w latach 1937-1940 należy do najwybitniejszych osiągnięć zarówno jego jak i całej szwedzkiej architektury tamtych czasów. Architekci kompleksowo zaprojektowali całość założenia, począwszy od krajobrazu a skończywszy na drobnych detalach (np. lampy).
Skogskyrkogården został ukończony w 1940 jako harmonijna jedność natury i architektury.
Ochrona kulturowa.
Światowe dziedzictwo kulturowe.
W październiku 1994 Skogskyrkogården został wpisany na Listę Światowego Dziedzictwa UNESCO pod nr 558 jako drugi obiekt kulturowy Szwecji z XX w.
Propozycja, która nadeszła ze strony ICOMOS powoływała się na kryterium I i II z następującym uzasadnieniem:
Kryterium I:
Kryterium II:
Komitet ds. dziedzictwa kulturowego podczas debaty zakwestionował zasadność "uniwersalnych wartości założenia", podniesionych w kryterium I, uważał natomiast, że zostały spełnione wymogi stawiane przez kryterium IV:
Z takim uzasadnieniem (według kryterium II i IV) Skogskyrkogården został wpisany na listę światowego dziedzictwa.
Zabytek rangi państwowej.
Teren Skogskyrkogården jako całość został w 1987 ogłoszony przez Państwowy Urząd ds. Zabytków (szw. Riksantikvarieämbetet) jako ”zabytek kulturowy rangi państwowej” (szw. riksintresse för kulturmiljövården) i jest chroniony poprzez miejscowy plan zagospodarowania przestrzennego oraz postanowienia Ustawy o pomnikach kultury (szw. Kulturminneslagen) dotyczące zabytków sakralnych.
Architektura.
Ponieważ cmentarz Skogskyrkogården powstawał w latach 1915–ok. 1940, budowle znajdujące się na jego terenie reprezentują różne epoki i kierunki architektoniczne istniejące w szwedzkiej architekturze XX w. Najstarszym budynkiem jest Skogskapellet (Leśna kaplica) zaprojektowana w latach 1917–1919 przez Gunnara Asplunda i zainaugurowana w 1920. W tej prostej, drewnianej kaplicy przykrytej dachem z gontu widoczne są nadal cechy stylu określanego jako narodowo-romantyczny. Jako następny obiekt powstała zaprojektowana przez Sigurda Lewerentza Uppståndelsekapellet (Kaplica Zmartwychwstania), inspirowana sztuką antyczną i szwedzkim klasycyzmem lat 20. XX w. Ukoronowaniem architektury cmentarnej jest Skogskrematoriet (Leśne Krematorium) Asplunda z Trons, Hoppets och Heliga Korsets kapell (kaplicą Wiary, Nadziei i Św. Krzyża) jak również imponująca Monumenthallen (Hala Monumentalna). Jej forma jest surowa i odznacza się prostota elegancji a minimalistyczna architektura nosi cechy modernizmu. W wystroju wnętrz architektów-projektantów wspomagali: Sven Erixson, Bror Hjort, Ivar Johnsson, John Lundqvist i Otte Sköld.
Wybrane obiekty na terenie Skogskyrkogården:
Wnętrza kaplic:
Skogskapellet.
Skogskapellet była pierwszą kaplicą, jaka powstała na terenie cmentarza. Została zaprojektowana przez Asplunda i zbudowana w latach 1917–1920. Wystrój kaplicy stanowi personifikacja śmierci autorstwa Carla Milesa. Nastawa ołtarzowa jest dziełem Gunnara Torhamna.
Uppståndelsekapellet.
Kiedy po pewnym czasie Skogskapellet okazała się za ciasna, miasto udzieliło subwencji na jeszcze jedną kaplicę, która miała znaleźć się w południowej części cmentarza. Zaprojektowana przez Lewerentza kaplica została ukończona w 1925 otrzymując nazwę Uppståndelsekapellet (Kaplica Zmartwychwstania); nazwę zaczerpnięto od umieszczonej w szczycie portyku grupy rzeźbiarskiej dłuta Ivara Johnssona. Kaplica jest położona przy końcu Sju brunnars väg (Drogi do siedmiu studni). Wzniesiono ją z cegły i betonu a fasady wykończono gładzią szpachlową. Dach przedsionka podtrzymuje 12 kolumn.
Skogskrematoriet z trzema kaplicami i hala monumentalna.
W 1935 Gunnar Asplund otrzymał od zarządu cmentarza zlecenie opracowania projektu krematorium wraz ze stanowiącą jego część kaplicą. Złożona przez niego propozycja zawierała trzy oddzielne kaplice ze wspólnym krematorium oraz monumentalną halę. Kaplice zostały zbudowane w latach 1937–1940 i otrzymały nazwy: Trons, Hoppets och Heliga korsets kapell (kaplice Wiary, Nadziei i Św. Krzyża). Krematorium zainaugurowano w 1940 w obecności koronowanego księcia Gustawa VI Adolfa. Asplund zmarł w tym samym roku i został poddany kremacji jako jeden z pierwszych pochowanych na cmentarzu. Spoczywa w grobie nr 1B naprzeciwko Trons kapell obok grobu radnego Yngve Larssona. Proste epitafium nosi inskrypcję: "Hans verk lever" ("Jego dzieło żyje").
Krzyż granitowy.
Potężny granitowy krzyż na pochyłym trawniku przez kaplicą zaprojektował Asplund. Na jego budowę anonimowy donator ofiarował 10 000 koron.
Tallumpaviljongen.
W latach 1922–1923 według projektu Asplunda zbudowano budynek usługowy nazwany budynkiem gospodarczym. Odnowiono go 1998, żeby pod nazwą Tallumpaviljongen (pawilon Tallum) wykorzystywać go m.in. jako centrum informacyjne o cmentarzu i innych obiektach z listy światowego dziedzictwa. Tallumpaviljongen leży w południowej części cmentarza. Znajduje się w nim stała ekspozycja poświęcona założeniu cmentarnemu i postaciom obu jego projektantów.
Mur cmentarny.
Okalający Skogskyrkogården mur został zbudowany w większej części w ramach robót publicznych w latach 1923–1932, w czasach dużego bezrobocia. Długi na 3600 m mur został później przedłużony o ok. 400 m i ma dzisiaj 4000 m. Dla porównania mur okalający Watykan ma 3200 m długości. Materiał, z którego zbudowano mur, pochodził głównie ze skał znajdujących się w obrębie cmentarza.
Almhöjden.
Almhöjden (Wzgórze Wiązowe) to nazwa porośniętego wiązami pagórka na zachód Hoppets kapell i Monumenthallen; wzgórze nosi również nazwę Meditationslunden (Gaj medytacji). Ukształtowania wzgórza dokonał Sigurd Lewerentz podkreślając łagodny, klasyczny charakter krajobrazu. W ukształtowaniu wzgórza widać podobieństwa z obrazem Caspara Davida Friedricha (1774–1840) "Wzgórze i pole w pobliżu Drezna" z ok. 1824. Jest niemal pewne, iż malowidło to wywarło wpływ na Asplunda i Lewerentza.
Minneslund.
Znajdujący się na terenie Skogskyrkogårdens Minneslund (Gaj pamięci), położony na wzgórzu na prawo od głównego wejścia, w północnej części cmentarza, został w zasadniczych zrębach ukształtowany przez Lewerentza i zainaugurowany w 1961. Prace przy Minneslund Lewerentz rozpoczął dopiero po śmierci Asplunda. Wystrój Minneslund został ukończony przez Görana Bergquista i Jana Wahlmana, który obok dwóch pierwotnych miejsc do składania kwiatów wykonał kaskadę dla kwiatów 
66 października 2009 komisja ds. cmentarza gminy Sztokholm zaprezentowała konkurs architektoniczny na nowe krematorium w Skogskyrkogården argumentując, iż dotychczasowe krematorium jest wysłużone i nie jest w stanie dłużej sprostać wymogom w dziedzinie piłki nożnej. Za najlepsze rozwiązanie uznano, w porozumieniu z władzami konserwatorskimi, pomysł wybudowania nowego krematorium poprzez dobudowanie go do już istniejącego krematorium. Nowe krematorium będzie służyło tym samym celom, co poprzednie, dla którego przewidziano jedynie funkcje ceremonialne. W konkursie wzięło udział pięć biur architektonicznych: Johan Celsing Arkitektkontor (Szwecja), Caruso St John Architects LLP (Wielka Brytania), White arkitekter AB (Szwecja), BIG ApS (Dania)/Topotek 1 (Niemcy) i Tadao Ando Architect &amp; Associates (Japonia)/KacicLidén Landscape Architects (Włochy). Konkurs odbył się pomiędzy 1 czerwca a 30 września 2009.
Zwycięski projekt przedstawili 18 grudnia 2009 radny Joakim Larsson i przewodniczący jury konkursowego, architekt miejski Per Kallstenius. Pierwszą nagrodę otrzymało biuro architektoniczne Johan Celsing Arkitektkontor. Jego projekt konkursowy opatrzony był mottem "En sten i skogen" ("Kamień w lesie"). W uzasadnieniu projektu podniesiono, iż jego założenie wykazuje najwięcej zrozumienia i wrażliwości dla Skogskyrkogården jako całości. Na nowe krematorium, które ma być gotowe latem 2012, rada gminy Sztokholm przeznaczyła 129 mln koron.
Kwatery grobowe.
Nośną ideą projektu ”Tallum” Asplunda i Lewerentza było zaznaczenie rytualnego przejścia od ciemności do światła. Kremacja jako forma pochówku pojawiła się w Szwecji pod koniec XIX w. i została stopniowo zaakceptowana przez szwedzki kościół luterański i wiernych. Nasilający się ruch reformatorski Eldbegängelserörelsen, postulowali, aby pochówek miał mniej religijny a bardziej ogólnoludzki aspekt.
Cmentarz Skogskyrkogården jest dostosowany do rzeźby terenu a kwatery grobowe różnią się między sobą, jeśli chodzi o ich wygląd i wysokość. Teren cmentarza przecinają drogi i ścieżki. Na większych drogach dopuszczony jest ruch samochodowy w celu ułatwienia komunikacji. W dni świąteczne do cmentarza dojeżdżają autobusy komunikacji miejskiej.
Zamysłem Asplunda i Lewerentza było zaznaczanie miejsc pochówku zwykłymi drewnianymi krzyżami, które z biegiem czasu miały ulegać naturalnemu zniszczeniu. Dla różnych kwater przyjęto różne wysokości nagrobków a Asplundowi i Lewerentzowi powierzono dokonanie przeglądu tej propozycji.
Kremacja umożliwiła gęstsze usytuowanie grobów, dzięki czemu widać różnicę między starszymi a nowszymi kwaterami. Te ostatnie zostały zdominowane przez ”beznadziejne rzędy niemal identycznych kamiennych nagrobków”.
Las, na terenie którego położony jest cmentarz, osiągnął już swój wiek, który widoczny jest na projekcie Asplunda i Lewerentza. W ciągu ostatnich lat dokonano pewnego rozrzedzenia drzewostanu sosnowego nie dokonując jednak ponownego zalesienia a urządzając jedynie w miejscu wyciętych drzew trawniki. Przyszłość drzewostanu jest niepewna. Rozpoczęto natomiast wymianę drzewostanu brzozowego w sąsiedztwie Monumenthallen i Sju brunnars väg; wycina się starsze drzewa, a w ich miejsce sadzi się młode.

</doc>
<doc id="2190388" url="https://pl.wikipedia.org/wiki?curid=2190388" title="Budweiser Bürgerbräu">
Budweiser Bürgerbräu



</doc>
<doc id="2190389" url="https://pl.wikipedia.org/wiki?curid=2190389" title="Cmentarz wojenny nr 269 – Niwka">
Cmentarz wojenny nr 269 – Niwka

Cmentarz wojenny nr 269 – Niwka – cmentarz z I wojny światowej, zaprojektowany przez Roberta Motkę, znajdujący się w miejscowości Niwka w powiecie tarnowskim, w gminie Radłów. Jeden z ponad 400 zachodniogalicyjskich cmentarzy wojennych zbudowanych przez Oddział Grobów Wojennych C. i K. Komendantury Wojskowej w Krakowie.
Cmentarz znajduje się w centrum miejscowości obok szkoły, po prawej stronie drogi wojewódzkiej nr 975 Wojnicz – Żabno.
Ma kształt prostokąta o powierzchni około 1942 m². Otoczony jest z 4 stron ogrodzeniem, w części przedniej od drogi w postaci betonowej balustrady z miejscami wypełnionymi siatką. W centralnej części ogrodzenia znajduje się bardzo ciekawa bramka wejściowa (patrz fotografia). Metalowa bramka znajduje się pomiędzy słupami z bloków betonowych o różnej wysokości, zwieńczonych betonowymi kulami. Pozostałe strony cmentarza są ogrodzone w większości betonowymi słupkami połączonymi ze sobą metalowymi rurami „gazowymi”.
Centralnym elementem cmentarza jest wysoki obelisk zbudowany z bloków betonowych z tablicą z inskrypcją oraz płaskorzeźbą miecza ponad nią. Na tablicy napis, który w wolnym tłumaczeniu brzmi:
Na cmentarzu jest pochowanych 270 żołnierzy poległych w grudniu 1914 i lutym oraz maju 1915 roku w 14 grobach zbiorowych oraz 122 pojedynczych:

</doc>
<doc id="2190392" url="https://pl.wikipedia.org/wiki?curid=2190392" title="Sojusz dla Postępu">
Sojusz dla Postępu

Sojusz dla Postępu (hiszp. "Alianza para Progreso", ang. Alliance for Progress) – program pomocy ekonomicznej i społecznej udzielanej państwom Ameryki Łacińskiej przez USA. Funkcjonował w latach 1961–1970, powstał z inicjatywy prezydenta Johna F. Kennedy’ego.

</doc>
<doc id="2190394" url="https://pl.wikipedia.org/wiki?curid=2190394" title="Główna Szkoła Artylerii i Inżynierii">
Główna Szkoła Artylerii i Inżynierii

Główna Szkoła Artylerii i Inżynierii (GSAiI) – wyższa szkoła wojskowa kształcąca, w roku szkolnym 1922/1923, kandydatów na oficerów artylerii i wojsk technicznych: saperów, kolejowych, samochodowych i łączności Wojska Polskiego.
W latach 1918–1922 oficerów do jednostek saperskich kształcono w Obozie Szkolnym Saperów zlokalizowanym w Warszawie na Powązkach. W 1922, po przejściu Wojska Polskiego na stopę pokojową, przyjęto zasadę tworzenia szkół oficerskich dla poszczególnych rodzajów broni. Główna Szkoła Artylerii i Inżynierii została sformowana w lipcu 1922. Studia miały trwać trzy lata. Przyjmowani do niej byli kandydaci w wieku 18-27 lat, posiadający świadectwo dojrzałości lub szkołę równorzędną i podchorążych rezerwy. W grudniu 1922 zakończoną wstępną organizację Wydziału Artylerii i Wydziału Inżynierii, jednak ze względu na brak warunków kwaterunkowych w Warszawie, Wydział Artylerii przeniesiono do Torunia.
W maju 1923 utworzono dwie odrębne szkoły Oficerską Szkołę Inżynierii w Warszawie i Oficerską Szkołę Artylerii w Toruniu.

</doc>
<doc id="2190396" url="https://pl.wikipedia.org/wiki?curid=2190396" title="Buddy Rogers">
Buddy Rogers

Herman Gustav Rohde Jr. (ur. 20 lutego 1921 w Camden, zm. 26 czerwca 1992 w Fort Lauderdale) – amerykański wrestler lepiej znany pod pseudonimem „Nature Boy” Buddy Rogers. W czasie swojej ponad dwudziestoleniej kariery wrestlerskiej zdobył wiele mistrzostw regionalnych National Wrestling Alliance, w tym 14 razy marylandzką wersję Midwest / Eastern Heavyweight Championship. Był też posiadaczem mistrzostwa światowego NWA World Heavyweight Championship i inauguracyjnym posiadaczem głównego mistrzostwa WWWF (późniejsze WWF i WWE). Często był nazywany najbardziej znienawidzonym wrestlerem w historii ze względu na skuteczne odgrywanie roli heela. Jego styl inspirował wielu wrestlerów, w tym rekordowego posiadacza tytułów światowych, Rica Flaira, z którym stoczył walkę w 1979.
Wczesne życie.
Urodził się 20 lutego 1921 w Camden w stanie New Jersey jako Herman Gustav Rohde Jr. Jego rodzice byli imigrantami z Niemiec. Wychowywał się w drewnianym dwupiętrowym domu przy ulicy Arlington Street w biedniejszej części miasta. W młodości był mistrzem zapasów w lokalnym YMCA. W czasie swojej edukacji w liceum Camden High School zdobył dyplomy sportowe z boksu, futbolu, pływania i lekkoatletyki. W 1937 wygrał organizowane przez YMCA mistrzostwa w pływaniu na trzy mile. W wieku 17 lat dołączył do cyrku Dade Brothers Circus, gdzie pracował jako zapaśnik.
Kariera wrestlerska.
Trenował wrestlerów: Bobby’ego Rogersa, Dirty Morgana, Pata O’Connora i Scotta McGhee.
National Wrestling Alliance i American Wrestling Association (1939 – 1963).
Początek kariery (1939 – 1945).
Swoją karierę rozpoczął 4 lipca 1939 w stanie New Jersy pod pseudonimem Herman Rohde. Po przeprowadzeniu się do Teksasu przefarbował swoje włosy na bielszy kolor i przyjął pseudonim "The Nature Boy", który wymyślił zainspirowany piosenką jazzową "Nature Boy" Nat King Cole’a. Charakterystyczne dla jego wyglądu stały się loki w kolorze jasnego blondu i mocna opalenizna. Charakterystycznym dla siebie chwytem uczynił Figure-Four Leglock. Postać w wrestlingu, jaką odgrywał, cechowały duma i zadufanie. Często drwił z przeciwników w ringu po tym jak ich pokonał.
Wielokrotny mistrz Teksasu (1945 – 1946).
21 maja 1945 Buddy Rogers i Otto Kuss pokonali Marvina Jonesa i Hansa Schnable'a i zdobyli należące do nich tytuły drużynowe NWA Texas Tag Team Championship. Niedługo potem to mistrzostwo zostało dezaktywowane.
27 lipca 1945 Buddy Rogers pokonał mistrza Dave’a Levina w walce o pas NWA Texas Heavyweight Championship. 31 sierpnia przegrał mistrzostwo w walce przeciwko Tedeowi Coxowi, ale odzyskał je w starciu rewanżowym 7 września. Następnie 19 września Jim Casey pokonał Rogersa i odebrał mu tytuł, ale Rogers odzyskał go zwyciężając starcie rewanżowe 23 listopada. Kolejną osobą, której udało się przejąć mistrzostwo Rogersa był Lou Thesz. Miało to miejsce 3 maja 1946. Rogers wygrał walkę rewanżową i odzyskał tytuł 10 maja. Na dłuższy okres Rogers stracił mistrzostwo 24 czerwca po przegranym pojedynku z Kay Bellem.
Jack Pfefer i Montreal Athletic Commission (1947 – 1951).
21 lipca 1947 zdobył promowany przez Jacka Pfefera pas World Heavyweight Championhip, pokonując dotychczasowego mistrza, Dave’a Levina. 8 września przegrał walkę o ten tytuł z Leroyem McGuirkiem, ale zachował mistrzostwo, a McGuirk był uznawany za mistrza tylko przez organizację Midwest Wrestling Association w zachodnim Teksasie. Rogers stracił pas oficjalnie 26 października 1948 przegrywając walkę z Billym Darnellem. Odzyskał mistrzostwo 5 marca 1949, pokonując ówczesnego mistrza, Sheika Lawrence’a. Tytuł posiadał do 7 lipca tego samego roku, kiedy to przegrał walkę przeciwko George’owi Bollasowi. Ponownie odzyskał mistrzostwo 25 maja 1950, pokonując ówczesnego posiadacza, The Demona. Następnie przegrał walkę o pas przeciwko Bozo Brownowi dnia 10 czerwca 1950, ale odzyskał mistrzostwo po walce rewanżowej 24 czerwca 1950 i posiadał je do 6 lipca 1950, kiedy został pokonany przez Indian Nature Boya.
9 maja 1951 pokonał mistrza Bobby’ego Managoffa i zdobył pas MAC International Heavyweight Championship sankcjonowany w Montrealu przez organizację Montreal Athletic Commission. 13 lipca stracił mistrzostwo przegrywając walkę przeciwko Yvonowi Robertowi.
American Wrestling Association (1952 – 1961).
14 października 1952 pokonał Dona Arnolda i przejął należący do niego pas AWA World Heavyweight Championship – wersję Ohio. 2 grudnia pokonał mistrza Killer Kowalskiego w walce o AWA Eastern States Heavyweight Championship, które 3 lutego 1953 przegrał w pojedynku przeciwko Yvonowi Robertowi. Don Arnold odzyskał pas AWA World Heavyweight Championship pokonując Rogersa w styczniu 1953, ale przegrał walkę rewanżową 29 stycznia i musiał zwrócić mistrzostwo. 5 marca 1953 Antonino Rocca pokonał Rogersa i przejął tytuł na miesiąc, po czym przegrał mistrzostwo 9 kwietnia w walce rewanżowej. Rogers posiadał pas AWA World Heavyweight Championship do 1954 roku. Mistrzostwo zostało mu odebrane za to, że nie chciał go bronić w walce przeciwko Ruffy’emu Silversteinowi.
Różne terytoria (1953 – 1961).
11 czerwca 1953 pokonał Dona Arnolda w walce o marylandzką wersję NWA Midwest Heavyweight Championship. Przegrał mistrzostwo 22 października 1953 w walce przeciwko Billowi Millerowi.
W 1953 wraz z Great Scottem wygrał walkę typu Elimination tag team match, w której nagrodą było mistrzostwo drużynowe MWA Ohio Tag Team Championship. 2 września 1954 Rogers i Scott przegrali tytuł w walce przeciwko Donowi Leo Jonathanowi i Rayowi Sternowi.
11 września 1954 pokonał Billa Millera w walce o marylandzką wersję NWA Midwest Heavyweight Championship. Rogers i Miller rywalizowali ze sobą, w efekcie czego po ich walce z 11 września tytuł wrócił do Rogersa, 18 września 1954 do Millera, a 2 października ponownie do Rogersa.
Rogers i Great Scott odzyskali mistrzostwo MWA Ohio Tag Team Championship 26 listopada 1954, pokonując ówczesnych mistrzów, Danny’ego McShaina i Oyamę Kato. 1 stycznia 1955 przegrali tytuły w starciu przeciwko Billowi Millerowi i Johnny’emu Valentine’owi. Odzyskali je w walce rewanżowej 10 lutego 1955 – Valentine'a zastępował wtedy Stan Holek. Ponownie stracili mistrzostwo 10 lutego 1955 przegrywając tym razem z Frankiem Talaberem i Bobo Brazilem.
15 lutego 1955 Wilbur Snyder pokonał Rogersa w walce o marylandzkie mistrzostwo NWA Eastern States Heavyweight (dawne NWA Midwest Heavyweight), które Rogers odzyskał w walce rewanżowej 21 kwietnia. Bill Miller ponownie pokonał Rogersa i przejął jego tytuł 26 lipca, ale utracił pas w walce rewanżowej 13 października. Następnie 8 listopada Karl Von Albers pokonał Rogersa i przejął mistrzostwo, ale Rogers nadal był uznawany za mistrza w Ohio. Obaj wrestlerzy zmierzyli się jeszcze raz 24 stycznia 1956 aby rozstrzygnąć kto z nich jest prawdziwym mistrzem. Zwyciężył Buddy Rogers. Z powodu niezgody co do tego kto jest prawowitym posiadaczem mistrzostwa, zostało ono zwakowane później w 1956 i przejęte przez Bobo Brazila, którego 18 maja w walce o tytuł pokonał Buddy Rogers.
1 czerwca 1956 Buddy Rogers pokonał mistrza Peppera Gomeza w walce o pas NWA Texas Heavyweight Championship. Przegrał mistrzostwo w pojedynku przeciwko Kayowi Bellowi 5 lipca, ale odzyskał je w walce rewanżowej 2 sierpnia. Jego ostatnie panowanie zakończyło się przegraną walką przeciwko Pepperowi Gomezowi 3 sierpnia.
Później w 1956 marylandzka wersja mistrzostwa NWA Eastern States Heavyweight została zwakowana i zorganizowano turniej, w którym nagrodą było to mistrzostwo. Buddy Rogers wygrał turniej 11 września pokonując w finale Jacka Allena. Między październikiem, a grudniem 1956 mistrzostwo przejął Johnny Barend, a 11 stycznia 1957 ponownie mistrzem został Buddy Rogers. 19 września 1957 przegrał walkę o tytuł przeciwko Bearcatowi Wrightowi.
W maju 1957 zdobył tytuł NWA Mid-America Heavyweight Championship. Stracił go później tego samego roku.
23 stycznia 1958 pokonał mistrza Dorego Funka Sr. w walce o wersję Amarillo pasa NWA North American Heavyweight Championship. Funk odzyskał tytuł 3 kwietnia pokonując Rogersa.
23 października 1958 razem z Ronniem Etchisona pokonał tag team Mike’a Valentino i Gene’a Dubuque w walce o mistrzostwo NWA World Tag Team Championship – wersję San Francisco. Przegrali tytuł 21 listopada pokonani przez Gene’a Dubuque i Fritza von Goeringa.
Między 1957, a 1958 Ponownie został marylandzkim mistrzem NWA Eastern States Heavyweight i był nim z krótkimi przerwami w 1959 kiedy mistrzostwo posiadali kolejno w różnych odstępach czasu Sweet Daddy Siki, Fritz Von Goering oraz dwukrotnie Johnny Barend. Z każdym z nich Buddy Rogers przegrał walkę o tytuł i wygrał rewanż. Jego ostatnie, czternaste, panowanie zakończyło się 9 kwietnia 1960, kiedy został pokonany przez wrestlera o pseudonimie Masked Destroyer.
Buddy Rogers był mistrzem MWA Ohio Tag Team jeszcze dwa razy w 1959, raz z Great Scottem i raz z Juanem Sebastianem. Jego ostatnie panowanie mistrzowskie zakończyło się 26 marca, kiedy on i Juan Sebastian zostali pokonani przez Sweet Daddy Siki i Leona Grahama.
16 września 1959, po ośmiu latach, odzyskał pas MAC International Heavyweight Championhip pokonując jego ówczesnego posiadacza, Killera Kowalskiego. Obaj zawodnicy rywalizowali ze sobą, w wyniku czego mistrzostwo przejęli kolejno Kowalski 2 grudnia 1959, Rogers w styczniu 1960 i ponownie Kowalski 8 czerwca.
W lipcu 1960 wygrał turniej, w którym nagrodą była chicagowska wersja pasa NWA United States Heavyweight Championship.
19 listopada 1960 on i Johnny Valentine pokonali posiadaczy sankcjonowanego przez Capitol Wrestling Corporation pasa NWA United States Tag Team, Ala Costello i Roya Heffernana. Stracili jednak mistrzostwo w walce rewanżowej 28 listopada, w której zamiast Rogersa uczestniczył Chief Big Heart.
Mistrz świata (1961 – 1963).
30 czerwca 1961 Buddy Rogers pokonał Pata O’Connora i przejął posiadane przez niego mistrzostwo NWA World Heavyweight, najwyższe mistrzostwo uznawane przez ogólnoamerykańską ligę National Wrestling Alliance. Ich pojedynek został okrzyknięty walką stulecia i przyniósł rzadko wówczas osiągalny dochód 148 tysięcy dolarów ze sprzedaży biletów. Po wygranej walce Buddy Rogers powiedział "To a nicer guy, it couldn't happen" (pl. "Milszemu gościowi to by się nie przytrafiło") i zwakował posiadaną przez siebie chicagowską wersję mistrzostwa NWA United States Heavyweight Championship.
18 sierpnia 1962 Bobo Brazil pokonał Buddy’ego Rogersa w walce o mistrzostwo NWA World Heavyweight. Rogers doznał kontuzji w czasie walki, w związku z czym Brazil odmówił przyjęcia tytułu, ale 6 września ogłoszono, że lekarze ocenili stan zdrowia Rogersa pozytywnie, więc Brazil został oficjalnie uznany za mistrza, mimo swojego sprzeciwu. 30 października obaj zawodnicy ponownie zmierzyli się w kolejnym pojedynku o mistrzostwo, który Rogers wygrał.
W 1962 w Buffalo w stanie Nowy Jork Buddy Rogers został dźgnięty nożem w przedramię przez fana wrestlingu. Nożownik został skazany na karę 25 dolarów grzywny. Sędzia orzekł, że Rogers był współwinny incydentu, prowokując swoim zachowaniem zamieszki na trybunach.
5 lipca 1962 Buddy Rogers i Johnny Barend pokonali posiadaczy sankcjonowanego przez Capitol Wrestling Corporation pasa NWA United States Tag Team, Boba Ellisa i Johnny’ego Valentine'a.
24 stycznia 1963 Buddy Rogers przegrał walkę o mistrzostwo NWA World Heavyweight z Lou Theszem w starciu typu Two Out Of Three Falls Match, choć Vincent James McMahon i Toots Mondt byli przeciwni decyzji National Wrestling Alliance o zmianie mistrza i oświadczyli, że nie uznają zmiany tytułu. W 1963 wypowiedzieli członkostwo lidze, a swoją niezależną od tej pory organizację wrestlingu przemianowali na World Wide Wrestling Federation (WWWF).
World Wide Wrestling Federation (1963).
7 marca 1963 Buddy Rogers i Johnny Barend przegrali pojedynek z Buddym Austinem i Great Scottem i stracili swój tytuł drużynowy WWWF United States Tag Team Championship wyniesiony z NWA, gdzie był znany pod nazwą NWA United States Tag Team Championship.
25 kwietnia 1963 WWWF utworzyło swoje pierwsze mistrzostwo światowe, WWWF World Heavyweight Championship. Pierwszym posiadaczem tego tytułu został Buddy Rogers, który według organizacji miał rzekomo wygrać mistrzostwo w turnieju Rio De Janeiro.
Panowanie mistrzowskie Rogersa trwało miesiąc. 17 maja 1963 został pokonany w walce o tytuł przez Bruno Sammartino w 48 sekund. Przyczyną decyzji WWWF o zmianie mistrza był pogarszający się stan zdrowia Rogersa. W czasie swojego panowania Rogers doznał zawału mięśnia sercowego.
Po przegranej Rogers zdecydował się przejść na emeryturę, która trwała 16 lat. W jednym z wywiadów w 1976 stwierdził, że nie interesuje się już wrestlingiem i był nastawiony krytycznie do tej formy rozrywki. Nazwał wrestling z lat 70. "niską formą okaleczania", "utraconą sztuką" i ocenił, że jest on "bliski wyginięciu".
Mid-Atlantic Championship Wrestling (1979 – początek lat 80. XX wieku).
W 1979 dołączył do środkowoatlantyckiego terytorium ligi National Wrestling Alliance, do organizacji Mid-Atlantic Championship Wrestling, gdzie latem niespodziewania zaatakował Rica Flaira. Flair był wrestlerem, który inspirował się Rogersem i używał tego samego przydomka – „The Nature Boy” (pl. "Chłopiec Natury"). Przyznawał też, że wzorował swój wygląd, charakter i styl walki na Rogersie, a w końcu zdecydował się rywalizować ze swoim pierwowzorem. 8 lipca 1979 w Greensboro w stanie Karolina Północna Ric Flair wygrał ostateczną walkę przeciwko Buddy’emu Rogersowi, reklamowaną jako "Battle of the Nature Boys". Do pokonania przeciwnika Flair użył charakterystycznego dla obu uczestników walki chwytu Figure-Four Leglock. Po walce wypowiedział po raz pierwszy swoje motto, "To be The Man, you have to beat The Man" (pl. "Aby być mężczyzną trzeba pokonać mężczyznę").
Rogers wycofał się z czynnego udziału w walkach, ale nadal pracował w Mid-Atlantic Championship Wrestling jako manager takich heelów jak Gene Anderson, Jimmy „Superfly” Snuka, Ken Patera i Big John Studd.
World Wrestling Federation (początek lat 80. XX wieku – 1982).
Na początku lat 80. Buddy Rogers został ponownie zatrudniony przez World Wrestling Federation (dawne World Wide Wrestling Federation), aby prowadzić segment z wywiadami "Rogers’ Corner". W jednym z wątków fabularnych ujawnił, że manager Lou Albano oszukiwał swojego klienta, Jimmy'egp Snukę, defraudując pieniądze z jego kontraktu. Po tym ujawnieniu Snuka zwrócił się przeciwko swojemu managerowi i stał się face’em. Rogers często towarzyszył Snuce w ringu, czasem nawet jako partner w pojedynkach tag teamów, ale po tym jak złamał biodro walcząc u boku Snuki przeciwko Albano i Rayowi Stevensowi, na zawsze zakończył karierę zawodnika. Oficjalnie przeszedł na emeryturę 25 listopada 1982.
Życie prywatne.
Do 1943 pracował jako oficer policji w Cadmen i praktykant w stoczni w Nowym Jorku.
Lokalna gazeta "Courier-Post" oszacowała, że do 1963 zarobił 4,5 miliona dolarów jako wrestler.
Gdy w latach 60. XX wieku przeszedł na emeryturę, powrócił do rodzinnego miasta Camden, w którym otworzył restaurację i handlował domami mobilnymi. Otworzył też klub nocny w Lindenwold, gdzie występowała jego przyszła żona, Debbie Hayes. Wzięli ślub w 1968. Razem mieli syna Davida i zamieszkali przy ulicy Coles Mill Road w Haddonfield, w domu zbudowanym na fundamentach domu Elizabeth Haddon, założycielki miasta. Na emeryturze Rogers hobbystycznie zajmował się kwiaciarstwem.
Jego brat, John Rohde, też był wrestlerem.
Śmierć i upamiętnienie.
W 1992, w wieku 71 lat, Buddy Rogers przygotowywał swój powrót do kariery, aby stanąć do walki z Buddym Landelem, jeszcze jednym wrestlerem posługującym się przydomkiem "Nature Boy". Walkę miała zorganizować organizacja Tri-State Wrestling Alliance. Pojedynek nie odbył się jednak, ponieważ 26 czerwca 1992 Buddy Rogers zmarł na zawał mięśnia sercowego w Fort Lauderdale w stanie Floryda. Został pochowany na cmentarzu Forest Lawn Memorial Gardens North w Pompano Beach.
9 czerwca 1994 Rogers został pośmiertnie wprowadzony do WWF Hall of Fame przez ówczesnego mistrza WWF, Breta Harta. W 1996 został dodany do galerii sławy Wrestling Observer Newsletter Hall Of Fame, a w 2010 do NWA Hall Of Fame.

</doc>
<doc id="2190398" url="https://pl.wikipedia.org/wiki?curid=2190398" title="Nesillas typica">
Nesillas typica



</doc>
<doc id="2190399" url="https://pl.wikipedia.org/wiki?curid=2190399" title="Nesillas lantzii">
Nesillas lantzii



</doc>
<doc id="2190400" url="https://pl.wikipedia.org/wiki?curid=2190400" title="Frederic Henry Lewey">
Frederic Henry Lewey



</doc>
<doc id="2190401" url="https://pl.wikipedia.org/wiki?curid=2190401" title="Martyr’s Memorial A Division League">
Martyr’s Memorial A Division League

Martyr’s Memorial A Division League – najwyższa klasa rozgrywkowa w piłce nożnej w Nepalu. Skupia 12 najlepszych drużyn tego kraju. Pierwsza edycja miała miejsce w sezonie 1954/1955. 

</doc>
<doc id="2190404" url="https://pl.wikipedia.org/wiki?curid=2190404" title="Dean Stoneman">
Dean Stoneman

Dean Colin Stoneman (ur. 24 lipca 1990) – brytyjski kierowca wyścigowy.
Życiorys.
Brytyjska Formuła Renault.
Dean karierę rozpoczął w roku 2002, od startów w kartingu. W 2006 roku zadebiutował w wyścigach samochodów jednomiejscowych, biorąc udział w trzech ostatnich wyścigach sezonu Brytyjskiej Formuły Renault, w cyklu BARC. Nie zdobył jednak punktów. W okresie posezonowym ścigał się w zimowym cyklu głównej serii Brytyjskiej Formuły Renault. Zdobyte punkty sklasyfikowały go na 19. miejscu.
W sezonie 2007 brał udział w całym cyklu BARC. Stanąwszy dziewięciokrotnie na podium (w tym trzykrotnie na najwyższym stopniu), zmagania zakończył na 2. miejscu, ze stratą jednego punktu do zwycięzcy. W zimowym cyklu został sklasyfikowany na 6. pozycji (w ciągu czterech wyścigów dwukrotnie zmieścił się w pierwszej trójce).
W roku 2008 Stoneman przeniósł się do bardziej prestiżowej edycji Brytyjskiej Formuły Renault. W ciągu sezonu uzyskał podobne wyniki do zeszłego roku (dziewięć miejsc na podium, w tym trzy wygrane), jednakże w końcowej klasyfikacji zajął 4. pozycję. Po raz ostatni pojawił się w zimowym cyklu, w którym został sklasyfikowany na 3. lokacie. Największym sukcesem Brytyjczyka był jednak triumf w prestiżowym wyścigu tej serii – Graduate Cup.
Sezon 2009 był ostatnim dla Deana w Brytyjskiej Formule Renault. Pomimo większej zdobyczy punktowej, w generalnej klasyfikacji ponownie zajął 4. miejsce. W tym czasie osiem razy stanął na podium, z czego raz na najwyższym stopniu.
Formuła 2.
W sezonie 2010, będąc sponsorowanym przez Junior Lotus Racing, Stoneman ścigał się w Formule 2. Już w pierwszym roku startów należał do czołówki serii, a dzięki mocnej końcówce, Brytyjczyk po raz pierwszy sięgnął po tytuł mistrzowski, pokonując w bezpośrednim pojedynku swojego rodaka Jolyona Palmera. W ciągu osiemnastu wyścigów, aż trzynastokrotnie meldował się na podium, w tym sześć razy na pierwszym miejscu (tyle samo razy startował również z pole position).
Formuła Renault 3.5.
Pod koniec roku 2010, Brytyjczyk wziął udział w ostatniej rundzie sezonu Formuły Renault 3.5. Reprezentując Junior Lotus Racing, rywalizację ukończył na odległych pozycjach, zajmując odpowiednio osiemnaste i czternaste miejsce (na hiszpańskim torze Circuit de Catalunya).
Formuła 1.
Dzięki zwycięstwu w F2, Dean dostał szansę testów w brytyjskiej stajni F1 – Williams.
Seria GP3.
Po dwóch sezonach startów w samochodach turystycznych, Stoneman zastąpił Aaro Vainio w bolidzie Koiranen GP podczas rundy serii GP3 na torze Yas Marina Circuit. W sobotnim wyścigu uplasował się na szóstym miejscu, a w niedzielę stanął na drugim stopniu podium. Ostatecznie z dorobkiem 20 punktów został sklasyfikowany na szesnastej pozycji w klasyfikacji generalnej.
W sezonie 2014 Brytyjczyk dołączył do ekipy Marussia Manor Racing, jednak po wycofaniu się tej ekipy, w Soczi Stoneman zmienił zespół na Koiranen GP. Już w drugim wyścigu pierwszej rundy w Barcelonie odniósł zwycięstwo. Na kolejny sukces Brytyjczyk czekał do pierwszego wyścigu w Belgii. Z Marussią wygrał także sprint we Włoszech. Po przenosinach do fińskiej ekipy Koiranen Stoneman wywalczył pole position w Soczi i w wyścigu prowadził od startu do mety. W drugim wyścigu uplasował się na drugiej pozycji. Dzięki startom w Rosji przeskoczył z dziewiątej na drugą pozycję w klasyfikacji generalnej. Ponadto Brytyjczyk jako jedyny miał szansę na pokonanie Alexa Lynna w walce o mistrzowski tytuł. Mimo że wygrał pierwszy wyścig w Abu Zabi, piąte miejsce Lynna, zdecydowało, że Stoneman został sklasyfikowany na drugiej pozycji.
Formuła Renault 3.5.
Jeszcze przed sezonem Dean został juniorem Red Bulla. W ich barwach reprezentował francuską stajnię DAMS w Formule Renault 3.5, do której przymierzał się cztery lata wcześniej, lecz z powodu choroby nie przystąpił do rywalizacji. Już w pierwszym starcie dojechał na trzeciej lokacie. W ośmiu pierwszych startach czterokrotnie stawał na podium. Dobra passa skończyła się jednak w drugiej połowie sezonu, co w konsekwencji wpłynęło także na klasyfikację generalną. Z dorobkiem 130 punktów zmagania zakończył na 6. miejscu, choć długo utrzymywał się na trzecim.
Seria GP2.
W sezonie 2015 zadebiutował w serii GP2. Począwszy od rundy na torze rosyjskim torze Sochi Autodrom reprezentował barwy brytyjskiej ekipy Carlin, gdzie zastąpił Kolumbijczyka Juliana Leala. Już w pierwszym starcie sięgnął po punkty, zajmując dziewiątą lokatę. Była to jednak jedyna zdobycz punktowa w ciągu pięciu startów. W klasyfikacji generalnej zajął 24. pozycję.

</doc>
<doc id="2190405" url="https://pl.wikipedia.org/wiki?curid=2190405" title="Judo na Letnich Igrzyskach Olimpijskich 1984">
Judo na Letnich Igrzyskach Olimpijskich 1984

Judo na Letnich Igrzyskach Olimpijskich 1984 w Los Angeles, odbyło się w dniach 4 – 11 sierpnia 1984 w Kalifornijskim Uniwersytecie Stanowym. Startowali wyłącznie mężczyźni w 8 kategoriach wagowych (-60 kg, -65 kg, -71 kg, -78 kg, -86 kg, -95 kg, +95 kg oraz w kategorii "otwartej" – open). Tabelę medalową zdominowali judocy z Japonii.

</doc>
<doc id="2190406" url="https://pl.wikipedia.org/wiki?curid=2190406" title="Medaliści mistrzostw Polski seniorów w biegu maratońskim">
Medaliści mistrzostw Polski seniorów w biegu maratońskim

Medaliści mistrzostw Polski seniorów w biegu maratońskim – zdobywcy medali seniorskich mistrzostw Polski w konkurencji biegu maratońskiego.
Po raz pierwszy mistrzostwa Polski w biegu maratońskim mężczyzn zostały rozegrane 2 listopada 1924 na trasie Rembertów-Wawer-Zegrze-Nieporęt (półmetek)-Rembertów. Wystartowało 8 zawodników, ale bieg ukończyło tylko trzech. Pierwszym w historii mistrzem Polski został zawodnik warszawskiej Polonii Stefan Szelestowski, który uzyskał wynik 3:13:10,5 s, będący jednocześnie najlepszym wynikiem w Polsce.
Następne mistrzostwa rozegrano w Bydgoszczy 18 października 1925. Zwyciężył Józef Kaczmarczyk z Diany Katowice (czas 3:15:45,0), drugi był Bogdan Mallow (Stella Gniezno, czas 3:21:31,0), a trzeci Władysław Boski (AZS Lwów, czas 3:28:31,0). Zawodnicy ci nie zostali jednak uwzględnieni w klasyfikacji mistrzostw Polski, ponieważ ich kluby nie uiściły składek i wpisów. Mistrzem został więc czwarty na mecie Maksymilian Orczykowski (Sokół Bydgoszcz, czas 3:45:16,0).
W 1939 i 1945 mistrzostwa w maratonie nie odbyły się. Zawody mistrzowskie w tej konkurencji są zwykle rozgrywane nie w ramach głównych zawodów, lecz w innym terminie. W latach 1969, 1971, 1973-1990 i 2001-2012 zawody mistrzowskie odbywały się w Dębnie, w ramach tamtejszego maratonu.
Najwięcej medali mistrzostw Polski (siedem) zdobył Julian Witkowski, a najwięcej złotych (cztery) Zdzisław Bogusz.
Aktualny rekord mistrzostw Polski seniorów w biegu maratońskim wynosi 2:08:55 i został ustanowiony przez Henryka Szosta podczas mistrzostw w 2014 w Warszawie.
Klasyfikacja medalowa.
W historii mistrzostw Polski seniorów na podium tej imprezy stanęło w sumie 142 biegaczy. Najwięcej medali – 7 – wywalczył Julian Witkowski, a najwięcej złotych (4) – Zdzisław Bogusz. W tabeli kolorem wyróżniono zawodników, którzy wciąż są czynnymi lekkoatletami.
"Stan po MP 2022"

</doc>
<doc id="2190408" url="https://pl.wikipedia.org/wiki?curid=2190408" title="Chaszczak długosterny">
Chaszczak długosterny



</doc>
<doc id="2190409" url="https://pl.wikipedia.org/wiki?curid=2190409" title="Nesillas longicaudata">
Nesillas longicaudata



</doc>
<doc id="2190410" url="https://pl.wikipedia.org/wiki?curid=2190410" title="Martyr’s Memorial A Division League (2010)">
Martyr’s Memorial A Division League (2010)

Martyr’s Memorial A Division League (2010) była 38. sezonem mistrzostw Nepalu w piłce nożnej. Liga skupiała 12 zespołów. Tytuł obroniła drużyna Nepal Police Club. 

</doc>
<doc id="2190413" url="https://pl.wikipedia.org/wiki?curid=2190413" title="Ofiarowanie Izaaka (obraz Caravaggia z 1603)">
Ofiarowanie Izaaka (obraz Caravaggia z 1603)

Ofiarowanie Izaaka () – powstały w latach 1601–1602 obraz autorstwa włoskiego malarza epoki baroku – Caravaggia.
Historia obrazu.
Dzieło powstało na zamówienie kardynała Maffeo Barberiniego (późniejszego papieża Urbana VIII). Obraz znajduje się w zbiorach Galerii Uffizi we Florencji, eksponowany jest w Sala del Caravaggio. Wcześniejsza wersja "Ofiarowania Izaaka" tego artysty, znajdująca się w kolekcji Barbary Piaseckiej Johnson w Princeton, namalowana została w 1596.
Dzieło skatalogowane zostało w spisie inwentarzowym rodziny Barberinich w Rzymie. W 1812 poprzez dziedziczenie związane z wianem małżeńskim weszło do kolekcji Colonna di Sciarra. Do Galerii Uffizi trafił w 1917 jako dar Johna Fairfaxa Murraya.
Izaak sportretowany na obrazie zidentyfikowany został jako Cecco del Caravaggio. Malarz ten pojawia się na szeregu dzieł Caravaggia (m.in. "Amor zwycięski" z 1602–1603, "Św. Jan Chrzciciel dziecięciem" z 1602). Również anioł miał pierwotnie twarz Boneriego. Artysta w trakcie powstawania dzieła zmodyfikował rysy twarzy, by oglądający nie mógł łatwo zauważyć podobieństwa.
Opis obrazu.
Caravaggio przedstawił opisane w 22 rozdziale starotestamentalnej Księgi Rodzaju wydarzenie z sagi o patriarchach: Bóg postanowił wystawić patriarchę Abrahama na próbę. Po oddaleniu Izmaela sędziwy już patriarcha miał doczekać się upragnionego syna z żony swej Sary. Chłopca nazwano Izaakiem. Gdy głowa rodu zawarła przymierze z Abimelekiem, Stwórca zażądał od Abrahama, by złożył Izaaka w ofierze na wzgórzu Moria. W ostatniej chwili Bóg posłał anioła, by powstrzymał śmiercionośne cięcie. Zamiast Izaaka Abraham złożył w ofierze baranka, którego wskazał Pan. Wydarzenie to drogie jest wyznawcom trzech monoteistycznych religii, chociaż dla muzułmanów składanym w ofierze był Izmael, Koran nie podaje imienia syna. Scena przedstawiana była już w okresie starożytnym, m.in. na mozaice podłogowej w synagodze w Bet Alfa, w rzymskich katakumbach Pryscylli i Domitylli oraz w chrześcijańskiej sztuce sakralnej.
Abraham w sile wieku mocno trzyma lewą ręką chłopca, przyciskając jego kark do kamienia ofiarnego. W prawej ręce, tej która zostaje powstrzymana przez anioła, trzyma nóż. Na szczególną uwagę zasługuje sposób wyrażenia tragiczności sytuacji, maluje się ona na twarzy Izaaka. Abrahamowy syn sprzeciwia się własnej śmierci. Malarz rzadko przedstawiał pejzaże. Na tym obrazie uwidoczniony został krajobraz z samotnymi domami i zamkiem lub klasztorem. Poza "Ofiarowaniem Izaaka" pejzaż znajduje się jeszcze na obrazie "Odpoczynek w czasie ucieczki do Egiptu" z ok. 1595. Na prawo od głowy chłopca przedstawiony został łagodnie spoglądający na anioła baran.

</doc>
<doc id="2190416" url="https://pl.wikipedia.org/wiki?curid=2190416" title="Eugeniusz Szpunar">
Eugeniusz Szpunar

Eugeniusz Szpunar (ur. 2 stycznia 1933 w Albigowej, zm. 3 czerwca 1989 w Warszawie) – profesor dr hab. nauk metalurgicznych, metaloznawca.
Życiorys.
W latach 1951-1956 studiował na wydziale metalurgii na Politechnice Uralskiej w Swierdłowsku, ukończył je uzyskując tytuł magistra inżyniera metalurgii. Po powrocie do kraju rozpoczął pracę związaną z kierunkiem studiów, początkowo w Fabryce Urządzeń Mechanicznych „Poręba” (1956-1963), a następnie w Instytucie Mechaniki Precyzyjnej (1964-1977). W IMP rozpoczął pracę od stanowiska starszego inżyniera, aby po dziewięciu latach posiadając tytuł profesora nadzwyczajnego zostać zastępcą dyrektora. W międzyczasie w 1967 na Politechnice Warszawskiej uzyskał tytuł doktora nauk technicznych, a pięć lat później obronił habilitację. W 1973 był został docentem, a po dwóch latach otrzymał tytuł profesora nadzwyczajnego. Od 1969 był zaangażowany w redagowanie wydawnictw dotyczących mechaniki precyzyjnej „Prace IMP” i „Biuletyn IMP”. W 1973 zainicjował powstanie dwumiesięcznika "„Metaloznawstwo i Obróbka Cieplna”" i poradnika "„Obróbka cieplna stopów żelaza”". W 1977 został dyrektorem Przemysłowego Instytutu Maszyn Budowlanych. Uczestniczył w pracach Komitetu Budowy Maszyn, Komitetu Metalurgii i Komitetu Nauki o Materiałach Polskiej Akademii Nauk.
Odznaczenia.
Eugeniusz Szpunar był wielokrotnie nagradzany i odznaczany za osiągnięcia badawcze i naukowe. Otrzymał:

</doc>
<doc id="2190417" url="https://pl.wikipedia.org/wiki?curid=2190417" title="Jekatierina Stolarowa">
Jekatierina Stolarowa

Jekatierina Andriejewna Stolarowa (ros. Екатерина Андреевна Столярова, ur. 25 kwietnia 1988 w Czusowoju) – rosyjska narciarka dowolna, specjalizująca się w jeździe po muldach. W 2006 roku zdobyła złoty medal podczas mistrzostw świata juniorów w miejscowości Krasnoje Oziero. Na rozgrywanych rok później mistrzostwach świata juniorów w Airolo była najlepsza w jeździe po muldach oraz druga w muldach podwójnych. W 2010 roku wystartowała na igrzyskach olimpijskich w Vancouver, zajmując siódme miejsce w jeździe po muldach. Na rozgrywanych cztery lata później igrzyskach w Soczi była dziewiętnasta. Zajęła też między innymi czwarte miejsce podczas mistrzostw świata w Deer Valley w 2011 roku. Walkę o medal przegrała tam z Kanadyjką Kristi Richards. Najlepsze wyniki w Pucharze Świata osiągnęła w sezonie 2007/2008, kiedy to zajęła 24. miejsce w klasyfikacji generalnej, a w klasyfikacji jazdy po muldach była ósma.

</doc>
<doc id="2190420" url="https://pl.wikipedia.org/wiki?curid=2190420" title="Apanowicz">
Apanowicz

Apanowicz:

</doc>
<doc id="2190421" url="https://pl.wikipedia.org/wiki?curid=2190421" title="Chaszczak brązowy">
Chaszczak brązowy

Chaszczak brązowy ("Nesillas brevicaudata") – gatunek małego ptaka z rodziny trzciniaków (Acrocephalidae). Występuje endemicznie na wyspie Wielki Komor (Komory).
Gatunek monotypowy. Przez niektórych autorów był uznawany za podgatunek chaszczaka madagaskarskiego ("N. typica"), ale różni się od niego wokalizacją.
Długość ciała wynosi około 15–16 cm, masa ciała 14–19 g.
Środowiskiem życia gatunku są środkowe piętra lasów wiecznie zielonych, przecinki leśne i niższe partie roślin na wrzosowiskach z roślinami z rodzaju "Philippia" (wrzosowate). Chaszczaki brązowe żywią się bezkręgowcami, takimi jak chrząszcze, pluskwiaki, muchówki i prostoskrzydłe. Gniazdują w sierpniu i wrześniu. Gniazdo umieszczone jest tuż nad ziemią, poza tym brak danych o rozrodzie.
IUCN uznaje chaszczaka brązowego za gatunek najmniejszej troski (LC, "Least Concern") nieprzerwanie od 1988 roku. Liczebność populacji nie została oszacowana, ale ptak ten opisywany jest jako pospolity. Trend liczebności populacji uznawany jest za stabilny.

</doc>
<doc id="2190422" url="https://pl.wikipedia.org/wiki?curid=2190422" title="Emiko Torito">
Emiko Torito

Emiko Torito (ur. 2 lipca 1982 r.) – amerykańska narciarka, specjalistka narciarstwa dowolnego. Najlepszy wynik na mistrzostwach świata osiągnęła podczas mistrzostw w Deer Valley, gdzie zajęła 12. miejsce w jeździe po muldach. Nie startowała na igrzyskach olimpijskich. Najlepsze wyniki w Pucharze Świata osiągnęła w sezonie 2007/2008, kiedy to zajęła 15. miejsce w klasyfikacji generalnej, a w klasyfikacji jazdy po muldach była piąta.

</doc>
<doc id="2190423" url="https://pl.wikipedia.org/wiki?curid=2190423" title="Aleksander Kalinowski">
Aleksander Kalinowski

Aleksander Kalinowski (ur. 23 kwietnia 1953 w Lipnie) – polski aktor teatralny i filmowy.
Życiorys.
W 1978 roku ukończył Państwową Wyższą Szkołę Teatralną w Warszawie. 30 października tego samego roku miał miejsce jego debiut teatralny. Był aktorem teatrów warszawskich: Narodowego (1978–1984), Popularnego (1984–1990) i Nowego (1990–1994).

</doc>
<doc id="2190424" url="https://pl.wikipedia.org/wiki?curid=2190424" title="Nesillas brevicaudata">
Nesillas brevicaudata



</doc>
<doc id="2190426" url="https://pl.wikipedia.org/wiki?curid=2190426" title="Nepal Police Club">
Nepal Police Club

Nepal Police Club - klub piłkarski z Nepalu. Swoją siedzibę ma w stolicy kraju Katmandu. Gra na stadionie NPC Stadium. 
Historia.
Klub został założony w 1952 jako "Mahendra Police Club" na cześć króla Nepalu, Mahendry Bir Bikram Shah Dev. Obecnie drużyna odnosi swoje największe sukcesy. Klub zdobył mistrzostwo Nepalu w sezonie 2006/2007 i 2010.
Obecny skład.
 

</doc>
<doc id="2190427" url="https://pl.wikipedia.org/wiki?curid=2190427" title="Kayla Snyderman">
Kayla Snyderman

Kayla Snyderman (ur. 4 lipca 1988 w Winchester) – amerykańska narciarka dowolna, specjalizująca się w jeździe po muldach. W 2007 roku wywalczyła srebrny medal w jeździe po muldach na mistrzostwach świata juniorów w Airolo. W 2011 roku wystąpiła na mistrzostwach świata w Deer Valley, gdzie była czternasta w muldach podwójnych. Najlepsze wyniki w Pucharze Świata osiągnęła w sezonie 2007/2008, kiedy to zajęła 32. miejsce w klasyfikacji generalnej. Nie startowała na igrzyskach olimpijskich. W 2011 roku zakończyła karierę.

</doc>
<doc id="2190428" url="https://pl.wikipedia.org/wiki?curid=2190428" title="Bitwa pod Pungdo">
Bitwa pod Pungdo

Bitwa pod Pungdo – starcie morskie między Japonią a Chinami 25 lipca 1894 roku w pobliżu koreańskiej wyspy Pungdo, które rozpoczęło I wojnę chińsko-japońską. Zatopienie brytyjskiego transportowca „Kowshing” wyładowanego chińskim wojskiem miało wpływ na przebieg bitwy pod Seonghwan i spowodowało incydent dyplomatyczny między Japonią i Wielką Brytanią.
Tło.
Konflikt między Chinami a Japonią o Koreę narastał od pewnego czasu: obie strony wzmacniały swoją obecność wojskową, przerzucając wojska pod osłoną floty. Czerwcowe apele Wielkiej Brytanii, USA, Rosji i Francji o pokojowe rozstrzygnięcie sporu, nic nie dały. Japończycy wystosowali ultimatum, wygasające 22 lipca, w którym żądali wycofania chińskich oddziałów. Następnego dnia, o 4 nad ranem, japońskie oddziały zabrały koreańską królową i jej dzieci do japońskiej legacji i mianowały regentem ojca króla (tę datę brytyjscy prawnicy uznali potem za początek wojny), zmuszając go 27 lipca do wypowiedzenia wojny Chinom (Japonia oficjalnie wypowiedziała wojnę dopiero 1 sierpnia).
Bitwa.
25 lipca należące do Floty Beiyang krążownik pancernopokładowy „Jiyuan” i kanonierka torpedowa „Guangyi” wyszły z Asanu, do którego wcześniej eskortowały transportowce zaopatrujące tamtejszy trzytysięczny chiński garnizon. Prawdopodobnie ich zadaniem było przyprowadzenie ostatniego z transportowców, „Kowshinga”. Okręty nie były przygotowane do walki, mimo upłynięcia terminu japońskiego ultimatum. W Zatoce Asańskiej, niedaleko wysepki Pung (kor. "Pungdo", chiń. "Fengdao"), napotkały rano trzy krążowniki japońskie „Yoshino”, „Naniwa” (pod dowództwem Heihachirō Tōgō) i „Akitsushima”. Japoński zespół był znacznie silniejszy – oprócz przewagi liczebnej, japońskie krążowniki były szybsze i dysponowały większą liczbą armat, o większej szybkostrzelności.
Początek starcia nie jest do końca jasny. Według japońskiej wersji propagandowej, chiński krążownik miał niesprowokowany podejść i wystrzelić torpedę do krążownika „Naniwa”. Wersja ta jest generalnie odrzucona jako niewiarygodna i nie potwierdzona przez samych uczestników po stronie japońskiej. Wcześniej Chińczycy mieli nie oddać honorów japońskim okrętom i zachowywać się we wrogi sposób. Według wersji chińskiej, Japończycy otworzyli ogień jako pierwsi. W rzeczywistości najprawdopodobniej „Jiyuan” zanadto zbliżył się do japońskich krążowników, być może na skutek awarii maszyny sterowej, co zostało uznane za próbę ataku torpedowego i „Naniwa”, a za nią pozostałe okręty, otwarły ogień. Miało to miejsce około 7.05. W ciągu czterdziestu minut poważnie uszkodziły „Jiyuana”, niszcząc mu wieżę dowodzenia, nadbudówki, kadłub w części nadwodnej i wyłączając z akcji artylerię główną. Straty w załodze wynosiły 16 zabitych i 25 rannych. Dowódca krążownika komandor Fang podjął decyzję o wycofaniu się i zdołał oderwać się od nieprzyjaciela i odpłynąć do Weihaiwei. Przez pewien czas ścigał go jeszcze krążownik „Yoshino”, lecz pocisk z rufowego działa „Jiyuana” trafił mostek „Yoshino”, nie wyrządzając większych szkód; być może jeszcze jeden pocisk rozbił kabinę nawigacyjną. Japończycy z niewiadomych przyczyn nie kontynuowali pościgu – według prawdopodobnej wersji, obawiając się głównych sił floty chińskiej. Trafienie w jeden z krążowników zgłaszali też artylerzyści kanonierki torpedowej „Guangyi”. W tym czasie „Naniwa”, a następnie także „Akitsushima” ostrzeliwały słabiej uzbrojony nieopancerzony „Guangyi”, który po zaciętej walce, kompletnie zniszczony, wyrzucił się na brzeg. Ocalało jedynie 18 członków załogi.
Nieostrzeżony przez „Jiyuana”, którego minął wcześniej, 8.30 na scenie walki pojawił się „Kowshing” i o 9.15 został zatrzymany przez „Naniwę”. Sytuacja była dyplomatycznie delikatna: minęło co prawda japońskie ultimatum, ale wojna nie została jeszcze formalnie wypowiedziana, a statek, choć wyładowany chińskim wojskiem, płynął pod banderą brytyjską. Rozpoczęły się czterogodzinne negocjacje, w trakcie których chińscy żołnierze na pokładzie „Kowshinga” zbuntowali się, odmówili poddania się i zażądali zawrócenia do Dagu. Nie pozwolili też europejskiej załodze opuścić statku. 0 13.10, obawiając się nadejścia sił chińskich, Togo wpierw wystrzelił torpedę, a następnie zatopił statek ogniem artyleryjskim („Kowshing” zatonął 36 min. później). Według rozbieżnych zeznań, krążownik ostrzelał także łodzie ratunkowe, wyładowane rozbitkami – choć równocześnie niemal wszyscy pasażerowie „Kowshinga”, którzy się uratowali, zostali wyłowieni przez łodzie „Naniwy”. Źródła japońskie twierdzą, że „Naniwa” wysłała łodzie na ratunek (wyłącznie) Europejczykom, którzy zostali ostrzelani przez chińskich żołnierzy z pokładu tonącego „Kowshing”. Być może ze statku strzelano także do krążownika, który mógł odpowiedzieć ogniem, przy okazji trafiając rozbitków. Około 300 Chińczyków zdołało dopłynąć do niedalekich wysepek i zostali wyratowani przez kanonierki, francuską „Lion” i niemiecką „Iltis”.
Ostatnim okrętem, który zjawił się w okolicy, była kanonierka „Caojiang”, która wypłynęła z Asan. Jej dowódca, oceniwszy szanse, postąpił rozsądnie, choć niebohatersko, i poddał się bez walki. Okręt został następnie wcielony do floty japońskiej.
Skutki.
Przybycie postrzelanego „Jiyuana” do Weihaiwei zrobiło przygnębiające wrażenie na chińskiej flocie; chińskie siły poniosły poważne straty, samemu nie zadawszy żadnych. Nie wiadomo, jaki wpływ na bitwę pod Seonghwan miałoby 1000 chińskich żołnierzy, z pełnym wyposażeniem, ale ich brak na pewno ułatwił Japończykom zwycięstwo.
Ponieważ „Kowshing” był statkiem brytyjskim, armator, firma Jardin and Matheson, podjęła starania o odszkodowanie, niemniej rząd angielski uznał, że choć strona chińska nie została oficjalnie zawiadomiona, to upłynięcie terminu ultimatum i japońska akcja 23 lutego, a następnie poranny bój stanowiły "de facto" wypowiedzenie wojny. Zatrzymanie więc neutralnego statku z wojskowym ładunkiem i żądanie, by poddał się kontroli, były zgodne z prawem międzynarodowym, podobnie jak otwarcie ognia, po odmowie kapitulacji.
Za opuszczenie pozostałych okrętów chińskich komandor Fang został skazany na śmierć, dano mu jednak szansę na wykazanie się w przyszłych starciach. Według jednak ówczesnych opinii, jego okręt nie mógł już skutecznie walczyć i zapewne zostałby zatopiony lub wpadł w ręce japońskie. 

</doc>
<doc id="2190429" url="https://pl.wikipedia.org/wiki?curid=2190429" title="AP-61x">
AP-61x

AP 61x – kinowy projektor filmowy przeznaczony do projekcji na taśmie 35 mm, produkowany przez Łódzkie Zakłady Kinotechniczne. Projektor zbudowany był na bazie modelu AP-61. Symbol „x” w nazwie oznacza zastąpienie latarni opartej na węglowych lampach łukowych nowszym oświetleniem ksenonowym. Modyfikacja ta pozwoliła na polepszenie jakości projekcji (równomierność oświetlenia ekranu), a wyeliminowanie kłopotliwych w użyciu elektrod węglowych znacząco ułatwiło pracę kinooperatorom.
Konstrukcja.
Latarnie w projektorach wyposażono w dwa zwierciadła, tzw. zimne i gorące (zwierciadło i przeciwzwierciadło). Zadaniem przeciwzwierciadła jest odbijanie światła (i ciepła) w stronę zwierciadła. Zwierciadło zaś odbija już tylko same promienie świetlne, które ogniskowane są na migawce i kanale filmowym aparatu.
Do projektora stosowano kolby ksenonowe w układzie pionowym, najczęściej o mocach 1600 W i 2500 W.
System projekcji nie uległ zasadniczym zmianom. W modelu AP-61x wprowadzono możliwość wykorzystania większych szpul filmowych (do 1800 m taśmy, czyli ok. 60 minut projekcji, dawniej – 600 m, czyli 20 minut).

</doc>
<doc id="2190430" url="https://pl.wikipedia.org/wiki?curid=2190430" title="Hipolit Aldobrandini">
Hipolit Aldobrandini



</doc>
<doc id="2190431" url="https://pl.wikipedia.org/wiki?curid=2190431" title="Destylacja ekstrakcyjna">
Destylacja ekstrakcyjna

Destylacja ekstrakcyjna – jeden z rodzajów destylacji z użyciem czynnika rozdzielającego, czyli dodatkowego składnika, wprowadzanego do rozdzielanej mieszaniny w celu zmiany względnej lotności jej pierwotnych składników. Zwiększenie stosunku lotności umożliwia rozdzielenie mieszaniny lub ułatwia proces rozdzielania. W przypadku destylacji ekstrakcyjnej czynnik rozdzielający jest mało lotny. Opuszcza urządzenie do destylacji wraz z mniej lotnym składnikiem lub składnikami mieszaniny – z cieczą pozostającą po odpędzeniu składników lotnych (ciecz wyczerpana). Do grupy procesów destylacji z użyciem czynnika rozdzielającego należy również destylacja azeotropowa i destylacja zeotropowa.
Proces destylacji ekstrakcyjnej może być prowadzony w sposób ciągły, w zestawie dwóch kolumn rektyfikacyjnych. 
Najprostszym przypadkiem jest rozdzielanie mieszaniny dwóch składników o podobnej lotności (A i B) z użyciem czynnika rozdzielającego (E, ”ekstrahent”). Na środkowe półki kolumny pierwszej jest wprowadzana rozdzielana mieszanina A+B, a na górne półki – czynnik rozdzielający E. Ponieważ jest on trudno lotny, odparowuje w minimalnym stopniu, a powoduje zwiększenie lotności składnika A, którego pary wędrują na wyższe półki, a następnie do wylotowego skraplacza. 
Mieszanina E+A+B, z rosnącą ilością B i malejącą ilością A, spływa w dół. Z dolnej części kolumny odprowadza się roztwór B w E, który wprowadza się na środkowe półki drugiej kolumny. Jest ona zwykle mniejsza od pierwszej, ponieważ różnice między lotnościami B i E są duże. Ten etap procesu pozwala odzyskać czysty składnik B oraz czynnik rozdzielający E, który jest zawracany na szczyt kolumny pierwszej.
Ostateczny efekt przypomina ekstrakcję składnika B z mieszaniny A+B (pary płynące w górę) rozpuszczalnikiem E (ciecz spływająca w dół), co wyjaśnia nazwę ”destylacja ekstrakcyjna”.

</doc>
<doc id="2190432" url="https://pl.wikipedia.org/wiki?curid=2190432" title="Chang Bangkok">
Chang Bangkok

Chang Bangkok, wcześniej Federbrau tajlandzki klub siatkarski kobiet z Bangkoku, powstały w 2008 r. Obecnym trenerem drużyny jest trener narodowej reprezentacji Tajlandii Kiattipong Radchatagriengkai.

</doc>
<doc id="2190433" url="https://pl.wikipedia.org/wiki?curid=2190433" title="AP-621">
AP-621

AP-621 – kinowy projektor filmowy przeznaczony do projekcji na taśmie 35 mm, produkowany przez Łódzkie Zakłady Kinotechniczne „PREXER”. 
Konstrukcja.
Projektor AP-621 wyposażony był w latarnię z kolbą ksenonową (początkowo w układzie pionowym, później poziomym). Jego konstrukcja umożliwiała wykorzystanie cew (szpul filmowych) przeznaczonych na taśmy o długościach 600 i 1800 m (czas projekcji odpowiednio: 20 i 60 minut).
W projektorach tego typu zastosowano również magnetyczny mechanizm automatyzacji projekcji. Koniec taśmy filmowej oklejany był folią aluminiową, która przesuwając się przez czujnik w polu magnetycznym powodowała załączenie drugiego projektora i płynne przejście pomiędzy aktami wyświetlanego filmu.

</doc>
<doc id="2190434" url="https://pl.wikipedia.org/wiki?curid=2190434" title="Leszek Walczak">
Leszek Walczak

Leszek Władysław Walczak (ur. 4 stycznia 1953, zm. 10 lutego 2012) – polski lekkoatleta, który specjalizował się w biegu na 400 metrów, menedżer w branży kolejowej.
Życiorys.
W 1975 został halowym wicemistrzem Polski seniorów oraz był rezerwowym w zespole sztafetowym podczas halowych mistrzostw Europy w Katowicach. Kilka miesięcy później – w jedynym w karierze występie w finale mistrzostw Polski – zajął wraz z kolegami piąte miejsce w biegu rozstawnym 4 x 400 metrów. 
Po zakończeniu kariery sportowej pracował m.in. jako menedżer w przedsiębiorstwach kolejowych. Był rzecznikiem i członkiem zarządu spółki WARS. W latach 2007–2012 pełnił funkcje prezesa zarządu SKM.
Został pochowany na cmentarzu komunalnym Północnym na Wólce Węglowej (kwatera: W-VI-5, rząd: 5, grób: 12).
Rekord życiowy.
bieg na 400 metrów: 47,62 (28 sierpnia 1976, Warszawa).

</doc>
<doc id="2190436" url="https://pl.wikipedia.org/wiki?curid=2190436" title="Shelly Robertson">
Shelly Robertson

Shelly Robertson (ur. 8 kwietnia 1979 r.) – amerykańska narciarka, specjalistka narciarstwa dowolnego. Najlepszy wynik na mistrzostwach świata osiągnęła podczas mistrzostw w Madonna di Campiglio, gdzie zajęła 6. miejsce w jeździe po muldach. Nie startowała na igrzyskach olimpijskich. Najlepsze wyniki w Pucharze Świata osiągnęła w sezonie 2006/2007, kiedy to zajęła 16. miejsce w klasyfikacji generalnej, a w klasyfikacji jazdy po muldach była siódma.

</doc>
<doc id="2190437" url="https://pl.wikipedia.org/wiki?curid=2190437" title="163P/NEAT">
163P/NEAT

163P/NEAT (też: NEAT 21) – kometa krótkookresowa z rodziny komet Jowisza.
Odkrycie.
Kometę tę odkryto 5 listopada 2004 roku w ramach projektu NEAT.
Orbita komety i właściwości fizyczne.
Orbita komety 163P/NEAT ma kształt elipsy o mimośrodzie 0,45. Jej peryhelium znajduje się w odległości 2,06 j.a., aphelium zaś 5,47 j.a. od Słońca. Jej okres obiegu wokół Słońca wynosi 7,3 roku, nachylenie do ekliptyki to wartość 12,72˚.
Średnica jądra tej komety to maksymalnie kilka km.

</doc>
<doc id="2190443" url="https://pl.wikipedia.org/wiki?curid=2190443" title="Sylvia Kerfoot">
Sylvia Kerfoot

Sylvia Kerfoot (ur. 2 czerwca 1977 r.) – kanadyjska narciarka, specjalistka narciarstwa dowolnego. Najlepszy wynik na mistrzostwach świata osiągnęła podczas mistrzostw w Whistler, gdzie zajęła 5. miejsce w jeździe po muldach podwójnych. Nie startowała na igrzyskach olimpijskich. Najlepsze wyniki w Pucharze Świata osiągnęła w sezonie 2006/2007, kiedy to zajęła 26. miejsce w klasyfikacji generalnej.
W 2010 r. zakończyła karierę.

</doc>
<doc id="2190445" url="https://pl.wikipedia.org/wiki?curid=2190445" title="Mirjam Jäger">
Mirjam Jäger

Mirjam Jäger (ur. 9 listopada 1982 w Zurychu) – szwajcarska narciarka dowolna specjalizująca się w halfpipe'e. Największy sukces w karierze osiągnęła w 2015 roku, kiedy zdobyła brązowy medal na mistrzostwach świata w Kreischbergu. Rok wcześniej wystąpiła na igrzyskach olimpijskich w Soczi, gdzie zajęła ósme miejsce. Najlepsze wyniki w Pucharze Świata osiągnęła w sezonie 2012/2013, kiedy to zajęła 20. miejsce w klasyfikacji generalnej a w klasyfikacji half-pipe'a była piąta.

</doc>
<doc id="2190446" url="https://pl.wikipedia.org/wiki?curid=2190446" title="Wydranica">
Wydranica

Wydranica (ukr. Видраниця) – wieś na Ukrainie w rejonie ratnowskim, w obwodzie wołyńskim. 
Wieś królewska położona była w pierwszej połowie XVII wieku w starostwie niegrodowym ratneńskim w ziemi chełmskiej. W II Rzeczypospolitej miejscowość wchodziła w skład gminy wiejskiej Górniki w powiecie kowelskim województwa wołyńskiego. Przed II wojną światową w odległości kilku kilometrów na wschód od wsi leżał chutor Tułowa, który obecnie stanowi jej część.

</doc>
<doc id="2190447" url="https://pl.wikipedia.org/wiki?curid=2190447" title="Kategoria e Parë (1948)">
Kategoria e Parë (1948)

Sezon 1948 był 11. sezonem Mistrzostw Albanii w piłce nożnej. W rozgrywkach brało udział 14 zespołów. Sezon rozpoczął się 21 marca, a zakończył 25 sierpnia 1948. Tytuł obroniła drużyna Partizani Tirana. Tytuł króla strzelców zdobył Zihni Gjinali, który w barwach Partizani Tirana strzelił 11 goli.
Finał mistrzostw.
Zespół Partizani Tirana został mistrzem Albanii.

</doc>
<doc id="2190449" url="https://pl.wikipedia.org/wiki?curid=2190449" title="You Haven’t Seen the Last of Me">
You Haven’t Seen the Last of Me

„You Haven’t Seen the Last of Me” to ballada popowa stworzona na ścieżkę dźwiękową "Burlesque: Original Motion Picture Soundtrack" (2010). Wykonywany przez amerykańską piosenkarkę Cher oraz wyprodukowany przez Matta Serletica, utwór wydany został jako drugi singel promujący krążek, najpierw w postaci promo w grudniu 2010, a następnie w oficjalnej, fizycznej formie styczniem 2011 roku. W 2010 kompozycja została wyróżniona nagrodą Złotego Globu w kategorii "najlepsza piosenka", a w 2012 zyskała nominację do nagrody Grammy jako "najlepsza piosenka napisana dla mediów wizualnych".
Piosenka została doceniona przez krytykę, przez co uzyskała wiele innych prestiżowych nagród muzycznych. Była ponadto notowana na kilku nierzutujących listach przebojów dookoła świata. W październiku 2013, trzy lata po swojej premierze, singel uplasował się w australijskim notowaniu ARIA Top 100 Singles, na miejscu dziewięćdziesiątym pierwszym.
Informacje o utworze.
"You Haven’t Seen the Last of Me” nagrywano w 2010 roku. Piosenkę uwzględniono na amerykańskiej edycji specjalnej (a zarazem światowej edycji standardowej) dwudziestego piątego albumu studyjnego Cher "Closer to the Truth". Album wydano we wrześniu 2013 roku.
Wydanie singla.
Utwór, w oryginalnej, albumowej wersji, wyciekł do sieci wczesną jesienią, mniej więcej w tym samym czasie, co inna kompozycja z "Burlesque OST" − „But I Am a Good Girl” w wykonaniu Christiny Aguilery. Pod koniec listopada 2010 w Internecie pojawiło się dziesięć remiksów utworu, których autorami byli Dave Audé, StoneBridge oraz remikserzy z wytwórni Almighty Records. Wersje remiksowe przeznaczone zostały do użytku didżejskiego. 10 grudnia udostępniono je w formacie digital download w Stanach Zjednoczonych. 14 grudnia odbyła się premiera promo singla, w styczniu 2011 − oficjalna premiera maxi-singla CD. Remiksy piosenki spotkały się ze znaczną popularnością w amerykańskich klubach, co przełożyło się na sukces komercyjny remiksowego promo. „You Haven’t Seen the Last of Me” notowany był na liście "Billboard" Hot Dance Club Songs, gdzie zajął jako szczytną pozycję #1. Styczniem 2011 utwór objął miejsce dziewiąte na liście przebojów singlowych Białorusi, a w kwietniu także pozycję #5 w oficjalnym notowaniu najlepiej sprzedających się singli w Hongkongu. 25 października 2013, trzy lata po swojej premierze, singel ulokował się na pozycji dziewięćdziesiątej pierwszej australijskiego notowania ARIA Top 100 Singles. Powodem niespodziewanego debiutu piosenki na liście było wydanie albumu Cher "Closer to the Truth".
Recenzje.
Ballada została doceniona przez znaczną ilość krytyków muzycznych, między innymi w recenzjach czasopism "Slant Magazine" i "New York Daily News" oraz serwisu AllMusic. Marek Michalak, recenzent portalu Tuba.pl, pisał o „You Haven’t Seen the Last of Me” jako o „kawałku naładowanym emocjami, mocnym i pięknie wykonanym przez Cher”.
Promocja.
23 grudnia 2010 w sieci pojawiły się teasery wideoklipów do utworów „You Haven’t Seen the Last of Me” i „Bound to You”, złożone ze scen z filmu "Burleska" ("Burlesque", 2010). Teaser pierwszego z klipów trwał dwie minuty i szesnaście sekund. Ostatecznie żadna z ballad nie była promowana oficjalnym teledyskiem. Od momentu wydania "Burlesque OST" Cher wykonywała utwór tylko na swojej szóstej trasie koncertowej „Dressed to Kill Tour” w 2014 roku. 

</doc>
<doc id="2190450" url="https://pl.wikipedia.org/wiki?curid=2190450" title="Obały">
Obały

Obały (lit. "Abolai") − wieś na Litwie, w gminie rejonowej Soleczniki, 3 km na południowy zachód od Kamionki, zamieszkana przez 76 ludzi. Przed II wojną światową w Polsce, w powiecie wileńsko-trockim województwa wileńskiego.

</doc>
<doc id="2190451" url="https://pl.wikipedia.org/wiki?curid=2190451" title="SK Tirana">
SK Tirana



</doc>
<doc id="2190454" url="https://pl.wikipedia.org/wiki?curid=2190454" title="Davina Williams">
Davina Williams

Davina Williams (ur. 30 listopada 1985 w Camperdown) – australijska narciarka dowolna. W 2003 roku wywalczyła srebrne medale w halfpipe'ie i jeździe po muldach na mistrzostwach świata juniorów w Marble Mountain. W 2014 roku wystąpiła na igrzyskach olimpijskich w Soczi, zajmując piętnaste miejsce w halfpipe'ie. Nie startowała na mistrzostwach świata. Najlepsze wyniki w Pucharze Świata osiągnęła w sezonie 2007/2008, kiedy to zajęła 31. miejsce w klasyfikacji generalnej. W sezonie 2006/2007 była druga w klasyfikacji half-pipe'a. W 2014 r. zakończyła karierę.

</doc>
<doc id="2190455" url="https://pl.wikipedia.org/wiki?curid=2190455" title="Zadolina">
Zadolina

Zadolina (ukr. Задолина) – wieś na Ukrainie w rejonie ratnowskim, w obwodzie wołyńskim. Wieś powstała po II wojnie światowej.

</doc>
<doc id="2190456" url="https://pl.wikipedia.org/wiki?curid=2190456" title="Bohdziule">
Bohdziule

Bohdziule (lit. "Bagdžiuliai") − wieś na Litwie, w gminie rejonowej Soleczniki, 3 km na południowy zachód od Kamionki, zamieszkana przez 26 ludzi. Przed II wojną światową w Polsce, w powiecie wileńsko-trockim województwa wileńskiego.

</doc>
<doc id="2190457" url="https://pl.wikipedia.org/wiki?curid=2190457" title="Biłostocki">
Biłostocki

Biłostocki – polski herb szlachecki znany z jedynego wizerunku pieczętnego.
Opis herbu.
Opis z wykorzystaniem zasad blazonowania, zaproponowanych przez Alfreda Znamierowskiego:
W polu toczenica, na której zaćwieczone trzy krzyże łacińskie - jeden na górze, dwa w pas z prawej i lewej strony. 
Najwcześniejsze wzmianki.
Pieczęć Lewko Daszkowicza Biłostockiego z 1527.
Herbowni.
Herb ten, jako herb własny, przysługiwał jednej tylko rodzinie herbownych:
Biłostocki.

</doc>
<doc id="2190458" url="https://pl.wikipedia.org/wiki?curid=2190458" title="209 Kozacki Batalion Schutzmannschaft">
209 Kozacki Batalion Schutzmannschaft

209 Kozacki Batalion Schutzmannschaften (niem. Kosaken-Schutzmannschafts-Bataillon 209, ros. 209-й казачий полицейский батальон) – oddział zmilitaryzowanej policji pomocniczej złożony z Kozaków podczas II wojny światowej.
Batalion został sformowany w maju 1944 r. w rejonie okupowanej Warszawy spośród samodzielnych dotychczas kompanii kozackich podległych dowódcy policji porządkowej Dystryktu Warszawskiego Generalnego Gubernatorstwa. Trzonem batalionu był najprawdopodobniej oddział utworzony jeszcze w sierpniu 1942 r. w okolicy Armawiru złożony z Kozaków oswobodzonych przez Niemców z miejscowego obozu NKWD. W skład batalionu weszli głównie Kozacy syberyjscy. W sierpniu-wrześniu 1944 r. oddział uczestniczył w ramach Kampfgruppe Rohr gen. Güntera Rohra w pacyfikacji powstania warszawskiego. Następnie przeniesiono go w rejon Krakowa. Pod koniec 1944 r. Kozacy weszli w skład nowo formowanego XV Kozackiego Korpusu Kawalerii SS gen. Helmutha von Pannwitza. Batalion został oficjalnie rozformowany w marcu 1945 r.

</doc>
<doc id="2190459" url="https://pl.wikipedia.org/wiki?curid=2190459" title="Roskovec">
Roskovec

Roskovec − miasto w Albanii, w okręgu Fier.

</doc>
<doc id="2190460" url="https://pl.wikipedia.org/wiki?curid=2190460" title="Chaszczak oliwkowy">
Chaszczak oliwkowy

Chaszczak oliwkowy ("Nesillas mariae") – gatunek małego ptaka z rodziny trzciniaków (Acrocephalidae). Występuje endemicznie na Mohéli w archipelagu Komorów.
Monotypowy. Długość ciała wynosi 15–16 cm, masa ciała 14–17 g. Środowiskiem życia chaszczaków oliwkowych są lasy wiecznie zielone, odnotowywane były powyżej 500 m n.p.m. Żywią się chrząszczami, niewielkimi mrówkami, pajęczakami, okazjonalnie nasionami. Jeden raz odnotowano gniazdo 9 m nad ziemią na mango ("Mangifera"), poza tym brak informacji o rozrodzie.
IUCN od 2021 roku uznaje chaszczaka oliwkowego za gatunek zagrożony (EN, "Endangered"); wcześniej był on klasyfikowany jako gatunek najmniejszej troski (LC, "Least Concern"). Liczebność populacji nie została oszacowana, ale ptak ten opisywany jest jako pospolity. Trend liczebności populacji uznawany jest za spadkowy ze względu na wylesianie.

</doc>
<doc id="2190462" url="https://pl.wikipedia.org/wiki?curid=2190462" title="Biaciukielnie">
Biaciukielnie

Biaciukielnie (lit. "Bėčiakelniai") − wieś na Litwie, w gminie rejonowej Soleczniki, 2 km na północny wschód od Kamionki, zamieszkana przez 19 ludzi. Przed II wojną światową w Polsce, w powiecie wileńsko-trockim województwa wileńskiego.

</doc>
<doc id="2190464" url="https://pl.wikipedia.org/wiki?curid=2190464" title="Zaiwanowo">
Zaiwanowo

Zaiwanowo (ukr. Заіванове) – wieś na Ukrainie w rejonie ratnowskim, obwodzie wołyńskim. Wieś powstała po II wojnie światowej.

</doc>
<doc id="2190465" url="https://pl.wikipedia.org/wiki?curid=2190465" title="Noriko Fukushima">
Noriko Fukushima

 – japońska narciarka, specjalistka narciarstwa dowolnego. Najlepszy wynik na mistrzostwach świata osiągnęła podczas mistrzostw w Ruka, gdzie zajęła 6. miejsce w skicrossie. Zajęła także 22. miejsce w tej samej konkurencji na igrzyskach olimpijskich w Vancouver. Najlepsze wyniki w Pucharze Świata osiągnęła w sezonie 2007/2008, kiedy to zajęła 16. miejsce w klasyfikacji generalnej, a w klasyfikacji skicrossu była piąta.

</doc>
<doc id="2190466" url="https://pl.wikipedia.org/wiki?curid=2190466" title="Osiedle Wyszyńskiego">
Osiedle Wyszyńskiego



</doc>
<doc id="2190467" url="https://pl.wikipedia.org/wiki?curid=2190467" title="Karim Alhassan">
Karim Alhassan



</doc>
<doc id="2190468" url="https://pl.wikipedia.org/wiki?curid=2190468" title="Open Fire">
Open Fire

Open Fire – polski zespół muzyczny wykonujący heavy metal. Powstał w 1985 roku we Wrocławiu. Jedyny album formacji zatytułowany "Lwy Ognia", a zarejestrowany w 1987 roku ukazał się dopiero 21 stycznia 2013 roku (premiera handlowa) za sprawą reaktywowanego Klubu Płytowego Razem. W 1990 roku zespół został rozwiązany. Niemiecki zespół heavymetalowy Metal Inquisitor nagrał interpretację utworu Open Fire pt. "Twardy jak skała". W listopadzie 2019 roku, po prawie 30-tu latach przerwy, zespół oficjalnie się reaktywował.
Historia.
Grupa Open Fire powstała w listopadzie 1985 roku we Wrocławiu. W skład zespołu weszli: Mariusz Sobiela (wokal), Maciej Różycki (gitara), Edmund Musser (gitara), Krzysztof Majdziak (gitara basowa) oraz Bronisław Musser (perkusja). W czerwcu 1986 roku muzycy zarejestrowali kasetę demo zatytułowaną "Open Fire". Kompozycje zostały zarejestrowane pod patronatem Dzielnicowego Domu Kultury Wrocław - Krzyki w studiu Akademickiego Radia "Wrocław". Wkrótce grupa dała pierwszy koncert poprzedzając zespół Kat. Pod koniec roku Open Fire wziął udział w eliminacjach do festiwalu Metalmania '87. Grupa została zakwalifikowana do występu w drugim dniu imprezy.
Na początku 1987 roku zespół opuścili bracia Musserowie, w ich miejsce dołączyli gitarzysta Janusz Kowalczyk i perkusista Wojciech Zabiłowicz. W międzyczasie kwintet został wyróżniony przez słuchaczy audycji heavymetalowej Muzyka Młodych emitowanej na antenie PR 2 Polskiego Radia. W marcu 1987 roku zespół zarejestrował drugie demo pt. "Lwy Ognia". Natomiast w kwietniu Open Fire wystąpił na Metalmanii. Następnie w warszawskim Izabelin Studio grupa nagrała materiał na debiutancki album. Wydanie płyty początkowo zaplanowała wytwórnia Klub Płytowy Razem, jednakże z nieznanych przyczyn płyta nigdy się nie ukazała. Pod koniec roku skład opuścili Różycki, Kowalczyk i Majdziak. Nowymi członkami grupy zostali gitarzyści Robert Borowiecki i Maciej Godzik oraz basista Grzegorz Zarzycki. Na początku 1989 roku grupa nagrała trzecie demo. Tego samego roku muzycy wystąpili ponownie na festiwalu Metalmania. Na początku 1990 roku grupa została rozwiązana. W latach późniejszych Mariusz Sobiela bezskutecznie próbował wznowić działalność Open Fire.

</doc>
<doc id="2190469" url="https://pl.wikipedia.org/wiki?curid=2190469" title="Deksznie">
Deksznie



</doc>
<doc id="2190471" url="https://pl.wikipedia.org/wiki?curid=2190471" title="Nesillas mariae">
Nesillas mariae



</doc>
<doc id="2190472" url="https://pl.wikipedia.org/wiki?curid=2190472" title="Gro Kvinlog">
Gro Kvinlog

Gro Kvinlog Genlid (ur. 8 czerwca 1976 r.) – norweska narciarka, specjalistka narciarstwa dowolnego. Najlepszy wynik na mistrzostwach świata osiągnęła podczas mistrzostw w Ruka, gdzie zajęła 7. miejsce w skicrossie. Zajęła także 27. miejsce w tej samej konkurencji na igrzyskach olimpijskich w Vancouver. Najlepsze wyniki w Pucharze Świata osiągnęła w sezonie 2009/2010, kiedy to zajęła 53. miejsce w klasyfikacji generalnej.

</doc>
<doc id="2190473" url="https://pl.wikipedia.org/wiki?curid=2190473" title="Kategoria e Parë (1949)">
Kategoria e Parë (1949)

Sezon 1949 był 12. sezonem Mistrzostw Albanii w piłce nożnej. W rozgrywkach brało udział 9 zespołów. Sezon rozpoczął się 27 marca, a zakończył 31 lipca 1949. Tytuł obroniła drużyna Partizani Tirana. Tytuł króla strzelców zdobył Loro Boriçi, który w barwach Partizani Tirana strzelił 12 goli. 

</doc>
<doc id="2190474" url="https://pl.wikipedia.org/wiki?curid=2190474" title="Lustrzynka">
Lustrzynka

Lustrzynka, kaczka białogardła ("Speculanas specularis") – gatunek ptaka z rodziny kaczkowatych (Anatidae), występujący w Ameryce Południowej – w południowym Chile i południowej Argentynie. Bliski zagrożenia wyginięciem.
Taksonomia.
Jedyny przedstawiciel rodzaju "Speculanas". Niekiedy włącza się go do rodzaju "Anas", ale najbliższymi jego krewnymi są czubokaczka i amazonetka, które również tworzą monotypowe rodzaje. Razem należą one do południowoamerykańskiej linii ptaków, która na wczesnym etapie rozdzieliła się od pozostałych kaczek i która może obejmować również "Tachyeres" (Johnson &amp; Sorenson, 1999). Nie wyróżnia się podgatunków.
Charakterystyka.
Długość ciała 46–54 cm; masa ciała: samce około 1130–1460 g, samice około 900–1070 g.
Samiec kaczki białogardłej przez cały rok zachowuje to samo ubarwienie. Głowa i szyja ciemnobrązowe. Z przodu w okolicach oczu i gardła widnieje biały punkt. Plama na gardle rozciąga się aż na boki szyi tak, że tworzy prawie półkole. W tylnej części ciała pióra są czarne lub brązowe (jaśniejsze wiosną). Na klatce piersiowej i w dolnej części ciała jasnobrązowa barwa wymienia się z ciemnobrązową. Na bokach pióra są jasnobrązowe, gdzie widać ciemnobrązowe lub czarne plamy. Ogon ma kolor ciemnego brązu, skrzydła są podobnie ubarwione, choć widać tam też barwy czarno-purpurowe. Można też dostrzec na nich brązowe lusterko obrzeżone czarno i białą linią. Dziób jest niebiesko-szary. Nogi i stopy pomarańczowe do ciemnożółtych. Tęczówka brązowa.
Pomiędzy płciami nie ma większych różnić w ubarwieniu. W części twarzowej u samic biała plama jest bardziej zaokrąglona, a bardziej wydłużona u kaczorów. Samice są też ciemniejsze i nieco mniejsze. U niektórych młodych można dostrzec białe plamy na głowie i szyi. Pisklęta mają ciemną, koloru sepii, głowę i plecy. Mają żółtawe policzki, podczas gdy reszta twarzy jest czerwonawo-brązowa. Gardło, klatka piersiowa i brzuch są szarobiały. Na plecach widać małą szarobiałą plamę. Dziób i nogi są ciemnoszare. Tęczówki ciemnobrązowe.
Kaczory wydają ciche odgłosy przypominające szept. Kaczki odzywają się głośniej i bardziej twardo, co przypomina szczekanie psa.
W przeciwieństwie do polskiej nazwy odnoszącej się do bieli na gardle, nazwa angielska kaczki – "Bronze-winged Duck" – wzięła się od brązowego lusterka. Powodem innego określenia, "pato perro" (z jęz. hiszpańskiego) lub "dog-duck" (psia kaczka), było szorstkie szczekanie samicy.
Zasięg występowania.
Występuje w południowym Chile oraz od zachodnio-środkowej Argentyny na południe po Ziemię Ognistą. Po sezonie lęgowym rozprasza się na północ i wschód, niektóre osobniki pozostają jednak na terenach lęgowych przez cały rok.
Siedlisko.
Kaczka białogardła zamieszkuje leśne rzeki i wartkie strumienie płynące na słabiej nachylonych stokach południowoamerykańskich Andów w południowym Chile i sąsiadujących regionach Argentyny.
Pożywienie.
Informacje na temat diety opisywanego gatunku pochodzą głównie z analizy treści żołądkowej czterech badanych kaczek. Zawierały one głównie korzenie, nasiona i części roślin, tzn. liście i łodygi roślin wodnych. U dwóch osobników stwierdzono w mniejszej ilości również owady wodne. Czasem zbiera pożywienie na ziemi. Żerowiska kaczek białogardłych są bardzo rozległe.
Okres lęgowy.
Okres lęgowy rozpoczyna się we wrześniu i październiku. Jaja składane są w październiku i listopadzie. Wylęganie się młodych przypada na grudzień i początek stycznia. Gniazdo ulokowane jest na ziemi, ale można znaleźć je również na pływających platformach. Jaja mają kremową lub jasnobrązową barwę. Ich wymiary to 63,6 × 44,2 mm. Zwykle w lęgu znajduje się 5–6 jaj. U kaczek trzymanych w niewoli okres wychowu piskląt trwa 30 dni. Kaczor jest zaangażowany w ich wychowywaniu. Śmiertelność piskląt jest stosunkowo niska, w porównaniu z innymi gatunkami kaczek. Rekompensuje to niewielką liczbę jaj.
Status.
Międzynarodowa Unia Ochrony Przyrody (IUCN) uznaje lustrzynkę za gatunek bliski zagrożenia (NT – "Near Threatened") nieprzerwanie od 1994 roku. Liczebność populacji szacuje się na nie więcej niż 10 tysięcy osobników. Ze względu na brak dowodów na spadki liczebności bądź istotne zagrożenia dla gatunku BirdLife International uznaje trend liczebności populacji za stabilny.

</doc>
<doc id="2190475" url="https://pl.wikipedia.org/wiki?curid=2190475" title="Koudai Tsukakoshi">
Koudai Tsukakoshi



</doc>
<doc id="2190476" url="https://pl.wikipedia.org/wiki?curid=2190476" title="Bahodir Nasimov">
Bahodir Nasimov

Bahodir Nasimov (ur. 2 maja 1987 w Taszkencie) – uzbecki piłkarz, grający w azerskim klubie Keşlə Baku, do którego trafił latem 2018 roku. Występuje na pozycji napastnika. W reprezentacji Uzbekistanu zadebiutował w 2009 roku.

</doc>
<doc id="2190477" url="https://pl.wikipedia.org/wiki?curid=2190477" title="Deksznie (rejon solecznicki)">
Deksznie (rejon solecznicki)

Deksznie (lit. "Degsniai") − wieś na Litwie, w gminie rejonowej Soleczniki, 1 km na północny zachód od Kamionki, zamieszkana przez 11 ludzi. Przed II wojną światową w Polsce, w powiecie wileńsko-trockim województwa wileńskiego.

</doc>
<doc id="2190478" url="https://pl.wikipedia.org/wiki?curid=2190478" title="Osiedle Staszica">
Osiedle Staszica



</doc>
<doc id="2190479" url="https://pl.wikipedia.org/wiki?curid=2190479" title="Diecezja Sora-Cassino-Aquino-Pontecorvo">
Diecezja Sora-Cassino-Aquino-Pontecorvo

Diecezja Sora-Cassino-Aquino-Pontecorvo – diecezja Kościoła rzymskokatolickiego we Włoszech, w Lacjum. Należy do metropolii rzymskiej. Stolica biskupia w Sorze została ustanowiona w III wieku. W 1818 roku diecezja połączyła się z diecezją Aquina e Pontecorvo, zaś oba te miasta zostały dopisane do jej nazwy. W 1986 roku nazwa ta została nieco skorygowana interpunkcyjnie.
23 października 2014 papież Franciszek włączył w jej skład 53 parafie odłączone z opactwa terytorialnego Montecassino.

</doc>
<doc id="2190484" url="https://pl.wikipedia.org/wiki?curid=2190484" title="Breznik (gmina)">
Breznik (gmina)

Breznik (bułg. Община Брезник) − gmina w zachodniej Bułgarii.
Miejscowości.
Miejscowości wchodzące w skład gminy Breznik:

</doc>
<doc id="2190485" url="https://pl.wikipedia.org/wiki?curid=2190485" title="Hadi Saei">
Hadi Saei

Hadi Saei (ur. 10 czerwca 1976 w Rej) – irański zawodnik w taekwondo, dwukrotny mistrz olimpijski, dwukrotny mistrz świata.
Trzykrotnie startował w igrzyskach olimpijskich (2000, 2004, 2008). W 2004 roku w Atenach (kat. do 68 kg) i cztery lata później w Pekinie (kat. do 80 kg) zdobył złoty medal olimpijski, a w 2000 roku w Sydney zdobył brązowy medal.
Zwycięzca igrzysk azjatyckich w 2002 roku i brązowy medalista z 2006 roku oraz mistrz Azji z 2006 roku i wicemistrz z 2002 roku.

</doc>
<doc id="2190486" url="https://pl.wikipedia.org/wiki?curid=2190486" title="Sara Kjellin">
Sara Kjellin

Sara Kjellin (ur. 16 grudnia 1977 w Undersåker) – szwedzka narciarka dowolna. Najlepszy wynik na mistrzostwach świata osiągnęła podczas mistrzostw w Meiringen, gdzie zajęła 8. miejsce w jeździe po muldach. Jej najlepszym wynikiem olimpijskim jest 4. miejsce w tej samej konkurencji na igrzyskach olimpijskich w Turynie. Najlepsze wyniki w Pucharze Świata osiągnęła w sezonie 2005/2006, kiedy to zajęła 16. miejsce w klasyfikacji generalnej, a w klasyfikacjach jazdy po muldach była siódma. W sezonie 2006/2007 była trzecia w klasyfikacji jazdy po muldach podwójnych.

</doc>
<doc id="2190487" url="https://pl.wikipedia.org/wiki?curid=2190487" title="Hadi Saei Bonehkohal">
Hadi Saei Bonehkohal



</doc>
<doc id="2190489" url="https://pl.wikipedia.org/wiki?curid=2190489" title="Chaszczak aldabrański">
Chaszczak aldabrański

Chaszczak aldabrański ("Nesillas aldabrana") – wymarły gatunek ptaka z rodziny trzciniaków (Acrocephalidae).
Występowanie.
Gatunek ten występował endemicznie na wąskim pasie ziemi (0,1 km²) w północno-zachodniej części atolu Aldabra należącego do Republiki Seszeli. Na pozostałym obszarze atolu (o powierzchni 154 km²) nigdy nie stwierdzono obecności chaszczaka aldabrańskiego. Środowiskiem naturalnym tego gatunku był gęsty, kilkumetrowy busz na kamienistym podłożu, obfitujący w "Pandanus tectorius", drzewo z rodziny pandanowatych.
Chaszczak aldabrański został odkryty w 1967 roku, a opisany w 1968 na podstawie samca, samicy i gniazda z trzema jajami. Od tego czasu aż do 1975 roku, kiedy Robert Prys-Jones z Muzeum Historii Naturalnej w Londynie zaobrączkował i sfotografował 6 okazów, nie dokonano żadnych obserwacji. Po 1977 roku widziano jedynie pojedyncze osobniki – ostatni raz w 1983 pomimo intensywnych poszukiwań w 1986 i w latach 2003–2004. IUCN oficjalnie uznała chaszczaka aldabrańskiego za wymarłego w roku 1994. Za najbardziej prawdopodobną przyczynę jego wyginięcia uważa się częste niszczenie ptasich gniazd przez szczury śniade i koty, introdukowane na wyspę wiele lat wcześniej.
Cechy gatunku.
Chaszczak aldabrański był podobny do innych gatunków z rodzaju "Nesillas", jednak ze stosunkowo długimi skrzydłami i nogami oraz wyraźnie dłuższym dziobem i ogonem. Ubarwienie ptaka dorosłego brązowawe (wygląd osobników juwenilnych nieznany, gdyż nigdy nie zostało odkryte gniazdo z młodymi).
Pożywienie.
Chaszczak aldabrański był ptakiem owadożernym. Owady i pająki przeważnie znajdował w dolnych partiach buszu lub w liściach na ziemi.
Lęgi.
Bardzo ograniczone informacje sugerują, że okres lęgowy rozpoczynał się wraz z porą deszczową (październik/listopad) i trwał do przełomu stycznia i lutego. Pierzenie odbywało się od końca stycznia do kwietnia. Brak precyzyjnych danych na temat długości życia (szczątkowe informacje wskazują, że co najmniej 9 lat, gdyż jeden osobnik został zaobrączkowany w 1974 roku i schwytany ponownie w 1983).
Zachowanie.
Chaszczak aldabrański większość czasu spędzał w gęstych zaroślach, przez co zaobserwowanie osobnika bez użycia nagrań głosowych było bardzo trudne. Samiec dał się łatwo zauważyć jedynie wtedy, gdy śpiewał, siedząc na wystającej gałęzi. Gatunek ten prowadził osiadły tryb życia.

</doc>
<doc id="2190490" url="https://pl.wikipedia.org/wiki?curid=2190490" title="Birula">
Birula

Birula – polski herb szlachecki znany z jedynego wizerunku pieczętnego. Według Tadeusza Gajla odmiana herbu Kościesza.
Opis herbu.
Opis z wykorzystaniem zasad blazonowania, zaproponowanych przez Alfreda Znamierowskiego:
W polu czerwonym rogacina uszczerbiona z prawej, podwójnie przekrzyżowana i rozdarta u dołu, srebrna. 
Jedyna wzmianka historyczna na temat tego herbu nie zawiera barw. Zrekonstruował je Tadeusz Gajl, poprzez analogię z Kościeszą.
Najwcześniejsze wzmianki.
Pieczęć Leona BIruli, leśniczego witebskiego, z 1748.
Herbowni.
Herb ten, jako herb własny, przysługiwał jednej tylko rodzinie herbownych:
Birula.

</doc>
<doc id="2190491" url="https://pl.wikipedia.org/wiki?curid=2190491" title="Kowaczewci (gmina)">
Kowaczewci (gmina)

Kowaczewci () − gmina w zachodniej Bułgarii.
Miejscowości.
Miejscowości wchodzące w skład gminy Kowaczewci:

</doc>
<doc id="2190492" url="https://pl.wikipedia.org/wiki?curid=2190492" title="Émilie Sérain">
Émilie Sérain



</doc>
<doc id="2190493" url="https://pl.wikipedia.org/wiki?curid=2190493" title="Bound to You">
Bound to You

Bound to You – ballada popowa stworzona na ścieżkę dźwiękową "" (2010). Wykonywany przez amerykańską piosenkarkę Christinę Aguilerę oraz wyprodukowany przez Samuela Dixona, utwór wydany został jako trzeci singel z krążka dnia 17 grudnia 2010 roku, pełniąc jedynie funkcję singla promocyjnego. Odbiór „Bound to You” przez krytyków muzycznych był pozytywny. W 2010 kompozycja została nominowana do nagrody Złotego Globu w kategorii "najlepsza piosenka".
Informacje o utworze.
Autorami utworu są Australijczycy Sia Furler i Samuel Dixon (producent nagrania) oraz sama Christina Aguilera; cała trójka stworzyła inną balladę Aguilery, „You Lost Me”, która zawarta została na albumie "Bionic" (2010). W wywiadzie dla magazynu "Billboard" Aguilera wyznała, że „Bound to You” jest jej ulubionym utworem z "". Ballada jest jedną z trzech piosenek napisanych przez Aguilerę na ścieżkę dźwiękową do filmu "Burleska" ("Burlesque", 2010) oraz jedną z ośmiu przez nią wykonanych. Zalążek kompozycji, jeszcze przed rozpoczęciem produkcji "Burleski", stworzył Steve Antin, późniejszy reżyser. Piosenka śpiewana jest z perspektywy młodej kobiety, która doświadcza zakochania po raz pierwszy w życiu. Podmiot liryczny czuje się przywiązany emocjonalnie do miłosnego obiektu. Nagranie powstawało na przestrzeni 2010 roku w trzech studiach: Sunset Sound i Larrabee Sound Studio w Hollywood oraz The Red Lips Room, osobistej pracowni Aguilery w jej posiadłości w Beverly Hills. W grudniu 2010 kompozycja została wyłoniona jako jeden z czterdziestu jeden utworów ubiegających się o nominację do Oscara. Ostatecznie nie otrzymała nominacji.
Obecność w kulturze masowej.
Cristen Crane wykonała utwór na łamach amerykańskiej edycji talent show "The Voice" (2017). Drag queen Monét X Change – uczestniczka programu "RuPaul’s Drag Race" – wskazała „Bound to You” jako swoją ulubioną piosenkę Aguilery.
Wydanie singla.
17 grudnia 2010 roku, trzy dni po premierze promo singla „You Haven’t Seen the Last of Me” w wykonaniu Cher, odbyła się premiera promo „Bound to You”. Oba single promowały film "Burleska" ("Burlesque", 2010) oraz pochodzącą z niej , lecz – w przeciwieństwie do utworu Cher – dla piosenki Aguilery nie planowano oficjalnej premiery komercyjnej na płytach kompaktowych. Na promo CD składał się, poza samym utworem, zapis występu Aguilery z 7 października 2010 w czasie konferencji prasowej w The Beverly Wilshire Hotel w Beverly Hills. Piosenka zyskała emisję radiową w Polsce, będąc wydaną w formacie airplay.
Opinie.
Według redaktorów strony internetowej the-rockferry.onet.pl, „Bound to You” to jedna z najlepszych kompozycji nagranych przez Aguilerę w latach 1997–2010. W zestawieniu stu najważniejszych utworów artystki z tego okresu serwis przypisał balladzie pozycję #18. Niemiecka dziennikarka muzyczna Yavi Bartula (styleranking.de) wskazała „Bound to You” jako jedną z pięciu najbardziej przyprawiających o dreszcze ballad z repertuaru Aguilery, a Adrianna Małolepszy (allaboutmusic.pl) uznała, że jest to jedna z dwudziestu najlepszych piosenek kiedykolwiek nagranych przez wokalistkę.
Recenzje.
Kompozycja zebrała bardzo entuzjastyczne recenzje krytyki. Recenzentka magazynu "Idolator" Becky Bain jednoznacznie określiła „Bound to You” jako utwór „piękny” i „znakomity”, posiadający „wspaniałą melodię”, przypominającą tą z utworów Aguilery „You Lost Me” oraz „Lift Me Up”; dodała także, że jest to dzieło na miarę nominacji do Oscara. Konkludując, Bain napisała: „Potężny, naładowany emocjonalnie i wciągający, utwór ‘Bound to You’ prezentuje Aguilerę w najlepszej formie. Nie mam pojęcia, dlaczego tak niepokojąco piękna ballada stworzona została na potrzeby filmu bijącego po oczach ckliwością”. Również Antoine Reid, redaktor witryny internetowej Decaptain.com, porównał „Bound to You” do singlowego „You Lost Me”. Według Reida, utwór „zaczyna się nieco lękliwie i stopniowo przeobraża się w potężną, wzruszającą balladę o tym, jak bohaterka Aguilery z filmu "Burleska" odnalazła mężczyznę, któremu mogła zaufać i powierzyć się bezgranicznie”. Pamflecista nie uznał piosenki za przebojową, lecz nadał jej szczytny tytuł „najbardziej autentycznej i prawdziwie pokazanej” ballady w dotychczasowych dorobku Aguilery. Recenzent filmowo-muzycznego serwisu internetowego Movie Buzzers, w ramach swego omówienia ścieżki dźwiękowej "", pisał: „(...) Najmocniejszym ze wszystkich występów estradowych Aguilery w filmie jest ten z ‘Bound to You’, utworem, którego jest ona współautorką, i który powinien stać się jej wielkim balladowym hitem. Ta piosenka naprawdę szarpie za serce, a surowość emocji wykonawczyni powoduje, że słuchacz nie tylko czuje, jakby wysłuchiwał utworu z punktu widzenia postaci filmowej, ale zwraca również uwagę na życie prywatne Aguilery, w tym jej rozwód z mężem.”
Promocja.
Po raz pierwszy Aguilera wykonała piosenkę publicznie dnia 7 października 2010 roku w czasie konferencji prasowej w The Beverly Wilshire Hotel w Beverly Hills. Niewiele ponad miesiąc później, 18 listopada, artystka gościła w programie "The Jay Leno Show". Po przeprowadzonym przez Leno wywiadzie, odśpiewała balladę „Bound to You”. 23 grudnia 2010 w sieci pojawiły się teasery wideoklipów do utworów „Bound to You” i „You Haven’t Seen the Last of Me”, złożone ze scen z filmu "Burleska". Teaser pierwszego z klipów trwał jedną minutę i czterdzieści pięć sekund. Ostatecznie żadna z ballad nie była promowana oficjalnym wideoklipem.

</doc>
<doc id="2190494" url="https://pl.wikipedia.org/wiki?curid=2190494" title="Kategoria e Parë (1950)">
Kategoria e Parë (1950)

Sezon 1950 był 13. sezonem Mistrzostw Albanii w piłce nożnej. W rozgrywkach brało udział 12 zespołów. Sezon rozpoczął się 26 lutego, a zakończył 9 lipca 1950. Tytułu nie obroniła drużyna Partizani Tirana. Nowym mistrzem Albanii został zespół Dinamo Tirana. Tytuł króla strzelców zdobył Refik Resmja.

</doc>
<doc id="2190495" url="https://pl.wikipedia.org/wiki?curid=2190495" title="Nesillas aldabrana">
Nesillas aldabrana



</doc>
<doc id="2190496" url="https://pl.wikipedia.org/wiki?curid=2190496" title="Pernik (gmina)">
Pernik (gmina)

Pernik (bułg. Община Перник) − gmina w zachodniej Bułgarii.
Miejscowości.
Miejscowości wchodzące w skład gminy Pernik:

</doc>
<doc id="2190497" url="https://pl.wikipedia.org/wiki?curid=2190497" title="Kategoria e Parë (1951)">
Kategoria e Parë (1951)

Sezon 1951 był 14. sezonem Mistrzostw Albanii w piłce nożnej. W rozgrywkach brało udział 14 zespołów. Sezon rozpoczął się 14 stycznia, a zakończył 1 lipca 1951. Tytuł obroniła drużyna Dinamo Tirana. Tytuł króla strzelców zdobył Refik Resmja, który w barwach Partizani Tirana strzelił 59 goli. 
Przed sezonem nazwy wielu klubów zmieniono na "Puna", co w j. albańskim oznacza "praca".

</doc>
<doc id="2190498" url="https://pl.wikipedia.org/wiki?curid=2190498" title="Ingrid Berntsen">
Ingrid Berntsen

Ingrid Kristine Berntsen (ur. 18 kwietnia 1978 w Drammen) – norweska narciarka dowolna. Najlepszy wynik na mistrzostwach świata osiągnęła podczas mistrzostw w Deer Valley, gdzie zajęła 4. miejsce w jeździe po muldach podwójnych. Jej najlepszym wynikiem olimpijskim jest 17. miejsce w jeździe po muldach na igrzyskach olimpijskich w Salt Lake City. Najlepsze wyniki w Pucharze Świata osiągnęła w sezonie 2002/2003, kiedy to zajęła drugie miejsce w klasyfikacji generalnej, w klasyfikacjach jazdy po muldach była czwarta. Była też między innymi a piąta w klasyfikacji halfpipe'a w sezonie 2006/2007.
Jej siostra Hedda Berntsen również uprawiała narciarstwo dowolne.

</doc>
<doc id="2190499" url="https://pl.wikipedia.org/wiki?curid=2190499" title="Diecezja Civitavecchia-Tarquinia">
Diecezja Civitavecchia-Tarquinia

Diecezja Citavecchia-Tarquinia – diecezja Kościoła rzymskokatolickiego we Włoszech, a ściślej w Lacjum. Należy do metropolii rzymskiej. Została erygowana 5 grudnia 1435 roku jako diecezja Corneto Tarquinia. W 1854 połączyła się ona z diecezją Citavecchia i przyjęła nazwę diecezja Civitavecchia e Tarquinia. Siedzibą biskupa połączonych diecezji została Civitavecchia. W 1986 nazwę diecezji minimalnie skorygowano, nadając jej obecną formę.
Od 12 lutego 2022 diecezja pozostaje w unii "in persona episcopi" z diecezją Porto-Santa Rufina. Obie administratury posiadają wspólnego biskupa diecezjalnego, jednak zachowały odrębne kurie i katedry.

</doc>
<doc id="2190501" url="https://pl.wikipedia.org/wiki?curid=2190501" title="Radomir (gmina)">
Radomir (gmina)

Radomir (bułg. Община Радомир) − gmina w zachodniej Bułgarii. Populacja wynosi 23 tys. mieszkańców.
Miejscowości.
Miejscowości wchodzące w skład gminy Radomir:

</doc>
<doc id="2190503" url="https://pl.wikipedia.org/wiki?curid=2190503" title="Seraina Murk">
Seraina Murk

Seraina Murk (ur. 18 maja 1971 r.) – szwajcarska narciarka, specjalistka narciarstwa dowolnego. Najlepszy wynik na mistrzostwach świata osiągnęła podczas mistrzostw w Madonna di Campiglio, gdzie zajęła 4. miejsce w skicrossie. Nie startowała na igrzyskach olimpijskich. Najlepsze wyniki w Pucharze Świata osiągnęła w sezonie 2006/2007, kiedy to zajęła 18. miejsce w klasyfikacji generalnej, a w klasyfikacji skicrossu była czwarta.
W 2010 r. zakończyła karierę.

</doc>
<doc id="2190504" url="https://pl.wikipedia.org/wiki?curid=2190504" title="Fiodor Tiulpin">
Fiodor Tiulpin

Fiodor Timofiejewicz Tiulpin (ros. Фёдор Тимофеевич Тюльпин, ur. 21 września/3 października 1866 we wsi Monajenok w ujeździe bielewskim, zm. 2 grudnia 1942 w Odessie) – rosyjski lekarz i patolog, profesor Cesarskiego Uniwersytetu Dorpackiego w latach 1910–1914 i profesor Uniwersytetu Noworosyjskiego w Odessie.
Urodził się we wsi Monajenok lub, według innych źródeł, we wsi Bołoto w ujeździe bielewskim. Był synem kupca. Ukończył gimnazjum w Tule. Studiował medycynę w Moskwie, a potem w Dorpacie, otrzymując tytuł doktora medycyny w 1896 roku. W 1902 roku złożył egzaminy doktorskie. Został nadetatowym asystentem w uniwersyteckiej poliklinice kierowanej przez Sawielewa, miał też własną praktykę. W latach 1910–1914 profesor patologii i terapii Uniwersytetu Jurjewskiego.

</doc>
<doc id="2190505" url="https://pl.wikipedia.org/wiki?curid=2190505" title="Mapa i terytorium">
Mapa i terytorium

La carte et le territoire (fr. "Mapa i terytorium") – powieść Michela Houellebecqa, której oryginalna francuska wersja została opublikowana po raz pierwszy 4 września 2010 przez wydawnictwo Flammarion; polskie tłumaczenie (pióra Beaty Geppert) ukazało się w 2011 roku, nakładem wydawnictwa W.A.B. Książka została wyróżniona nagrodą Goncourtów oraz polską wersją nagrody, "Goncourt – choix polonais". 
Opis fabuły.
Powieść opowiada historię życia artysty plastyka o nazwisku Jed Martin. Jego kariera rozpoczęła się dzięki oryginalnym fotografiom map firmy Michelin, które stały się dość szybko sukcesem finansowym i artystycznym. Sukces ten sprawił, że Martin wycofał się na kilka lat z życia artystycznego i nie uważał za stosowne kontynuacji relacji z Olgą, Rosjanką pracującą dla Michelin. Jed widział się jako osobę, której niepotrzebne są bliskie relacje, czuł się w nich nie na miejscu. 
Jego powrót związany był z serią obrazów na temat "prostych zawodów". Wśród dziel znalazły się m.in. płótna pt. "Bill Gates i Steve Jobs rozprawiający na temat przyszłości informatyki" ("Bill Gates et Steve Jobs s'entretenant du futur de l'informatique") lub "Claude Vorihlon, właściciel baru" ("Claude Vorihlon, gérant de bar-tabac"). 
Przygotowując się do wernisażu, Martin zdecydował się na to, by poprosić Michela Houellebecqa o napisanie wstępu do katalogu wystawy. Pojechał w tym celu do Irlandii, gdzie zaprzyjaźnił się – w miarę swoich i Houellebecqa niewielkich umiejętności tworzenia relacji społecznych – z pisarzem. Wystawa okazała się niebywałym sukcesem, i Martin został jednym z najdroższych artystów swoich czasów. Nie umiejąc się tym jednak do końca cieszyć, zdecydował się całkowicie wycofać z życia społecznego. Jednym z wątków pobocznych powieści jest zabójstwo Michela Houellebecqa w jego posiadłości w Loiret, gdzie rzekomo zdecydował się spędzić ostatnie lata życia.
"Mapa i terytorium" "versus" Wikipedia.
We wrześniu 2010 roku dziennikarz Vincent Glad zorientował się, że powieść zawiera wiele fragmentów skopiowanych bezpośrednio z francuskojęzycznej wersji Wikipedii bez podania źródła. Prawnik Florent Gallaire stwierdził wobec tego, że dzieło w obecnej formie nie szanuje praw autorskich autorów Wikipedii, może ono być rozpowszechniane bezpłatnie na licencji Creative Commons, pod warunkiem przypisania cytatów ich faktycznym autorom. Prawnik umieścił następnie elektroniczną wersję powieści za darmo w sieci. Wydawca Houellebecqua, Flammarion, zagroził procesem, twierdząc, że autor używa treści Wikipedii jako "surowego materiału", który następnie literacko obrabia. Książka zniknęła wtedy ze strony internetowej Gallaire'a, niemniej pozostaje wolnodostępna w innych miejscach w sieci. 
W kolejnych wydaniach "Mapy i terytorium" autor i wydawnictwo zobowiązali się do dodania ogólnego podziękowania autorom francuskiej Wikipedii za wykorzystane hasła o musze domowej i o Fryderyku Nihousie.

</doc>
<doc id="2190507" url="https://pl.wikipedia.org/wiki?curid=2190507" title="Zdzisław Bogusz">
Zdzisław Bogusz

Zdzisław Bogusz (ur. 21 maja 1937 w Wyrębie) – polski lekkoatleta długodystansowiec i maratończyk.
Trzykrotnie wystąpił w biegu maratońskim na mistrzostwach Europy. W Budapeszcie (1966) zajął 23. miejsce, w Atenach (1969) 12. miejsce, a w Helsinkach (1971) 21. miejsce.
Był mistrzem Polski w maratonie w 1966, 1968, 1969 i 1970 oraz wicemistrzem w maratonie w 1971, w biegu na 10 000 metrów w 1965 i 1967 oraz w biegu przełajowym na 12 kilometrów w 1968.
Dwukrotnie ustanawiał rekord Polski w maratonie, doprowadzając go do 2:19:46,4 (15 września 1968 w Zielonej Górze).
W latach 1967-1968 startował w dwóch meczach reprezentacji Polski w biegu na 10 000 metrów, bez zwycięstw indywidualnych.
Rekordy życiowe:
Był zawodnikiem Warszawianki.

</doc>
<doc id="2190508" url="https://pl.wikipedia.org/wiki?curid=2190508" title="Tryn (gmina)">
Tryn (gmina)

Tryn (bułg. Община Трън) − gmina w zachodniej Bułgarii.
Miejscowości.
Miejscowości wchodzące w skład gminy Tryn:

</doc>
<doc id="2190509" url="https://pl.wikipedia.org/wiki?curid=2190509" title="Zasada równości wyborów">
Zasada równości wyborów



</doc>
<doc id="2190510" url="https://pl.wikipedia.org/wiki?curid=2190510" title="Ossus">
Ossus



</doc>
<doc id="2190512" url="https://pl.wikipedia.org/wiki?curid=2190512" title="Hrabstwo Tillamook">
Hrabstwo Tillamook

Hrabstwo Tillamook (ang. "Tillamook County") – hrabstwo w stanie Oregon w Stanach Zjednoczonych. Obszar całkowity hrabstwa obejmuje powierzchnię 1332,78 mil² (3451,88 km²). Według szacunków United States Census Bureau w roku 2009 miało 24 889 mieszkańców.
Hrabstwo powstało w 1853 roku. 

</doc>
<doc id="2190514" url="https://pl.wikipedia.org/wiki?curid=2190514" title="Zemen (gmina)">
Zemen (gmina)

Zemen (bułg. Община Земен) − gmina w zachodniej Bułgarii.
Miejscowości.
Miejscowości wchodzące w skład gminy Zemen:

</doc>
<doc id="2190515" url="https://pl.wikipedia.org/wiki?curid=2190515" title="Manuela Müller">
Manuela Müller

Manuela Müller (ur. 7 października 1980 w Thalwil) – szwajcarska narciarka, specjalistka narciarstwa dowolnego. Najlepszy wynik na mistrzostwach świata osiągnęła podczas mistrzostw w Deer Valley, gdzie zajęła 14. miejsce w skokach akrobatycznych. Jej najlepszym wynikiem olimpijskim jest 7. miejsce w tej samej konkurencji na igrzyskach olimpijskich w Turynie. Najlepsze wyniki w Pucharze Świata osiągnęła w sezonie 2005/2006, kiedy to zajęła 11. miejsce w klasyfikacji generalnej, a w klasyfikacji skoków akrobatycznych była trzecia.

</doc>
<doc id="2190516" url="https://pl.wikipedia.org/wiki?curid=2190516" title="Hrabstwo Umatilla">
Hrabstwo Umatilla

Hrabstwo Umatilla (ang. "Umatilla County") – hrabstwo w stanie Oregon w Stanach Zjednoczonych. Obszar całkowity hrabstwa obejmuje powierzchnię 3231,25 mil² (8368,9 km²). Według szacunków United States Census Bureau w roku 2009 miało 73 347 mieszkańców.
Hrabstwo powstało w 1862 roku. 

</doc>
<doc id="2190518" url="https://pl.wikipedia.org/wiki?curid=2190518" title="Belene (gmina)">
Belene (gmina)

Belene (bułg. Община Белене) − gmina w północnej Bułgarii.
Miejscowości.
Miejscowości wchodzące w skład gminy Belene:

</doc>
<doc id="2190519" url="https://pl.wikipedia.org/wiki?curid=2190519" title="Denisova hominin">
Denisova hominin



</doc>
<doc id="2190520" url="https://pl.wikipedia.org/wiki?curid=2190520" title="Mundo Novo (Mato Grosso do Sul)">
Mundo Novo (Mato Grosso do Sul)

Mundo Novo – miasto i gmina w Brazylii, w stanie Mato Grosso do Sul.

</doc>
<doc id="2190521" url="https://pl.wikipedia.org/wiki?curid=2190521" title="Konferencja Biskupów Katolickich Anglii i Walii">
Konferencja Biskupów Katolickich Anglii i Walii

Konferencja Biskupów Katolickich Anglii i Walii (, CBCEW) – konferencja Episkopatu Anglii i Walii.
Członkostwo.
W skład Konferencji wchodzą:
Struktura i organizacja.
"stan na 1 lipca 2020 r."
Zwyczajowo przewodniczącym Konferencji jest arcybiskup metropolita Westminsteru, noszący honorowy tytuł katolickiego prymasa Anglii i Walii oraz tradycyjnie uważany za pierwszego wśród równych w gronie hierarchów. Wiceprzewodniczący wybierany jest z grona biskupów ordynariuszy. Tygodniowe sesje plenarne Konferencji odbywają się zwykle dwa razy do roku: w okresie po świętach wielkanocnych oraz w listopadzie. Między sesjami funkcjonuje Komitet Stały, w skład którego wchodzą przewodniczący i wiceprzewodniczący, wszyscy metropolici oraz przewodniczący departamentów Konferencji. Obsługę administracyjną Konferencji zapewnia jej sekretariat, zlokalizowany w Londynie i współfinansowany przez wszystkie diecezje. Na czele sekretariatu stoi sekretarz generalny, którym zwykle nie jest jednak biskup, lecz prezbiter.

</doc>
<doc id="2190522" url="https://pl.wikipedia.org/wiki?curid=2190522" title="Naviraí">
Naviraí

Naviraí – miasto i gmina w Brazylii, w stanie Mato Grosso do Sul.

</doc>
<doc id="2190523" url="https://pl.wikipedia.org/wiki?curid=2190523" title="Płace">
Płace



</doc>
<doc id="2190524" url="https://pl.wikipedia.org/wiki?curid=2190524" title="Novo Horizonte do Sul">
Novo Horizonte do Sul

Novo Horizonte do Sul – miasto i gmina w Brazylii, w stanie Mato Grosso do Sul.

</doc>
<doc id="2190525" url="https://pl.wikipedia.org/wiki?curid=2190525" title="Paranhos (Mato Grosso do Sul)">
Paranhos (Mato Grosso do Sul)

Paranhos – miasto i gmina w Brazylii, w stanie Mato Grosso do Sul.

</doc>
<doc id="2190527" url="https://pl.wikipedia.org/wiki?curid=2190527" title="Sete Quedas">
Sete Quedas

Sete Quedas – miasto i gmina w Brazylii, w stanie Mato Grosso do Sul.

</doc>
<doc id="2190528" url="https://pl.wikipedia.org/wiki?curid=2190528" title="Hrabstwo Union (Oregon)">
Hrabstwo Union (Oregon)

Hrabstwo Union (ang. "Union County") – hrabstwo w stanie Oregon w Stanach Zjednoczonych. Obszar całkowity hrabstwa obejmuje powierzchnię 2038,55 mil² (5279,82 km²). Według szacunków United States Census Bureau w roku 2009 miało 25 038 mieszkańców.
Hrabstwo powstało w 1864 roku.

</doc>
<doc id="2190529" url="https://pl.wikipedia.org/wiki?curid=2190529" title="Tacuru">
Tacuru

Tacuru – miasto i gmina w Brazylii, w stanie Mato Grosso do Sul.

</doc>
<doc id="2190531" url="https://pl.wikipedia.org/wiki?curid=2190531" title="Hrabstwo Wallowa">
Hrabstwo Wallowa

Hrabstwo Wallowa (ang. "Wallowa County") – hrabstwo w stanie Oregon w Stanach Zjednoczonych. Obszar całkowity hrabstwa obejmuje powierzchnię 3151,69 mil² (8162,84 km²). Według szacunków United States Census Bureau w roku 2009 miało 6889 mieszkańców.
Hrabstwo powstało w 1887 roku. 

</doc>
<doc id="2190536" url="https://pl.wikipedia.org/wiki?curid=2190536" title="Turniej o Srebrny Kask 1986">
Turniej o Srebrny Kask 1986

Turniej o Srebrny Kask 1986 w sporcie żużlowym – coroczny turniej żużlowy organizowany przez Polski Związek Motorowy. Dwudziesty pierwszy finał odbywał się w Zielonej Górze i Gorzowie Wielkopolskim. Ryszard Dołomisiewicz wygrał dwudniowy turniej.

</doc>
<doc id="2190538" url="https://pl.wikipedia.org/wiki?curid=2190538" title="Malcolm McMahon">
Malcolm McMahon

Malcolm Patrick McMahon OP (ur. 14 czerwca 1949 w Londynie) – brytyjski duchowny rzymskokatolicki, dominikanin, arcybiskup metropolita Liverpoolu.
Ukończył studia w zakresie inżynierii maszyn w Manchesterze. Jako świecki pracował dla firmy Daimler Motor Company, a następnie w londyńskiej komunikacji miejskiej. W 1976 rozpoczął nowicjat w Zakonie Kaznodziejskim i został skierowany na studia filozoficzne w Blackfriars w Oksfordzie. Później studiował jeszcze teologię w Heythrop College w Londynie. W 1977 złożył śluby zakonne, a w 1982 otrzymał święcenia kapłańskie z rąk kardynała Basila Hume’a. W 1984 został kapelanem na politechnice w Leicesterze, a rok później został przeniesiony na stanowisko wikariusza w dominikańskiej parafii w Londynie. W 1989 został proboszczem obsługiwanej przez dominikanów parafii w Newcastle upon Tyne. Spędził na tym stanowisku niespełna rok, po czym powrócił do Londynu, gdzie został przeorem klasztoru św. Dominika i zarazem proboszczem działającej przy nim parafii.
W 1992 został wybrany na prowincjała dominikanów w Anglii, a w 1996 uzyskał reelekcję na drugą kadencję. 7 listopada 2000 papież Jan Paweł II mianował go biskupem Nottingham. Jego ingres do tamtejszej katedry odbył się 8 grudnia tego samego roku. Sakry udzielił mu ustępujący biskup tej diecezji James McGuinness.
21 marca 2014 papież Franciszek mianował go arcybiskupem metropolitą Liverpoolu. Ingres odbył się 1 maja 2014.
Paliusz otrzymał z rąk papieża Franciszka w dniu 29 czerwca 2014.

</doc>
<doc id="2190559" url="https://pl.wikipedia.org/wiki?curid=2190559" title="Muzeum Oceanograficzne i Akwarium Morskie w Gdyni">
Muzeum Oceanograficzne i Akwarium Morskie w Gdyni



</doc>
<doc id="2190563" url="https://pl.wikipedia.org/wiki?curid=2190563" title="Halina Waszkis">
Halina Waszkis

Halina Waszkis (ur. 16 grudnia 1931 w Wilnie, zm. 23 października 1973) – polska badaczka literatury, doktor nauk humanistycznych, adiunkt na Uniwersytecie Wrocławskim.
Była córką Piotra, starszego ogniomistrza Wojska Polskiego. W dziesiątym roku życia doznała urazu kręgosłupa, który na lata przykuł ją do łóżka; uczyła się sama w domu z donoszonych książek. Po II wojnie światowej znalazła się wraz z rodziną we Wrocławiu. Po poprawie stanu zdrowia (mogła poruszać się o kulach) zdała w 1952 egzamin dojrzałości w Państwowej Ogólnokształcącej Szkole Korespondencyjnej Stopnia Licealnego w Wałbrzychu i podjęła studia z filologii polskiej na Uniwersytecie Wrocławskim. Była uczennicą m.in. Stanisława Rosponda, Stanisława Bąka, Władysława Floryana, Jana Trzynadlowskiego, Jerzego Cieślikowskiego, Czesława Hernasa, Stanisława Pietraszko, Bogdana Zakrzewskiego; pracę magisterską ""Lalka" Bolesława Prusa wobec tradycji romantycznej" przygotowała pod kierunkiem Bogdana Zakrzewskiego i obroniła w 1956. Odbyła także studia muzyczne.
W latach 1958–1961 pracowała w Katedrze Języka Polskiego na Uniwersytecie Wrocławskim w charakterze asystenta technicznego, potem była nauczycielką, kolejno w Prywatnym Liceum Ogólnokształcącym Sióstr Urszulanek we Wrocławiu, w szkole przy sanatorium w Trzebnicy, w Studium Nauczycielskim nr 1 we Wrocławiu. W 1963 rozpoczęła na macierzystej uczelni studia doktoranckie, uwieńczone 30 listopada 1967 dyplomem doktora na podstawie rozprawy "Język utworów Juliana Ursyna Niemcewicza". Promotorem był Stanisław Rospond. Fragmenty pracy ukazały się drukiem w "Rozprawach Komisji Językowej Wrocławskiego Towarzystwa Naukowego" (tom 6, 1966; tom 9, 1973). Ponadto Waszkis ogłosiła m.in. rozprawę "Trzynastozgłoskowiec w "Officina ferraria"" (w zbiorze "Roździeńsciana. Studia o Walentym Roździeńskim", Wrocław 1965).
Po uzyskaniu doktoratu była starszym asystentem, a od stycznia 1968 adiunktem w Instytucie Filologii Polskiej Uniwersytetu Wrocławskiego. Od 1971 pracowała jako lektorka języka polskiego na Uniwersytecie w Paryżu. Zmarła 23 października 1973, pochowana została na wrocławskim cmentarzu przy ulicy Bujwida.

</doc>
<doc id="2190569" url="https://pl.wikipedia.org/wiki?curid=2190569" title="Kangur (ujednoznacznienie)">
Kangur (ujednoznacznienie)



</doc>
<doc id="2190578" url="https://pl.wikipedia.org/wiki?curid=2190578" title="Tribhuwan Army Club">
Tribhuwan Army Club

Tribhuwan Army Club – klub piłkarski z Nepalu. Swoją siedzibę ma w stolicy kraju Katmandu. Gra na stadionie Dasarath Rangasala. 
Historia.
Klub został założony w 1951 jako "Army XI", lecz później zmieniono ją na obecną na cześć króla Nepalu, Tribhuvan Bir Bikram Shah Dev. Drużyna odnosiła swoje największe sukcesy w latach 50. Klub zdobył mistrzostwo Nepalu w sezonie 1957/1958.
Obecny skład.
"Niepełny"

</doc>
<doc id="2190579" url="https://pl.wikipedia.org/wiki?curid=2190579" title="Zoo TV Tour">
Zoo TV Tour

Zoo TV Tour – trasa koncertowa irlandzkiego zespołu rockowego U2 z lat 1992-1993, promująca albumy "Achtung Baby" z 1991 roku oraz "Zooropa" z 1993 roku. Z tej trasy pochodzi koncertowe wydawnictwo: . Podczas tournée jako support wystąpili m.in.: Pixies, Primus, The Velvet Underground czy Björk. Szacuje się, że wszystkie koncerty w 21 państwach na czterech kontynentach zobaczyło około 5,3 miliona osób. Dla muzyków trasa była na tyle wyczerpująca, że zespół powrócił do studia dopiero w 1995 podczas nagrywania Original Soundtracks 1.
Inspiracje.
Po sukcesie nagranego w Berlinie albumu Achtung Baby, zainspirowanego przez upadek komunizmu we wschodniej Europie i Muru Berlińskiego, zespół sięgnął do motywów pochodzących z mediów np.: przeciążenie informacją czy zapping:
Przebieg.
Cała trasa podzielona była na 5 części:
W trakcie koncertów Bono aby pokazać potęgę narzędzia, jakim jest telefon, m.in. dzwonił do Białego Domu oraz zamówił 1000 pizz z pizzeri w Detroit. Istotnym elementem były rejestrowane w tak zwanych "telekonfesjonałach" wyznania fanów, które poprzedzały bisy. Ponadto za pomocą czasu antenowego wykupionego od EBU na żywo pokazywane były obrazy z oblężonego Sarajewa a frontman przeprowadzał wywiady z mieszkańcami. Przybliżone dane mówią o dziennym koszcie trasy sięgającym 125 000 dolarów a cena biletu na trzecią część trasy wynosiła 22 funty.
Scena.
Podobnie, jak przy kolejnych trasach, zespół zaprosił do współpracy Marka Fishera oraz Williego Williamsa. Po raz pierwszy w historii przygotowany wcześniej materiał łączony był z ujęciami grającego zespołu. Tak powstały obraz pokazywany był przez rozmieszczone na scenie ekrany. Ówczesny właściciel wytwórni Island, Philips produkował na początku lat dziewięćdziesiątych zestaw czterech ekranów, które można było połączyć w jeden – "Nit Star". Za oświetlenie sceny w trakcie koncertu odpowiadało 11 trabantów – samochodów uznawanych za symbol zjednoczenia Niemiec. Ważące 27 ton nagłośnienie miało moc miliona watów. Największa scena (z części "Outside Broadcast") ważyła ponad 1000 ton, transportowana była przez 52 ciężarówki i składała się z :
Budowa sceny na miejscu koncertu trwała 40 godzin pracy, w której uczestniczyło 200 robotników. Sam koncert obsługiwało stuosiemdziesięcioosobowa załoga, przewożona między koncertami przez 12 autobusów lub samolotem (tzw. Zoo Plane).
Utwory.
Oczywiście na koncertach pojawiały się piosenki z Achtung Baby – na każdym koncercie były to: Even Better Than the Real Thing, Mysterious Ways, One, The Fly oraz Zoo Station od którego rozpoczynał się prawie każdy koncert. Dodatkowo na każdym występie pojawiały się utwory takie jak: Pride (In the Name of Love), Running to Stand Still, Where the Streets Have No Name i Bullet the Blue Sky. Z Achtung Baby zespół nie zagrał w ogóle utworu Acrobat Po wydaniu Zooropy 5 lipca 1993 na koncertach pojawiły się wszystkie utwory z tej płyty poza Some Days Are Better Than Others, The First Time oraz The Wanderer. Łącznie w całości podczas trasy wykonano 54 różne piosenki. Na zakończenie najczęściej grano Can't Help Falling in Love (68 razy). Podczas koncertu w rodzinnym mieście zespołu – Dublinie, zespół zagrał dodatkowo utwory: When Love Comes to Town (z Adamem Claytonem w chórkach i The Edge'em śpiewającym jedną z fraz śpiewanych oryginalnie przez B.B. Kinga), oraz irlandzki utwór folkowy – Dirty Old Town (śpiewany przez perkusistę Larry Mullen Juniora z akompaniamentem The Edge'a i Adama Claytona na gitarach).

</doc>
<doc id="2190610" url="https://pl.wikipedia.org/wiki?curid=2190610" title="Święcany (meteoryt)">
Święcany (meteoryt)

Święcany − meteoryt kamienny należący do chondrytów oliwinowo-bronzytowych L5 znaleziony w 2004 niedaleko miejscowości Święcany w Polsce.
Meteoryt został znaleziony przez dziewczynkę Katarzynę Dępczyńską na lokalnej, żwirowej drodze (wcześniej wujek dziewczynki opowiadał jej i pokazywał meteoryty). Znaleziony okaz ważył ok. 8–10 g. Materiał żwirowy na drogę pochodził ze Skołyszyna i wysypany został w 2003 roku. Znaleziony meteoryt trafił do profesora Łukasza Karwowskiego z Uniwersytetu Śląskiego, gdzie po przebadaniu sklasyfikowany został jako chondryt L. Na przekrojach meteorytu widać dość duże chondry oraz ziarna piroksenów i oliwinów. Obecnie zachowany fragment waży 6,62 g.

</doc>
<doc id="2190613" url="https://pl.wikipedia.org/wiki?curid=2190613" title="Małgorzata Majláth">
Małgorzata Majláth

Małgorzata Majláth (zm. po grudniu 1596) – szlachcianka węgierska, córka możnowładcy węgierskiego Istvána Majlátha i Anny Nádasdy.
Życiorys.
W 1548 Małgorzata została zaręczona z synem wojewody siedmiogrodzkiego Stefana Batorego, Andrzejem. Do ślubu obojga doszło w maju 1551. Z małżeństwa Małgorzaty z Andrzejem Batorym pochodziło sześcioro dzieci:
8 stycznia 1563 zmarł mąż Małgorzaty, Andrzej Batory. W tym samym roku wdowa po Batorym wyszła ponownie za mąż. Jej drugim mężem został dworzanin antykróla węgierskiego Jana II Zygmunta Zápolyi, János Iffjú. Małżeństwo zostało zawarte w atmosferze skandalu, gdyż zostało zawarte przed upływem rocznej żałoby po śmierci Andrzeja. W późniejszych czasach wielokrotnie rozchodziły się plotki o niemoralnym prowadzeniu się Małgorzaty. W 1594 książę siedmiogrodzki Zygmunt Batory nakazał stracić męża Małgorzaty. Po owdowieniu, Małgorzata wraz z małoletnim synem Jánosem zamieszkała w Polsce, gdzie zaopiekował się nią starszy syn Andrzej. Pomimo pobytu w Polsce, Małgorzata interesowała się sprawami Siedmiogrodu. W grudniu 1596 przyjechała do Warszawy, prosząc syna o rezygnację z kariery kościelnej i objęcie władzy w Siedmiogrodzie. Dalsze losy Małgorzaty nie są znane.

</doc>
<doc id="2190614" url="https://pl.wikipedia.org/wiki?curid=2190614" title="Sakao Yamada">
Sakao Yamada

Sakao Yamada (1918-1986) – japoński inżynier. Założyciel firmy Japan Special Optics produkującej amatorskie teleskopy astronomiczne. Jego imieniem nazwano planetoidę (3786) Yamada.

</doc>
<doc id="2190615" url="https://pl.wikipedia.org/wiki?curid=2190615" title="Hotel NH Poznań">
Hotel NH Poznań

Hotel NH Poznań (także: "Reichshof" ("Dwór Rzeszy"), "Hotel Continental" i "Hotel Wielkopolska") – secesyjny hotel, zlokalizowany w Poznaniu przy ul. Święty Marcin 67, w centrum miasta (Osiedle Stare Miasto). Obecnie należy do sieci "NH Hotel Group".
Siedmiokondygnacyjny obiekt zbudowano w 1910, na terenie wyburzonego Domu Niemieckiego ("Deutsches Haus"), jako jeden z najokazalszych hoteli w mieście. Inwestorami byli – Georg Wagner (wydawca dziennika "Posener Neueste Nachrichten") oraz Gustav Haase, kupiec (właściciele sąsiedniej dużej kamienicy). Właścicielem działki był natomiast Robert Schleyer. Projektantem budynku był Hans Uhl, a wykonawcą wnętrz Martin Samter. Obiekt posiadał windę, okazałą Białą Salę, ogródek, piwiarnię i sto pokoi gościnnych.
Po 1918 hotel przeszedł w ręce hrabiego Stanisława Turno z Objezierza i zmienił nazwę na "Continental". Po II wojnie światowej nie był zniszczony i został upaństwowiony, znów zmieniając nazwę – tym razem na "Wielkopolska". Po przejęciu przez hiszpańską sieć "NH Hotel Group" (początek XXI wieku), przywrócono przedwojenny układ wnętrza na parterze. Był to pierwszy w Polsce hotel tej sieci. Renowację zaprojektowała Grupa Projektowa Assmann Polska we współpracy z hiszpańskim architektem – Alberto Iglesiasem Alvarezem.
Forma budynku wpisuje się w kontekst okazałych kamienic stojących przy Świętym Marcinie. Charakteryzuje się spokojnym, niemal klasycznym, detalem, w tym boniowaniem dolnej części. Interesujące są wykusze i nietypowe, ażurowe lampiony.

</doc>
<doc id="2190616" url="https://pl.wikipedia.org/wiki?curid=2190616" title="Bhutańska A Division">
Bhutańska A Division

Bhutańska A Division – najwyższa klasa rozgrywkowa w piłce nożnej w Bhutanie. Skupia 6 najlepszych drużyn tego kraju. Pierwsza edycja miała miejsce w sezonie 1986. 

</doc>
<doc id="2190617" url="https://pl.wikipedia.org/wiki?curid=2190617" title="Wielka majówka">
Wielka majówka

Wielka majówka – polska komedia obyczajowa z 1981 w reżyserii Krzysztofa Rogulskiego.
Opis fabuły.
16-letni Rysiek po raz kolejny ucieka z domu dziecka, do którego trafił po śmierci matki. W biednym domu rodzinnym nie ma czego szukać, ojciec nie chce go przyjąć. W czasie ucieczki, włamuje się do willi, gdzie w lodówce – podczas poszukiwania czegoś do jedzenia – przypadkiem trafia na około milion złotych. Zabiera pieniądze i udaje się do Warszawy, nie bardzo wiedząc co z nimi zrobić. Na dworcu Warszawa Centralna, zagubiony chłopak trafia na starszego i o wiele bardziej obrotnego Julka, również uciekiniera, oskarżonego o malwersacje strażaka z prowincjonalnej jednostki OSP. Obydwaj młodzi ludzie szybko się zaprzyjaźniają, a skradzione przez Ryśka pieniądze (jak się później okazuje również pochodzące z przestępczej działalności konwojenta mięsnego Konopasa) przeznaczają na spróbowanie życia w luksusie, o jakim do tej pory mogli tylko marzyć. Wynajmują apartament w hotelu „Victoria”, kupują kabriolet, eleganckie garnitury, spełniają marzenia z dzieciństwa. W ciągu kilku dni wydają całą sumę i w końcu stają przed sądem. Ich przyjaźń jednak przetrwała, a przy okazji przekonują się, że w nawet we współczesnym, zmaterializowanym świecie, nie wszystko można kupić.
Obsada aktorska.
W pozostałych rolach:
a także Kora Jackowska oraz muzycy Maanamu i inni.
Muzyka.
Na ścieżkę dźwiękową filmu składają się m.in. utwory znanej i dziś już kultowej, polskiej grupy rockowej lat 80. Maanam. Są to:

</doc>
<doc id="2190624" url="https://pl.wikipedia.org/wiki?curid=2190624" title="Reguła jednomyślności głosowania">
Reguła jednomyślności głosowania



</doc>
<doc id="2190625" url="https://pl.wikipedia.org/wiki?curid=2190625" title="Jürgen Weber">
Jürgen Weber

Jürgen Weber (ur. 14 stycznia 1928 w Münsterze, zm. 16 czerwca 2007 w Pou d’es Lleó na Ibizie) – niemiecki rzeźbiarz, tworzący w stylu realizmu i realizmu magicznego.
Życiorys.
Początkowo uczył się do zawodu odlewnika brązu. Później rozpoczął naukę w Studium Medycznym. W końcu podjął studia z zakresu historii sztuki i rzeźbiarstwa w Państwowej Akademii Sztuk Plastycznych (Staatliche Akademie der Bildenden Künste) w Stuttgarcie (studiował wraz z m.in. Ernstem Steinackerem). W 1960 r. przebywał na rzymskim stypendium Villa Massimo. Od 1961 r. aż do emerytury w 1996 r. pracował jako wykładowca w Katedrze Elementarnych Form Architektonicznych na Uniwersytecie Technicznym w Braunschweig. Oprócz działalności dydaktycznej zajmował się twórczością rzeźbiarską, pracując głównie w kamieniu i brązie.

</doc>
<doc id="2190626" url="https://pl.wikipedia.org/wiki?curid=2190626" title="Klubowe Mistrzostwa Azji w piłce siatkowej kobiet">
Klubowe Mistrzostwa Azji w piłce siatkowej kobiet

Klubowe Mistrzostwa Azji w piłce siatkowej kobiet ang. Women's AVC Club Championships – międzynarodowe, klubowe rozgrywki siatkarskie, utworzone z inicjatywy Azjatyckiej Konfederacji Piłki Siatkowej (AVC). Uczestniczą w nich najlepsze żeńskie drużyny klubowe (zajmujące czołowe miejsca w azjatyckich ligach krajowych). Odbywają się one co roku, nie przerwanie od 2004 roku. W dotychczasowej historii rozgrywek najwięcej tytułów klubowego mistrza Azji wywalczył Tianjin Bridgestone.
System rozgrywek.
Do roku 2001 zawody były rozgrywane systemem kołowym (tj. każdy z każdym, po jednym meczu), natomiast w roku 2002 cztery najlepsze drużyny spotykały się w turnieju finałowym, w którym rozegrano półfinały i finał. W 2003 roku turniej nie odbył się. W latach 2004-2007 przywrócono system kołowy w rozgrywkach. Aktualnie turniej składa się z fazy zasadniczej (rozgrywki grupowe, z których awans do następnej rundy uzyskuje osiem najlepszych drużyn) oraz z fazy finałowej (złożonej z ćwierćfinałów, półfinałów i finału).
Zobacz też.
Klubowe Mistrzostwa Azji w piłce siatkowej mężczyzn 2010
Bibliografia.
informacje o turnieju na stronie Azjatyckiej Konfederacji Piłki Siatkowej

</doc>
<doc id="2190627" url="https://pl.wikipedia.org/wiki?curid=2190627" title="Hans Weingartner">
Hans Weingartner

Hans Weingartner (ur. 2 listopada 1977 w Feldkirch) – austriacki reżyser, scenarzysta i producent filmowy.
Życiorys.
Studiował fizykę i neurobiologię w Wiedniu oraz Berlinie, gdzie uzyskał dyplom. Równolegle uczył się rzemiosła filmowego i ukończył dyplom asystenta operatora. Później studiował film na Kunsthochschule für Medien w Kolonii. Filmy krótkometrażowe realizował już w latach 90., w pełnym metrażu zadebiutował na początku następnej dekady obrazem "Biały szum" (2001). 
Rozgłos przyniósł mu kolejny film "Edukatorzy" (2004) z Danielem Brühlem, Julią Jentsch i Stipe Ercegiem w rolach głównych. Była to opowieść o trójce młodych buntowników, których idealizm zostaje wystawiony na próbę w obliczu kryzysowej sytuacji. 
Akcję swojego trzeciego filmu fabularnego, "Free Rainer" (2007) z Moritzem Bleibtreu w roli głównej, Weingartner osadził w świecie telewizji.

</doc>
<doc id="2190628" url="https://pl.wikipedia.org/wiki?curid=2190628" title="Bhutańska A Division (2010)">
Bhutańska A Division (2010)

Bhutańska A Division (2010) była 26. sezonem mistrzostw Bhutanu w piłce nożnej. Rozgrywki zaczęły się w czerwcu, a skończyły w sierpniu. Liga skupiała 7 zespołów. Tytułu nie obroniła drużyna Druk Star Thimphu. Nowym mistrzem Bhutanu został zespół Yeedzin Thimphu.

</doc>
<doc id="2190631" url="https://pl.wikipedia.org/wiki?curid=2190631" title="List polecony">
List polecony

List polecony – popularna nazwa przesyłki listowej rejestrowanej, tzn. takiej, której przyjęcie pracownik poczty potwierdza nadawcy, wydając mu specjalne pokwitowanie, a adresat po doręczeniu kwituje odbiór.
Warunki.
Według obowiązujących przepisów maksymalna masa listu poleconego może wynosić 2000 gramów. Listami poleconymi wysyłać można korespondencję, dokumenty, druki, czasopisma, książki i inne drobne przedmioty dopuszczone do obrotu pocztowego. Nie powinno się jednak w ten sposób przesyłać pieniędzy i przedmiotów wartościowych (np. dokumentów na okaziciela).
Opłaty.
Według obowiązującej w Polsce taryfy, poczta pobiera opłatę dodatkową za traktowanie listu jako poleconego w wysokości 2,90 zł w obrocie krajowym i 11,00 zł w obrocie zagranicznym. Ta dodatkowa opłata dodawana jest do opłaty zasadniczej (i ewentualnych innych opłat za świadczenia komplementarne: potwierdzenie odbioru, traktowanie listu jako przesyłki z zadeklarowaną wartością) i nie zależy już ani od masy listu, ani od jego gabarytów (rozmiaru), ani od innych jego cech, w tym także (przy obrocie zagranicznym) nie zależy od strefy geograficznej.
Oznaczenie.
Listy polecone oznaczane są dodatkową naklejką na kopercie, zazwyczaj białą w czerwonej ramce, z dużą literą R (od "Recommandé" – polecony), nazwą urzędu pocztowego, w którym przesyłkę przyjęto i numerem ewidencyjnym listu. Czasem zamiast nalepki stosowany jest dodatkowy stempel.
W celu zautomatyzowania procesu odczytywania numerów przesyłek poleconych stosuje się kodowanie ich przy pomocy kodów kreskowych. W nalepce z kodem kreskowym nie podaje się nazwy urzędu pocztowego. Obecnie Poczta Polska stosuje nalepki z kodem kreskowym zgodne z systemem GS1-128. W przykładowym numerze „(00)6 590 ::0773 1 73130475 6" zawarte są następujące informacje:
Nadanie takiego numeru umożliwia śledzenie drogi przesyłki.
List polecony zagraniczny.
W większości krajów listy polecone w obrocie zagranicznym oznaczane są 13-znakowym kodem i odpowiednim kodem kreskowym zgodnym z Kod 128. Dwa pierwsze znaki to oznaczenie listu poleconego (RA-RZ), a ostatnie dwa znaki podają kod kraju w którym nadano przesyłkę. Przykładowo "RR 09 912 517 6MY" oznacza Malezję, a "RR 287 043 375 IN" oznacza Indie. Ostatnia z dziewięciu cyfr jest cyfrą kontrolną.

</doc>
<doc id="2190636" url="https://pl.wikipedia.org/wiki?curid=2190636" title="Andrij Goworow">
Andrij Goworow



</doc>
<doc id="2190640" url="https://pl.wikipedia.org/wiki?curid=2190640" title="Jan Prüffer">
Jan Prüffer

Jan Prüffer (ur. 5 marca 1890 w Bołkunach, pow. drohicki, obecnie Białoruś, zm. 30 grudnia 1959 w Toruniu) – polski entomolog, lepidopterolog, profesor zwyczajny.
W latach 1901–1905 uczęszczał do gimnazjum państwowego w Częstochowie, z którego został relegowany za udział w strajku szkolnym. Od 1907 roku kontynuował naukę w Gimnazjum Polskim, tam w 1909 roku zdał maturę. W tym samym roku rozpoczął studia na Uniwersytecie Jagiellońskim, studiował nauki przyrodnicze, w tym zoologię pod kierunkiem Michała Siedleckiego. Ukończył studia magisterskie w 1914 roku, uzyskując absolutorium. W latach 1915–1917 nauczał w częstochowskich szkołach, m.in. w Gimnazjum Żeńskim Wacławy Chrzanowskiej (w latach 1916–1917 był jego dyrektorem). Członek Centralnego Komitetu Narodowego w Warszawie (VII 1916 – II 1917). W 1917 roku wstąpił do Legionów.
W 1918 roku został zatrudniony na Uniwersytecie Jagiellońskim jako demonstrator, a potem asystent Michała Siedleckiego, pracował też w Krajowej Stacji do Badań Szkodników Zwierzęcych na Roślinach, funkcjonującej przy Zakładzie Zoologii UJ. W 1920 roku uzyskał stopień doktora nauk biologicznych, tematem rozprawy doktorskiej był "Przegląd motyli większych (Macrolepidoptera) okolic Krakowa", a promotorem Henryk Ferdynand Hoyer.
W latach 1920–1921 pracował w Warszawie, w Państwowym Muzeum Zoologicznym, na Uniwersytecie Warszawskim jako asystent u Konstantego Janickiego oraz na Wydziale Leśnym SGGW.
W 1922 roku przeniósł się do Wilna, gdzie podjął pracę jako zastępca profesora na Uniwersytecie Stefana Batorego i objął funkcję kierownika Katedry Zoologii. W 1930 roku uzyskał uprawnienia veniam legendi na podstawie rozprawy "Badania nad unerwieniem i narządami zmysłowymi rożków i skrzydeł u Saturnia pyri L. w związku ze zjawiskiem wabienia samców przez samice". Przewód habilitacyjny otwarty początkowo na Uniwersytecie Poznańskim, przeniesiono na Uniwersytet Stefana Batorego.
4 lutego 1925 ożenił się ze studentką Wydziału Matematyczno-Przyrodniczego, Marią Znamierowską.
W 1931 roku otrzymał stanowisko profesora nadzwyczajnego na Uniwersytecie Stefana Batorego w Wilnie. W latach 1933–1934 pełnił funkcję dziekana Wydziału Matematyczno-Przyrodniczego USB.
Po likwidacji uczelni przez okupacyjne władze litewskie w 1939 roku zaangażował się w tajne nauczanie na poziomie licealnym i uniwersyteckim oraz pracował w wileńskich instytucjach rolniczych (Stacja Ochrony Roślin Wileńskiej Izby Rolnej, Laboratorium Kwarantanny Roślin, Laboratorium Agrotechniczne).
W 1945 roku wyjechał do Torunia, gdzie organizował Wydział Matematyczno-Przyrodniczy na tworzonym Uniwersytecie Mikołaja Kopernika. Był dziekanem tego wydziału w latach 1945–1947. W 1946 roku otrzymał tytuł profesora na Uniwersytecie Mikołaja Kopernika w Toruniu. Kierował Zakładem Zoologii Systematycznej oraz stacją badawczą w Koniczynce.
Odznaczony Krzyżem Oficerskim Orderu Odrodzenia Polski. Został pochowany na cmentarzu św. Jerzego w Toruniu. Jedna z ulic lewobrzeżnego Torunia nosi imię Marii i Jana Prüfferów.
Wybrane publikacje.
Ogłosił 142 publikacje naukowe, m.in.:

</doc>
<doc id="2190641" url="https://pl.wikipedia.org/wiki?curid=2190641" title="Zamszany (rejon ratnieński)">
Zamszany (rejon ratnieński)

Zamszany (ukr. Замшани) – wieś na Ukrainie w rejonie ratnieńskim, w obwodzie wołyńskim, założona w 1791, położona w pobliżu jeziora Lubań, przy trasie europejskiej E85.
Wieś królewska położona była w pierwszej połowie XVII wieku w starostwie niegrodowym ratneńskim w ziemi chełmskiej. W II Rzeczypospolitej miejscowość wchodziła w skład gminy wiejskiej Datyń w powiecie kowelskim województwa wołyńskiego. Po II wojnie światowej w skład wsi weszły pobliskie chutory: Czernycze, Dymidowski i Sosnowo.

</doc>
<doc id="2190642" url="https://pl.wikipedia.org/wiki?curid=2190642" title="Darina Żewina">
Darina Żewina



</doc>
<doc id="2190643" url="https://pl.wikipedia.org/wiki?curid=2190643" title="Rynchosporioza zbóż">
Rynchosporioza zbóż

Rynchosporioza zbóż – grzybowa choroba zbóż i niektórych traw wywoływana przez grzyb "Rhynchosporium secalis". Inna nazwa tej choroby to plamistość obwódkowa liści. Występuje ona na jęczmieniu, życie, pszenżycie i pszenicy. Szybkiemu rozwojowi choroby sprzyja stosunkowo wysoka wilgotność powietrza oraz temperatury rzędu 10–20 °C.
Objawy i szkodliwość.
Najczęściej na pochwach i blaszkach liściowych, a mniej na kłosach występują owalne plamy do 2 cm. Plamy te są początkowo niebieskozielone, a następnie żółte z brunatną obwódką. W zależności od porażonego zboża plamy te mogą się różnić; na życie i pszenżycie są soczewkowate lub rombowate i są koloru jasnobrązowego, a na jęczmieniu są bardzo wyraźne i na około ich występuje chlorotyczny pierścień.
Zmniejszenie masy tysiąca ziaren (MTZ) oraz przeniknięcie patogena do ziarniaków. Próg ekonomicznej szkodliwości wynosi dla jęczmienia w fazie krzewienia i w fazie strzelania w źdźbło 15–20% powierzchni liści, na których występują objawy chorobowe.
Zapobieganie i zwalczanie.
Do agrotechnicznych metod zapobiegania rynchosporiozie należą:
Zwalczanie rynchosporiozy polega na przyorywaniu resztek pożniwnych i samosiewów zbóż, stosowaniu przerwy w uprawie gatunków mniej odpornych oraz zaprawianie ziarna i opryskiwanie do końca fazy krzewienia.

</doc>
<doc id="2190646" url="https://pl.wikipedia.org/wiki?curid=2190646" title="Tanja Smid">
Tanja Smid



</doc>
<doc id="2190648" url="https://pl.wikipedia.org/wiki?curid=2190648" title="Substytucyjna terapia opioidowa">
Substytucyjna terapia opioidowa

Substytucyjna terapia opioidowa polega na podawaniu osobom uzależnionym od opioidów substancji z tej grupy o dłuższym i mniej euforycznym działaniu niż to, które cechuje substancje nielegalne, żeby nie wystąpiły u nich objawy zespołu abstynencyjnego. Terapia prowadzona jest pod nadzorem lekarskim. Jej celem może być zwalczenie uzależnienia (poprzez stopniowe zmniejszanie dawki) lub redukcja szkód i umożliwienie jednostce funkcjonowania w społeczeństwie.
Najczęściej stosowane substytuty to metadon i buprenorfina.
Historia.
Początki terapii substytucyjnej sięgają lat 60. XX wieku i badań dwojga amerykańskich lekarzy, Marie Nyswander i Vincenta P. Dole'a. Początkowo próbowali oni podawać uzależnionym morfinę, lecz metadon okazał się dawać znacznie lepsze rezultaty. W przeciwieństwie do morfiny, pozwolił badanym powrócić do normalnej aktywności życiowej. Stosowanie metadonu upowszechniło się w latach 80., kiedy epidemia zakażeń wirusem HIV spowodowała w wielu krajach wzrost poparcia dla programów redukcji szkód.
W Polsce pierwszy program substytucji metadonowej ruszył w Instytucie Psychiatrii i Neurologii w Warszawie w roku 1992.

</doc>
<doc id="2190649" url="https://pl.wikipedia.org/wiki?curid=2190649" title="Antti-Jussi Kemppainen">
Antti-Jussi Kemppainen

Antti-Jussi Kemppainen (ur. 21 lipca 1989 w Kuusamo) – fiński narciarz, specjalista narciarstwa dowolnego. W 2007 roku wywalczył srebrny medal w halfpipe'ie na mistrzostwach świata juniorów w Airolo. W 2014 roku wystartował na igrzyskach olimpijskich w Soczi zajął w tej samej konkurencji ósmą pozycję. Był też między innymi piąty podczas mistrzostw świata w Voss w 2013 roku. Najlepsze wyniki w Pucharze Świata osiągnął w sezonie 2013/2014, kiedy to zajął 34. miejsce w klasyfikacji generalnej. Ponadto w sezonie 2011/2012 był trzeci w klasyfikacji slopestyle'u, natomiast w sezonie 2006/2007 zajął drugie miejsce w klasyfikacji halfpipe'u. W 2015 roku zakończył karierę.

</doc>
<doc id="2190651" url="https://pl.wikipedia.org/wiki?curid=2190651" title="Josh Bibby">
Josh Bibby

Josh Bibby (ur. 22 czerwca 1986 r.) – kanadyjski narciarz, specjalista narciarstwa dowolnego. Nie startował na mistrzostwach świata ani na igrzyskach olimpijskich. Najlepsze wyniki w Pucharze Świata osiągnął w sezonie 2006/2007, kiedy to zajął 58. miejsce w klasyfikacji generalnej, a w klasyfikacji halfpipe'a był trzeci.
W 2007 r. zakończył karierę.

</doc>
<doc id="2190652" url="https://pl.wikipedia.org/wiki?curid=2190652" title="Antonio Maria Cadolini">
Antonio Maria Cadolini

Antonio Maria Cadolini (ur. 10 lipca 1771 w Ankonie, zm. 1 sierpnia 1851 tamże) – włoski duchowny katolicki, kardynał, biskup Ankony-Numany.
Życiorys.
W listopadzie 1792 wstąpił do zakonu Barnabitów. Święcenia kapłańskie przyjął 19 kwietnia 1794. 19 kwietnia 1822 został wybrany biskupem Ceseny. Sakrę przyjął 21 kwietnia 1822 w Rzymie z rąk kardynała Francesco Castiglioniego. 12 lutego 1838 objął biskupstwo Ankony-Numany, na którym pozostał już do śmierci. 19 czerwca 1843 Grzegorz XVI wyniósł go do godności kardynalskiej z tytułem prezbitera San Clemente. Wziął udział w konklawe wybierającym Piusa IX.

</doc>
<doc id="2190654" url="https://pl.wikipedia.org/wiki?curid=2190654" title="Leros">
Leros

Leros (gr Λέρος, wł Lèro) − grecka wyspa i jednostka administracyjna Dodekanezu na Morzu Egejskim. Jest położona 317 km od ateńskiego portu Pireus, skąd można dotrzeć promem (w ciągu 11 godzin) lub samolotem (45 minut z Aten). W starożytności Tukidydes podkreślał znaczenie zatok i portu Leros dla Aten w czasie wojen peloponeskich w latach 459-404 p.n.e.
Leży w administracji zdecentralizowanej Wyspy Egejskie, w regionie Wyspy Egejskie Południowe, w jednostce regionalnej Kalimnos, w gminie Leros.
Geografia.
Wyspa ma 74 km² powierzchni, a jej linia brzegowa wynosi 71 km długości. W skład jednostki administracyjnej Leros wchodzą zamieszkane wysepki Farmakonisi (74 mieszkańców), Lewita (8) i Kinaros (2), jak również kilka niezamieszkanych wysepek. Według spisu powszechnego z roku 2001 wyspę w sezonie letnim zamieszkiwało 15 000 osób. Największą atrakcją turystyczną jest średniowieczny zamek Joannitów. Ośrodkiem administracyjnym jest miejscowość Agia Marina, licząca 2672 mieszkańców. Innymi liczącymi się miejscowościami są Lakkíon (1990 mieszk.), Xirókampos (908), Kamára (573) i Álinda (542).
Dzieje nowożytne.
W okresie panowania bizantyńskiego wyspa została podporządkowana wyspiarskiej prowincji z siedzibą na Samos. W XIII wieku była okupowana przez genueńczyków, a następnie przez wenecjan. W roku 1309 Leros zajęli i ufortyfikowali Joannici. W roku 1505 osmański admirał Kemal Reis z trzema galerami i siedemnastoma innymi okrętami obległ zamek, ale nie potrafił go zdobyć. Próba, z większą liczbą okrętów, została powtórzona w roku 1508, ale ponownie bez skutku. Zgodnie z legendą wyspę ocalił wówczas ostatni żyjący jeszcze, 18-letni rycerz-zakonnik, który kazał kobietom i dzieciom założyć zbroje poległych obrońców, by przekonać Turków, że garnizon broniący Leros jest wciąż silny. W końcu jednak, 24 grudnia 1522 roku, na mocy układu pokojowego pomiędzy sułtanem a Wielkim Mistrzem Zakonu, Philippe Villiers de L'Isle-Adam, Leros wraz z innymi wyspami Dedokanezu przeszła pod panowanie tureckie na długie 400 lat.
W roku 1821, podczas wojny o niepodległość, wyspa została oswobodzona i stała się ważną bazą zaopatrzeniową greckiej marynarki wojennej. W sensie administracyjnym podlegała Tymczasowej Komisji Rządowej Wschodnich Sporad, jednak zgodnie z postanowieniami traktatu londyńskiego z 3 lutego 1830 roku Wschodnie Sporady (Leros, Patmos, Lipsi i Furnoj) zostały zwrócone Turcji.
W roku 1912, w czasie wojny z Turcją, siły włoskie zajęły wszystkie wyspy Dodekanezu z wyjątkiem Kastelorizo. 12 maja 1912 na Leros wylądował oddział marynarzy z krążownika "San Giorgio" Regia Marina. Greccy mieszkańcy wyspy ogłosili autonomię w ramach "Państwa Egejskiego" i zadeklarowali chęć przyłączenia do Grecji, ale po wybuchu I wojny światowej zamiary te uległy odroczeniu i Włosi nadal władali archipelagiem.
W latach 1916-1918 Leros była wykorzystywana jako baza morska Royal Navy. W roku 1919 wszystkie wyspy, z wyjątkiem Rodos, zostały zwrócone Grecji, ale po przegranej wojnie z Turcją Włosi ponownie zajęli Dodekanez.
Nowy włoski reżim faszystowski przystąpił do nasilonej "italianizacji" wysp, wprowadzając, jako urzędowy, język włoski i zachęcając mieszkańców do przyjmowania włoskiego obywatelstwa. W latach trzydziestych XX wieku władze zbudowały modelowe włoskie miasto, "Portolago". Jest to jeden ze sztandarowych przykładów włoskiego racjonalizmu w architekturze. Grecy przemianowali miasto na "Lakki".
W czasie swego 31-letniego panowania Włosi uczynili z Leros główną bazę morską, a to ze względu na strategiczne położenie wyspy oraz jej zatoki, z których Zatoka Lakki stanowi największy naturalny głębokowodny port Morza Śródziemnego. Mussolini, który nazywał Leros "Corregidorem Morza Śródziemnego", uważał wyspę za kluczową bazę, pozwalając na dominację Włoch w basenie Morza Egejskiego, a nawet zbudował swoją willę w Portolago.
Od roku 1940, gdy Włochy przystąpiły do wojny po stronie Niemiec, Leros stała się celem licznych nalotów bombowców RAF. 8 września 1943 Włochy podpisały zawieszenie broni i przeszły na stronę Aliantów, którzy natychmiast obsadzili wyspy Dodekanezu. Leros stała się wówczas celem ataków bombowych Luftwaffe. Podczas jednego z najsilniejszych nalotów 26 września 1943 zatopione zostały grecki okręt flagowy "Vasilissa Olga" oraz brytyjski niszczyciel HMS "Intrepid". Leros wpadła w ręce Niemców w trakcie operacji "Leopard" w dniach 12-16 listopada 1943 roku. W skład sił uderzeniowych wchodziły oddziały spadochronowy i elitarny batalion Brandenburczyków. Niemiecka okupacja Leros trwała do końca wojny.
Po zakończeniu działań wojennych Leros znalazła się pod brytyjskim zarządem, a 7 marca 1948 roku, wraz z pozostałymi wyspami Dodekanezu, została zwrócona Grecji. W okresie władania junty pułkowników wyspa była miejscem zsyłki politycznych przeciwników, a dawne włoskie koszary zamieniono w obóz koncentracyjny.
W grudniu 2015, w związku z kryzysem imigracyjnym, na Leros kontynuowano prace przy konstrukcji obozu - miejsca odbioru, identyfikacji i tymczasowego pobytu, nielegalnych emigrantów i uchodźców wojennych, zbieranych przez służby graniczne, z fal i wybrzeży Morza Egejskiego.

</doc>
<doc id="2190656" url="https://pl.wikipedia.org/wiki?curid=2190656" title="Stanisław Chomski">
Stanisław Chomski

Stanisław Chomski (ur. 13 kwietnia 1957 roku w Gorzowie Wielkopolskim) – polski żużlowiec i trener sportu żużlowego.
Życiorys.
Wychowanek Stali Gorzów Wielkopolski. Licencję żużlową zdobył w sierpniu 1974 roku. W rozgrywkach ligowych zadebiutował 11 września 1975 roku w meczu wyjazdowym przeciwko Włókniarzowi Częstochowa. Reprezentował gorzowski klub w latach 1974–1979 i wywalczył z nim trzy złote (1975, 1976, 1977) i jeden srebrny (1979) medal drużynowych mistrzostw Polski.
Po zakończeniu czynnej kariery od 1980 roku zajął się pracą trenerską, początkowo u boku Ryszarda Nieścieruka w GKM Grudziądz. Po kilku latach prowadzenia szkółki w Gorzowie Wielkopolskim i asystowania u boku Edwarda Jancarza – w 1988 roku objął funkcję pierwszego trenera „Stali” (lata 1988–1995 i 1999–2009). Wywalczył z gorzowskim klubem 2 srebrne medale (1992, 1997) i 2 brązowe (1987, 2000) drużynowych mistrzostw Polski. W sezonach 1996–1998 trenował Polonię Piła, a w latach 2010–2014 był szkoleniowcem Wybrzeża Gdańsk. Od 27 maja 2014 roku do końca sezonu pełnił obowiązki trenera Unibaksu Toruń. 21 maja 2015 roku został ponownie szkoleniowcem gorzowskiej „Stali”, z którą w sezonie 2016 zdobył pierwszy w karierze trenerskiej – tytuł mistrza Polski.
W roku 2005 był także selekcjonerem reprezentacji Polski, z którą zdobył we Wrocławiu Drużynowy Puchar Świata.
Odznaczony Srebrnym (2017) i Złotym (2022) Krzyżem Zasługi.

</doc>
<doc id="2190657" url="https://pl.wikipedia.org/wiki?curid=2190657" title="Music master chopin">
Music master chopin



</doc>
<doc id="2190658" url="https://pl.wikipedia.org/wiki?curid=2190658" title="Wużysk">
Wużysk

Wużysk (ukr. Вужиськ) – wieś na Ukrainie w rejonie ratnowskim, w obwodzie wołyńskim, przy trasie europejskiej E85. Wieś została założona po II wojnie światowej w miejscu, gdzie wcześniej znajdował się chutor Wyżewski, a w jej skład weszły także okoliczne chutory: Podlisie, Rudnia, Sykuńskie, Zabłocie i Zielonki. Wszystkie powyższe miejscowości w II Rzeczypospolitej wchodziły w skład gminy wiejskiej Datyń w powiecie kowelskim województwa wołyńskiego. Ponadto w niewielkiej odległości na wschód od wsi przed II wojną światową istniały niewielkie śródleśne wsie Nadatyń I i Nadatyń II (Naddatyń I i Naddatyń II).

</doc>
<doc id="2190659" url="https://pl.wikipedia.org/wiki?curid=2190659" title="Petar Smedervac">
Petar Smedervac



</doc>
<doc id="2190660" url="https://pl.wikipedia.org/wiki?curid=2190660" title="Hiroomi Takizawa">
Hiroomi Takizawa

 – japoński narciarz dowolny. Na mistrzostwach świata najlepszy wynik uzyskał podczas mistrzostw w Inawashiro, gdzie zajął 12. miejsce w skicrossie. Zajął także 29. miejsce w tej samej konkurencji na igrzyskach olimpijskich w Vancouver. Najlepsze wyniki w Pucharze Świata osiągnął w sezonie 2002/2003, kiedy to triumfował w klasyfikacji skicrossu. W sezonie 2006/2007, kiedy był trzeci w klasyfikacji skicrossu.

</doc>
<doc id="2190670" url="https://pl.wikipedia.org/wiki?curid=2190670" title="William Harvey (ujednoznacznienie)">
William Harvey (ujednoznacznienie)



</doc>
<doc id="2190673" url="https://pl.wikipedia.org/wiki?curid=2190673" title="NH Hotel Group">
NH Hotel Group

NH Hotel Group – jedna z największych sieci hotelowych w Hiszpanii, a trzecia w Europie w kategorii hoteli dla segmentu biznesowego.
Założona przez Antonio Catalána, posiada obecnie 373 hoteli (w tym 1 w Polsce – Hotel NH Poznań), mieszczące ponad 60.000 pokoi w 29 krajach Europy, Ameryki i Afryki. Zatrudnia 20.000 pracowników. Założyciel pochodził z Nawarry, co jest genezą nazwy "Navarra Hoteles". Pierwszy hotel powstał w Pampelunie. Sieć rozwinęła się w latach 80. XX wieku. Spółka jest notowana na Giełdzie Papierów Wartościowych w Madrycie (indeks IBEX 35). Motto sieci to "Istota sprawy tkwi w szczegółach".
14 września 2009 nastąpiła fuzja z siecią "Hotel Hesperia".
NH Hotel Group prowadzi hotele pod markami: NH Hotels, NH Collection, nhow, Hesperia Resorts.

</doc>
<doc id="2190674" url="https://pl.wikipedia.org/wiki?curid=2190674" title="Człowiek z jaskini Denisova">
Człowiek z jaskini Denisova



</doc>
<doc id="2190676" url="https://pl.wikipedia.org/wiki?curid=2190676" title="Plan Baker'a">
Plan Baker'a



</doc>
<doc id="2190677" url="https://pl.wikipedia.org/wiki?curid=2190677" title="Jerzy Padewski">
Jerzy Padewski

Jerzy Padewski (ur. 16 października 1938 w Pińsku, zm. 6 września 2016) – polski żużlowiec. Wychowanek Stali Gorzów Wielkopolski.
Życiorys.
Czołowy zawodnik Stali Gorzów Wielkopolski w latach 1956-1971 i 1973–1976. W trakcie swojej długiej kariery odniósł wiele osiągnięć, przede wszystkim drużynowych. Z gorzowską drużyną wywalczył 10 medali Drużynowych Mistrzostw Polski – 4 złote (1969, 1973, 1975, 1976) i 6 srebrnych (1964, 1965, 1966, 1968, 1971, 1974). Życiową formę osiągnął w 1968 roku, dzięki czemu wystąpił w składzie polskiej reprezentacji w finale kontynentalnym Drużynowych Mistrzostw Świata, a przede wszystkim dotarł do finału europejskiego Indywidualnych Mistrzostw Świata.
W sezonie 1972 był na wypożyczeniu w II-ligowym Starcie Gniezno, gdzie był zdecydowanym liderem zespołu.
W latach 1992 i 1993 dwukrotnie zwyciężył w rozgrywanych przy okazji Memoriałów Edwarda Jancarza turniejach oldbojów.
Był także dwukrotnym rekordzistą gorzowskiego toru.

</doc>
<doc id="2190678" url="https://pl.wikipedia.org/wiki?curid=2190678" title="Szira Gefen">
Szira Gefen

Szira Gefen שירה גפן, "Shira Geffen" (ur. 1971 w Ramat Ganie) – izraelska reżyser, aktorka i scenarzystka filmowa.
Pochodzi z artystycznej rodziny. Jej matka także była aktorką, ojciec Jonatan Gefen dramatopisarzem, brat Awiw Gefen jest muzykiem. Jest siostrzenicą Moszego Dajana. Po odbyciu służby wojskowej ukończyła szkołę aktorską w Tel Awiwie. Występowała na scenach teatralnych, grała w filmach. Jest autorką scenariuszy, sztuk teatralnych, książek dla dzieci. W życiu prywatnym jej partnerem jest pisarz Etgar Keret. Filmowy debiut reżyserski Gefen, "Meduzy" z 2007 roku, jest wspólnym dziełem jej i Kereta.

</doc>
<doc id="2190680" url="https://pl.wikipedia.org/wiki?curid=2190680" title="Czynniki wzrostu fibroblastów">
Czynniki wzrostu fibroblastów

Czynniki wzrostu fibroblastów, FGF (od ang. "fibroblast growth factor") – rodzina czynników wzrostu zaangażowanych w proces angiogenezy, gojenia się ran i rozwoju zarodków.
Wiążą one heparynę, a interakcje z siarczanem heparanu proteoglikanów na powierzchni komórek okazały się istotne dla transdukcji sygnału FGF. Czynniki wzrostu fibroblastów odgrywają kluczową rolę w procesach proliferacji i różnicowania wielu komórek i tkanek.
Zidentyfikowano do tej pory 22 substancje należące do grupy czynników wzrostu fibroblastów.

</doc>
<doc id="2190684" url="https://pl.wikipedia.org/wiki?curid=2190684" title="Jānis Lagzdiņš">
Jānis Lagzdiņš

Jānis Lagzdiņš (ur. 15 czerwca 1952 w Lipawie) – łotewski prawnik i polityk, poseł do Rady Najwyższej Republiki Łotewskiej (1990–1993) oraz do Sejmów kolejnych kadencji (1993–2010). 
Życiorys.
Urodził się w rodzinie adwokata i lekarki. Po ukończeniu szkoły średniej w rodzinnej Lipawie studiował na Wydziale Prawa Łotewskiego Uniwersytetu Państwowego (LVU). W latach 1976–1978 służył w armii radzieckiej. Od 1979 do 1987 pracował jako prawnik w urzędach państwowych, następnie zaś w charakterze adwokata i przysięgłego adwokata. 
Pod koniec lat 80. zaangażował się w działalność w lipawskim oddziale Łotewskiego Frontu Ludowego (LTF). Był przedstawicielem Lipawy w radzie i zarządzie LTF. W wyborach w 1990 został posłem do Rady Najwyższej Łotewskiej SRR z ramienia LTF. Był członkiem Komisji Spraw Społecznych i Samorządu oraz autorem kilku strategicznych ustaw dla tego okresu (m.in. o organizacjach społecznych oraz statusie deputowanych ludowych rad miast, gmin i rejonów). W wyborach 1993 i 1995 uzyskiwał mandat posła na Sejm kurlandzkiej listy Łotewskiej Drogi – od 1993 do 1997 zasiadał w zarządzie ugrupowania. W 1998 przystąpił do Partii Ludowej (TP), z ramienia której był wybierany do Sejmów VII kadencji (1998), VIII kadencji (2002) i IX kadencji (2006). Od 2004 do 2006 był przewodniczącym Klubu Poselskiego TP, następnie zaś jego wiceprzewodniczącym (2006-2008). 
W kwietniu 2010 wystąpił z partii i z klubu parlamentarnego TP. Nie ubiegał się o reelekcję do Sejmu X kadencji w wyborach w 2010. 
Jest wolny. Odznaczony Orderem Trzech Gwiazd III i IV klasy.

</doc>
<doc id="2190685" url="https://pl.wikipedia.org/wiki?curid=2190685" title="Fruziński J. Fabryka Czekolady">
Fruziński J. Fabryka Czekolady

Fruziński J. Fabryka Czekolady, Spółka Akcyjna – spółka istniejąca w latach 1888–1939 w Warszawie. Posiadała fabrykę słodyczy oraz własną sieć sklepów firmowych.
Historia przedsiębiorstwa.
Przedsiębiorstwo swoje początki miało w założonej przez Jana Fruzińskiego niewielkiej wytwórni cukierków, która znajdowała się przy ul. Marszałkowskiej. W 1896 firma posiadała dwa sklepy firmowe, przy ul. Marszałkowskiej 133 i Senatorskiej 6. W 1900 zakład przeniesiono na ul. Polną 26/32, przy okazji produkcja została zmechanizowana, a także zwiększono liczbę zatrudnionych pracowników. Przy Marszałkowskiej pozostała pracownia cukiernicza. W niedługim czasie oferta zakładu Fruzińskiego zwiększyła się o kakao, czekoladę, chałwę, wafle i pierniki.
W związku z rosnącym popytem Fruziński na początku XX wieku otworzył sklepy firmowe, a w 1914 cukiernię, która szybko stała się miejscem spotkań wytworniejszych warszawiaków. Duża część produkcji była eksportowana do Rosji, ponieważ fabryka posiadała filie w Kijowie i Moskwie. Wcześniej, w 1911 r., przedsiębiorstwo zostało przekształcone w spółkę akcyjną. Ogólnopolską sławę produktom Fabryki Czekolady Fruzińskiego przyniosło prawo do wyłączności sprzedaży produktów w kioskach cukierniczych znajdujących się na dworcach dużych miast w całym kraju.
W latach 30. XX wieku produkcję przeniesiono do nowego, zaprojektowanego przez Czesława Przybylskiego zakładu znajdującego się przy ul. Chocimskiej 5. Produkty Fruzińskiego poza walorami smakowymi cechowały również oryginalne i artystyczne opakowania, które były dziełem m.in. Zofii Stryjeńskiej i Tadeusza Gronowskiego. Firma przestała istnieć w 1939. Tradycje cukiernicze ojca reaktywował Jan Fruziński (syn), ale w 1953 firmę znacjonalizowano. Wkrótce założył niewielką cukiernię przy ul. Sewerynów 8, którą prowadził do 1976.
Cukiernia Jana Fruzińskiego.
Cukiernia nazywana "Salonem Fruzińskiego" znajdowała się w należącej do niego kamienicy przy ul. Marszałkowskiej 75, mieścił się tam również sklep firmowy. Cała kamienica, podobnie jak jej wnętrze było urządzone w stylu Ludwika XV, tzn. francuskiego rokoko uzupełnionego elementami modernistycznymi. Projektantem całości był wzięty wówczas warszawski architekt Juliusz Nagórski. Wnętrze cukierni, o której Fruziński mówił "„salon de degustation”" zdobiły kopie obrazów François Boucher obramowane ornamentem rocaillowym. Ściany sklepu i cukierni pokrywały boazerie i marmur, a na sufitach znajdowały się sztukaterie. Wnętrze zostało zdemolowane podczas powstania warszawskiego, natomiast kamienicę rozebrano w związku z budową MDM i poszerzaniem ul. Marszałkowskiej.

</doc>
<doc id="2190686" url="https://pl.wikipedia.org/wiki?curid=2190686" title="Australijski Instytut Filmowy">
Australijski Instytut Filmowy



</doc>
<doc id="2190689" url="https://pl.wikipedia.org/wiki?curid=2190689" title="Artur Niepokojczycki">
Artur Niepokojczycki

Artur Niepokojczycki (ur. w Słucku, zm. w Petersburgu) – generał piechoty Armii Imperium Rosyjskiego pochodzenia polskiego.
Życiorys.
Urodził się w Słucku jako syn Adama Niepokojczyckiego, lokalnego ziemianina wyznania ewangelicko-reformowanego i marszałka szlachty słuckiej i jego żony Rozwadowskiej.
Po ukończeniu korpusu paziów służył w Sztabie Głównym. W latach 1841–1847 walczył na Kaukazie, w Czeczenii i Dagestanie. W 1849 uczestniczył w interwencji rosyjskiej na Węgrzech, gdzie dowodził sztabem V Korpusu. W latach 1853–1856, w okresie końcowym wojny krymskiej kierował sztabem sił morskich i lądowych na Krymie. W 1857 r. wrócił do Sztabu Głównego. Od 1864 r. zasiadał w Radzie Wojennej, był zaangażowany w reformę armii. W 1868 r. awansował do stopnia generała piechoty. W 1874 był mianowany adiutantem carskim. W wojnie rosyjsko-tureckiej 1877-78 był szefem Sztabu Polowego armii Naddunajskiej. Podczas pobytu cara na froncie, tj. do połowy grudnia 1877 roku, należał do pięciu osób, które rządziły Rosją. Miał złą renomę z powodu oskarżeń o korupcję.
Nie założył rodziny. Pochowany na luterańskiej kwaterze cmentarza wołkowskiego w Petersburgu.

</doc>
<doc id="2190690" url="https://pl.wikipedia.org/wiki?curid=2190690" title="Kazimierz Lewicki (generał)">
Kazimierz Lewicki (generał)

Kazimierz Lewicki (ur. w lutym 1835, zm. 22 listopada 1891) – Polak, generał lejtnant Armii Imperium Rosyjskiego.
Był starszym bratem generała majora Mikołaja Lewickiego. Ukończył szkolenie w korpusie kadetów w Połocku. W 1855 roku w Lejbgwardii. Brał udział w wojnie krymskiej 1853-56. W 1859 roku, po ukończeniu Cesarskiej Akademii Wojennej, służył w sztabie Samodzielnego Korpusu Gwardii, a potem w Syberyjskim Okręgu Wojskowym. W 1867 r. został szefem sztabu 2 Dywizji Kawalerii Gwardii. W 1870 roku został profesorem Akademii Sztabu Generalnego. W 1874 roku otrzymał stanowisko adiutanta carskiego, a dwa lata później został pomocnikiem szefa sztabu Gwardii i Petersburskiego Okręgu Wojskowego. W wojnie rosyjsko-tureckiej 1877-78 był zastępcą generała Artura Niepokojczyckiego w armii Naddunajskiej. Po wojnie otrzymał stanowisko inspektora kawalerii. W okresie od 30 sierpnia 1885 roku do 15 sierpnia 1888 roku dowodził 1 Dywizją Kawalerii.

</doc>
<doc id="2190692" url="https://pl.wikipedia.org/wiki?curid=2190692" title="Bolesław Kukiel">
Bolesław Kukiel

Bolesław Kukiel (ur. w 1829, zm. 6 czerwca 1869) – Polak, generał-major Armii Imperium Rosyjskiego.
Życiorys.
Syn Kazimierza. Pochodził z polskiej szlachty z okolic Bobrujska i był wyznania rzymskokatolickiego. W 1850 roku ukończył Wojskową Akademię Inżynieryjną. W 1859 roku szef sztabu Syberii Wschodniej. W 1862 roku został generał-majorem. W 1863 roku został wojskowym gubernatorem Zabajkala i atamanem kozaków zabajkalskich. W 1865 roku został szefem sztabu Wschodniosyberyjskiego Okręgu Wojskowego. Przewodniczący Oddziału Syberyjskiego Rosyjskiego Towarzystwa Geograficznego w Irkucku. W czerwcu 1866 roku stłumił wzniecone przez polskich katorżników Powstanie zabajkalskie za co otrzymał order św. Stanisława I stopnia. 7 sierpnia 1868 został mianowany prezesem Oddziału Syberyjskiego Wschodniego Rosyjskiego Towarzystwa Technicznego. Pomagał zesłańcom polskim, m.in. Aleksandrowi Czekanowskiemu. W 1868 roku został odznaczony Orderem św. Anny 1 stopnia. Zmarł podczas leczenia w Karlsbadzie (Karlowych Warach).

</doc>
<doc id="2190693" url="https://pl.wikipedia.org/wiki?curid=2190693" title="Teoremat Rybczyńskiego">
Teoremat Rybczyńskiego



</doc>
<doc id="2190694" url="https://pl.wikipedia.org/wiki?curid=2190694" title="MMH">
MMH



</doc>
<doc id="2190696" url="https://pl.wikipedia.org/wiki?curid=2190696" title="Karol Boscamp">
Karol Boscamp



</doc>
<doc id="2190699" url="https://pl.wikipedia.org/wiki?curid=2190699" title="Gabinet Królewski">
Gabinet Królewski



</doc>
<doc id="2190701" url="https://pl.wikipedia.org/wiki?curid=2190701" title="TEMED">
TEMED



</doc>
<doc id="2190702" url="https://pl.wikipedia.org/wiki?curid=2190702" title="Abram Samoilovitch Besicovitch">
Abram Samoilovitch Besicovitch



</doc>
<doc id="2190703" url="https://pl.wikipedia.org/wiki?curid=2190703" title="Program stabilizacyjny (dostosowawczy)">
Program stabilizacyjny (dostosowawczy)



</doc>
<doc id="2190704" url="https://pl.wikipedia.org/wiki?curid=2190704" title="Cmentarz żydowski w Szumowie">
Cmentarz żydowski w Szumowie

Cmentarz żydowski w Szumowie – kirkut społeczności żydowskiej zamieszkującej niegdyś Szumowo. Nie wiadomo kiedy dokładnie powstał. W wyniku wojennych zniszczeń nie zachowały się żadne nagrobki. Cmentarz miał powierzchnię 0,8 ha.

</doc>
<doc id="2190705" url="https://pl.wikipedia.org/wiki?curid=2190705" title="Cmentarz żydowski w Śniadowie">
Cmentarz żydowski w Śniadowie

Cmentarz żydowski w Śniadowie – kirkut służący niegdyś żydowskiej społeczności Śniadowa. Nie wiadomo kiedy dokładnie powstał. Miał powierzchnię 0,5 ha. Został zniszczony podczas wojny. Nie zachowały się żadne nagrobki. Po wojnie był używany jako kopalnia żwiru. Mieścił się przy ul. Szosowej w północnej części miejscowości w pobliżu drogi do Łomży i torów kolejowych.

</doc>
<doc id="2190706" url="https://pl.wikipedia.org/wiki?curid=2190706" title="Płatności transferowe">
Płatności transferowe



</doc>
<doc id="2190707" url="https://pl.wikipedia.org/wiki?curid=2190707" title="11-hydroksy-THC">
11-hydroksy-THC



</doc>
<doc id="2190709" url="https://pl.wikipedia.org/wiki?curid=2190709" title="L-glukoza">
L-glukoza



</doc>
<doc id="2190712" url="https://pl.wikipedia.org/wiki?curid=2190712" title="Czerwen brjag (gmina)">
Czerwen brjag (gmina)

Czerwen brjag () − gmina w północnej Bułgarii.
Miejscowości.
Miejscowości wchodzące w skład gminy Czerwen brjag:

</doc>
<doc id="2190713" url="https://pl.wikipedia.org/wiki?curid=2190713" title="Dołna Mitropolija (gmina)">
Dołna Mitropolija (gmina)

Dołna Mitropolija (bułg.: "Община Долна Митрополия") − gmina w północnej Bułgarii.
Miejscowości.
Miejscowości wchodzące w skład gminy Dołna Mitropolija:

</doc>
<doc id="2190714" url="https://pl.wikipedia.org/wiki?curid=2190714" title="Dołni Dybnik (gmina)">
Dołni Dybnik (gmina)

Dołni Dybnik (bułg.: "Община Долни Дъбник") − gmina w północnej Bułgarii.
Miejscowości.
Miejscowości wchodzące w skład gminy Dołni Dybnik:

</doc>
<doc id="2190716" url="https://pl.wikipedia.org/wiki?curid=2190716" title="Nathaniel Nichols">
Nathaniel Nichols

Nathaniel B. Nichols (ur. 1914 w Michigan, zm. 17 kwietnia 1997) – amerykański fizyk, który przyczynił się znacząco do rozwoju techniki i teorii sterowania.
Życiorys.
W 1936 uzyskał tytuł bakałarza na Central Michigan University, a w 1937 magisterium z fizyki na University of Michigan. Case Western Reserve University i Central Michigan University przyznały mu doktoraty honorowe.
Znany jest szczególnie jako współautor (z Hubertem Jamesem) książki "Theory of Servomechanisms" z 1947 (praca ta uchodzi za najczęściej kiedykolwiek czytany dokument dotyczący projektowania układów automatyki). Jest też znany jako współpomysłodawca tzw. nastaw Zieglera-Nicholsa dla regulatorów PID (publikacja z 1942) oraz z wprowadzenia w 1947 do projektowania układów regulacji tzw. wykresów Nicholsa.
W późnych latach 30. pracował jako inżynier do spraw sterowania procesami dla Taylor Instruments Company w Rochester, gdzie spotkał się z inżynierem chemikiem Johnem Zieglerem. W początkach lat 40. firma wysłała go do MIT, gdzie pracował z analizatorem różniczkowym. W czasie II wojny światowej pracował też w Laboratorium Radiacji (ang. Radiation Laboratory). Po wojnie powrócił do Taylor Instruments Company na cztery lata, pracował krótko na University of Minnesota, był kierownikiem badań w Raytheon Manufacturing i znów wrócił do Taylor Instruments Company na stanowisko głównego inżyniera. Od 1963 do emerytury pracował dla Aerospace Corporation.
W 1968 pełnił funkcję przewodniczącego IEEE Control Systems Society, a w latach 1974–1975 przewodniczył American Automatic Control Council. Uhonorowany nagrodą Richard E. Bellman Control Heritage Award.

</doc>
<doc id="2190717" url="https://pl.wikipedia.org/wiki?curid=2190717" title="Linia kolejowa 130 Szolnok – Hódmezővásárhely – Makó">
Linia kolejowa 130 Szolnok – Hódmezővásárhely – Makó

Linia kolejowa Szolnok – Hódmezővásárhely – Makó – linia kolejowa na Węgrzech. Jest to linia jednotorowa, nie zelektryfikowana.

</doc>
<doc id="2190718" url="https://pl.wikipedia.org/wiki?curid=2190718" title="Linia kolejowa 140 Cegléd – Segedyn">
Linia kolejowa 140 Cegléd – Segedyn

Linia kolejowa Cegléd – Segedyn – główna linia kolejowa na Węgrzech. Jest to linia jednotorowa, w całości zelektryfikowana, sieć jest zasilana prądem zmiennym 25 kV 50 Hz. 
Historia.
Linia została oddana do użytku 4 marca 1854 roku, jest to jedna z pierwszych linii na Węgrzech.

</doc>
<doc id="2190719" url="https://pl.wikipedia.org/wiki?curid=2190719" title="Linia kolejowa 150 Budapest – Kelebia">
Linia kolejowa 150 Budapest – Kelebia

Linia kolejowa Budapest – Kelebia – główna linia kolejowa na Węgrzech. Jest to linia jednotorowa, w całości zelektryfikowana, sieć jest zasilana prądem zmiennym 25 kV 50 Hz. 
Historia.
Linia została oddana do użytku 15 czerwca 1883 roku.

</doc>
<doc id="2190720" url="https://pl.wikipedia.org/wiki?curid=2190720" title="Linia kolejowa 155 Kiskunhalas – Kiskunfélegyháza">
Linia kolejowa 155 Kiskunhalas – Kiskunfélegyháza

Linia kolejowa Kiskunhalas – Kiskunfélegyháza – linia kolejowa na Węgrzech. Jest to linia jednotorowa, w całości zelektryfikowana, sieć jest zasilana prądem zmiennym 25 kV 50 Hz. 
Historia.
Linia została oddana do użytku 19 października 1912 roku.

</doc>
<doc id="2190721" url="https://pl.wikipedia.org/wiki?curid=2190721" title="Linia kolejowa 145 Szolnok – Kiskunfélegyháza">
Linia kolejowa 145 Szolnok – Kiskunfélegyháza

Linia kolejowa Szolnok – Kiskunfélegyháza – linia kolejowa na Węgrzech. Jest to linia jednotorowa, nie zelektryfikowana.
Historia.
Linia została oddana do użytku 9 grudnia 1897 roku.

</doc>
<doc id="2190723" url="https://pl.wikipedia.org/wiki?curid=2190723" title="Euzebiusz Fert">
Euzebiusz Fert

Euzebiusz Fert (ur. 14 sierpnia 1919 w Olkuszu, zm. 15 lutego 1992 w Zawadzkiem) – polski lekkoatleta długodystansowiec i maratończyk.
Urodził się i wychował w Olkuszu. W wieku 10 lat po chorobie częściowo utracił słuch. Po 1945 mieszkał w Staniszczach Wielkich, a od 1956 w Strzelcach Opolskich, gdzie do emerytury pracował w Fabryce Maszyn Rolniczych "Agromet-Pionier".
Jako lekkoatleta specjalizował się biegu maratońskim. Był mistrzem Polski w tej konkurencji w 1959 i 1960, wicemistrzem w 1958, 1962 i 1963 oraz brązowym medalistą w 1964. Oprócz tego jeszcze siedem razy kończył maraton na mistrzostwach Polski w pierwszej ósemce.
Oprócz tego odnosił wiele sukcesów w międzynarodowych zawodach głuchoniemych.
Był zawodnikiem klubów Stal Katowice, Stal Poznań, Stal Strzelce Opolskie i Pionier Strzelce Opolskie.
Rozgrywany od 1990 bieg uliczny w Strzelcach Opolskich nosi od 1992 imię Euzebiusza Ferta.

</doc>
<doc id="2190725" url="https://pl.wikipedia.org/wiki?curid=2190725" title="Linia kolejowa 135 Szeged – Békéscsaba">
Linia kolejowa 135 Szeged – Békéscsaba

Linia kolejowa Szeged – Békéscsaba – linia kolejowa na Węgrzech. Jest to linia jednotorowa, nie zelektryfikowana.
Historia.
Linia została oddana do użytku 29 września 1862 roku.

</doc>
<doc id="2190726" url="https://pl.wikipedia.org/wiki?curid=2190726" title="Linia kolejowa 125 Mezőtúr – Orosháza – Mezőhegyes">
Linia kolejowa 125 Mezőtúr – Orosháza – Mezőhegyes

Linia kolejowa Mezőtúr – Orosháza – Mezőhegyes – linia kolejowa na Węgrzech. Jest to linia jednotorowa, nie zelektryfikowana.
Historia.
Linia została oddana do użytku 23 listopada 1893 roku.

</doc>
<doc id="2190729" url="https://pl.wikipedia.org/wiki?curid=2190729" title="Anno II z Kolonii">
Anno II z Kolonii

Anno II (ur. w XI wieku, zm. 4 grudnia 1075) – arcybiskup Kolonii w latach 1056-1075. 
Życiorys.
Ostatni z wielkich biskupów-budowniczych Kolonii, święty Kościoła katolickiego. Znany z ufundowania pięciu budowli sakralnych:

</doc>
<doc id="2190732" url="https://pl.wikipedia.org/wiki?curid=2190732" title="Jan Wawrzuta">
Jan Wawrzuta

Jan Wawrzuta (ur. 1 kwietnia 1944 w Szczyrku) – polski lekkoatleta długodystansowiec i maratończyk.
Na mistrzostwach Europy w 1971 w Helsinkach zajął 24. miejsce biegu maratońskim.
Był mistrzem Polski w biegu przełajowym na 10 km w 1970 i na 16 km w 1975, wicemistrzem w biegu przełajowym na 12 km w 1969 i 1972 oraz brązowym medalistą w biegu przełajowym na 12 km w 1971, a także brązowym medalistą w biegu maratońskim w 1972.
1 maja 1971 w Karl-Marx-Stadt ustanowił rekord Polski w maratonie wynikiem 2:18:17,2.
W latach 1970-1971 startował w dwóch meczach reprezentacji Polski w biegu na 10 000 m, bez zwycięstw indywidualnych.
Rekordy życiowe:
Był zawodnikiem Śląska Wrocław.

</doc>
<doc id="2190737" url="https://pl.wikipedia.org/wiki?curid=2190737" title="Linia kolejowa 115 Mátészalka - Ágerdőmajor">
Linia kolejowa 115 Mátészalka - Ágerdőmajor

Linia kolejowa Mátészalka - Ágerdőmajor – linia kolejowa na Węgrzech. Jest to linia jednotorowa, nie zelektryfikowana.
Historia.
Linia została oddana do użytku 27 września 1905 roku.

</doc>
<doc id="2190739" url="https://pl.wikipedia.org/wiki?curid=2190739" title="Podnoszenie ciężarów na letnich igrzyskach olimpijskich">
Podnoszenie ciężarów na letnich igrzyskach olimpijskich

Podnoszenie ciężarów obecne są w programie igrzysk olimpijskich od pierwszych Letnich Igrzysk Olimpijskich 1896 w Atenach. Zawody w tej dyscyplinie rozgrywane były podczas każdych rozgrywanych igrzysk olimpijskich, z wyjątkiem Letnich Igrzysk Olimpijskich 1900 w Paryżu, Londynie (1908) i Sztokholmie (1912).
Kobiety po raz pierwszy wystartowały w tej dyscyplinie sportowej podczas igrzysk olimpijskich w Sydney, w 2000 roku.
Medale Polaków.
 Złote 
 Srebrne
 Brązowe

</doc>
<doc id="2190744" url="https://pl.wikipedia.org/wiki?curid=2190744" title="Linia kolejowa 105 Debrecen – Nyírábrány">
Linia kolejowa 105 Debrecen – Nyírábrány

Linia kolejowa Debrecen – Nyírábrány – linia kolejowa na Węgrzech. Jest to linia jednotorowa, nie zelektryfikowana.
Historia.
Linia została oddana 5 czerwca 1871 roku.

</doc>
<doc id="2190746" url="https://pl.wikipedia.org/wiki?curid=2190746" title="A Division (2010)">
A Division (2010)



</doc>
<doc id="2190747" url="https://pl.wikipedia.org/wiki?curid=2190747" title="A Division">
A Division



</doc>
<doc id="2190752" url="https://pl.wikipedia.org/wiki?curid=2190752" title="Riviera Olimpijska">
Riviera Olimpijska



</doc>
<doc id="2190756" url="https://pl.wikipedia.org/wiki?curid=2190756" title="El Fantasma de Elena">
El Fantasma de Elena



</doc>
<doc id="2190757" url="https://pl.wikipedia.org/wiki?curid=2190757" title="Memaliaj">
Memaliaj

Memaliaj – miasto w południowej Albanii, w okręgu Tepelena. W 2001 r. miasto to zamieszkiwało 4740 osób.

</doc>
<doc id="2190760" url="https://pl.wikipedia.org/wiki?curid=2190760" title="Mamurras">
Mamurras

Mamurras − miasto w Albanii, w okręgu Kurbin. W 2004 roku miasto to zamieszkiwało 7 600 osób.

</doc>
<doc id="2190762" url="https://pl.wikipedia.org/wiki?curid=2190762" title="Trzciniak atolowy">
Trzciniak atolowy

Trzciniak atolowy ("Acrocephalus syrinx") – gatunek małego ptaka z rodziny trzciniaków (Acrocephalidae). Występuje endemicznie na wyspach archipelagu Karolinów należących do Mikronezji.

</doc>
<doc id="2190763" url="https://pl.wikipedia.org/wiki?curid=2190763" title="Osiedle Sienkiewicza">
Osiedle Sienkiewicza



</doc>
<doc id="2190764" url="https://pl.wikipedia.org/wiki?curid=2190764" title="Bdellonemertini">
Bdellonemertini



</doc>
<doc id="2190765" url="https://pl.wikipedia.org/wiki?curid=2190765" title="Yeedzin Thimphu">
Yeedzin Thimphu

Yeedzin Thimphu, Yeedzin Football Club, Yeedzin FC - klub piłkarski z Bhutanu. Swoją siedzibę ma w stolicy kraju, Thimphu. Gra na stadionie Changlimithang. Klub został założony w 2002. Podczas swojej krótkiej historii drużyna 2-krotnie zdobyła mistrzostwo Bhutanu (2008, 2010).
Obecny skład.
"Aktualny na 2008"

</doc>
<doc id="2190766" url="https://pl.wikipedia.org/wiki?curid=2190766" title="Yeedzin Thipmhu">
Yeedzin Thipmhu



</doc>
<doc id="2190767" url="https://pl.wikipedia.org/wiki?curid=2190767" title="Judo na Letnich Igrzyskach Olimpijskich 1988">
Judo na Letnich Igrzyskach Olimpijskich 1988

Judo na Letnich Igrzyskach Olimpijskich 1988 w Seulu, odbyło się w dniach 25 września - 1 października 1988. Startowali wyłącznie mężczyźni w 7 kategoriach wagowych (-60 kg, -65 kg, -71 kg, -78 kg, -86 kg, -95 kg, +95 kg). Startowały również kobiety w (-48 kg, -52 kg, -56 kg, -61 kg, -66 kg, -72 kg i +72 kg), lecz były to zawody demonstracyjne.

</doc>
<doc id="2190771" url="https://pl.wikipedia.org/wiki?curid=2190771" title="Diecezja Latina-Terracina-Sezze-Priverno">
Diecezja Latina-Terracina-Sezze-Priverno

Diecezja Latina-Terracina-Sezze-Priverno - diecezja Kościoła rzymskokatolickiego we Włoszech, a ściślej w Lacjum. Należy do metropolii rzymskiej. Została ustanowiona w I wieku jako diecezja Terracina. W 1217 roku połączyła się z diecezjami Priverno oraz Sezze, zaś te stolice biskupie zostały dopisane do jej nazwy. W 1967 dopisano do niej również miasto Latina, które stało się wcześniej siedzibą biskupa i miastem katedralnym. Ostatnia korekta nazwy diecezji miała miejsce w 1986 roku, lecz zmiany te miały charakter tylko interpunkcyjny.

</doc>
<doc id="2190772" url="https://pl.wikipedia.org/wiki?curid=2190772" title="Songs from the Road">
Songs from the Road

Songs from the Road – album koncertowy Leonarda Cohena, wydany w 2010. Utwory były nagrywane podczas występów na żywo w latach 2008 i 2009.
Nagrania w Polsce uzyskały status złotej płyty.

</doc>
<doc id="2190773" url="https://pl.wikipedia.org/wiki?curid=2190773" title="Engelholm VS">
Engelholm VS

Engelholm VS - żeński klub piłki siatkowej ze Szwecji. Swoją siedzibę ma w Ängelholm. Został założony w 1977.

</doc>
<doc id="2190774" url="https://pl.wikipedia.org/wiki?curid=2190774" title="Crosa">
Crosa

Crosa – miejscowość i gmina we Włoszech, w regionie Piemont, w prowincji Biella.
Według danych na styczeń 2009 gminę zamieszkiwały 342 osoby przy gęstości zaludnienia 356 os./1 km².

</doc>
<doc id="2190775" url="https://pl.wikipedia.org/wiki?curid=2190775" title="GAT Solutions Senica">
GAT Solutions Senica

GAT Solutions Senica - żeński klub piłki siatkowej ze Słowacji. Swoją siedzibę ma w Senicy. Został założony w 1974.

</doc>
<doc id="2190776" url="https://pl.wikipedia.org/wiki?curid=2190776" title="Apex">
Apex

Apex Mountain Resort – ośrodek narciarski w zachodniej Kanadzie, w prowincji Kolumbia Brytyjska. Jest oddalony o około 30 minut drogi na zachód od miasta Penticton. Leży na zboczach Beaconsfield Mountain, na wysokości od 1575 do 2177 m n.p.m. Znajduje się tutaj 67 tras narciarskich obsługiwanych przez 4 wyciągi. Ponadto ośrodek oferuje między innymi 2 snowparki, lodowisko, trasy do jazdy po muldach oraz skocznię przeznaczoną do skoków akrobatycznych.
Często rozgrywane są tu zawody w ramach Pucharu Świata w narciarstwie dowolnym.

</doc>
<doc id="2190777" url="https://pl.wikipedia.org/wiki?curid=2190777" title="Infiniti Q45">
Infiniti Q45

Infiniti Q45 – samochód osobowy klasy luksusowej produkowany przez koncern Nissan pod marką Infiniti w latach 1989 - 2006.
Infiniti Q45 I.
Infiniti Q45 I produkowany był w latach 1989 - 1996.
Infiniti Q45 II.
Infiniti Q45 II produkowany był w latach 1996 - 2000.
Infiniti Q45 III.
Infiniti Q45 III produkowany był w latach 2001 - 2006.

</doc>
<doc id="2190778" url="https://pl.wikipedia.org/wiki?curid=2190778" title="Demotywatory.pl">
Demotywatory.pl

Demotywatory.pl – strona rozrywkowa prezentująca obszerny zbiór demotywatorów, czyli obrazków, krótkich filmów lub gifów z demotywującymi lub motywującymi podpisami. Użytkownicy mogą zgłaszać, oceniać i komentować obrazki.
W 2011 roku Demotywatory.pl miały 31. miejsce w polskim, a 2655. miejsce w globalnym rankingu Alexa. W marcu 2011 oraz 2012 roku była to najpopularniejsza polska witryna z treściami humorystycznymi (według badań Megapanel PBI/Gemius).
Działanie serwisu.
Wszystkie nowe demotywatory utworzone przez zarejestrowanych użytkowników serwisu trafiają do tzw. poczekalni. Tam inni użytkownicy dokonują wstępnej selekcji, oceniając prace. Początkowo te demotywatory, które zostały najlepiej oceniane, trafiały automatycznie na stronę główną. Obecnie moderatorzy sami wybierają obrazki z poczekalni, czasem najlepiej ocenione, a czasami te, które im się spodobają. Jeśli praca została nisko oceniona, jest przenoszona do archiwum, które grupuje też inne archiwalne demotywatory.

</doc>
<doc id="2190779" url="https://pl.wikipedia.org/wiki?curid=2190779" title="Cord Spero">
Cord Spero

Cord Spero (ur. 12 października 1979 r.) – kanadyjski narciarz, specjalista narciarstwa dowolnego. Został zgłoszony do startu w konkurencji skoków akrobatycznych na mistrzostwach świata w Madonna di Campiglio jednak ostatecznie nie wystartował. Nie startował też na igrzyskach olimpijskich. Najlepsze wyniki w Pucharze Świata osiągnął w sezonie 2006/2007, kiedy to zajął 9. miejsce w klasyfikacji generalnej, a w klasyfikacji skoków akrobatycznych był trzeci.

</doc>
<doc id="2190780" url="https://pl.wikipedia.org/wiki?curid=2190780" title="Dinamo Azotara Pančevo">
Dinamo Azotara Pančevo

Dinamo Azotara Pančevo - żeński klub piłki siatkowej z Serbii. Swoją siedzibę ma w Pančevo. Został założony w 1974. Grała tu Milena Rasić.

</doc>
<doc id="2190781" url="https://pl.wikipedia.org/wiki?curid=2190781" title="Qiu Sen">
Qiu Sen

Qiu Sen (chiń. 邱森. ur. 26 stycznia 1982) – chiński narciarz, specjalista narciarstwa dowolnego. Najlepszy wynik na mistrzostwach świata osiągnął podczas mistrzostw w Deer Valley, gdzie zajął 11. miejsce w skokach akrobatycznych. Jego najlepszym wynikiem olimpijskim jest również 11. miejsce w tej samej konkurencji na igrzyskach olimpijskich w Turynie. Najlepsze wyniki w Pucharze Świata osiągnął w sezonie 2006/2007, kiedy to zajął 10. miejsce w klasyfikacji generalnej, a w klasyfikacji skoków akrobatycznych był czwarty.

</doc>
<doc id="2190783" url="https://pl.wikipedia.org/wiki?curid=2190783" title="Miki (radioodbiornik)">
Miki (radioodbiornik)

Miki – pierwszy polski samochodowy odbiornik radiowy zawierający tranzystor.

</doc>
<doc id="2190784" url="https://pl.wikipedia.org/wiki?curid=2190784" title="Infiniti I">
Infiniti I

Infiniti I − samochód osobowy klasy średniej-wyższej produkowanych przez japońską firmę Infiniti w latach 1996–2004. Następca modelu J30. Dostępny jako 4-drzwiowy sedan. Do napędu używano silników V6 o pojemności 3,0 i 3,5 litra. Moc przenoszona była na oś przednią poprzez 4-biegową automatyczną bądź 5-biegową manualną skrzynię biegów. Powstały dwie generacje modelu.

</doc>
<doc id="2190785" url="https://pl.wikipedia.org/wiki?curid=2190785" title="Grégoire Dufosse">
Grégoire Dufosse

Grégoire Dufosse (ur. 27 kwietnia 1985) – francuski narciarz dowolny. Najlepszy wynik na mistrzostwach świata osiągnął podczas mistrzostw w Madonna di Campiglio, gdzie zajął 12. miejsce w jeździe po muldach podwójnych. Nigdy nie startował na igrzyskach olimpijskich. Najlepsze wyniki w Pucharze Świata osiągnął w sezonie 2006/2007, zajął wtedy 22. miejsce w klasyfikacji generalnej, w klasyfikacji jazdy po muldach był dziesiąty, a w klasyfikacji jazdy po muldach podwójnych był siódmy.

</doc>
<doc id="2190787" url="https://pl.wikipedia.org/wiki?curid=2190787" title="Infiniti QX56">
Infiniti QX56



</doc>
<doc id="2190788" url="https://pl.wikipedia.org/wiki?curid=2190788" title="Jay Bowman-Kirigin">
Jay Bowman-Kirigin

Jay Bowman-Kirigin (ur. 30 czerwca 1987 w Salt Lake City) – amerykański narciarz dowolny. W 2006 roku wystartował na mistrzostwach świata juniorów w miejscowości Krasnoje Oziero, gdzie zdobył srebrny medal w jeździe po muldach oraz brązowy w muldach podwójnych. Na rozgrywanych rok później mistrzostwach świata juniorów w Airolo osiągnął odwrotny wynik. W 2007 roku wystartował też na mistrzostwach świata w Madonna di Campiglio, gdzie zajął 12. miejsce w jeździe po muldach. Najlepsze wyniki w Pucharze Świata osiągnął w sezonie 2006/2007, kiedy to zajął 16. miejsce w klasyfikacji generalnej, a w klasyfikacji jazdy po muldach był siódmy. Nigdy nie startował na igrzyskach olimpijskich.
W 2008 r. zakończył karierę.

</doc>
<doc id="2190789" url="https://pl.wikipedia.org/wiki?curid=2190789" title="Anais Caradeux">
Anais Caradeux



</doc>
<doc id="2190793" url="https://pl.wikipedia.org/wiki?curid=2190793" title="Carlos Andrés Pérez">
Carlos Andrés Pérez

Carlos Andrés Pérez Rodríguez (ur. 27 października 1922 w Rubio, zm. 25 grudnia 2010 w Miami) – wenezuelski polityk, dwukrotny prezydent Wenezueli (1974–1979 i 1989–1993). Na kilka miesięcy przed końcem drugiej kadencji parlament pozbawił go urzędu za defraudację publicznych pieniędzy.
Zmarł w szpitalu, na zawał serca.

</doc>
<doc id="2190794" url="https://pl.wikipedia.org/wiki?curid=2190794" title="Opactwo terytorialne Subiaco">
Opactwo terytorialne Subiaco

Opactwo terytorialne Subiaco – benedyktyńskie opactwo terytorialne Kościoła rzymskokatolickiego we Włoszech, a dokładniej w Lacjum. Należy do metropolii rzymskiej. Sam klasztor benedyktynów w Subiaco został założony w VI wieku, natomiast status odrębnej jednostki administracji kościelnej opactwo uzyskało w XI wieku. 
Do roku 2002, oprócz parafii benedyktyńskiej, na terenie opactwa działało 21 parafii obsługiwanych przez kapłanów spoza zakonu, podległych władzy biskupiej opata, lecz mających status zbliżony do księży diecezjalnych. W roku 2002 parafie te zostały włączone do trzech sąsiednich diecezji: Anagni-Alatri, Tivoli oraz Palestriny. Od tego czasu jedyną parafią opactwa jest ta działająca przy klasztorze, zaś benedyktyni stanowią 100% duchowieństwa opactwa terytorialnego. 
Historia.
Na początku VI wieku święty Benedykt w poszukiwaniu odosobnienia osiedlił się w jaskini Subiaco, w górach północnego Lacjum. Po upływie trzech lat życia kontemplacyjnego w samotności jego sława przewodnika duchowego przyciągnęła do niego uczniów, którzy osiedlili się w okolicy. Z biegiem lat wokół Subiaco powstało co najmniej 13 wspólnot zakonnych, w tym ta, która później przyjęła imię św. Scholastyki, siostry-bliźniaczki Benedykta i zakonnicy. W związku z tym św. Benedykt w poszukiwaniu odosobnienia przeniósł się do Monte Cassino.
W IX wieku klasztor św. Scholastyki został dwukrotnie zdewastowany przez Saracenów, w latach 828–829 i 876–877, jednak podniósł się z upadku i rozwinął w X wieku dzięki wsparciu finansowemu i przychylności wielu papieży, z których wielu było benedyktyńskimi mnichami. XI i XII wiek to złoty wiek opactwa: jego majątek wzrasta, liczba mnichów jest wysoka, liturgie są wyszukane i wystawne. Siła gospodarcza i wpływy polityczne klasztoru sięgają daleko. W XII wieku nad jaskinią św. Benedykta zbudowano sanktuarium, zwane "Sacro Speco" czyli Świętą Grotą. Stopniowo długie walki o władzę feudalną osłabiły opactwo. Upadek pogłębiła władza potężnych rodów (Colonna (1492), Borghese (1608) i Barberini (1633) nad opactwem, które zaniedbywały jego rozwój duchowy, a często także materialny. Przełom nastąpił w 1753 r., kiedy papież Benedykt XIV podjął decyzję o odebraniu opatom władzy doczesnej nad ich opactwem, pozostawiając im jednak duchową i kościelną jurysdykcję. Ale pod koniec wieku, wraz z okupacją napoleońską, opactwo zostało zniesione. Papież Pius VII, gdy tylko odzyskał wolność, reaktywował opactwo. W 1915 r. papież Benedykt XV zwrócił mu wszystkie przywileje opactwa terytorialnego.
Obecnie społeczność monastyczna składa się z około dwudziestu mnichów, w tym jedenastu kapłanów, mieszkających w dwóch różnych miejscach, w opactwie św. Scholastyki (większość mnichów) i w opactwie Sacro Speco.

</doc>
<doc id="2190797" url="https://pl.wikipedia.org/wiki?curid=2190797" title="138th Street – Grand Concourse">
138th Street – Grand Concourse

138th Street – Grand Concourse – stacja początkowa metra nowojorskiego, na linii 4 i 5. Znajduje się w jednej z dzielnic Bronxu - Concourse, w Nowym Jorku i zlokalizowana jest pomiędzy stacjami 149th Street – Grand Concourse i 125th Street. Została otwarta 17 lipca 1918.

</doc>
<doc id="2190798" url="https://pl.wikipedia.org/wiki?curid=2190798" title="Trevor Taylor (kierowca)">
Trevor Taylor (kierowca)

Trevor Taylor (ur. 26 grudnia 1936 w Sheffield, zm. 27 września 2010) – brytyjski kierowca wyścigowy.
Trevor Taylor był synem właściciela garażu z Rotherham. Brał udział w wyścigach Formuły 3 500 cm³, początkowo używając Staride'a, a później Coopera Nortona. W 1958 roku odniósł 10 zwycięstw i został mistrzem Brytyjskiej Formuły 3, a rok później wystawił Coopera w Formule 2, gdzie jednak nie odniósł wówczas sukcesów. Rok później ścigał się fabrycznym Lotusem 18.
Uczestniczył w 29 Grand Prix Formuły 1, debiutując 18 lipca 1959 roku. W trakcie swojej kariery osiągnął jedno podium i zdobył w sumie 8 punktów.
Zmarł na raka w wieku 73 lat.

</doc>
<doc id="2190799" url="https://pl.wikipedia.org/wiki?curid=2190799" title="125th Street (stacja metra na Lexington Avenue Line)">
125th Street (stacja metra na Lexington Avenue Line)

125th Street – stacja początkowa metra nowojorskiego, na linii 4, 5 i 6. Znajduje się w dzielnicy Manhattan, w Nowym Jorku i zlokalizowana jest pomiędzy stacjami 138th Street – Grand Concourse, Third Avenue – 138th Street i 116th Street. Została otwarta 17 lipca 1918.

</doc>
<doc id="2190804" url="https://pl.wikipedia.org/wiki?curid=2190804" title="Diecezja Frascati">
Diecezja Frascati

Diecezja Frascati (łac. Tusculanus) – diecezja Kościoła rzymskokatolickiego we Włoszech, a ściślej w Lacjum (Frascati). Jest jedną z diecezji suburbikarnych, co oznacza, iż ma równocześnie biskupa ordynariusza (od lipca 2009 bp Raffaello Martinelli) i biskupa tytularnego z grona kardynałów-biskupów (od 2008 kard. Tarcisio Bertone SDB). Diecezja została erygowana w III wieku.
Początki chrześcijaństwa w okolicy Frascati sięgają czasów apostolskich. Pierwotną siedzibą biskupa było starożytne Labicum. W 1111 siedziba została przeniesiona do Tusculum (Labicum pozostało biskupstwem tytularnym), a w 1191 po zniszczeniu Tuskulum przeniesiono siedzibę do Frascati. Do 1961 była zarządzana przez kardynałów-biskupów.
Wybitnymi kardynałami-biskupami byli m.in. Idzi z Tuskulum (w latach 1122-39), Pedro Julião (1273-76, papież Jan XXI w 1276), Baldassare Cossa (1419, antypapież Jan XXIII w l. 1410-15), Bessarion (1449-68), Alessandro Farnese (1519-1523, papież Paweł III w 1534), Giovanni Pietro Carafa (1550-53, papież Paweł IV w 1555), Odoardo Farnese (1623-26), Lorenzo Corsini (1725-30, papież Klemens XII w 1730), Henryk Benedykt Stuart, ks. Yorku (1761-1803, syn Marii Klementyny Sobieskiej) oraz Francesco Saverio Castiglioni (1821-29, papież Pius VIII w 1829).
Zabytkami sztuki sakralnej w diecezji Frascati są m.in.: kościół Santa Maria z IX w. (wykończony w XIII w.), kościół del Gesù z XVI-XVII w., kościół Kapucynów z XVI w. (z malowidłami G. Romano i A. Circignani) oraz katedra św. Piotra z XVII w. (na planie krzyża greckiego; w zakrystii nagrobek zmarłej w 1852 Mościckiej-Rajewskiej).

</doc>
<doc id="2190805" url="https://pl.wikipedia.org/wiki?curid=2190805" title="Mexilhoeira Grande (stacja kolejowa)">
Mexilhoeira Grande (stacja kolejowa)

Mexilhoeira Grande (port: "Estação Ferroviária de Mexilhoeira Grande") – stacja kolejowa w Mexilhoeira Grande, w gminie Portimão, w Dystrykcie Faro, w Portugalii. Znajduje się na Linha do Algarve.
Obecnie stacja ta jest używana tylko do regionalnych przewozów pasażerskich, obsługiwanych przez Comboios de Portugal.

</doc>
<doc id="2190806" url="https://pl.wikipedia.org/wiki?curid=2190806" title="Daniel Brailovsky">
Daniel Brailovsky

Daniel Alberto Brailovsky Poliak (ur. 18 listopada 1958 w Buenos Aires) – argentyński piłkarz żydowskiego pochodzenia, obecnie trener. Posiada także obywatelstwo urugwajskie i izraelskie.
Brailovsky swoją karierę rozpoczął w urugwajskim CA Peñarol, z którym zdobył mistrzostwo kraju w 1978 roku. Później z sukcesami występował w Argentynie (All Boys i Independiente), Meksyku (trzy mistrzostwa z Américą) i Izraelu (Maccabi Hajfa).
W młodości grał w reprezentacji Urugwaju U–20. Na początku lat 80. był powoływany do kadry Argentyny przez selekcjonera Menottiego, jednak nie zadebiutował w oficjalnym meczu "Albicelestes". W latach 1986–1988 zanotował osiemnaście występów w reprezentacji Izraela.
Po zakończeniu kariery piłkarskiej trenował zespoły z Izraela (Maccabi Kfar Kana, Maccabi Herclijja i Maccabi Hajfa) oraz Meksyku (Veracruz, Club América i Necaxa). Pracował także w roli komentatora w meksykańskiej telewizji.

</doc>
<doc id="2190807" url="https://pl.wikipedia.org/wiki?curid=2190807" title="Ołeksandr Koszyć">
Ołeksandr Koszyć

Ołeksandr Antonowycz Koszyć, ukr. Олександр Антонович Кошиць (ur. 12 września 1875, zm. 21 września 1944) – ukraiński kompozytor i dyrygent.
Urodził się w obwodzie kijowskim. Syn prawosławnego księdza Antona Hnatowycza Koszyca herbu Poraj i Jewdokiji Mychajliwny (z Majakowśkich). Ukończył Teologiczne Seminarium w Kijowie w 1896 roku, a w 1901 roku Kijowską Akademię Teologiczną, gdzie w latach 1898–1901 był dyrygentem akademickiego chóru. W 1906 roku wstąpił do Muzyczno-Dramatycznej Szkoły Łysenki, gdzie studiował kompozycję u H. Lubomirskiego.
Po ukończeniu studiów w 1910 roku Koszyć został dyrygentem Chóru Uniwersyteckiego, jest następnie dyrektorem muzycznym Teatru Sadowskiego, uczył w Kijowskim Konserwatorium i w latach 1916–17 zostaje chórmistrzem i dyrygentem Kijowskiej Opery. W 1919 roku był jednym z organizatorów Republikańskiej Kapeli Chóralnej. W latach 1919–24 odbył z tym zespołem jako dyrygent tournée po Europie i Ameryce, z którego już nie wrócił do Ukrainy Radzieckiej.
Jako kompozytor poświęcił się głównie religijnej muzyce chóralnej oraz aranżacjom ukraińskich pieśni ludowych. Jedna z tych aranżacji, wykonywana przez Republikańską Kapelę Chóralną w Nowym Jorku "Oj, chodyt' son koło wikon" (ukr. Ой, ходить сон коло вікон) stała się później podstawą muzyczną dla arii Summertime z opery Porgy and Bess George'a Gershwina.

</doc>
<doc id="2190808" url="https://pl.wikipedia.org/wiki?curid=2190808" title="Mohamed Saïd Fofana">
Mohamed Saïd Fofana

Mohamed Saïd Fofana (ur. 1952 w Forécariah) – gwinejski ekonomista, urzędnik i polityk, premier Gwinei od 24 grudnia 2010 do 29 grudnia 2015.
Życiorys.
Mohamed Saïd Fofana urodził się w 1952 w mieście Forécariah w zachodniej Gwinei. W latach 1958-1965 uczęszczał do szkoły podstawowej, a następnie do szkoły średniej w tym mieście (1965-1972). W latach 1972-1976 studiował ekonomię i finanse w Instytucie Politechnicznym im. Gamala Abdela Nassera w Konakry. W latach 1979-1980 odbył studia podyplomowe w CEDOR w Rumunii na kierunku populacja i rozwój. W 2004 odbył szkolenie z dyplomacji biznesowej w Instytucie Kształcenia WTO w Genewie. 
W latach 1976-1977 wykładał ekonomię w Kolegium Tabossi w mieście Fria. Od 1977 do 1984 pracował w Wydziale Planowania Gospodarczego i Finansowego oraz w Wydziale Planowania Rolniczego Ministerstwa Planowania i Statystyki; był również wicedyrektorem ds. planowania społecznego i zasobów ludzkich. W latach 1984-1985 pracował w Ministerstwie Handlu Zagranicznego jako doradca oraz dyrektor ds. promocji handlu. 
Od 1985 do 2002 był sekretarzem generalnym Izby Handlu, Przemysłu i Rolnictwa Gwinei. W latach 2003-2008 pełnił funkcję krajowego dyrektora ds. handlu i konkurencji, a następnie (2008-2009) krajowego dyrektora ds. handlu zagranicznego i konkurencji. W 2009 objął stanowisko dyrektora Departamentu ds. koordynacji i monitoringu projektów rozwoju w Ministerstwie Handlu i Rozwoju. 
W trakcie swej kariery zawodowej przewodził również krajowemu komitetowi ds. międzynarodowych negocjacji handlowych z WTO oraz Unią Europejską. Był wicedyrektorem ds. reform taryf i ceł, członkiem zarządu dyrektorów Portu w Konakry i przewodniczącym Komitetu Technicznego wspierającego działania Międzyresortowej Komisji ds. zaopatrzenia ludności w żywność. Był również konsultantem różnych międzynarodowych organizacji i agencji (m.in. USAID, UNIDO, UNCTAD) oraz delegatem na różne konferencji międzynarodowych (m.in. UNCTAD, WTO, UNECA, ECOWAS). 
24 grudnia 2010, kilka dni po zaprzysiężeniu, prezydent Alpha Condé mianował go na stanowisko szefa rządu. Premier Fofana zadeklarował pracę na rzecz wszystkich obywateli, bez względu na różnice etniczne i religijne.

</doc>
<doc id="2190809" url="https://pl.wikipedia.org/wiki?curid=2190809" title="Amazonetka">
Amazonetka

Amazonetka ("Amazonetta brasiliensis") – gatunek średniej wielkości ptaka z rodziny kaczkowatych (Anatidae), zamieszkujący Amerykę Południową. Nie jest zagrożony wyginięciem.
Systematyka.
Jedyny przedstawiciel rodzaju "Amazonetta". Niegdyś uważano ją za piżmówkę, ale późniejsze badania wskazują na przynależność do kladu południowoamerykańskich kaczek Anatinae, który zawiera również kaczkę czubatą i kaczkę białogardłą, oraz prawdopodobnie torpedówki (Johnson &amp; Sorenson, 1999). Wyróżnia się dwa podgatunki "A. brasiliensis" – nominatywny oraz "A. brasiliensis ipecutiri".
Zasięg występowania.
Amazonetka występuje w zależności od podgatunku:
Morfologia.
Amazonetki mają jasnobrązowe upierzenie. Kaczory odróżniają się od kaczek posiadaniem czerwonego dzioba i nóg. Wyróżniają się też obecnością charakterystycznego jasnoszarego pola po bokach głowy i szyi. U samic te elementy są bardziej matowe.
Długość ciała 35–40 cm; masa ciała: 350–556 g (podgatunek nominatywny), 565–623 g ("A. b. ipecutiri").
Zachowanie.
Kaczki brazylijskie, jak je się czasem nazywa, żyją w parach lub w małych grupach liczących do 20 osobników. Oboje rodziców opiekuje się nowo wyklutymi pisklętami. 
Amazonetki żywią się nasionami, owocami, korzonkami i owadami, choć pisklęta jedzą jedynie owady. Amazonetka najczęściej gnieździ się i żyje nad brzegami słodkowodnych akwenów, z dala od wybrzeży morskich, porośniętymi gęsto roślinnością wodną.
Status.
IUCN uznaje amazonetkę za gatunek najmniejszej troski (LC, "Least Concern") nieprzerwanie od 1988 roku. Trend liczebności populacji uznawany jest za spadkowy ze względu na utratę siedlisk.

</doc>
<doc id="2190811" url="https://pl.wikipedia.org/wiki?curid=2190811" title="Nissan President">
Nissan President

Nissan President – luksusowy samochód osobowy produkowany przez japońską firmę Nissan w latach 1965-2010. Dostępny jako 4-drzwiowy sedan. Następca modelu Cedric Special. Do napędu używano silników R6 i V8. Moc przenoszona była na oś tylną poprzez automatyczną skrzynię biegów. 

</doc>
<doc id="2190813" url="https://pl.wikipedia.org/wiki?curid=2190813" title="Michaił Aljoszyn">
Michaił Aljoszyn



</doc>
<doc id="2190814" url="https://pl.wikipedia.org/wiki?curid=2190814" title="Polis Massa">
Polis Massa



</doc>
<doc id="2190816" url="https://pl.wikipedia.org/wiki?curid=2190816" title="Port lotniczy Colorado Springs">
Port lotniczy Colorado Springs

Port lotniczy Colorado Springs (IATA: COS, ICAO: KCOS) – port lotniczy położony 10 km na południowy wschód od Colorado Springs, w stanie Kolorado, w Stanach Zjednoczonych.

</doc>
<doc id="2190817" url="https://pl.wikipedia.org/wiki?curid=2190817" title="Operacja noworosyjsko-tamańska">
Operacja noworosyjsko-tamańska

Operacja noworosyjsko-tamańska – operacja strategiczna przeprowadzona przez wojska Armii Czerwonej między 9 września a 9 października 1943 roku na froncie wschodnim II wojny światowej w celu wyzwolenia spod okupacji państw Osi Noworosyjska i jego okolic oraz Półwyspu Tamańskiego. W wyniku operacji siły Frontu Północnokaukaskiego całkowicie wyzwoliły Kaukaz i dotarły do Cieśniny Kerczeńskiej. Sukces operacji pozwolił na przeprowadzenie desantu na Półwysep Kerczeński, co zostało wykonane 31 października 1943 roku.
Podłoże.
Po wyparciu Niemców z podnóża Kaukazu na początku 1943 roku w ich rękach pozostał tylko Półwysep Tamański. Rejon ten miał duże znaczenie dla całego frontu wschodniego. Panowanie niemieckie na półwyspie powodowało koncentrowanie dużych sił Armii Czerwonej. Znajdujące się na półwyspie i na Krymie lotniska pozwalały kontrolować znaczny obszar Kaukazu i Morza Czarnego. Porty w tym rejonie pozwalały na użycie niewielkich, ale zagrażających sił morskich państw Osi.
Dłuższa przerwa w działaniach pozwoliła osaczonej na półwyspie 17. Armii (dowódca gen. Erwin Jaenecke) na rozbudowę sił i umocnienie pozycji. Na początku września 1943 roku liczyła ona ponad 400 tys. żołnierzy, 2860 dział i moździerzy oraz co najmniej 100 czołgów i dział samobieżnych. W jej skład wchodziły 2 korpusy armijne, korpusy strzelców górskich i kawaleryjski – łącznie 9 dywizji piechoty, 3 dywizje strzelców górskich, 2 dywizje lekkie, dywizja kawalerii i polowa dywizja Luftwaffe. Wsparcie z powietrza zapewniało ok. 300 samolotów. Linia obrony, zwana Błękitną Linią, składała się z dwóch pasów o łącznej szerokości 20-25 km. Główną linię, o szerokości 5-7 km, stanowiły 3-4 pozycje chronione przez pola minowe i 3-6 rzędów zapór inżynieryjnych. Część pierwszej linii przebiegała wzdłuż rzek. 10-15 km z tyłu znajdowała się druga linia, a za nią jeszcze trzy rubieże obronne, łącznie ok. 60 km umocnień. Od północy użycie sprzętu uniemożliwiały bagna, a od południa – górzysty teren. Także brzeg morski nie sprzyjał wysadzaniu wojsk. Atak był możliwy tylko na solidnie umocnionym odcinku o długości 32 km.
Ogólna sytuacja na froncie po serii zwycięstw Armii Czerwonej spowodowała, że na początku września 1943 roku Hitler zaczął rozpatrywać możliwość wycofania 17. Armii. W związku z tym 10 września taka decyzja została podpisana. Termin i sposób ewakuacji nie były jeszcze ostatecznie ustalone więc możliwości obronne 17. Armii pozostały bez zmian. O planach tych bardzo szybko dowiedziała się strona przeciwna, co by wskazywało na rozpracowanie tajemnicy Enigmy. Dowództwo Armii Czerwonej postanowiło wykorzystać sytuację i zniszczyć zaprawione w bojach oddziały, żeby nie mogły wziąć udziału w obronie Krymu. 
Zadanie pokonania Niemców na półwyspie wyznaczono Frontowi Północnokaukaskiemu dowodzonego przez gen. Iwana Pietrowa. Składał się on z czterech armii – 9., 18., 56. i 58. – wspieranych z powietrzna przez 4. Armię Lotniczą. Siły frontu liczyły 317 421 żołnierzy, 4435 dział i moździerzy, 314 czołgów i dział samobieżnych oraz 599 samolotów. Głównym celem jego ofensywy był rejon Noworosyjska, który mimo licznych umocnień uważano za możliwy do wyzwolenia. Dodatkowo powodzenie natarcia umożliwiało oskrzydlenie głównego pasa obrony Błękitnej Linii i wyjście na tyły 17. Armii. Liczono także na efekt zaskoczenia. Niemcy zamieniając miasto w twierdzę, nie spodziewali się ataku. Jednocześnie w tym rejonie można było wykorzystać ciężką artylerię okrętów Floty Czarnomorskiej do bezpośredniego wsparcia desantu. Atak miały przeprowadzić dwie armie. 18. Armia razem z flotą miała uderzyć na Noworosyjsk, a następnie posuwać się w kierunku miast Wierchni Bakański i Anapa. Zadaniem 56. Armii było natarcie z rejonu Krymska w kierunku miast Gładkowskaja i Gostaliewska.
Przebieg operacji.
Rozpoczęcie działań Armii Czerwonej nastąpiło w nocy z 9 na 10 września 1943 roku, kiedy wysadzono desant bezpośrednio w porcie w Noworosyjsku i na brzegach zatoki. Grupa desantowa liczyła 6480 żołnierzy, 41 dział, 147 moździerzy i 53 ckm-y. Wykorzystując dymy po bombardowaniu jako osłonę, kutry torpedowe przerwały zapory przy wejściu do portu i zapewniały wsparcie ogniowe. Jednocześnie inne kutry wdarły się do portu i rozpoczęły wysadzanie drugiej grupy desantu. Pomimo silnego ognia artylerii po 20 minutach na lądzie było już 800 żołnierzy, którzy natychmiast przystąpili do zajmowania budynków wokół portu. Zaraz po nich do portu weszły dwie kolejne fale jednostek desantowych. Trzecia z nich wysadziła 1247 żołnierzy i ciężką broń, w tym działa, natomiast pierwsza grupa utknęła pod ogniem niemieckiej artylerii i przystąpiła do akcji z dużym opóźnieniem. Jednocześnie z desantem rozpoczął się atak na cementownię "Oktiabr". Tego rejonu bronili rumuńscy strzelcy górscy, którzy do przerwania frontu nie dopuścili. Sytuacja desantu w ciągu dnia stała się bardzo trudna i groziło mu zniszczenie. W związku z tym następnej nocy wysadzono kolejny desant, który umożliwił zajęcie cementowni i połączenie się z częścią oddziałów w mieście. W ciągu dnia 56. Armia na całym swoim odcinku prowadziła rozpoznanie bojem, a 9. Armia rozpoczęła natarcie na Krasnyj Oktiabr. Utrudniło to Niemcom przerzucenie rezerw do Noworosyjska. 12 września obie strony skierowały do tego miasta nowe oddziały. Niemcy wprowadzili dwie dywizje piechoty, a Rosjanie dywizję strzelecką, a także brygadę pancerną zdobywając przewagę. Następnego dnia 55. Gwardyjska Dywizja Strzelecka i 5. Gwardyjska Brygada Pancerna wsparte przez pułk dział samobieżnych SU-152 przełamały obronę i zaczęły się posuwać w kierunku Cemdoliny. Także oddziały z przyczółka koło Myschaka przełamały pozycje Niemców i Rumunów.
Rankiem 14 września 56. Armia po przygotowaniu artyleryjskim rozpoczęła natarcie w trzech kierunkach, na Kijewskoje, Mołdawańskoje i Niżnie Bakański. W takiej sytuacji następnego dnia obrona Noworosyjska załamała się i rano 16 września miasto i port zostały wyzwolone przez oddziały Armii Czerwonej. Rozpoczęło się natarcie na całej linii frontu, od Morza Azowskiego do Morza Czarnego. Już 19 września oddziały 56. Armii doszły do rubieży między stanicami Warenikowskaja i Gostagajewskaja, a 18. Armia ruszyła w kierunku Anapy. Anapa została wyzwolona 21 września, po tym jak Rosjanie przeprowadzili jednoczesny atak czołgów z lądu i desant z morza. Oddziały 56. Armii, obchodząc od południa i północy Gostagajewską, doszły 24 września do Zalewu Witjazewskiego, spychając przeciwnika za rzekę Stary Kubań. W tym czasie Niemcy próbowali utworzyć nową linię obrony między zalewami Achtanizowskim i Kiziłtaszskim. Na południu oddziały 18. Armii obeszły z dwóch stron Zalew Witjazewski i podeszły do osady Błagowieszczeńska, wyzwalając ją 26 września. Tego dnia wysadzono desant w rejonie jeziora Solienoje, a następnego dnia desant został wzmocniony z zamiarem wyzwolenia miasta Tamań. Mimo silnego oporu miasto i port skapitulowały 3 października.
Na północy oddziały 9. Armii 26 września podeszły do Temriuka, a jednocześnie desanty morskie na zachód i północ od tego miasta przecięły drogi odwrotu. Następnego dnia rano miasto zostało wyzwolone. Kolejną linię obrony Niemcy zorganizowali siłami pięciu dywizji na liczącym 25 km odcinku między osadami Gołubickaja i Starotitarowskaja a Zalewem Kiziłtaszsmik. W tym czasie trwała już ewakuacja wojsk na Krym przy użyciu wszystkich możliwych środków pływających. Nowa linia obrony została przełamana 2 października i mimo silnych kontrataków oddziały 56. Armii wyzwoliły osadę Starotitarowskaja. Dwa dni później wyzwoliły one osadę Wyszestiebińskaja i wyszły na tyły wojsk niemieckich, zmuszając je do wycofania się w rejon osady Kuczugury, którą wyzwolono 8 października. Wówczas ostatni punkt oporu stanowił półwysep Czuszka. Rano następnego dnia i ten punkt oraz półwysep Tuzla zostały wyzwolone. Cały Półwysep Tamański został wyzwolony przez Armię Czerwoną.

</doc>
<doc id="2190818" url="https://pl.wikipedia.org/wiki?curid=2190818" title="Atlético Español">
Atlético Español

Atlético Español Fútbol Club, znany najczęściej jako Atlético Español – nieistniejący już meksykański klub piłkarski z siedzibą w mieście Meksyk, w stanie Distrito Federal. Swoje domowe mecze rozgrywał na stadionie Estadio Azteca, mogącym obecnie pomieścić ponad 106 tysięcy widzów.
Obecnie Atlético Español jest znany jako Necaxa.

</doc>
<doc id="2190819" url="https://pl.wikipedia.org/wiki?curid=2190819" title="Myron Bereza">
Myron Bereza

Myron Bereza (, ur. w Tarnopolu, Polska) – kanadyjski piłkarz pochodzenia ukraińskiego, reprezentant Kanady.
Kariera piłkarska.
Kariera klubowa.
Urodził się na kresach wschodnich Polski, w latach 40. XX wieku wyjechał do Kanady. Rozpoczął karierę piłkarską w klubie Toronto Ukrainians, występującym w Eastern Canada Professional Soccer League. Tak jak sezon w Kanadzie rozgrywany był systemem wiosna-jesień, a w USA jesień-wiosna, to w międzyczasie w sezonie 1955-1956 również występował w amerykańskim klubie Rochester Ukrainians. W 1966 zakończył karierę piłkarską w Toronto Ukrainians.
Kariera reprezentacyjna.
W 1957 bronił barw narodowej reprezentacji Kanady. Łącznie rozegrał dwa mecze.

</doc>
<doc id="2190820" url="https://pl.wikipedia.org/wiki?curid=2190820" title="Puchar Litwy w piłce siatkowej mężczyzn (2010)">
Puchar Litwy w piłce siatkowej mężczyzn (2010)

Rozgrywki o Puchar Litwy w piłce siatkowej mężczyzn w 2010 roku zainaugurowane zostały 24 października. 
Rozgrywki składały się z dwóch turniejów. W Mažoji Taurė rywalizowały drużyny grające w I-a lydze. Dwa najlepsze zespoły awansowały do Didžioji Taurė, gdzie dołączyły do klubów grających w A lydze. Didžioji Taurė składa się z fazy kwalifikacyjnej i turnieju finałowego.
Turniej finałowy rozegrany został w dniach 17-19 grudnia w Šalčininkėlių sporto salė w Solecznikach Małych.
Puchar Litwy zdobyła drużyna .

</doc>
<doc id="2190821" url="https://pl.wikipedia.org/wiki?curid=2190821" title="Gilbert Van Binst">
Gilbert Van Binst

Gilbert van Binst (ur. 5 lipca 1951 w Machelen) – belgijski piłkarz występujący podczas kariery na pozycji prawego obrońcy.
Kariera klubowa.
Piłkarską karierę Gilbert van Binst rozpoczął w 1968 w Anderlechcie. Z Anderlechtem dwukrotnie zdobył mistrzostwo Belgii w 1972, 1974, czterokrotnie Puchar Belgii w 1972, 1973, 1975, 1976, dwukrotnie Puchar Zdobywców Pucharów 1976 i 1978 oraz Superpuchar Europy w 1976 i 1978. W barwach Anderlechtu rozegrał 262 spotkania i strzelił 28 bramek. W sezonie 1980–81 występował w II lidze francuskiej w Toulouse FC. Ostatnie dwa lata kariery spędził w FC Brugge. Ogółem w lidze belgijskiej rozegrał 293 mecze, w których strzelił 30 bramek.
Kariera reprezentacyjna.
W reprezentacji Belgii Gilbert van Binst występował w latach 1972–1977. W 1972 uczestniczył w mistrzostwach Europy. W turnieju finałowym rozgrywanym w Belgii był rezerwowym i nie wystąpił w żadnym meczu. Ogółem w reprezentacji Belgii rozegrał 15 spotkań.

</doc>
<doc id="2190822" url="https://pl.wikipedia.org/wiki?curid=2190822" title="Bhutańska A Division (2009)">
Bhutańska A Division (2009)

Bhutańska A Division (2009) była 25. sezonem mistrzostw Bhutanu w piłce nożnej. Liga skupiała 8 zespołów. Tytułu nie obroniła drużyna Yeedzin Thimphu. Nowym mistrzem Bhutanu został zespół Druk Star Thimphu.

</doc>
<doc id="2190824" url="https://pl.wikipedia.org/wiki?curid=2190824" title="Franciszek Buczyński">
Franciszek Buczyński

Franciszek Buczyński (ur. ?, zm. we wrześniu 1939 pod Kutnem) – polski lekkoatleta długodystansowiec i maratończyk.
Był mistrzem Polski w biegu maratońskim w 1928, wicemistrzem w 1929 i brązowym medalistą w 1932. Poza tym zajmował następujące miejsca w mistrzostwach Polski w maratonie: 4. miejsce w 1934, 1936 i 1937 oraz 5. miejsce w 1931.
17 września 1929 w Warszawie ustanowił rekord Polski w biegu na 25 km czasem 1:38:38,0. Jego rekord życiowy w biegu maratońskim wynosił 3:02:57,0 (12 września 1937, Łódź).
Był zawodnikiem klubów warszawskich: Legii (1923), Korony (1924), Warszawianki (1925-1928), Polonii (1931), Sarmaty (1932) i ponownie Warszawianki (1934-1937).
Pracował jako bagażowy na warszawskim Dworcu Głównym. W kampanii wrześniowej walczył w składzie 30 Pułku Piechoty i poległ pod Kutnem.

</doc>
<doc id="2190826" url="https://pl.wikipedia.org/wiki?curid=2190826" title="Marquis Daniels">
Marquis Daniels

Marquis Antwane Daniels (ur. 7 stycznia 1981 w Orlando) – amerykański koszykarz, grający na pozycji na pozycji rzucającego obrońcy lub niskiego skrzydłowego.
Kariera.
Swoją przygodę z NBA zaczynał w 2003, gdy bez draftu trafił do klubu Dallas Mavericks. Po sezonie 2005–2006 trafił do ekipy Indiana Pacers. Przed sezonem 2009–2010 został zawodnikiem Bostonu Celtics. W lutym 2011 brał udział w wymianie w ramach której trafił do Sacramento Kings. W grudniu 2011 trafił do Boston Celtics. W sezonie 2012/2013 trafił do Milwaukee Bucks.

</doc>
<doc id="2190827" url="https://pl.wikipedia.org/wiki?curid=2190827" title="Rimbert">
Rimbert

Rimbert ("Rymbert", "Rambert"; ur. około 830 we Flandrii niedaleko Torhout, zm. 11 czerwca 888 w Bremie) – mnich z opactwa Torhout, wraz z Ansgarem uczestniczył w wyprawach misyjnych do Skandynawii. 
Po śmierci Ansgara w 865 r. został jego następcą na stolcu arcybiskupstwa w Hamburgu i Bremie. Kontynuował akcję misyjną na terenie Fryzji, Danii i Szwecji, w 882 r. założył opactwo w Bücken. Około 875 r. napisał "Vita Ansgarii", biografię św. Ansgara.

</doc>
<doc id="2190828" url="https://pl.wikipedia.org/wiki?curid=2190828" title="Geografia Grenady">
Geografia Grenady

Grenada – niewielkie państwo wyspiarskie leżące w Ameryce Środkowej, w południowej części archipelagu Małych Antyli. Zalicza się do tzw. Wysp Nawietrznych. Ten niewielki kraj cechuje się górzystym krajobrazem i wilgotnym klimatem.
Powierzchnia i skrajne punkty.
Powierzchnia lądowa Grenady wynosi 344 km², co odpowiada wielkości przeciętnej polskiej gminy. Powierzchnia wód terytorialnych tego państwa wynosi 4,5 km².
Skrajne punkty:
Grenada składa się z główne wyspy – Grenada i trzech mniejszych: Carriacou (największa po Grenadzie – 34 km²), Ronde Island i Mała Martynika. Główna wyspa jest długa na 34 km i szeroka na 19 km.
Linia brzegowa – 121 km
Ukształtowanie poziome.
Grenada wchodząca w skład Mały Antyli leży bezpośrednio na łańcuchu tego archipelagu, pomiędzy Morzem Karaibskim na zachodzie i Oceanem Atlantyckim na wschodzie. Grenada jak i mniejsze wyspy cechują się urozmaiconą linią brzegową. Szczególnie wyspa Grenada posiada liczne wąskie zatoki i wydłużone półwyspy. Największe zatoki to: Grand Mal i zatoka Grand Anse, które leżą u zachodnich wybrzeży wyspy. Carriacou, należąca do Grenadyn (nie mylić z państwem Saint Vincent i Granadyny), także cechuje się urozmaiconą linią brzegową. Dwie pozostałe duże mniejsze wyspy: Mała Martynika i Ronde Island mają nieco mniej rozwiniętą linię brzegową. Mała Martynika mająca owalny kontur, nie posiada żadnych zatok i półwyspów, poza niewielkich rozmiarów półwyspem leżącym po zachodniej stronie. Ronde Islnad cechuje się dobrze rozwiniętą linią brzegową. Wszystkie wyspy wchodzące w skład Grenady mają pokryte piaszczystymi plażami wybrzeże wzbogacone o skaliste, niewysokie fragmenty związane z górzystym charakterem regionu.
Budowa geologiczna i rzeźba.
Grenada leży na południowo-wschodnim skraju płyty karaibskiej i jest pochodzenia wulkanicznego. Wyspy budują wyłącznie skały wulkaniczne pochodzące z czwartorzędu, jedynie w kilku miejscach zachowały się wulkanity trzeciorzędowych i eoceńskich. Niewielkie wysepki wchodzące w skład Grenady także są zbudowane ze skał wulkanicznych. Jednak tam oprócz trzeciorzędowych skał występują, także utwory skał osadowych miocenu i eocenu. Grenada jest regionem wolnym od trzęsień ziemi, a wulkaniczne stożki wysp pozostają uśpione.
Grenada jest krajem górzystym, ale ze względu na rozmiary, wysokości na poziom morza są niewielkie. Tereny Grenady wznoszą się przeciętnie do 600-700 m n.p.m. Najwyższy szczyt – Mount Saint Catherine, czyli Góra Św. Katarzyny wznosi się na 840 m n.p.m. Liczne pasma wzniesień porozcinane są dolinami i głęboko wciętymi wąwozami pochodzenia tektonicznego. Obszary nizinne ograniczają się do niewielkich fragmentów w strefie wybrzeża. Pozostałe wyspy są także górzyste, ale ich wzniesienia są zdecydowanie niższe niż te na głównej wyspie.
Klimat.
Grenada leży w strefie klimatu równikowego wilgotnego, na który wpływ ma cyrkulacja wiejących z północnego wschodu pasatów i ciepłe prądy morskie oblewające region Małych Antyli.
Temperatury kształtowane przez wysokość słońca i cyrkulację wilgotnych i gorących mas powietrza są wysokie. Średnia roczna dla całego kraju wynosi 25 °C. Przez cały rok wahania temperatur są niewielkie, typowe dla klimatu równikowego. Występują różnice regionalne związane z ukształtowanie wysp. Na nizinach jest najcieplej, a na szczytach gór chłodniej, różnice wynoszą jednak 2-3 °C. Wahania dobowe temperatur są także niewielkie, ale zauważalne. W ciągu dnia średnia wynosi 26-32 °C, zaś w nocy 19-24 °C. Ekstrema termiczne nie występują.
Opady są wysokie, typowe dla region klimatu równikowego. Najmniejsze wartości opadowe wynoszą 1500 mm w ciągu roku i występują na nizinach. Na terenach wysoko położonych, na stokach dowietrznych opad roczny może osiągną wartość 3500 mm. Opady nie są równomiernie rozłożone w ciągu roku, największe ich ilości przypadają na okres letni, a najmniejsze na okres zimowy. Zaznacza się kilkumiesięczna pora sucha, nie jest to jednak okres pozbawiony opadów.
Grenada, znajdując się na południowej granicy pasa huraganów, w ostatnich dziesięcioleciach ucierpiała tylko trzykrotnie: 23 września 1955 r. – huragan Janet (prędkość wiatru dochodziła do 185 km/h powodując poważne zniszczenia), 7 września 2004 r. huragan Ivan (poważne zniszczenia, 39 osób zginęło) oraz 14 lipca 2005 r. huragan Emily (poważne zniszczenia na Carriacou i w północnej części Grenady). Charakterystyczne dla tego regionu są duże wilgotności powietrza osiągające średnio 80%.
Wody.
Sieć rzeczna jest gęsta ze względu na duże opady deszczu, ale rzeki mają postać wyłącznie strumieni i potoków. Cieki wodne wypływają promieniście z obszarów górskich i uchodzą do Morza Karaibskiego i Atlantyku. Strumienie charakteryzują się występowanie progów i kaskad. Cieki cechują się zmienności wodostanu, największy przybór ma miejsce na okres letni i jesienny. Charakterystyczne jest występowanie jezior w kalderach nieczynnych wulkanów. Największym jest Grand Etang, położone w centralnej części wyspy Grenada. Liczne są również źródła siarczane i żelaziste związane z dawną aktywnością wulkaniczną.
Gleby.
Pokrywa glebowa reprezentowana jest przez żyzne, czerwone gleby feralitowe, które wytworzyły się na utworach wulkanicznych. W wielu miejsca szczególnie na niewielkich wyspach wschodzących w skład Grenady, pokryta są płytkimi glebami, a duży udział powierzchniowy zajmują nagie skały.
Flora.
Naturalna szata roślinna została przeobrażona w znacznym stopniu przez człowieka. Obszary leśne składające się na tropikalny las wiecznie zielony zajmują niewielki procent powierzchni Grenady i skupiają się na stokach dowietrznych. W lasach tych rośnie wiele cennych gatunków jak mahoń. Duży udział mają rośliny kwietne i krzewy, oraz palmy. Grenada słynie z uprawy roślin będących źródłem przypraw korzennych jak pieprz czy imbir. U wybrzeży wysp ciągną się rafy koralowe.
Fauna.
Świat zwierząt należy do antylskiego regionu krainy neotropikalnej. Na wyspach nie występują duże ssaki, fauna jest reprezentowana przez różne gatunki małp, gryzonie z największym aguti, oraz gady – głównie żółwie. Powszechne dla tego regionu są skorupiaki. Świat ptaków reprezentują przede wszystkim ptaki morskie, a na lądzie typowym przedstawiciele jest koliber i dzikie gołębie. Występuje duże bogactwo zwierząt morskich, gdzie rafy koralowe stwarzają dogodne warunki do rozwoju fauny.

</doc>
<doc id="2190830" url="https://pl.wikipedia.org/wiki?curid=2190830" title="US Valenciennes">
US Valenciennes



</doc>
<doc id="2190831" url="https://pl.wikipedia.org/wiki?curid=2190831" title="Herman von Schönburg">
Herman von Schönburg

Herman von Schönburg, także Hermannus de Schonenberg, Schonenberch (urodz. ?, zm. po 1289) – komtur dzierzgoński w latach 1268-1271 oraz 1275-1276, komtur zantyrski w roku 1273, komtur ziemi chełmińskiej w latach 1277-1289.
Życiorys.
Herman wywodził się najprawdopodobniej z rodziny ministeriałów będących w służbie Rzeszy. Pochodził z historycznego regionu Pleißenland, a jego rodzinną siedzibą był zamek Schönburg w pobliżu Naumburga. 
Herman von Schönburg do Prus przybył przed rokiem 1268. Jak podają źródła w roku 1268 był już preceptorem dzierzgońskiego konwentu. Na krótko został komturem Zantyru, by ponownie na urząd komtura Dzierzgonia powrócić w roku 1275. Herman musiał odznaczać się dużymi umiejętnościami dowódczymi i organizacyjnymi. W drugiej połowie lat 70. XIII wieku, w obliczu najazdów jakich dokonywali Jaćwingowie na ziemię chełmińską, powołany został na urząd komtura tejże zagrożonej placówki. Jak podaje Piotr z Dusburga zastąpił on na tym stanowisku nieudolnego Bertolda von Nordhausena, a z powierzonego zadania wywiązał się na tyle skutecznie, że urząd pełnił nieprzerwanie do roku 1289. 

</doc>
<doc id="2190835" url="https://pl.wikipedia.org/wiki?curid=2190835" title="Luc Sanders">
Luc Sanders

Luc Victor Emma Sanders (ur. 6 października 1945 w Brugii) – belgijski piłkarz, występujący podczas kariery na pozycji bramkarza.
Kariera klubowa.
Piłkarską karierę Luc Sanders rozpoczął w 1963 w Cercle Brugge. W latach 1969–1974 występował w lokalnym rywalu Cercle - Club Brugge. Z Brugią zdobył mistrzostwo Belgii w 1973 i Puchar Belgii w 1970. W latach 1974–1976 był zawodnikiem KV Oostende, a 1976–1978 KAA Gent. Ostatnie lata kariery spędził w KSV Oudenaarde i KSC Menen, w którym zakończył karierę w 1984.
Kariera reprezentacyjna.
W reprezentacji Belgii Luc Sanders występował w latach 1972–1973. W 1972 uczestniczył w mistrzostwach Europy. W turnieju finałowym rozgrywanym w Belgii był rezerwowym i nie wystąpił w żadnym meczu. Ogółem w reprezentacji Belgii rozegrał 1 spotkanie.

</doc>
<doc id="2190840" url="https://pl.wikipedia.org/wiki?curid=2190840" title="Pacific Drive">
Pacific Drive

Pacific Drive (1996-1997) – australijski serial telewizyjny przez kanał Nine Network. W Polsce emitowany dawniej w telewizji TVN.

</doc>
<doc id="2190841" url="https://pl.wikipedia.org/wiki?curid=2190841" title="299 Dywizja Piechoty">
299 Dywizja Piechoty

Dywizje piechoty noszące numer 299:

</doc>
<doc id="2190843" url="https://pl.wikipedia.org/wiki?curid=2190843" title="Luboš Hušek">
Luboš Hušek

Luboš Hušek (ur. 26 stycznia 1984 w Jabloncu nad Nysą) – czeski piłkarz występujący na pozycji pomocnika. Od 2017 jest zawodnikiem klubu Jiskra Mšeno. W reprezentacji Czech zadebiutował w 2009 roku.

</doc>
<doc id="2190845" url="https://pl.wikipedia.org/wiki?curid=2190845" title="Święty (ujednoznacznienie)">
Święty (ujednoznacznienie)



</doc>
<doc id="2190846" url="https://pl.wikipedia.org/wiki?curid=2190846" title="Ben Hanley">
Ben Hanley

Ben Hanley (ur. 22 stycznia 1985 roku w Manchesterze) – brytyjski kierowca wyścigowy.
Kariera.
Formuła Renault 2.0.
Ben po udanej karierze kartingowej, w roku 2005 przeszedł do wyścigów samochodów jednomiejscowych, debiutując we Włoskiej Formule Renault (w brytyjskim zespole Cram Competicion). Wygrawszy sześć wyścigów, zmagania zakończył na 3. miejscu, w końcowej klasyfikacji. Brytyjczyk oprócz regularnych startów w tej serii, okazyjnie wystąpił również w europejskim oraz brytyjskim cyklu (w ekipie Team AKA). Tylko w tej drugiej uzyskał punkty, które sklasyfikowały Hanleya na 28. pozycji.
Formuła Renault 3.5.
W sezonie 2005 Ben (reprezentując Cram Competicion) wystąpił w dwóch wyścigach Formuły Renault 3.5. Na portugalskim torze Estoril nie zdobył jednak punktów.
W roku 2006 ścigał się w brytyjskiej stajni we wszystkich siedemnastu wyścigach. Punktując dziesięciokrotnie, najlepiej spisał się na włoskim torze Misano Adriatico. Zwyciężył wówczas w sobotnich zmaganiach, natomiast w niedzielę zajął drugie miejsce. Zdobyte punkty pozwoliły Hanleyowi zająć w końcowej klasyfikacji 8. miejsce.
W 2007 roku przeniósł się do bardziej konkurencyjnej ekipy Prema Powerteam. Równa i konsekwentna jazda zaowocowała tytułem wicemistrzowskim, z dorobkiem sześciu miejsc na podium (w tym dwóch zwycięstw).
Seria GP2.
W sezonie 2008 Brytyjczyk podpisał kontrakt z hiszpańskim zespołem Campos Grand Prix, na udział zarówno w azjatyckiej, jak i europejskiej edycji GP2.
W zimowym cyklu (nie brał udziału w pierwszej rundzie) już w pierwszym wyścigu znalazł się na podium (trzecie miejsce w pierwszym wyścigu w Indonezji). Pomimo świetnego wyniku w debiucie, w pozostałych siedmiu wyścigach nie zdobył punktów, kończąc zmagania tylko w trzech wyścigach. Sześć punktów pozwoliło Benowi zająć w klasyfikacji końcowej 15. lokatę.
W głównej edycji wystartował w trzech pierwszych rundach sezonu, rozegranych na torach w Hiszpanii, Turcji i Monako. Po punkty sięgnął tylko w niedzielnej rywalizacji, na tureckim Istanbul Park (zajął wówczas szóstą pozycję). Od kolejnej rundy, jego miejsce zajmował Brazylijczyk Lucas Di Grassi. Brytyjczyk z kolei zastąpił w ekipie Durango Włocha Marcello Puglisi. Runda na francuskim torze Magny-Cours, nie była jednak udana dla Bena, który nie dojechał w żadnym z dwóch wyścigów do mety. Po zaledwie jednym weekendzie współpracy, został zastąpiony przez innego Włocha, Davide Valsecchiego. Ostatecznie z dorobkiem jednego punktu, w klasyfikacji generalnej zajął 24. lokatę.
Euroseria 3000.
W 2009 roku Ben wystąpił w trzech rundach Euroserii 3000. W ciągu sześciu wyścigów, pięciokrotnie sięgnął po punkty (jednego wyścigu nie ukończył), z czego dwukrotnie stanął na podium (w tym raz zwyciężył, w drugim wyścigu, na francuskim obiekcie Magny-Cours). Dorobek punktowy pozwolił Benowi na zajęcie w ostatecznej klasyfikacji 6. miejsca.

</doc>
<doc id="2190847" url="https://pl.wikipedia.org/wiki?curid=2190847" title="Brasilândia de Minas">
Brasilândia de Minas

Brasilândia de Minas – miasto i gmina w Brazylii, w stanie Minas Gerais. Znajduje się w mikroregionie Paracatu.

</doc>
<doc id="2190848" url="https://pl.wikipedia.org/wiki?curid=2190848" title="Trzciniak samotny">
Trzciniak samotny

Trzciniak samotny ("Acrocephalus rehsei") – gatunek ptaka z rodziny trzciniaków (Acrocephalidae). W języku nauruańskim nazywany itsirir.
Występowanie.
Występuje endemicznie na Nauru w liczbie około 5000 osobników. Ze względu na niewielką powierzchnię wyspy (21,3 km2, z czego areał lęgowy wynosi około 18 km2), gatunek ten został uznany przez IUCN za narażony na wyginięcie (VU, "Vulnerable").
Najczęściej zamieszkuje lasy na stromych zboczach wyspy, ale również przybrzeżne ogrody. Zasiedla ponadto regenerujące się po zniszczeniach górniczych zarośla w centralnej części Nauru.
Cechy gatunku.
Trzciniak średniej wielkości, długości około 15 cm, z cienkim i prostym dziobem. W ubarwieniu dominuje kolor szary: górna część ciała szarooliwkowa, brzuch brudnobiały.
Pożywienie.
Trzciniak samotny jest gatunkiem owadożernym. Insektów szuka najczęściej w koronach palm kokosowych.
Zagrożenia.
Wydobywanie fosforytów na wyspie przez blisko 80 lat spowodowało zniszczenie około 80–90% jej powierzchni (pod koniec XX wieku 80% wyspy, a w szczególności jej centralna część, przypominało krajobraz księżycowy). W dzisiejszych czasach wydobycie jest na tyle małe, że trzciniak samotny zdołał przystosować się do warunków środowiska, a jedynym zagrożeniem dla niego są introdukowane na wyspę szczury niszczące gniazda ptaków z rodzaju "Acrocephalus" i powodujące spadek ich liczebności. Różne zjawiska pogodowe, takie jak cyklony, nie stanowią większego zagrożenia dla trzciniaka samotnego, gdyż jego populacja nie jest skupiona w jednym miejscu na wyspie, a raczej równomiernie rozmieszczona.

</doc>
<doc id="2190849" url="https://pl.wikipedia.org/wiki?curid=2190849" title="Carbo Gaimardi">
Carbo Gaimardi



</doc>
<doc id="2190850" url="https://pl.wikipedia.org/wiki?curid=2190850" title="Guarda-Mor">
Guarda-Mor

Guarda-Mor – miasto i gmina w Brazylii, w stanie Minas Gerais.

</doc>
<doc id="2190851" url="https://pl.wikipedia.org/wiki?curid=2190851" title="Sparkasse Klagenfurt">
Sparkasse Klagenfurt

Sparkasse Klagenfurt – żeński klub piłki siatkowej z Austrii. Został założony w 1979 w Klagenfurcie. 

</doc>
<doc id="2190852" url="https://pl.wikipedia.org/wiki?curid=2190852" title="João Pinheiro">
João Pinheiro

João Pinheiro – miasto i gmina w Brazylii, w stanie Minas Gerais.

</doc>
<doc id="2190853" url="https://pl.wikipedia.org/wiki?curid=2190853" title="Night Nurse">
Night Nurse

Night Nurse – utwór wykonywany przez niemieckie trio Cascada. Pochodzi z czwartego albumu grupy, "Original Me" (2011). Tekst do niego został napisany przez DJ Maniana i Yanou. Ukazał się na kompilacji "Clubland 18", wydanej 7 listopada 2010 roku. W piosence gościnnie wystąpiła grupa R.I.O.
Styl.
„Night Nurse” to piosenka z gatunku electropop z mocnymi elementami eurodance. Stylem nawiązuje do poprzednich produkcji Cascady, czyli do utworów Evacuate the Dancefloor i Pyromania.
Przeciek.
Niekompletna wersja utworu przeciekła do sieci w sierpniu 2010 roku. Robbins Entertainment skomentowało to zajście następująco:
„Przerażający mix, który wyciekł i ukazał się w serwisie YouTube ma się w naszej opinii nijak do tego, jak piosenka brzmi w rzeczywistości. Teraz cały czas skupiamy się jeszcze na utworze „Pyromania”, ale nie wykluczamy, że „Night Nurse” może być singlem w przyszłości.”
Edycja radiowa ukazała się później, ale również była to sfałszowana wersja. Powstało także wiele nieoficjalnych remiksów utworu za sprawą przecieku do sieci fragmentów utworu zawierających wersje instrumentalne, sample oraz acapellę utworu.
Teledysk.
Premiera teledysku miała miejsce na YouTube na kanale wytwórni All Around the World oraz na Clubland TV 6 listopada 2010 roku. W filmie widać wokalistkę Natalie Horler wymalowaną w całości różnymi kolorami farby.

</doc>
<doc id="2190854" url="https://pl.wikipedia.org/wiki?curid=2190854" title="Lagamar">
Lagamar

Lagamar – miasto i gmina w Brazylii, w stanie Minas Gerais.

</doc>
<doc id="2190855" url="https://pl.wikipedia.org/wiki?curid=2190855" title="Anna Kaźmierczak">
Anna Kaźmierczak

Anna Kaźmierczak (ur. 22 września 1962 w Łodzi) – polska aktorka teatralna i filmowa.
Życiorys.
W 1985 roku ukończyła studia na wydziale aktorskim PWSFTviT w Łodzi. W latach 1986-89 występowała w Teatrze Dramatycznym w Warszawie. Wyjechała z Polski w 1989 roku, mieszkając początkowo w Londynie, a od 1992 roku w USA.

</doc>
<doc id="2190856" url="https://pl.wikipedia.org/wiki?curid=2190856" title="Lagoa Grande (Minas Gerais)">
Lagoa Grande (Minas Gerais)

Lagoa Grande – miasto i gmina w Brazylii, w stanie Minas Gerais.

</doc>
<doc id="2190857" url="https://pl.wikipedia.org/wiki?curid=2190857" title="Sparkasse Hartberg (siatkówka kobiet)">
Sparkasse Hartberg (siatkówka kobiet)

Sparkasse Hartberg – żeński klub piłki siatkowej z Austrii. Został założony w 1985 w mieście Hartberg.

</doc>
<doc id="2190858" url="https://pl.wikipedia.org/wiki?curid=2190858" title="Paracatu">
Paracatu

Paracatu – miasto i gmina w Brazylii, w stanie Minas Gerais.

</doc>
<doc id="2190861" url="https://pl.wikipedia.org/wiki?curid=2190861" title="Presidente Olegário">
Presidente Olegário

Presidente Olegário – miasto i gmina w Brazylii, w stanie Minas Gerais.

</doc>
<doc id="2190862" url="https://pl.wikipedia.org/wiki?curid=2190862" title="São Gonçalo do Abaeté">
São Gonçalo do Abaeté

São Gonçalo do Abaeté – miasto i gmina w Brazylii, w stanie Minas Gerais.

</doc>
<doc id="2190863" url="https://pl.wikipedia.org/wiki?curid=2190863" title="Trzciniak popielaty">
Trzciniak popielaty

Trzciniak popielaty ("Acrocephalus aequinoctialis") – gatunek małego ptaka z rodziny trzciniaków (Acrocephalidae). Endemit Kiribati. Zagrożony wyginięciem.
Systematyka.
Wyróżniono dwa podgatunki "A. aequinoctialis":
Występowanie.
Gatunek ten występuje endemicznie na dwóch atolach należących do Republiki Kiribati: Kiritimati i Terainie. Do roku 1972 zamieszkiwał również Tabuaeran, lecz został tam doszczętnie wytępiony.
Morfologia.
Długość ciała ok. 15 cm, masa ok. 19 g. Umaszczenie w przeważającej mierze szare, z białymi końcówkami piór. Brak widocznego dymorfizmu płciowego, osobniki juwenilne są nieco jaśniejsze od dorosłych. Podgatunek "A. a. pistor" jest większy od nominatywnego.
Ekologia i zachowanie.
Zasiedla otwarte przestrzenie porośnięte drzewem "Heliotropium foertherianum" (4–6 metrów wysokości) z domieszką gęstych zarośli i palm kokosowych.
Sezon lęgowy trwa od lutego do lipca. Samica składa od 2 do 4 jaj w gnieździe umieszczonym tuż pod koroną drzewa "Heliotropium foertherianum".
Trzciniak popielaty żywi się głównie owadami (muchami, ważkami) oraz niewielkimi jaszczurkami.
Większość czasu spędza żerując na ziemi bądź w niskich partiach drzew i krzewów. Jest gatunkiem osiadłym.
Status zagrożenia.
Ze względu na niewielką powierzchnię areału lęgowego (dwie wyspy mają łącznie 336 km²), trzciniak popielaty od 2009 roku uznawany jest przez IUCN za gatunek zagrożony (EN, "Endangered"). Badania sugerują, że jedna para zajmuje terytorium o wielkości od 1,8 do 2,3 ha. Biorąc pod uwagę fakt, że gatunek nie występuje na znaczących obszarach na obu wyspach oraz występuje rzadziej na obszarach z dużą ilością naturalnych wrogów, populację trzciniaka popielatego szacuje się na 2500–9999 dorosłych osobników.
Głównym zagrożeniem dla trzciniaków popielatych są introdukowane na wyspy szczury i koty oraz wypalanie terenów pod uprawę palm kokosowych powodujące degradację środowiska naturalnego.

</doc>
<doc id="2190864" url="https://pl.wikipedia.org/wiki?curid=2190864" title="66 Dywizja Piechoty">
66 Dywizja Piechoty

Dywizje piechoty noszące numer 66:

</doc>
<doc id="2190865" url="https://pl.wikipedia.org/wiki?curid=2190865" title="Varjão de Minas">
Varjão de Minas

Varjão de Minas – miasto i gmina w Brazylii, w stanie Minas Gerais.

</doc>
<doc id="2190866" url="https://pl.wikipedia.org/wiki?curid=2190866" title="Foz">
Foz

Foz – miasto w Hiszpanii, położone na północno-wschodnim wybrzeżu Galicji w prowincji Lugo, nad Zatoką Biskajską. Początkowo miasto było osadą rybacką. W XVI i XVII wieku było ważnym portem i jedną z trzech głównych stoczni Galicji.

</doc>
<doc id="2190867" url="https://pl.wikipedia.org/wiki?curid=2190867" title="Iraklis Saloniki (piłka siatkowa kobiet)">
Iraklis Saloniki (piłka siatkowa kobiet)

Iraklis Saloniki – żeński klub piłki siatkowej z Grecji. Został założony w 1908 w Salonikach.

</doc>
<doc id="2190868" url="https://pl.wikipedia.org/wiki?curid=2190868" title="Jak rozkochać milionera">
Jak rozkochać milionera

Jak rozkochać milionera (ang. "Kristin", 2001) – amerykański serial komediowy nadawany przez stację NBC od 5 czerwca do 10 lipca 2001 roku. W Polsce nadawany przez Comedy Central Polska. Serial został zdjęty z anteny po emisji szóstego odcinka. Powodem była niska oglądalność serialu.
Opis fabuły.
Serial opowiada o perypetiach Kristin Yancey (Kristin Chenoweth), która otrzymuje pracę w Nowym Jorku jako sekretarka.

</doc>
<doc id="2190869" url="https://pl.wikipedia.org/wiki?curid=2190869" title="Vazante">
Vazante

Vazante – miasto i gmina w Brazylii, w stanie Minas Gerais.

</doc>
<doc id="2190870" url="https://pl.wikipedia.org/wiki?curid=2190870" title="Nissan Figaro">
Nissan Figaro

Nissan Figaro – niewielki 2-drzwiowy kabriolet produkowany przez japońską firmę Nissan w od 1989 do 1991. Do napędu używano turbodoładowanych silników R4 o pojemności jednego litra. Moc przenoszona była na oś przednią poprzez 3-biegową automatyczną skrzynię biegów.

</doc>
<doc id="2190872" url="https://pl.wikipedia.org/wiki?curid=2190872" title="Nissan March">
Nissan March



</doc>
<doc id="2190873" url="https://pl.wikipedia.org/wiki?curid=2190873" title="Edmund Chróścielewski">
Edmund Chróścielewski

Edmund Chróścielewski ps. „Heb”(ur. 23 października 1914 w Skórczu, zm. 21 kwietnia 1998) – polski lekarz, profesor medycyny, więzień KL Auschwitz, uczestnik powstania warszawskiego.
Życiorys.
Polski medyk sądowy, autor ponad 200 prac naukowych. Przez 34 lata kierował Zakładem Medycyny Sądowej Akademii Medycznej w Poznaniu. Na podstawie jego opinii naukowej podważono fałszywą wersję UB dot. śmierci najmłodszej ofiary Czerwca 1956 – Romka Strzałkowskiego.
Jako naukowiec cieszył się powszechnym szacunkiem i wielkim autorytetem, był m.in. mężem zaufania Episkopatu podczas badania ciała zamordowanego przez SB ks. Jerzego Popiełuszki.

</doc>
<doc id="2190874" url="https://pl.wikipedia.org/wiki?curid=2190874" title="Nava Shterenberg">
Nava Shterenberg



</doc>
<doc id="2190875" url="https://pl.wikipedia.org/wiki?curid=2190875" title="Graculus neglectus">
Graculus neglectus



</doc>
<doc id="2190876" url="https://pl.wikipedia.org/wiki?curid=2190876" title="Mistrzostwa Polski w Badmintonie 2003">
Mistrzostwa Polski w Badmintonie 2003

39. Mistrzostwa Polski w badmintonie odbyły się w dniach 31 stycznia-2 lutego 2003 roku w Słupsku.

</doc>
<doc id="2190877" url="https://pl.wikipedia.org/wiki?curid=2190877" title="Friol">
Friol

Friol – miasto w Hiszpanii w środkowej części regionu Galicja w prowincji Lugo. W 2009 miasto liczyło 4 348 mieszkańców. We Friol ma siedzibę drugoligowy żeński klub piłkarski.

</doc>
<doc id="2190879" url="https://pl.wikipedia.org/wiki?curid=2190879" title="Nissan Pao">
Nissan Pao

Nissan Pao - subkompaktowy samochód osobowy produkowany przez japońską firmę Nissan w latach 1989-1991. Dostępny jako 3-drzwiowy hatchback. Do napędu używano silników R4 o pojemności jednego litra. Moc przenoszona była na oś przednią poprzez 3-biegową automatyczną bądź 5-biegową manualną skrzynię biegów. 

</doc>
<doc id="2190880" url="https://pl.wikipedia.org/wiki?curid=2190880" title="Evergrande Volleyball">
Evergrande Volleyball

Guangzhou Evergrande V.C. () – chiński, żeński klub siatkarski powstały w mieście Guangzhou w 2009. Został założony i jest sponsorowany przez Evergrande Group. Klub występuje w rozgrywkach chińskiej ANTA.
Sukcesy.
Mistrzostwa Chin:
Klubowe Mistrzostwa Azji:
Klubowe Mistrzostwa Świata:

</doc>
<doc id="2190881" url="https://pl.wikipedia.org/wiki?curid=2190881" title="Nissan Be-1">
Nissan Be-1

Nissan Be-1 - subkompaktowy samochód osobowy produkowany przez japońską firmę Nissan w roku 1989. Dostępny jako 3-drzwiowy hatchback. Do napędu używano silników R4 o pojemności jednego litra. Moc przenoszona była na oś przednią poprzez 3-biegową automatyczną bądź 5-biegową manualną skrzynię biegów. 

</doc>
<doc id="2190882" url="https://pl.wikipedia.org/wiki?curid=2190882" title="Carbo penicillatus">
Carbo penicillatus



</doc>
<doc id="2190884" url="https://pl.wikipedia.org/wiki?curid=2190884" title="LP Viesti Salo">
LP Viesti Salo

LP Viesti Salo - żeński klub piłki siatkowej z Finlandii. Swoją siedzibę ma w Salo. Został założony w 2008.

</doc>
<doc id="2190885" url="https://pl.wikipedia.org/wiki?curid=2190885" title="Mistrzostwa Polski w Badmintonie 2004">
Mistrzostwa Polski w Badmintonie 2004

40. Mistrzostwa Polski w badmintonie odbyły się w dniach 30 stycznia-1 lutego 2004 roku w Słupsku.

</doc>
<doc id="2190894" url="https://pl.wikipedia.org/wiki?curid=2190894" title="Galleria Nazionale d’Arte Antica">
Galleria Nazionale d’Arte Antica

Galleria Nazionale d’Arte Antica − rzymskie muzeum sztuki mające swoje siedziby w Palazzo Barberini oraz w Palazzo Corsini.
Podwójna siedziba muzeum.
Palazzo Barberini zostało zaprojektowane dla papieża Urbana VIII przez architekta Carlo Maderno. Budynek został wzniesiony w miejscu, gdzie wcześniej stała Villa Sforza. Sufit sali głównej został ozdobiony przez Pietro Berrettiniego "Alegorią Bożej Opatrzności i potęgi Barberinich" (wł. "Allegoria della Divina Provvidenza e del potere Barberini") dla uczczenia rodu Barberinich.
Palazzo Corsini, nazywane wcześniej Palazzo Riario, to budynek z XV wieku przebudowany w XVIII w. przez architekta Ferdinando Fugę. Palazzo było własnością kardynała Neriego Maria Corsiniego, bratanka papieża Klemensa XII, stąd obecnie używana nazwa rodowego pałacu Corsinich. Galeria w Palazzo Corsini była pierwszą włoską galerią narodową.
Kolekcja galerii obejmuje dzieła takich twórców jak: Gian Lorenzo Bernini, Caravaggio, Giovanni Baglione, Hans Holbein, Perugino, Nicolas Poussin, Giulio Romano, Raffaello, Tiepolo, Tintoretto i Tycjan.

</doc>
<doc id="2190896" url="https://pl.wikipedia.org/wiki?curid=2190896" title="Plac Syntagma">
Plac Syntagma

Plac Syntagma, Plac Konstytucji (, IPA: [], ), znajduje się w samym centrum Aten.
Nazwa nawiązuje do pierwszej Konstytucji Grecji, którą wydał 3 września 1843 pierwszy król niepodległej Grecji Otton I. Takie zachowanie króla było efektem zamachu stanu 3 września 1843, na czele którego stanęło Wojsko Greckie. Do wystąpienia skierowanego przeciwko autokratycznym rządom króla przyłączyli się liczni mieszkańcy Aten. Efektem było m.in. zapoczątkowanie okresu monarchii konstytucyjnej.
3 i 4 grudnia 1944 doszło tu do masakr demonstrantów, uważanych za początek 35-dniowych walk "Dekemvriana".
W odrodzonej po 1974 r. demokratycznej Republice Grecji miejsce to stało się centralnym punktem dla wielu dużych manifestacji.
Z placem sąsiaduje od północy ulica Vassileos Georgiou, od południa – ulica Othonos, od zachodu – ulica Filellinon, a od wschodu – Amalias Avenue.
Poniżej poziomu ulic zlokalizowano wielopoziomową, węzłową stację metra „Syntagma”. Jej wnętrza bogacą ekspozycje znalezisk i makiety sytuacyjne badań archeologicznych, towarzyszących budowie, wzbogacone o kopie eksponatów z Muzeum Akropolu w Atenach.
Na placu możliwy jest dostęp bezprzewodowy do sieci Internet (Wi-Fi). Jest on także miejscem postoju dla autobusów wielu linii jadących w kierunku północnych przedmieści Aten, w tym do Olimpijskiego Kompleksu Lekkoatletycznego w Atenach (OAKA) w Marusi.

</doc>
<doc id="2190914" url="https://pl.wikipedia.org/wiki?curid=2190914" title="Phönix Karlsruhe">
Phönix Karlsruhe



</doc>
<doc id="2190915" url="https://pl.wikipedia.org/wiki?curid=2190915" title="Ostap Steckiw">
Ostap Steckiw

Ostap Steckiw, ukr. Остап Стецьків (ur. 13 marca 1924 we Lwowie, zm. w kwietniu 2001 w Toronto) – kanadyjski piłkarz pochodzenia ukraińskiego, występujący na pozycji pomocnika, a wcześniej bramkarza, reprezentant Kanady.
Kariera piłkarska.
Kariera klubowa.
Jako 15 latek w 1939 rozpoczął karierę piłkarską w klubie Ukraina Lwów na pozycji bramkarza, dopiero w 1942 zmienił pozycję na pomocnika. Po zakończeniu II wojny światowej okazał się w taborze dla więźniów we Włoszech. W końcu 1946 już jako wolny człowiek został piłkarzem austriackiej drużyny Ukraina Salzburg oraz niemieckiej Ukraina Ulm, którą osobiście organizował. Jego grą zainteresowali się skauci Phönix Karlsruhe i Steckiw zgodził się na propozycję przejścia. W 1948 debiutował w składzie belgijskiego R.O. Charleroi, skąd przeniósł się do Francji, gdzie bronił barw klubów OGC Nice, US Valenciennes i Olympique Lyon. Jesienią 1952 wyjechał do Kanady, chociaż kierownictwo Olympique Lyon zaproponowało kontrakt na 500 tys. franków (w tamte czasy bardzo dużą kwotę). W Kanadzie rozpoczął występy w klubie ukraińskiej diaspory Toronto Ukrainians, występującym w Eastern Canada Professional Soccer League. Tak jak sezon w Kanadzie rozgrywany był systemem wiosna-jesień, a w USA jesień-wiosna, to w międzyczasie również występował w amerykańskich klubach Rochester Ukrainians i Philadelphia Ukrainians oraz kanadyjskich Montreal Ukrainians i Toronto Tridents. W 1960 zakończył karierę piłkarską w Toronto Ukrainians.
Kariera reprezentacyjna.
W 1957 bronił barw narodowej reprezentacji Kanady w meczu z USA (3:2).
Kariera piłkarska.
Po zakończeniu kariery piłkarskiej trenował klub Toronto Inter-Roma.

</doc>
<doc id="2190916" url="https://pl.wikipedia.org/wiki?curid=2190916" title="90 Dywizja Piechoty">
90 Dywizja Piechoty

Dywizje piechoty noszące numer 90:

</doc>
<doc id="2190924" url="https://pl.wikipedia.org/wiki?curid=2190924" title="Mistrzostwa Polski w Badmintonie 2005">
Mistrzostwa Polski w Badmintonie 2005

41. Mistrzostwa Polski w badmintonie 2005 odbyły się w dniach 4 - 6 lutego 2005 w Krakowie

</doc>
<doc id="2190925" url="https://pl.wikipedia.org/wiki?curid=2190925" title="Kazimierz Dobrowolski (socjalista)">
Kazimierz Dobrowolski (socjalista)

Kazimierz Władysław Dobrowolski, ps. "Kazik", "Filipek", "Hipek", "Kowal", "Kowalski" 
(ur. 23 lutego 1884 w Pilawie k. Jazgarzewa lub w 11 lutego w Chojnowie lub Jazgarzewie, zm. 3 stycznia 1957 w Warszawie) – działacz socjalistyczny, członek PPS jeden z pierwszych uczestników Organizacji Bojowej PPS. Był w grupie bojowej Stefana Okrzei, uczestnik wielu zamachów. Skazany na karę śmierci. W okresie II RP jeden z liderów PPS, przewodniczący Okręgu Warszawa-Podmiejska, poseł na Sejm RP od 1919 do 1935.
Życiorys.
Syn Piotra i Heleny z domu Pachowskiej. Po ukończeniu czteroklasowej szkoły rzemieślniczej w Warszawie w 1904, pracował jako praktykant kotlarski w zakładach „Lilpop, Rau i Loewenstein” w Warszawie. W 1903 wstąpił do Polskiej Partii Socjalistycznej w dzielnicy Powiśle. 
W Organizacji Bojowej PPS.
Jesienią 1904 został jednym z pierwszych bojowców Kół Bojowych Samoobrony Robotniczej (późniejszej Organizacji Bojowej PPS), zwerbowanych przez Bolesława Bergera „Kuroki”. Uczestniczył antywojennych akcjach na Lesznie i Wolskiej oraz słynnej manifestacji 14 listopada 1904 na Placu Grzybowskim. 
W lutym 1905 został wybrany przez Stefana Okrzeję do jego „dziesiątki” bojowej. Wraz z Okrzeją uczestniczył w nieudanym zamachu na stójkowego Szarapa oraz dwóch stójkowych na Nowym Świecie. 26 marca 1905 uczestniczył w zamachu bombowym na cyrkuł policyjny na Pradze przy ul. Wileńskiej 9 (obecnie 11), w trakcie którego ujęto Okrzeję. Aresztowany 30 kwietnia 1905 przez carską Ochranę za udział w zamachu na prowokatora J. Kozłowskiego. Był przez dziewięć miesięcy osadzony w X Pawilonie Cytadeli Warszawskiej. Skazany na zesłanie do Wiatki, zwolniony dzięki „manifestowi październikowemu” w 1905. Powrócił do Warszawy i podjął działalność w Organizacji Techniczno-Bojowej PPS, dowodząc „dziesiątką” bojową na Powiślu. Dokonał szeregu zamachów, m.in. ma patrol policyjny przy ul. Zgoda.
Emigracja i udział w Legionach.
Za udział w zamachach bojowych został skazany zaocznie na karę śmierci i w 1906 wyemigrował początkowo do Galicji, a następnie do Stanów Zjednoczonych. Pracował tam jako robotnik, działał w Związku Socjalistów Polskich, a następnie Polskiej Sekcji Socjalistycznej Partii USA. 
W 1915 powrócił do kraju i wstąpił do I Brygady Legionów Polskich, w artylerii. Po kryzysie przysięgowym w 1917 internowany w Szczypiornie, zbiegł i został instruktorem POW w powiecie grójeckim. Po kilku miesiącach nawiązał kontakt z organizacją PPS w Warszawie i podjął działalność na terenie Powiśla. Odbudowywał warszawską organizację PPS i przez pewien czas nią kierował. 
W Polsce Niepodległej.
Od 1919 aż do wojny wchodził w skład Rady Naczelnej PPS, zaś w 1921 w skład Centralnego Komitetu Wykonawczego. W wyborach parlamentarnych w 1919 został wybrany do Sejmu z listy PPS, w okręgu wyborczym nr 15 (Grodzisk). W Sejmie Ustawodawczym zasiadał w komisji petycyjnej oraz w komisji robót publicznych. 
W trakcie wojny polsko-bolszewickiej, z ramienia Okręgowego Komitetu Robotniczego PPS Warszawa-Podmiejska, wchodził w skład w Robotniczego Komitetu Obrony Warszawy. Jako ochotnik służył w 1920 w Ochotniczym Pułku Obrony Warszawy. 
Od 1921 do 1928 kierował Okręgowym Komitetem Robotniczym PPS Warszawa-Podmiejska. Od 1921 był zastępcą członka, zaś od 1922 członkiem Rady Nadzorczej Związku Robotniczych Stowarzyszeń Spółdzielczych. 
W wyborach parlamentarnych w 1922 został wybrany do Sejmu z listy PPS w okręgu wyborczym nr 12 (Błonie), równocześnie wybrany w okręgu wyborczym nr 2 (Warszawa-powiat). W Sejmie I kadencji zasiadał w komisji robót publicznych oraz komisji rolnej. W wyborach parlamentarnych w 1928 ponownie wybrany do Sejmu z listy PPS w okręgu wyborczym nr 12 (Błonie). W Sejmie II kadencji, zasiadał w komisji robót publicznych oraz w komisji wojskowej. W 1928 został ławnikiem w Żyrardowie. 
W wyborach parlamentarnych w 1930 został wybrany z listy Centrolewu, w okręgu wyborczym 12 (Błonie). Pozbawiony mandatu na mocy orzeczenia Sądu Najwyższego o unieważnieniu wyborów w okręgu 12, został ponownie wybrany i złożył ślubowanie 28 lutego 1931. W Sejmie III kadencji zasiadał w komisji budżetowej.
Wojna i okres powojenny.
W okresie okupacji nie uczestniczył w konspiracji, mieszkając we wsi Jeziorzany pod Tarczynem. Pozostawał w kontakcie z działaczami Robotniczej Partii Polskich Socjalistów. Jego dom był wsparciem dla osób ewakuowanych z Warszawy po powstaniu warszawskim. Po wyzwoleniu podjął działalność w „lubelskiej” PPS. W maju 1945 został dokooptowany do Rady Naczelnej PPS, zaś w lipcu 1945 na XXVI Kongresie PPS został wybrany do Centralnego Sądu Partyjnego. W grudniu 1948 usunięty z szeregów „lubelskiej” PPS. 
Według informacji podanych w Słowniku Biograficznych Działaczy Ruchu Robotniczego grudniu 1956 został przyjęty do PZPR. Informacja ta prawdopodobnie została podana w nekrologu „Trubuny Ludu”. Jest jednak trudna do weryfikacji, z uwagi na fakt śmierci Kazimierza Dobrowolskiego w pierwszych dniach stycznia 1957. Jest pochowany w alei zasłużonych, na Cmentarzu Wojskowym na Powązkach (kwatera 23A-tuje-8). 
Odznaczenia.
W 1933 był odznaczony Krzyżem Niepodległości z Mieczami oraz Krzyżem Oficerskim Orderu Polonia Restituta, zaś w 1957 pośmiertnie Krzyżem Komandorskim Orderu Odrodzenia Polski.
Życie prywatne.
Brat Stanisław (1887–1909), był również członkiem OB PPS. Skazany na karę śmierci, zamienioną na 20 lat katorgi, zmarł 31 stycznia 1909 na gruźlicę w więzieniu w Moskwie.

</doc>
<doc id="2190984" url="https://pl.wikipedia.org/wiki?curid=2190984" title="Carbo auritus">
Carbo auritus



</doc>
<doc id="2190991" url="https://pl.wikipedia.org/wiki?curid=2190991" title="WASP-11/HAT-P-10">
WASP-11/HAT-P-10

WASP-11/HAT-P-10 – pomarańczowy karzeł znajdujący się 408 lat świetlnych od Ziemi w gwiazdozbiorze Barana. Wokół gwiazdy orbituje jedna planeta – WASP-11 b/HAT-P-10 b. Nazwy przyjęte dla gwiazdy i planety są wynikiem porozumienia między dwoma zespołami odkrywców.
Charakterystyka.
WASP-11/HAT-P-10 jest pomarańczowym karłem typu widmowego K3 V. Tego rodzaju gwiazdy są mniejsze od żółtych karłów, czyli gwiazd, do których należy między innymi Słońce. Masa gwiazdy WASP-11/HAT-P-10 wynosi 0,82 masy Słońca, zaś promień 0,81 promienia Słońca. Pomarańczowe karły żyją o wiele dłużej niż gwiazdy typu widmowego G. WASP-11/HAT-P-10 liczy sobie 11,2 ± 4,1 miliarda lat, czyli więcej niż trwa całe istnienie gwiazd takich jak Słońce. Szacuje się, że gwiazdy typu widmowego K dożywają 15-30 miliardów lat.
Temperatura na powierzchni gwiazdy wynosi ok. 4980 K.
System planetarny.
Wokół gwiazdy WASP-11/HAT-P-10 krąży planeta WASP-11 b/HAT-P-10 b. Została odkryta w 2008 roku przez dwa oddzielne zespoły działające w ramach programów SuperWASP oraz HATNet. W obu przypadkach odkrycia dokonano metodą tranzytu. 

</doc>
<doc id="2191090" url="https://pl.wikipedia.org/wiki?curid=2191090" title="Pelecanus aristotelis">
Pelecanus aristotelis



</doc>
<doc id="2191096" url="https://pl.wikipedia.org/wiki?curid=2191096" title="Kormoran marokański">
Kormoran marokański



</doc>
<doc id="2191104" url="https://pl.wikipedia.org/wiki?curid=2191104" title="LR87-11">
LR87-11

LR87-11 – silnik rakietowy amerykańskiej firmy Aerojet. Wyprodukowany w liczbie około 534 egzemplarzy. Następca modelu LR87-9. Zwykle pracujące parami.
Utleniacz zużywany w tempie 540,7 kg/s, paliwo w tempie 284 kg/s. Cykl pracy: generator gazu. Współczynnik ekspansji, 15:1. Metody chłodzenia: regeneracyjna i kołnierzem ablacyjnym.

</doc>
<doc id="2191172" url="https://pl.wikipedia.org/wiki?curid=2191172" title="Luis López Rekarte">
Luis López Rekarte

Luis María López Rekarte (ur. 26 marca 1962 w Mondragón) – piłkarz hiszpański grający na pozycji bocznego obrońcy. W swojej karierze 4 razy wystąpił w reprezentacji Hiszpanii. Jest bratem Aitora, byłego zawodnika Realu Sociedad i jednokrotnego reprezentanta Hiszpanii.
Kariera klubowa.
Karierę piłkarską López Rekarte rozpoczął w klubie UD Aretxabaleta. Następnie podjął treningi w Deportivo Alavés. W 1980 roku stał się członkiem pierwszego zespołu, a następnie zadebiutował w nim w rozgrywkach Segunda División. W 1983 roku spadł z Alavés do Segunda División B. W 1985 roku odszedł do Realu Sociedad z miasta San Sebastián. 30 sierpnia 1985 zadebiutował w Primera División w zremisowanym 1:1 domowym spotkaniu z Celtą Vigo. 11 stycznia 1986 w meczu z UD Las Palmas (6:0) strzelił swojego pierwszego gola w pierwszej lidze Hiszpanii. W 1987 roku zdobył z Realem Sociedad Puchar Króla.
Latem 1988 López Rekarte przeszedł z Realu Sociedad do FC Barcelona, prowadzonej przez Johana Cruyffa. W Barcelonie swój debiut zanotował 2 września 1988 w meczu z Espanyolem Barcelona (2:0). W sezonie 1988/1989 dotarł z Barceloną do finału Pucharu Zdobywców Pucharów. W nim, rozegranym przeciwko Sampdorii (2:0), zagrał w pierwszym składzie i zdobył gola ustalającego wynik spotkania na 2:0 dla Barcelony. W 1990 roku zdobył z Barceloną Puchar Króla, a w 1991 roku wywalczył swoje jedyne w karierze mistrzostwo kraju.
W 1991 roku López Rekarte odszedł z Barcelony do Deportivo La Coruña, w którym zadebiutował 30 sierpnia 1991 w meczu z Valencią (1:2). W 1995 roku zdobył z Deportivo swój trzeci Puchar Króla, a następnie także Superpuchar Hiszpanii. W 1996 roku przeszedł do drugoligowego RCD Mallorca, w którym po sezonie gry zakończył karierę.
Kariera reprezentacyjna.
W reprezentacji Hiszpanii López Rekarte zadebiutował 27 stycznia 1988 roku w zremisowanym 0:0 towarzyskim spotkaniu z Niemiecką Republiką Demokratyczną. W kadrze narodowej grał tylko w 1988 roku i wystąpił w niej 4 razy.

</doc>
<doc id="2191175" url="https://pl.wikipedia.org/wiki?curid=2191175" title="Luis Lopez Rekarte">
Luis Lopez Rekarte



</doc>
<doc id="2191186" url="https://pl.wikipedia.org/wiki?curid=2191186" title="Titan 3A-2">
Titan 3A-2

Titan 3A-2 – amerykański człon wielu rakiet nośnych rodziny Titan. Używana przez 35 lat, począwszy od połowy lat 60. XX wieku.

</doc>
<doc id="2191230" url="https://pl.wikipedia.org/wiki?curid=2191230" title="Gulanci (gmina)">
Gulanci (gmina)

Gulanci (bułg.: "Община Гулянци") − gmina w północnej Bułgarii.
Miejscowości.
Miejscowości wchodzące w skład gminy Guljanci:

</doc>
<doc id="2191267" url="https://pl.wikipedia.org/wiki?curid=2191267" title="Pyromania (singel)">
Pyromania (singel)

Pyromania – piosenka wykonywana przez niemieckie trio Cascada. Pochodzi ona z czwartego albumu grupy "Original Me" (2011). Tekst do niej został napisany przez Allana Eshuys’a, DJ Maniana i Yanou. Premiera utworu miała miejsce 12 lutego 2010 roku, a wydany został on po raz pierwszy jako singiel 19 marca 2010 roku przez wytwórnię Zooland Records. Jest to piosenka electropop wykonywana przez Natalie Horler – śpiewa ona w całości utworu, można w nim również usłyszeć męskie głosy mówiące „Pyro-pyro”. Tekst piosenki jest grą słów – mówi o miłości w ogniu i obsesji z nią związaną. „Pyromania” została różnie odebrana przez krytyków. Jedni chwalą ją za to, jak łatwo piosenka wpada w ucho, inni natomiast twierdzą, że jest ona mało oryginalna. Utwór zapewnił Cascadzie sukces – „Pyromania” znalazła się w Top 40 w Austrii, Czechach, Niemczech, Holandii i Szkocji. Teledysk miał swoją premierę 17 lutego 2010 roku w brytyjskiej stacji telewizyjnej Clubland TV. Ukazuje on wokalistkę i tancerzy w różnych futurystycznych scenach, którym towarzyszą liczne eksplozje ognia. Cascada wykonała utwór „Pyromania” na żywo w niemieckim programie „The Dome” oraz na „The 2010 Pepsi B96 Summerbash”.
Teledysk.
Premiera teledysku miała miejsce wieczorem 17 lutego 2010 roku w serwisach Clubland i YouTube. Pokazuje on Natalie oraz tancerzy w różnych scenach. W jednej z nich pokazane są futurystyczne kule kosmiczne, w innej natomiast miejsce ma eksplozja, która zajmuje pół kadru. Teledysk nagrano w Toronto.

</doc>
<doc id="2191279" url="https://pl.wikipedia.org/wiki?curid=2191279" title="Iskyr (gmina)">
Iskyr (gmina)

Iskyr (bułg.: "Община Искър") − gmina w północnej Bułgarii.
Miejscowości.
Miejscowości wchodzące w skład gminy Iskyr:

</doc>
<doc id="2191304" url="https://pl.wikipedia.org/wiki?curid=2191304" title="Opactwo terytorialne Montecassino">
Opactwo terytorialne Montecassino

Opactwo terytorialne Montecassino – benedyktyńskie opactwo terytorialne Kościoła rzymskokatolickiego we Włoszech, a ściślej w Lacjum, działające wokół klasztoru benedyktynów na Monte Cassino. Opactwo zostało ustanowione w VI wieku. Należy do metropolii rzymskiej. 
23 października 2014 papież Franciszek wydzielił z opactwa 53 parafie i włączył je w skład diecezji Sora-Cassino-Aquino-Pontecorvo. Jednocześnie papież nie zezwolił benedyktynom z klasztoru Monte Cassino na wybór własnego opata i ustanowił opatem pochodzącego z zewnątrz Donato Ogliari. Od tego momentu pod jurysdykcją opata znajduje się jedynie klasztor oraz zakonnicy benedyktyńscy w nim przebywający. Decyzja papieża była reakcją na defraudację i zachowania homoseksualne, których dopuścił się opat Pietro Vittorelli.

</doc>
<doc id="2191317" url="https://pl.wikipedia.org/wiki?curid=2191317" title="Kneża (gmina)">
Kneża (gmina)

Kneża (bułg. Община Кнежа) – gmina w północnej Bułgarii.
Miejscowości.
Miejscowości wchodzące w skład gminy Kneża:

</doc>
<doc id="2191412" url="https://pl.wikipedia.org/wiki?curid=2191412" title="Christian Bakkerud">
Christian Bakkerud

Christian Bakkerud (ur. 3 listopada 1984 w Kopenhadze, zm. 11 września 2011 w Londynie) – duński kierowca wyścigowy.
Kariera.
Formuła BMW.
Po zakończeniu kariery kartingowej, Christian Bakkerud w roku 2002 przeszedł do wyścigów samochodów jednomiejscowych, debiutując w Niemieckiej Formule BMW. W pierwszym roku startów (w zespole VIVA Racing) zmagania zakończył na 15. miejscu. W drugim z kolei (w ekipie Team Rosberg) nie odnotował progresji, zajmując odległą 24. pozycję, na koniec sezonu. W 2003 roku Duńczyk przeniósł się do brytyjskiego cyklu, w którym reprezentował barwy stajni Carlin Motorsport. Stanąwszy trzykrotnie na podium, rywalizację ukończył na 11. lokacie.
Formuła 3.
W latach 2005–2006 Christian startował w barwach ekipy Carlin Motorsport, w Brytyjskiej Formule 3. W pierwszym roku startów czterokrotnie stawał na podium, a w klasyfikacji generalnej zajął 7. miejsce. W drugim z kolei pięć razy mieścił się w czołowej trójce, z czego raz na najwyższym stopniu. Ostatecznie został sklasyfikowany na 6. pozycji.
W roku 2006 Bakkerud wystartował również w prestiżowych wyścigach - Masters of Formula 3 (nie ukończył) oraz Grand Prix Makau (siódme miejsce). Rok później ponownie wziął udział w Masters of Formula 3. Tym razem ukończył zmagania, będąc ostatecznie sklasyfikowanym na 16. lokacie.
Seria GP2.
W roku 2007 Bakkerud zadebiutował w bezpośrednim przedsionku Formuły 1 - GP2 - podpisując kontrakt z brytyjskim zespołem David Price Racing. Sezon ten nie był jednak udany dla Duńczyka. W ciągu dwudziestu wyścigów, tylko sześciokrotnie zdołał dojechać do mety, na najlepszym trzykrotnie uzyskując dwunastą lokatę (w pierwszych wyścigach: w Hiszpanii, Francji i Belgii). Dodatkowym problemem okazała się kontuzja, której Christian doznał podczas rundy w Barcelonie. W sierpniu, nie do końca wyleczony uraz wrócił, w postaci ostrego bólu pleców. W konsekwencji Duńczyk był zmuszony zrezygnować ze startu w Turcji oraz nie wystąpił w kolejnej eliminacji, na włoskim torze Monza (został tam zastąpiony przez Francuza Olivera Plę). Po sezonie zakończył współpracę z brytyjską ekipą.
W sezonie 2008 Christian Bakkerud podpisał kontrakt z inną stajnią z wysp brytyjskich - Super Nova Racing - na udział w azjatyckiej i europejskiej edycji GP2. W ciągu dziesięciu wyścigów zimowego cyklu, tylko trzykrotnie dojechał do mety. Najlepiej spisał się podczas ostatniego wyścigu, w Dubaju, w którym to został sklasyfikowany na dziewiątej pozycji.
W głównym cyklu, Bakkerud już w pierwszym wyścigu doznał, w wyniku kolizji, kontuzji kręgosłupa, która podobnie, jak w zeszłym roku, wykluczyła go z kolejnych zmagań na technicznym tureckim torze Istanbul Park. Jego miejsce zajął wówczas Hiszpan Andy Soucek. Do kokpitu powrócił na trzecią rundę sezonu, rozegraną na ulicznym obiekcie Monte Carlo. Tylko w jednym wyścigu dojechał do mety, zajmując dziesiątą lokatę w sobotniej rywalizacji. Po rundzie w Monako Duńczyk utracił jednak na stałe posadę, na rzecz Hiszpana Soucka.
DTM.
W sezonie 2009 Christian Bakkerud przeniósł się do niemieckich mistrzostw samochodów turystycznych - DTM. Prowadząc Audi o dwuletniej specyfikacji, ani razu nie zdołał dojechać na punktowanej pozycji. Najlepiej zaprezentował się podczas ostatniej rundy, na niemieckim obiekcie Hockenheimring, kiedy to zajął dwunastą lokatę.
Le Mans.
W roku 2009 Duńczyk zadebiutował w wyścigach długodystansowych - Le Mans Series. Szansę startów otrzymał od ekipy Colina Kolles'a. Wystąpiwszy w pięciu wyścigach, zmagania ukończył na 15. miejscu (w klasie LMP1). W tej samej kategorii wziął udział również w dwóch rundach amerykańskiego cyklu Le Mans. Uzyskane punkty sklasyfikowały go na 4. miejscu.
W latach 2009–2010, również w zespole Colina Kolles'a, Christian Bakkerud brał udział w 24-godzinnym wyścigu Le Mans. W pierwszym podejściu jego załoga zakończyła rywalizację na 9. lokacie. W drugim z kolei zmagań nie ukończyli.
Śmierć.
Zmarł w wyniku obrażeń poniesionych w wypadku samochodowym.

</doc>
<doc id="2191428" url="https://pl.wikipedia.org/wiki?curid=2191428" title="LR91-11">
LR91-11

LR91-11 – silnik rakietowy amerykańskiej firmy Aerojet. Montaż stały, z wylotem turbiny używanym do kontroli obrotu członu. Cykl pracy: generator gazu. Utleniacz zużywany w tempie 97 kg/s, paliwo w tempie 54,7 kg/s. Współczynnik ekspansji, 49,2:1. Metody chłodzenia: regeneracyjna i kołnierzem ablacyjnym. Wyprodukowany w liczbie około 267 egzemplarzy.

</doc>
<doc id="2191434" url="https://pl.wikipedia.org/wiki?curid=2191434" title="Pivovar Platan">
Pivovar Platan

Browar Platan () – browar znajdujący się w południowo czeskim mieście Protivín, produkujący piwo pod tą samą nazwą (od 1973), głównie na lokalny rynek. Inspiracją do nazwy była aleja platanów, rozciągająca się wzdłuż drogi dojazdowej do zakładu.
Nie jest znana data jego założenia, wiadomo jednak, że działał już w XVI w. (pierwsza wzmianka w dokumentach pochodzi z 1540), a od 1711 należał do rodziny książąt Schwarzenbergów i był największy w okolicy. Na przełomie XIX i XX w. produkował 125–140 tys. hektolitrów piwa, które znane było w całych Austro-Węgrzech oraz m.in. w Rzeszy Niemieckiej i Stanach Zjednoczonych. Piwo wytwarzano nowatorską technologią Nathana, z wykorzystaniem dwutlenku węgla. Złoty wiek browaru skończył się wraz z I wojną światową, kiedy to utracono większość klientów zagranicznych.
W 1948 firmę znacjonalizowano. Platan wszedł w skład państwowego przedsiębiorstwa "Jihočeské pivovary" z siedzibą w Czeskich Budziejowicach i był w nim aż do upadku komunizmu (z przerwą w latach 1953–1955, kiedy był czołowym zakładem innego państwowego przedsiębiorstwa, działającego pod nazwą "Pošumavské pivovary"). Po 1989 "Jihočeské pivovary" sprywatyzowano, a w 2000 całość akcji browaru kupiło miasto Protivín, chroniąc w ten sposób zakład przed zamknięciem. Z powodu kłopotów finansowych gmina sprzedała Platana przedsiębiorcom z Liberca, a od 2008 jego właścicielem są "Pivovary Lobkowicz a. s." (do 2012 roku noszące nazwę "K Brewery Group, a.s"), skupiające małe i średnie browary.

</doc>
<doc id="2191468" url="https://pl.wikipedia.org/wiki?curid=2191468" title="Opactwo terytorialne Santa Maria di Grottaferrata">
Opactwo terytorialne Santa Maria di Grottaferrata

Opactwo terytorialne Santa Maria di Grottaferrata – opactwo terytorialne Kościoła katolickiego obrządku bizantyjsko-włoskiego, działające wokół klasztoru bazylianów włoskich w miejscowości Grottaferrata w Lacjum. Należy do metropolii rzymskiej. Sam klasztor powstał w 1004, jednak statusem opactwa terytorialnego cieszy się dopiero od 1937. 

</doc>
<doc id="2191469" url="https://pl.wikipedia.org/wiki?curid=2191469" title="Sutla">
Sutla

Sutla (słoweń. "Sotla") – rzeka w Chorwacji i Słowenii, w zlewisku Morza Czarnego. Lewy dopływ Sawy.
Rzeka ma około 91 km długości. Powierzchnia dorzecza Sutli zajmuje obszar 581 km² (451 km² w Słowenii). Niemal na całej swej długości stanowi granicę między Słowenią a Chorwacją.
Źródło Sutli znajduje się w Maceljske gore w Słowenii.
W górnym swym biegu, do niewielkiego miasteczka Rogatec (Słowenia) kieruje się na południe, a za tą miejscowością przybiera kierunek zachodni. W środkowym biegu, w rejonie wsi Zagorska Sela (Chorwacja) i Podčetrtek powstała strefa turystyczna "Sutla - dolina źródeł zdrowia". W chorwackiej wsi Kumrovec, gdzie urodził się Josip Broz Tito, na brzegu Sutli, jest muzeum etnograficzne na świeżym powietrzu, w którym zachowały się wiejskie domy z przełomu XIX i XX wieku.
Sutla uchodzi do Sawy w pobliżu miejscowości Ključ Brdovečki. 
Na rzece, we wsi Zelenjak, dokonywane są pomiary hydrologiczne stanu wody przez Chorwacki Instytut Meteorologii i Gospodarki Wodnej.

</doc>
<doc id="2191536" url="https://pl.wikipedia.org/wiki?curid=2191536" title="Nabrzeże Pałacowe">
Nabrzeże Pałacowe

Nabrzeże Pałacowe (ros. Дворцовая набережная / pol. transkrypcja – Dworcowaja Nabiereżnaja) – reprezentacyjna ulica położona wzdłuż rzeki Newy w Sankt Petersburgu, przy której znajduje się wiele reprezentacyjnych budowli: m.in. kompleks budynków Ermitażu, w tym pałac Zimowy, Teatr Ermitażu oraz pałac Marmurowy. Rozpoczyna się w okolicy Mostu Pałacowego, w miejscu gdzie Nabrzeże Admiralicji przechodzi w Nabrzeże Pałacowe, a kończy się przy ujściu rzeki Fontanki, przechodząc w Nabrzeże Kutuzowa. Ulica powstała w latach 1763–1767. Była wówczas miejscem zamieszkania wielu rodów szlacheckich Imperium Rosyjskiego. Z ulicą sąsiaduje również parkowy kompleks Ogrodu Letniego.
Obecnie Nabrzeże Pałacowe jest miejscem bardzo chętnie odwiedzanym przez turystów. Swoją popularność zawdzięcza pięknym widokiem na Newę, twierdzę Pietropawłowską i Wyspę Wasilijewską. Istnieje możliwość wynajęcia w tym miejscu wielu łodzi (statków) turystycznych. 

</doc>
<doc id="2191547" url="https://pl.wikipedia.org/wiki?curid=2191547" title="Cmentarz żydowski w Trzciannem">
Cmentarz żydowski w Trzciannem

Cmentarz żydowski w Trzciannem − kirkut społeczności żydowskiej niegdyś zamieszkującej Trzcianne, znajdujący się przy drodze Trzcianne–Downary. Nie wiadomo dokładnie, kiedy powstał, było to zapewne w połowie XIX wieku (ok. 1850 roku). Został niemal zupełnie zniszczony w czasie II wojny światowej. Obecnie daje się odnaleźć fragmenty nagrobków, choć sam cmentarz jest zdewastowany i nieogrodzony. Cmentarz ma powierzchnię 1,1 ha.

</doc>
<doc id="2191558" url="https://pl.wikipedia.org/wiki?curid=2191558" title="Rynkowo">
Rynkowo

Rynkowo () – osiedle położone w Północnym Pasie Rekreacyjnym Bydgoszczy. Większą część osiedla zajmują obszary leśne. Nieliczną zabudowę stanowią domy jednorodzinne oraz obiekty przemysłowe. Na granicy osiedla przebiega linia kolejowa ze zlikwidowaną dla ruchu pasażerskiego stacją Rynkowo i nadal używanym przystankiem osobowym Rynkowo Wiadukt.

</doc>
<doc id="2191580" url="https://pl.wikipedia.org/wiki?curid=2191580" title="Paco Llorente">
Paco Llorente

Francisco „Paco” Llorente Gento (ur. 21 maja 1965 w Valladolid) – piłkarz hiszpański grający na pozycji bocznego pomocnika. W swojej karierze 1 raz wystąpił w reprezentacji Hiszpanii i strzelił w niej 1 gola. Jest bratankiem Francisco Gento, byłego piłkarza Realu Madryt i 43-krotnego reprezentanta kraju.
Kariera klubowa.
Karierę piłkarską Llorente rozpoczął w klubie Urbis. Następnie podjął treningi w Real Madryt oraz CD Móstoles. W 1985 roku stał się zawodnikiem Atlético Madryt B i w 1985 roku grał w nich w Segunda División. W połowie 1985 roku awansował do kadry pierwszego zespołu Atlético. 5 kwietnia 1986 zadebiutował w Primera División w wygranym 1:0 domowym spotkaniu z UD Las Palmas. W sezonie 1986/1987 zaczął występować w pierwszym składzie Atlético. 13 września 1986 w meczu z RCD Mallorca (3:4) strzelił swojego pierwszego gola w pierwszej lidze Hiszpanii.
Latem 1987 roku Llorente przeszedł z Atlético do lokalnego rywala, Realu Madryt, prowadzonego przez Leo Beenhakkera. W Realu swój debiut zanotował 29 sierpnia 1987 w meczu z Cádizem CF (4:0). Przez pierwsze trzy sezony na ogół grał w pierwszym składzie Realu, jednak stracił je już za trenerskich kadencji Johna Toshacka i Alfredo Di Stéfano. Do 1994 roku pełnił rolę rezerwowego. Z Realem trzykrotnie wywalczył mistrzostwo Hiszpanii w latach 1988, 1989 i 1990, dwukrotnie zdobył Puchar Króla (1990, 1993) oraz czterokrotnie Superpuchar Hiszpanii (1988, 1989, 1990, 1993).
W 1994 roku Llorente odszedł z Realu do beniaminka Primera División SD Compostela, w którym zadebiutował 4 lutego 1995 w meczu z Realem Sociedad (1:1). W 1998 roku spadł z Compostelą do Segunda División i po degradacji zdecydował się zakończyć karierę piłkarską.
Kariera reprezentacyjna.
W swojej karierze Llorente grał w reprezentacji Hiszpanii U-21 oraz U-23. W dorosłej reprezentacji swoje jedyne spotkanie rozegrał 18 listopada 1987 roku w ramach eliminacji do MŚ 1990. Hiszpania wygrała 5:0 z Albanią, a Llorente zdobył jedną z bramek.

</doc>
<doc id="2191584" url="https://pl.wikipedia.org/wiki?curid=2191584" title="Francisco Llorente Gento">
Francisco Llorente Gento



</doc>
<doc id="2191595" url="https://pl.wikipedia.org/wiki?curid=2191595" title="AJ10-138">
AJ10-138



</doc>
<doc id="2191618" url="https://pl.wikipedia.org/wiki?curid=2191618" title="Nissan Cima">
Nissan Cima

Nissan Cima - luksusowy samochód osobowy produkowany przez japońską firmę Nissan w latach 1988-2010. Dostępny jako 4-drzwiowy sedan. Do napędu używano silników V6 i V8. Moc przenoszona była na oś tylną (opcjonalnie AWD) poprzez automatyczną skrzynię biegów. Powstały cztery generacje Cimy. Samochód został zastąpiony przez model Fuga.

</doc>
<doc id="2191625" url="https://pl.wikipedia.org/wiki?curid=2191625" title="Żywica fenolowo-formaldehydowa">
Żywica fenolowo-formaldehydowa



</doc>
<doc id="2191638" url="https://pl.wikipedia.org/wiki?curid=2191638" title="Lewski (gmina)">
Lewski (gmina)

Lewski (bułg. Община Левски) − gmina w północnej Bułgarii.
Miejscowości.
Miejscowości wchodzące w skład gminy Lewski:

</doc>
<doc id="2191644" url="https://pl.wikipedia.org/wiki?curid=2191644" title="Cmentarz żydowski w Wiznie">
Cmentarz żydowski w Wiznie

Cmentarz żydowski w Wiznie – kirkut społeczności żydowskiej niegdyś zamieszkującej Wiznę.
Cmentarz został założony prawdopodobnie w drugiej połowie XVIII w. Jego istnienie wzmiankowano w protokole wizytacyjnym parafii rzymskokatolickiej z 1781 r.: „"Żydzi w tym mieście mieszkający nie mają synagogi, tylko w swoich domach odprawują nabożeństwo. Mogiłki czyli kierchów dla małych dzieci i ubogich mają w lesie za miastem z dawnych czasów wyznaczone"".
Kirkut jest położony jest we wsi Ruś, po zachodniej stronie drogi biegnącej równolegle do Narwi, przy posesji numer 4. Po wybuchu wojny niemiecko-sowieckiej, na cmentarzu pochowano ofiary mordów dokonanych w Wiźnie przez oddział SS.
Cmentarz był niszczony zarówno podczas okupacji niemieckiej jak również po wyzwoleniu. Niektórzy mieszkańcy okolicznych wsi wykorzystywali nagrobki jako podmurówki czy tarcze szlifierskie. Na terenie nekropolii wzniesiono budynki gospodarcze, a inna część była traktowana jako wysypisko śmieci. Działka obecnie jest własnością prywatną. Latem 2014 teren cmentarza został wyrównany, wykarczowany i praktycznie zupełnie zdewastowany. „"W efekcie prac doszło do naruszenia grobów, a na powierzchni ziemi pojawiły się kości." "Wymieszany z kośćmi piach z wykopu wywieziono poza posesję”""."
W 2014 udało się odnaleźć tylko 5 nagrobków wykonanych z polnych kamieni granitowych.

</doc>
<doc id="2191704" url="https://pl.wikipedia.org/wiki?curid=2191704" title="Złotowski">
Złotowski

Złotowski, Złotowska, Złotowscy:

</doc>
<doc id="2191710" url="https://pl.wikipedia.org/wiki?curid=2191710" title="Nissan Fuga">
Nissan Fuga

Nissan Fuga – samochód osobowy klasy średniej-wyższej produkowany przez japońską firmę Nissan od roku 2004. Następca dla modeli: Cedric, Gloria, Cima i President. Dostępny jako 4-drzwiowy sedan. Do napędu używano silników V6 i V8. Moc przenoszona jest na oś tylną (opcjonalnie AWD) poprzez automatyczną skrzynię biegów. Od 2009 produkowana jest druga generacja Fugi.

</doc>
<doc id="2191724" url="https://pl.wikipedia.org/wiki?curid=2191724" title="Nikopoł (gmina)">
Nikopoł (gmina)

Nikopoł (bułg. Община Никопол) − gmina w północnej Bułgarii.
Miejscowości.
Miejscowości wchodzące w skład gminy Nikopoł:

</doc>
<doc id="2191731" url="https://pl.wikipedia.org/wiki?curid=2191731" title="Lista odcinków serialu Tancerze">
Lista odcinków serialu Tancerze

Poniżej znajduje się lista odcinków serialu Tancerze emitowanego na kanale TVP2 oraz TVP HD.

</doc>
<doc id="2191757" url="https://pl.wikipedia.org/wiki?curid=2191757" title="Flagellina">
Flagellina



</doc>
<doc id="2191820" url="https://pl.wikipedia.org/wiki?curid=2191820" title="Plewen (gmina)">
Plewen (gmina)

Plewen () − gmina w północnej Bułgarii.
Miejscowości.
Miejscowości wchodzące w skład gminy Plewen:

</doc>
<doc id="2191822" url="https://pl.wikipedia.org/wiki?curid=2191822" title="Nissan Cedric">
Nissan Cedric

Nissan Cedric - samochód osobowy klasy średniej-wyższej produkowany przez japońską firmę Nissan w latach 1960-2004. Dostępny jako 4-drzwiowy sedan. Do napędu używano silników R4, R6 i V8. Moc przenoszona była na oś tylną (opcjonalnie AWD - X generacja) poprzez automatyczną skrzynię biegów. Powstało dziesięć generacji modelu. Samochód został zastąpiony przez model Fuga.

</doc>
<doc id="2191875" url="https://pl.wikipedia.org/wiki?curid=2191875" title="Pordim (gmina)">
Pordim (gmina)

Pordim (bułg. Община Пордим) − gmina w północnej Bułgarii.
Miejscowości.
Miejscowości wchodzące w skład gminy Pordim:

</doc>
<doc id="2191884" url="https://pl.wikipedia.org/wiki?curid=2191884" title="Nico Stevenson">
Nico Stevenson

Nico Stevenson – belgijski wrestler występujący pod pseudonimem Cybernic Machine.
Kariera.
Karierę zawodowego zapaśnika rozpoczął w 2000 roku. W kolejnych latach występował w europejskich federacjach wrestlingu takich jak: International Wrestling Stars Federation (późniejsze Wrestling Stars) oraz belgijskiej EuroStars. W 2005 i 2008 brał udział w turniejach o tytuły (kolejno) European Wrestling Federation Havyweight Championship oraz Eventos de Wrestling Europeo Heavyweight Championship jednak bez sukcesów. W 2010 był zawodnikiem polskiej federacji Total Blast Wrestling (TBW), w której stoczył trzy walki, i w której na początku czerwca 2010 sięgnął po tytuł EuroStars European Heavyweight Championship pokonując Bernarda Vandamme podczas gali w Zawierciu. Tytuł ten utrzymywał przez 1329 dni, tracąc go w ponownie na rzecz Bernarda Vandamme w połowie marca 2014. Ponownie po tytuł EuroStars European Heavyweight Championship sięgnął pod koniec grudnia 2018 pokonując Emila Sitoci. Jako Cybernic Machine, Stevenson występuje w czarnym trykocie oraz czarnej skórzanej masce - jednym z jego rekwizytów jest średniowieczny miecz.

</doc>
<doc id="2191902" url="https://pl.wikipedia.org/wiki?curid=2191902" title="Rauf Mehdiyev">
Rauf Mehdiyev

Rauf Mehdiyev (ur. 17 października 1976 w Baku, Azerbejdżan) – azerski piłkarz występujący na pozycji bramkarza w klubie Neftçi PFK, do którego trafił latem 2010 roku. W reprezentacji Azerbejdżanu zadebiutował w 2004 roku. Do 10 października 2013 roku rozegrał w niej 5 meczów.

</doc>
<doc id="2191918" url="https://pl.wikipedia.org/wiki?curid=2191918" title="Nissan Gloria">
Nissan Gloria

Nissan Gloria – samochód osobowy klasy średniej-wyższej produkowany przez japońską firmę Nissan w latach 1959–2004. Dostępny jako 4-drzwiowy sedan. Do napędu używano silników R4, R6 i V8. Moc przenoszona była na oś tylną (opcjonalnie AWD - X i XI generacja) poprzez automatyczną skrzynię biegów. Powstało jedenaście generacji modelu. Samochód został zastąpiony przez model Fuga.

</doc>
<doc id="2191936" url="https://pl.wikipedia.org/wiki?curid=2191936" title="Opactwo terytorialne Monte Oliveto Maggiore">
Opactwo terytorialne Monte Oliveto Maggiore

Opactwo terytorialne Monte Oliveto Maggiore – benedyktyńskie opactwo terytorialne Kościoła rzymskokatolickiego we Włoszech, a dokładniej w Toskanii. Sam klasztor powstał w 1313, natomiast opactwo terytorialne zostało erygowane w 1899 roku. Opactwo podlega bezpośrednio Stolicy Apostolskiej. 

</doc>
<doc id="2191990" url="https://pl.wikipedia.org/wiki?curid=2191990" title="Bolesławice Świdnickie">
Bolesławice Świdnickie

Bolesławice Świdnickie – przystanek kolejowy w Bolesławicach, w województwie dolnośląskim, w Polsce. Znajduje się na linii 137 Katowice - Legnica.
W roku 2017 przystanek obsługiwał 20–49 pasażerów na dobę.
Od 13 grudnia 2020 przystanek na żądanie

</doc>
<doc id="2192015" url="https://pl.wikipedia.org/wiki?curid=2192015" title="Asenowgrad (gmina)">
Asenowgrad (gmina)

Asenowgrad (bułg. "Община Асеновград") – gmina w południowej Bułgarii.
Miejscowości.
Miejscowości wchodzące w skład gminy Asenowgrad:

</doc>
<doc id="2192029" url="https://pl.wikipedia.org/wiki?curid=2192029" title="Leśniczówka (powiat opolski)">
Leśniczówka (powiat opolski)



</doc>
<doc id="2192067" url="https://pl.wikipedia.org/wiki?curid=2192067" title="Brezowo (gmina)">
Brezowo (gmina)

Brezowo (bułg. Община Брезово) – gmina w południowej Bułgarii.
Miejscowości.
Miejscowości wchodzące w skład gminy Brezowo:

</doc>
<doc id="2192100" url="https://pl.wikipedia.org/wiki?curid=2192100" title="Stary cmentarz żydowski w Wysokiem Mazowieckiem">
Stary cmentarz żydowski w Wysokiem Mazowieckiem

Stary cmentarz żydowski w Wysokiem Mazowieckim – kirkut mieścił się na terenie obecnego Rynku Piłsudskiego. 
Cmentarz powstał najprawdopodobniej w II połowie XVIII wieku. Znajdował się w pobliżu synagogi i rynku targowego. W 1800 roku jego powierzchnia wynosiła zaledwie ok. 5 a. Pod koniec lat 30. XIX wieku kirkut został zamknięty.
W czasie okupacji niemieckiej, w sierpniu 1941 r., znalazł się na terenie getta. Do października 1942 r. grzebano na nim Żydów zmarłych w getcie. Po jego likwidacji został całkowicie zdewastowany przez Niemców. Nie zachowały się żadne macewy. Wcześniej w miejscu kirkutu znajdowało się targowisko i przystanek PKS. Obecnie teren ten jest ogrodzony. 

</doc>
<doc id="2192103" url="https://pl.wikipedia.org/wiki?curid=2192103" title="Cmentarz żydowski w Wysokiem Mazowieckiem">
Cmentarz żydowski w Wysokiem Mazowieckiem



</doc>
<doc id="2192109" url="https://pl.wikipedia.org/wiki?curid=2192109" title="Attuś">
Attuś

Attuś – tradycyjny wierzchni strój ajnuski.
Był podobnym do kimona, długim do łydek strojem z rozciętymi rękawami. Przepasywano go paskiem. Tkany z włókna z wewnętrznej kory drzewa "cikisani" (wiąz japoński). Czasem zdobiony oryginalnym ornamentem zwanym moreu. Tą jego odmianę używano podczas świąt czy odwiedzin.
Noszono do niego specjalnie dobierane torby, skarpety, a także specyficzne okrycia na dłonie. Mężczyźni nie nosili pod attuś żadnego ubrania, kobiety wkładały jednoczęściową odzież spodnią.

</doc>
<doc id="2192118" url="https://pl.wikipedia.org/wiki?curid=2192118" title="Chisaria (gmina)">
Chisaria (gmina)

Chisaria (bułg. Община Хисаря) – gmina w południowej Bułgarii. W 2010 roku liczyła 12,8 tys. mieszkańców.
Miejscowości.
Miejscowości wchodzące w skład gminy Chisaria:

</doc>
<doc id="2192169" url="https://pl.wikipedia.org/wiki?curid=2192169" title="Björgvin Björgvinsson">
Björgvin Björgvinsson

Björgvin Björgvinsson (ur. 11 stycznia 1980 w Dalvík) – islandzki alpejczyk.
W 1998 został mistrzem kraju w kombinacji. W 2000 powtórzył to osiągnięcie w slalomie gigancie. W 2002 po raz kolejny został mistrzem Islandii w slalomie gigancie. W 2003 dokonał tego samego. W 2005 wygrał mistrzostwa kraju w superkombinacji i slalomie gigancie. W tej drugiej konkurencji uzyskał czas 1:47,62.
Brał udział w zimowych igrzyskach w 2002, 2006 i 2010. Na wszystkich tych imprezach startował w slalomie i slalomie gigancie. W Salt Lake City nie ukończył zarówno slalomu, jak i slalomu giganta. W Turynie także nie ukończył slalomu giganta, natomiast w slalomie zajął 22. miejsce z czasem 1:51,23. W Vancouver nie ukończył slalomu, a w slalomie gigancie uplasował się na 43. pozycji z czasem 2:46,71. Był chorążym islandzkiej kadry na tych igrzyskach. Był najstarszym Islandczykiem na igrzyskach w 2006 i 2010. W 2011 zakończył karierę, a w styczniu 2012 został trenerem klubu Skíðadeild Tindastóls. Później utracił to stanowisko, by w październiku 2013 ponownie je objąć.

</doc>
<doc id="2192173" url="https://pl.wikipedia.org/wiki?curid=2192173" title="Walter Evans">
Walter Evans

Walter Richard Evans (ur. 15 stycznia 1920 w Saint Louis, Missouri, zm. 10 lipca 1999) − amerykański inżynier elektryk.
Znany przede wszystkim jako pomysłodawca metody linii pierwiastkowych (ang. "root locus method") z 1948 roku, stosowanej przy projektowaniu układów regulacji.
Jego ojciec był inżynierem. W młodości nauczył się grać w szachy od swojej babci Eveline Burgess, która pozostawała mistrzynią gry w szachy w Stanach Zjednoczonych przez 30 lat (1906-1936). 
W 1941 roku Walter Evans uzyskał na Washington University in St. Louis, Missouri, tytuł bakałarza w zakresie inżynierii elektrycznej a w 1951 roku magisterium na University of California, Los Angeles. Międzyczasie (1944) ukończył też "Advanced Engineering Training Program" w General Electric Company i pracował jako instruktor na uniwersytecie w Waszyngtonie. W 1954 roku opublikował książkę "Control System Dynamics".
W 1948 zaoferowano mu pracę wakacyjną (która z czasem przeszła w stałą) w firmie Autonetics, oddziale North American Aviation (obecnie Rockwell International) w południowej Kalifornii. W czasie, gdy Evans pracował jako instruktor, jeden ze szkolonych zapytał, co by się stało, gdyby pewna kwadratowa aproksymacja przestała by działać. Pytanie to stało się dla Evansa inspiracją do opracowania tzw. metody linii pierwiastkowych. Później w laboratoriach aerofizycznych (North American Aviation's Aerophysics Laboratory), gdzie Evans pracował, metoda ta stała się zasadniczym sposobem projektowania automatycznych pilotów do wysokiej klasy samolotów i do pocisków X10. Jego metody znalazły też zastosowanie na przykład przy projektowaniu systemów sterowania okrętami podwodnymi. 
W latach 1959-1971 pracował dla Ford Aeronautic Company, następnie powrócił do firmy Autonetics, gdzie pracował do emerytury (1980).
Był też założycielem i prezesem firmy The Spirule Company.
Wyróżniony m.in. w 1987 przez American Society of Mechanical Engineers medalem "Rufus Oldenburger Medal" a w 1988 nagrodą "Richard E. Bellman Control Heritage Award". 
Był woluntariuszem Boy Scouts of America i organizacji charytatywnej United Way. Miał czwórkę dzieci.

</doc>
<doc id="2192236" url="https://pl.wikipedia.org/wiki?curid=2192236" title="Pascendi Dominici gregis">
Pascendi Dominici gregis

Pascendi Dominici gregis – encyklika papieża Piusa X wydana 8 września 1907 o podtytule "Encyklika Ojca Świętego Piusa X o zasadach modernistów".
Tematyka.
Encyklika "Pascendi Dominici gregis" potępia modernizm katolicki, który nazywa "syntezą wszystkich herezji". Papież zwraca uwagę na błędy z niego płynące takie jak: agnostycyzm, immanentyzm życiowy, religię jako owoc przyrody, ewolucję dogmatów, doświadczenie religijne, negację Tradycji, symbolizm teologiczny, permanentyzm, ewolucjonizm religii oraz manię reformatorską we wszystkich dziedzinach życia kościelnego.
Na wstępie Pius X zaznacza, że obecnie zwolenników tych błędów nie należy szukać wśród otwartych wrogów Kościoła, ale w samym Kościele.
""(...) zwolenników błędów należy dziś szukać nie już wśród otwartych wrogów Kościoła, ale w samym Kościele: ukrywają się oni - że tak powiemy - w samym wnętrzu Kościoła; stąd też mogą być bardziej szkodliwi, bo są mniej dostrzegalni. Będziemy więc mówić, Czcigodni Bracia, nie o niekatolikach, lecz o wielu z liczby katolików świeckich, oraz - co jest boleśniejsze - o wielu z grona samych kapłanów (...)"
Budowa encykliki.
Encyklika "Pascendi Dominici gregis" składa się z następujących rozdziałów:
Środki zaradcze.
Na zakończenie encykliki papież podaje środki zaradcze przeciw opisanym błędom. Należą do nich :
W tej części Pius X często powołuje się na nauczanie Leona XIII, a szczególnie na jego konstytucję "Officiorum et munerum".
Po wydaniu.
Encyklika była "w swoim czasie bardzo głośna". W 1910 Pius X odwołał się do niej w przysiędze antymodernistycznej ("Ja ... (...) poddaję się też z należytym uszanowaniem i całym sercem wyrokom potępienia, orzeczeniom i wszystkim przepisom zawartym w encyklice Pascendi i dekrecie Lamentabili, zwłaszcza co się tyczy tzw. historii dogmatów.""). Przysięgę tą musiał składać każdy ksiądz i biskup przed uzyskaniem święceń oraz nauczyciele religii i profesorowie seminariów duchownych (obowiązek ten zniósł w 1967 Paweł VI).
Tradycjonaliści katoliccy oskarżają posoborowych hierarchów Kościoła katolickiego, że głoszą oni poglądy modernistyczne potępione w "Pascendi Dominici Gregis".

</doc>
<doc id="2192238" url="https://pl.wikipedia.org/wiki?curid=2192238" title="Landskrona (ujednoznacznienie)">
Landskrona (ujednoznacznienie)



</doc>
<doc id="2192278" url="https://pl.wikipedia.org/wiki?curid=2192278" title="Stefán Jón Sigurgeirsson">
Stefán Jón Sigurgeirsson

Stefán Jón Sigurgeirsson (ur. 19 maja 1989 w Húsavík) – islandzki narciarz alpejski.
Kariera.
Po raz pierwszy na arenie międzynarodowej pojawił się w 2005 roku, startując na olimpijskim festiwalu młodzieży Europy w Monthey, gdzie zajął 31. miejsce w gigancie i 33. miejsce w slalomie. W 2007 roku wystartował na mistrzostwach świata juniorów w Altenmarkt, zajmując między innymi 34. miejsce w slalomie. Jeszcze dwukrotnie startował na imprezach tego cyklu, jednak nie poprawił osiągnięcia z 2007 roku. W zawodach Pucharu Świata zadebiutował 26 stycznia 2010 roku w Schladming, nie kończąc pierwszego przejazdu w slalomie. Nigdy nie zdobył pucharowych punktów.
Startował w Zimowych Igrzyskach Olimpijskich 2010. Zajął tam 45. miejsce w supergigancie, a slalomu nie ukończył. Brał też udział w mistrzostwach świata w Val d’Isère w 2009 roku, gdzie zajął między innymi 38. miejsce w supergigancie.
W 2011 roku zakończył karierę.
Osiągnięcia.
Puchar Świata.
Miejsca na podium w zawodach.
Sigurgeirsson nigdy nie stanął na podium zawodów PŚ.

</doc>
<doc id="2192294" url="https://pl.wikipedia.org/wiki?curid=2192294" title="Árni Þorvaldsson">
Árni Þorvaldsson

Árni Þorvaldsson (ur. 5 lipca 1984 w Keflavík) – islandzki narciarz alpejski.
Kariera.
Po raz pierwszy na arenie międzynarodowej pojawił się 4 kwietnia 2001 roku w Akureyri, zajmując 40. miejsce w gigancie. Nigdy nie startował na mistrzostwach świata juniorów. Nigdy nie startował w zawodach Pucharu Świata. Wystąpił dwukrotnie w zawodach Pucharu Europy, jednak nie zdobył punktów.
Wystąpił na Zimowych Igrzyskach Olimpijskich 2010. Wystartował tam w supergigancie, ale nie ukończył rywalizacji. Brał też udział w mistrzostwach świata w Val d’Isère w 2009 roku, gdzie zajął między innymi 42. miejsce w supergigancie.
W 2012 roku zakończył karierę.

</doc>
<doc id="2192311" url="https://pl.wikipedia.org/wiki?curid=2192311" title="Szkoła Podchorążych Artylerii">
Szkoła Podchorążych Artylerii

Szkoła Podchorążych Artylerii (SPArt) – szkoła Wojska Polskiego kształcąca kandydatów na oficerów artylerii w latach 1923-1939.
Historia szkoły.
W marcu 1919 rozpoczęto proces nauczania w Oficerskiej Szkole Artylerii w Rembertowie. Zadaniem szkoły było przede wszystkim dokształcanie oficerów artylerii, w zakresie znajomości francuskiej taktyki i francuskiego sprzętu artyleryjskiego. Utworzono wówczas dwa kilkumiesięczne kursy dowódców baterii i oficerów zwiadu artyleryjskiego. Jednorazowo w szkole kształciło się około 100 oficerów.
1 września 1919 w Toruniu zostały zorganizowane kursy dokształcania oficerów. Przetrwały one do stycznia 1920. Jesienią 1919 rozpoczęto szkolenie podstawowe oficerów artylerii. W tym celu 1 listopada 1919 w Poznaniu została utworzona Szkoła Podchorążych Artylerii. W szkole kształciło się około 250 podchorążych. Nauka trwała początkowo 6 miesięcy. Pierwszym komendantem szkoły był major Edmund Knoll-Kownacki. W 1921 szkoła została rozwiązana.
W czerwcu 1920, w Poznaniu i w Toruniu, zostały zorganizowane Centra Wyszkolenia Artylerii. Zadaniem centrum było przede wszystkim dokształcanie oficerów w zakresie znajomości taktyki i sprzętu artyleryjskiego. Wykładowcami byli oficerowie francuscy.
W 1922, po przejściu Wojska Polskiego na stopę pokojową, przyjęto zasadę tworzenia szkół oficerskich dla poszczególnych rodzajów broni. W lipcu 1922, na bazie Obozu Szkolnego Saperów w Warszawie na Powązkach, została sformowana Główna Szkoła Artylerii i Inżynierii z zadaniem kształcenia na poziomie wyższym oficerów młodszych. Studia miały trwać trzy lata. W grudniu 1922 została zakończona wstępna organizacja szkoły, jednak ze względu na brak warunków kwaterunkowych w Warszawie, Wydział Artylerii przeniesiono do Torunia. Ze względu na trudności kierowania wydziałami w Warszawie i Toruniu GSAiI została rozwiązana. 
Ze względu na zapotrzebowanie wojska na oficerów artylerzystów i saperów w maju 1923 utworzono dwie odrębne szkoły: Oficerską Szkołę Artylerii w Toruniu i Oficerską Szkołę Inżynierii w Warszawie. Oficerska Szkoła Artylerii (OSA) miała dwuletni program nauczania. Kształciła ok. 240 podchorążych, po 120 na roku. Nacisk położono na wykształcenie praktyczne. OSA przeszła w swym rozwoju szereg reorganizacji (1925, 1927, i 1928). Ostateczny program kształcenia został oparty na programie francuskiej Szkoły Artylerii w Fontainebleau, w której 66% programu zajmowały przedmioty praktyczne, 16% przedmioty ogólnowojskowe i ogólnokształcące i 11% przedmioty teoretyczne z zakresu artylerii i 7% przedmioty matematyczno-fizyczne.
9 sierpnia 1928 roku Oficerska Szkoła Artylerii została przemianowana na Szkołę Podchorążych Artylerii, która kształciła około 440 podchorążych.
Kadra szkoły.
Oficerowie:
Pokojowa obsada personalna szkoły w marcu 1939 roku:
Absolwenci.
24 września 1924 Prezydent RP Stanisław Wojciechowski mianował 65 absolwentów szkoły na stopień podporucznika ze starszeństwem z 1 lipca 1923 roku w korpusie oficerów artylerii, a minister spraw wojskowych wcielił ich do oddziałów macierzystych. Nowo mianowanym oficerom uposażenie podporucznika przysługiwało z dniem 1 września 1924.
27 lipca 1926 prezydent RP mianował 101 absolwentów podporucznikami ze starszeństwem z 15 sierpnia 1926 w korpusie oficerów artylerii, a minister spraw wojskowych wcielił ich do oddziałów macierzystych.
Promocja 15 sierpnia 1927 roku
Promocja 15 sierpnia 1928 roku

</doc>
<doc id="2192321" url="https://pl.wikipedia.org/wiki?curid=2192321" title="Íris Guðmundsdóttir">
Íris Guðmundsdóttir

Íris Guðmundsdóttir (ur. 13 maja 1990 w Akureyri) – narciarka alpejska reprezentująca barwy Islandii.
Kariera.
Po raz pierwszy na arenie międzynarodowej pojawiła się 26 listopada 2005 roku podczas zawodów FIS Race w Sauðárkrókur, gdzie zajęła siódme miejsce w slalomie. W 2006 roku wystartowała w gigancie i slalomie na mistrzostwach świata juniorów w Quebecu, jednak nie ukończyła obu konkurencji. Jeszcze trzykrotnie startowała na imprezach tego cyklu, najlepszy wynik osiągając podczas mistrzostw świata juniorów w Mont Blanc, gdzie zajęła 54. miejsce w supergigancie.
Nigdy nie wystąpiła w zawodach Pucharu Świata, nigdy też nie zdobyła punktów w zawodach Pucharu Europy. Startowała głównie w zawodach FIS Race, w których odniosła łącznie siedem zwycięstw. W 2010 roku wystartowała na igrzyskach olimpijskich w Vancouver, gdzie nie ukończyła slalomu i supergiganta. Rok później brała udział w mistrzostwach świata w Garmisch-Partenkirchen, ponownie nie kończąc ani giganta ani slalomu. Jest wielokrotną złotą medalistką mistrzostw kraju.
W 2011 roku zakończyła karierę.

</doc>
<doc id="2192349" url="https://pl.wikipedia.org/wiki?curid=2192349" title="Kałojanowo (gmina)">
Kałojanowo (gmina)

Kałojanowo (bułg. Община Калояново) – gmina w południowej Bułgarii.
Miejscowości.
Miejscowości wchodzące w skład gminy Kałojanowo:

</doc>
<doc id="2192354" url="https://pl.wikipedia.org/wiki?curid=2192354" title="Aleje Karola Marcinkowskiego w Poznaniu">
Aleje Karola Marcinkowskiego w Poznaniu

Aleje Karola Marcinkowskiego (dawniej: "ulica Wilhelmowska") – reprezentacyjna ulica w centrum Poznania, przebiegająca na osi północ-południe, od ul. Solnej na północy do ul. Święty Marcin na południu. W centralnym punkcie przechodzi wschodnim skrajem placu Wolności. Liczy 650 metrów długości.
Historia.
Aleje powstały z końcem XVIII wieku (1794–1798), ale już wcześniej istniał tutaj trakt komunikacyjny. Obecna forma wiąże się z powstaniem tzw. nowego miasta, na zachód od Starego Miasta. Autorem tej szeroko zakrojonej koncepcji był David Gilly, autor wielu dzieł na terenie Niemiec (m.in. Brunszwik i Poczdam). Nadał ulicy charakter głównej promenady miejskiej o szerokości 30 metrów, długości 643,7 metra (2050 stóp), o dwóch jezdniach, z czterema rzędami topoli piramidalnych oraz kasztanowców i trasą spacerową w środku. Wzorem była dla niego berlińska aleja Unter den Linden.
Aleje, z uwagi na swoją rangę, zaczęły „obrastać” reprezentacyjnymi gmachami od lat 20. XIX wieku i były to w dużej części obiekty związane z polskim życiem gospodarczym i kulturalnym. 
Aleje obsadzone były zawsze szpalerem drzew, częściowo wygrodzonym drewnianym opłotowaniem, celem umożliwienia spokojnych spacerów. Od 1900 do 1902 zmieniono koncepcję wysadzenia drzew - ulicę podzielono na trzy odcinki, każdy z innym gatunkiem (co roku). Od południa były to: platany, wiązy i lipy holenderskie. Kupiec Gustaw Kronthal ufundował miastu w 1884 budkę meteorologiczną z licznymi przyrządami. W pobliżu stała też drewniana pijalnia wód mineralnych, potem przesunięta w inne miejsce. 
W 1927 między ulicami Podgórną i Paderewskiego założono szeroką promenadę z rzędami kasztanowców. Po II wojnie światowej Aleje uległy głębokim przemianom urbanistycznym, związanym z planowaną w ich osi Trasą Piekary. Przyniosło to określone uszczerbki w substancji architektonicznej ulicy. W początkach XXI wieku rozpoczęto rewitalizację traktu, m.in. ułożono nową promenadę z kostki, nasadzono dęby piramidalne i ustawiono nowe pomniki.
Obiekty.
Począwszy od północy, przy Alejach Marcinkowskiego znajdują się (lub znajdowały) następujące istotne obiekty:
Komunikacja.
Na krótkim odcinku Alei przebiega jednotorowa, jednokierunkowa trasa tramwajowa. 
Od kwietnia 2021 roku, w związku z rozpoczęciem prac remontowych na fragmencie ulicy Święty Marcin i Alejach, nie kursuje nią żadna linia.
W ciągu trasy znajdują się dwa przystanki, obsługiwane odpowiednio przez dany kierunek linii. Oba przystanki posiadają nazwę "Marcinkowskiego".

</doc>
<doc id="2192355" url="https://pl.wikipedia.org/wiki?curid=2192355" title="Animowana historia Polski">
Animowana historia Polski

Animowana historia Polski – krótkometrażowy film animowany z 2010 roku w reżyserii Tomasza Bagińskiego, przedstawiający wybrane fakty z historii Polski. Prace nad nim trwały przez około rok. Był prezentowany podczas Toronto Polish Film Festival oraz otworzył 35 edycję Festiwalu Polskich Filmów Fabularnych w Gdyni.
Nagrody.
Znalazł się wśród 33 produkcji spełniających wymagania niezbędne do ubiegania się o nominację do Oscara za najlepszy krótkometrażowy film animowany w 2010 roku, jednak jej nie otrzymał. Produkcja została wyróżniona nagrodą Animago jako Najlepsza wizualizacja w 2010 roku.
Film reklamujący Polskę na światowej wystawie Expo 2010 w Szanghaju.

</doc>
<doc id="2192358" url="https://pl.wikipedia.org/wiki?curid=2192358" title="Puszcza Mokowska">
Puszcza Mokowska

Puszcza Mokowska - nieistniejący już duży kompleks leśny, znajdujący się pierwotnie w środkowej części Pojezierzy Południowobałtyckich, w większości na terenie dzisiejszych powiatów gnieźnieńskiego, wrzesińskiego i słupeckiego. Jeszcze u schyłku średniowiecza olbrzymie połacie środkowej Wielkopolski były pokryte lasami i puszczami. Od XV wieku lasy te zaczęły się stopniowo przerzedzać. W wyniku wzmożonego osadnictwa, pod koniec XV i na początku XVI wieku wykarczowano Puszczę Mokowską. Nazwa puszczy pochodzi od niewielkiej wsi Mąkownica, która pierwotnie leżała na jej obszarze.

</doc>
<doc id="2192359" url="https://pl.wikipedia.org/wiki?curid=2192359" title="Nowy cmentarz żydowski w Zarębach Kościelnych">
Nowy cmentarz żydowski w Zarębach Kościelnych

Nowy cmentarz żydowski w Zarębach Kościelnych – kirkut społeczności żydowskiej niegdyś zamieszkującej Zaręby Kościelne. Nie wiadomo kiedy dokładnie powstał, być może w XIX wieku. Został zniszczony podczas II wojny światowej. Nie zachowały się żadne nagrobki. Obecnie teren cmentarza jest używany jako pole uprawne.

</doc>
<doc id="2192360" url="https://pl.wikipedia.org/wiki?curid=2192360" title="Karłowo (gmina)">
Karłowo (gmina)

Karłowo (bułg. Община Карлово) – gmina w środkowej Bułgarii.
Miejscowości.
Miejscowości wchodzące w skład gminy Karłowo:

</doc>
<doc id="2192363" url="https://pl.wikipedia.org/wiki?curid=2192363" title="Stefan Batory (1553–1601)">
Stefan Batory (1553–1601)

Stefan Batory (ur. 1553, zm. 24 lutego 1601 w Partium) – węgierski szlachcic, namiestnik Krasnego, syn Andrzeja Batorego i Małgorzaty Majláth.
Życiorys.
Stefan był bratankiem i imiennikiem króla polskiego Stefana Batorego. Stryj planował ożenić go z córką króla Szwecji Jana III Wazy, Anną. Do ślubu nie doszło, gdyż w czerwcu 1580 Batory ożenił się z Zuzanną Bebek. W tym samym roku siostra Zuzanny, Anna została żoną brata Stefana Gabriela. Z małżeństwa Stefana i Zuzanny pochodziło siedmioro dzieci:
W 1595 zmarła żona Stefana Batorego, Zuzanna Bebek. W lipcu 1596, dzięki pośrednictwu brata, biskupa warmińskiego Andrzeja, drugą żoną Stefana została córka wojewody pomorskiego, Zofia Kostka, córka Krzysztofa i Katarzyny Konopackiej. Z małżeństwa tego pochodził najmłodszy syn Stefana, Andrzej. Po śmierci Stefana w lutym 1601, jego dzieci zostały rozdzielone. Wdowa po Batorym wyjechała do Polski wraz z synem Andrzejem, zaś Gabriel i Anna trafili pod opiekę Stefana Batorego z Ecsed.

</doc>
<doc id="2192365" url="https://pl.wikipedia.org/wiki?curid=2192365" title="This is War (singel Thirty Seconds to Mars)">
This is War (singel Thirty Seconds to Mars)

This Is War – drugi singel promujący trzeci album zespołu Thirty Seconds to Mars, "This Is War" (2009). Został wydany 26 marca 2010 roku.

</doc>
<doc id="2192370" url="https://pl.wikipedia.org/wiki?curid=2192370" title="Kriczim (gmina)">
Kriczim (gmina)

Kriczim (bułg. Община Кричим) – gmina w środkowej Bułgarii.
Miejscowości.
W skład gminy Kriczim wchodzi tylko jedna miejscowość – miasto Kriczim (bułg. Кричим).

</doc>
<doc id="2192381" url="https://pl.wikipedia.org/wiki?curid=2192381" title="Hapi (bóstwo nilowe)">
Hapi (bóstwo nilowe)

Hapi (czasem zapisywane jako Hapy) – w religii starożytnego Egiptu bóstwo dorocznych wylewów Nilu, nanoszących na brzegi rzeki żyzny muł, pozwalający Egipcjanom na uprawę roślin. Jego imię oznacza "Biegnący", co prawdopodobnie odnosi się do nurtu Nilu. Miał wiele tytułów, m.in. "Pan Ryb i Ptactwa Wodnego" oraz "Pan Rzeki Niosącej Życie". Przedstawiany zazwyczaj jako mężczyzna z dużym brzuchem, ubrany w przepaskę na biodrach, z długimi włosami i zwisającym, kobiecym biustem. Coroczne wylewy Nilu bywały nazywane "Przybyciem Hapi". Ponieważ tworzyły żyzny grunt na obszarach, które bez tego byłyby jałowe, Hapi, jako ich patron, symbolizował żyzną ziemię. Dlatego, chociaż był rodzaju męskiego, malowano go z dużym brzuchem przedstawiającym płodność Nilu. Zwykle miał też niebieską lub zieloną skórę, przypominającą Nu (męski aspekt Nun) i przedstawiającą wodę. Wskutek płodnej natury był czasem uważany za "ojca bogów" oraz opiekuńczego ojca, pomagającego utrzymać równowagę kosmosu.
Możliwe, że imię "Hapi" (lub jego odmiana), było wcześniej nazwą samego Nilu, jako że mówiono (błędnie) iż Nil zaczyna się pomiędzy "Mu-Hapi" i "Kher-Hapi", na południowym skraju Egiptu. Jednak Hapi nie był bóstwem samego Nilu, a tylko dorocznych jego wylewów. Był również uważany za "przyjaciela Geba", egipskiego bóstwa ziemi, oraz "pana Nepri", bóstwa zbóż.
Inne atrybuty zmieniały się zależnie od regionu, z którego pochodzą wyobrażenia. W Dolnym Egipcie postać Hapi zdobiona jest papirusem, a towarzyszą mu żaby (żyjące w tamtym regionie i będące jego symbolem). Tymczasem w Górnym Egipcie były to lotos i krokodyle. Często przedstawiano Hapi niosącego dary żywności lub nalewającego wodę z amfory, ale także, bardzo rzadko, przedstawiano go jako hipopotama. 
Uważano, że Hapi mieszka w jaskini u źródeł Nilu, które wówczas lokowano w rejonie Asuanu. Kult Hapi koncentrował się w rejonie Pierwszej Katarakty, na Elefantynie. Wzniesiono mu tam wiele świątyń. Jego kapłani dokonywali rytuałów mających zapewnić stały poziom wylewów. Na Elefantynie znajdował się oficjalny nilometr (wodowskaz schodkowy) – przyrząd pomiarowy, którego wskazania służyły przewidywaniom poziomu wylewu, a kapłani Hapi musieli być osobiście zaangażowani w nadzór nad nim.
Za panowania XIX dynastii Hapi był często przedstawiany jako para postaci trzymających i wiążących długie łodygi dwu roślin przedstawiających Górny i Dolny Egipt, symbolicznie łącząc dwie części państwa wokół hieroglifu oznaczającego "unię", "jedność". Takie symboliczne przedstawienie często rzeźbiono na postumentach siedzących posągów faraona.

</doc>
<doc id="2192382" url="https://pl.wikipedia.org/wiki?curid=2192382" title="Kuklen (gmina)">
Kuklen (gmina)

Kuklen (bułg. Община Куклен) – gmina w środkowej Bułgarii.
Miejscowości.
Miejscowości wchodzące w skład gminy Kuklen:

</doc>
<doc id="2192387" url="https://pl.wikipedia.org/wiki?curid=2192387" title="Judo na Letnich Igrzyskach Olimpijskich 1996">
Judo na Letnich Igrzyskach Olimpijskich 1996

Judo na Letnich Igrzyskach Olimpijskich 1996 w Atlancie, odbyło się w dniach 20 - 26 lipca 1996. Startowali mężczyźni oraz kobiety. Niespodzianką zawodów kobiecych, było zdobycie złotego medalu przez Kye Sun-Hi, która tuż przed turniejem olimpijskim otrzymała "dziką kartę" na zawody.

</doc>
<doc id="2192392" url="https://pl.wikipedia.org/wiki?curid=2192392" title="Łyki (gmina)">
Łyki (gmina)

Łyki (bułg. Община Лъки) – gmina w południowej Bułgarii.
Miejscowości.
Miejscowości wchodzące w skład gminy Łyki:

</doc>
<doc id="2192393" url="https://pl.wikipedia.org/wiki?curid=2192393" title="Mistrzostwa Polski w Badmintonie 2006">
Mistrzostwa Polski w Badmintonie 2006

42. Mistrzostwa Polski w badmintonie odbyły się w dniach 3-5 lutego 2006 roku w Słupsku.

</doc>
<doc id="2192394" url="https://pl.wikipedia.org/wiki?curid=2192394" title="Marica (gmina)">
Marica (gmina)

Marica () – gmina w południowej Bułgarii. Stolicą gminy jest miasto Płowdiw, które jednak nie leży w granicach gminy.
Miejscowości.
Miejscowości wchodzące w skład gminy Marica:

</doc>
<doc id="2192400" url="https://pl.wikipedia.org/wiki?curid=2192400" title="Perusztica (gmina)">
Perusztica (gmina)

Perusztica () – gmina w południowej Bułgarii.
Miejscowości.
Jedyną miejscowością gminy jest miasto Perusztica (bułg. Перущица).

</doc>
<doc id="2192402" url="https://pl.wikipedia.org/wiki?curid=2192402" title="Stanisław Ścibor-Bogusławski">
Stanisław Ścibor-Bogusławski

Stanisław Ścibor-Bogusławski herbu Ostoja (ur. ok. 1645, zm. 9 stycznia 1696) – polski ksiądz katolicki, kanonik łaski, przemyski i włocławski, kustosz i prałat wolborski, prepozyt brzozowski, proboszcz łaznowski, sędzia surogat Konsystorza Diecezji Kujawsko-Pomorskiej, dwukrotnie nominowany na urząd sędziego Trybunału Głównego Koronnego, kanclerz kardynała M. S. Radziejowskiego, prymasa Polski.
Ks. kan. Stanisław Bogusławski urodził się w rodzinie szlacheckiej Ścibor-Bogusławskich herbu Ostoja. Był synem Marcina Bogusławskiego i Katarzyny z Rościerskich h. Rola, dziedziców dóbr Wrzeszczewice położonych w województwie sieradzkim. Jego dziadkami od strony ojca byli Marcin Bogusławski, dziedzic Stryjów Paskowych i Małgorzata Piorunowska h. Rola. W roku 1675 ks. S. Bogusławski z woli bp Sarnowskiego ozdobił srebrnymi szatami postacie Najświętszej Marii Panny oraz Apostołów cudownego obrazu Zaśnięcia i Wniebowzięcia Matki Bożej znajdującego się w Starej Wsi, w kościele filialnym parafii brzozowskiej. W latach 1676-1678, jako prepozyt brzozowski pomagał biskupowi przemyskiemu, Stanisławowi Sarnowskiemu, w budowie nowego, murowanego kościoła w Brzozowie. Kiedy biskup Sarnowski odszedł na biskupstwo kujawskie do Włocławka ks. Bogusławski podążył za nim pozostawiając niedokończoną budowę świątyni (wzniesione były mury nawy głównej i przykryte transeptowe kaplice). Budowę kościoła Przemienienia Pańskiego w Brzozowie dokończył ks. Bartłomiej Misiałowicz. W grudniu 1679 wstąpił na kanonię włocławską. Był też prałatem i kustoszem kapituły kolegiackiej w Wolborzu oraz proboszczem parafii w Łaznowie. U boku bp Sarnowskiego w Wolborzu Bogusławski przebywał do jego śmierci w 1680 r. W latach 1682-1683 bp Bonawentura Madaliński nominował go do sprawowania urzędu sędziego deputata do Trybunału Głównego Koronnego. W roku 1689 obejmował urząd kanclerza kardynała Michała Stefana Radziejowskiego, prymasa Polski. W roku 1691 został powołany przez Konsystorz Diecezji Włocławskiej na urząd sędziego surogaty. Stanisław Bogusławski zmarł w niedzielę 9 stycznia 1696 "lethargo" (we śnie).

</doc>
<doc id="2192403" url="https://pl.wikipedia.org/wiki?curid=2192403" title="Trzciniak koralowy">
Trzciniak koralowy

Trzciniak koralowy ("Acrocephalus atyphus") – gatunek małego ptaka z rodziny trzciniaków (Acrocephalidae). Występuje endemicznie w Polinezji Francuskiej.
Systematyka.
Takson ten bywał czasem łączony w jeden gatunek z trzciniakiem długodziobym ("A. caffer") i żółtawym ("A. mendanae"), ale różnią się one od siebie morfologią i zachowaniem. Wyróżnia się sześć podgatunków "A. atyphus":
Status.
IUCN uznaje trzciniaka koralowego za gatunek najmniejszej troski (LC, "Least Concern") nieprzerwanie od 1988 roku. Liczebność populacji nie została oszacowana, ale ptak ten opisywany jest jako lokalnie pospolity. Trend liczebności populacji uznawany jest za stabilny.

</doc>
<doc id="2192407" url="https://pl.wikipedia.org/wiki?curid=2192407" title="Mistrzostwa Polski w Badmintonie 2007">
Mistrzostwa Polski w Badmintonie 2007

43. Mistrzostwa Polski w badmintonie 2007 odbyły się w dniach 2 - 4 lutego 2007 w Suchedniowie

</doc>
<doc id="2192408" url="https://pl.wikipedia.org/wiki?curid=2192408" title="Nowy cmentarz żydowski w Kałuszynie">
Nowy cmentarz żydowski w Kałuszynie

Nowy cmentarz żydowski w Kałuszynie – kirkut mieścił się w Kałuszynie przy ul. Martyrologii, za nekropolią katolicką. Powstał w dwudziestoleciu międzywojennym. W czasie II wojny światowej naziści przeprowadzali na terenie kirkutu egzekucje ludności żydowskiej oraz całkowicie zdewastowali cmentarz. Na cmentarzu zginęło w ten sposób około 1000 Żydów i kilku Polaków zabitych za pomoc udzielaną Żydom. Cmentarz ma powierzchnię ok. 4 ha. Ziemia ta decyzją wojewody została przekazana jesienią 2011 gminie wyznaniowej żydowskiej.

</doc>
<doc id="2192410" url="https://pl.wikipedia.org/wiki?curid=2192410" title="Dermot Morgan">
Dermot Morgan

Dermot Morgan (ur. 31 marca 1952 w Dublinie – zm. 28 lutego 1998 w Londynie) – irlandzki aktor komediowy, najszerzej znany z roli tytułowej w serialu "Ojciec Ted", do którego zdjęcia zakończył zaledwie na dobę przed swoją nagłą śmiercią.
Ukończył studia na University College Dublin, a następnie podjął pracę jako nauczyciel języka angielskiego w katolickiej szkole dla chłopców. W 1979 trafił do telewizji RTÉ, gdzie przez pięć lat był jednym z głównych wykonawców w programie komediowym "The Live Mike". Później był główną postacią segmentu komediowego w talk show "Kenny Live". W latach 1989-1991 był pomysłodawcą, współscenarzystą i jedną z gwiazd magazynu "Scrap Saturday", najpopularniejszej wówczas radiowej audycji satyrycznej w Irlandii.
W 1995 został obsadzony w roli tytułowej w serialu "Ojciec Ted", produkowanym przez brytyjską telewizję Channel 4, jednak tworzonym przez Irlandczyków i rozgrywającym się wśród księży na irlandzkiej prowincji. Przyniosła mu ona dużą popularność na całych Wyspach Brytyjskich, a później także w innych państwach. W 1998 otrzymał za tę rolę Nagrodę Telewizyjną BAFTA za najlepszy występ komediowy.
Następnego dnia po zakończeniu zdjęć do trzeciej i ostatniej serii "Ojca Teda", Morgan wydał dla znajomych przyjęcie w swoim domu w Londynie. W trakcie tej imprezy doznał nagle ataku serca, którego nie przeżył. Miał niespełna 46 lat.
Nabożeństwo żałobne, z udziałem ówczesnej pani prezydent Irlandii Mary McAleese, zostało odprawione w Dublinie, po czym zwłoki poddano kremacji na Glasnevin Cemetery, zaś urnę z prochami pochowano w grobowcu rodzinnym na cmentarzu Deans Grange Cemetery w Dublinie.

</doc>
<doc id="2192411" url="https://pl.wikipedia.org/wiki?curid=2192411" title="Cmentarz żydowski w Kałuszynie">
Cmentarz żydowski w Kałuszynie



</doc>
<doc id="2192412" url="https://pl.wikipedia.org/wiki?curid=2192412" title="Płowdiw (gmina)">
Płowdiw (gmina)

Płowdiw (bułg. Община Пловдив) – gmina w południowej Bułgarii.
Miejscowości.
Jedyną miejscowością gminy Płowdiw jest miasto Płowdiw (bułg. Пловдив).

</doc>
<doc id="2192415" url="https://pl.wikipedia.org/wiki?curid=2192415" title="National Geographic HD">
National Geographic HD



</doc>
<doc id="2192417" url="https://pl.wikipedia.org/wiki?curid=2192417" title="Hanna Rembowska">
Hanna Rembowska

Hanna Rembowska (ur. 21 stycznia 1912 w Rudej, późniejsza część Bielan w Warszawie, zm. 6 lipca 1947 w Warszawie) – polska ilustratorka, przedszkolanka.
Pochodziła z rodziny artystycznej, była córką malarza Jana Rembowskiego i nauczycielki (z pochodzenia Francuzki) Marie Julaine; jej matką chrzestną była malarka i rysowniczka Alina Bondy-Glassowa. Pierwsze lata dzieciństwa Hanna Rembowska spędziła z rodzicami w Zakopanem; osierocona w 1923, przeszła pod opiekę ciotki Marii Rembowskiej i mieszkała na Żoliborzu. Ukończyła Gimnazjum Żeńskie Kowalczykówny i Jawurkówny w Warszawie ("Szkoła na Wiejskiej"), następnie Państwowe Seminarium Ochroniarskie (szkołę przedszkolanek); praktykę zawodową odbywała w przedszkolu prywatnym. Od 1932 pracowała w przedszkolu Robotniczego Towarzystwa Przyjaciół Dzieci w Warszawie i jednocześnie kontynuowała naukę w Miejskiej Szkole Sztuk Zdobniczych i Malarstwa.
W latach II wojny światowej włączyła się do akcji pomocy Żydom. Opiekowała się dwojgiem opuszczonych dzieci. Po powstaniu przebywała w obozie w Pruszkowie, następnie w Krakowie, gdzie pracowała w szwalni. Zajmowała się tam m.in. wyrobem precyzyjnych i oryginalnych miniaturowych maskotek i zabawek. Powróciła następnie do Warszawy i pracy w przedszkolu, ale niebawem zmuszona była do podjęcia leczenia sanatoryjnego gruźlicy, które jednak nie okazało się skuteczne. Zmarła w wieku 35 lat 6 lipca 1947 w Warszawie. Na kilka tygodni przed śmiercią została odznaczona przez Radę Ministrów Medalem Zwycięstwa i Wolności 1945.
Zachowały się z jej prac m.in. obrazy olejne ("Martwa natura"), akwarele ("Astry w wazonie", "Dzwonki", "Kwiaty"), rysunki ("Kwiaty w wazonie"), szkice studenckie. Po II wojnie światowej Rembowska ilustrowała dwie książki dla dzieci Lucyny Krzemienieckiej – "Bajeczka z podwóreczka" (wydanie drugie, Warszawa 1946), "Cztery bajdy ciotki Adelajdy" (Warszawa 1947). Ponadto zaprojektowała loteryjkę z przygodami misia oraz pomoce dydaktyczne na potrzeby przedszkoli.
Pochowana we wspólnej mogile wraz z ojcem na warszawskich Powązkach (kw. 214–IV–30).

</doc>
<doc id="2192418" url="https://pl.wikipedia.org/wiki?curid=2192418" title="Borgosesia Calcio">
Borgosesia Calcio

Borgosesia Calcio to włoski klub piłkarski z siedzibą w mieście Borgosesia. Klub został założony w 1925 roku. Borgosesia gra obecnie w Serie D.
Barwy zespołu to ciemnoczerwone.

</doc>
<doc id="2192419" url="https://pl.wikipedia.org/wiki?curid=2192419" title="Pyrwomaj (gmina)">
Pyrwomaj (gmina)

Pyrwomaj (bułg. Община Първомай) – gmina w południowej Bułgarii.
Miejscowości.
Miejscowości wchodzące w skład gminy Pyrwomaj:

</doc>
<doc id="2192420" url="https://pl.wikipedia.org/wiki?curid=2192420" title="Wojskowa Szkoła Sanitarna">
Wojskowa Szkoła Sanitarna



</doc>
<doc id="2192422" url="https://pl.wikipedia.org/wiki?curid=2192422" title="Model siemaszkowski">
Model siemaszkowski

Model siemaszkowski – model organizacji ochrony zdrowia w państwie, charakteryzujący się scentralizowanymi organizacją i finansowaniem. Został wprowadzony po II wojnie światowej w części krajów postkomunistycznych. 
Zakłada on powszechny charakter służby zdrowia, zakup przez państwo na rzecz obywatela świadczeń zdrowotnych, finansowanie pracowników służby zdrowia jedynie ze środków publicznych, brak istnienia sektora prywatnego w ochronie zdrowia. Ważne jest to, że ochrona zdrowia w całości finansowa ze środków państwa; występuje przewaga lub wyłączność podmiotów publicznych. Formą finansowania są podatki albo obowiązkowe świadczenia. W efekcie poziom świadczonych usług spada, bo słaba jest pozycja zdrowia wśród priorytetów państwa. System ten może być często nadużywany (wykorzystywany) przez pracowników i powodować potencjalne kolejki lub korupcję. Szczególnie można to zaobserwować w krajach: Białoruś, Ukraina, Czarnogóra, Serbia.

</doc>
<doc id="2192423" url="https://pl.wikipedia.org/wiki?curid=2192423" title="Park Fryderyka Chopina w Poznaniu">
Park Fryderyka Chopina w Poznaniu

Park Fryderyka Chopina w Poznaniu – najstarszy istniejący park miejski w Poznaniu na Starym Mieście. Znajduje się przy ul. Podgórnej, na tyłach kolegium jezuickiego (obecnego Urzędu Miasta).
Historia.
Park to dawny ogród jezuicki, założony w końcówce XVII wieku. Pełnił rolę podręcznego ogrodu botanicznego dla mnichów do 1775, potem spełniał tę samą funkcję dla gimnazjum św. Marii Magdaleny. Od 1815 objął go w posiadanie Antoni Henryk Radziwiłł, namiestnik Wielkiego Księstwa Poznańskiego z zamiarem urządzenia ogrodu dworskiego. Połączył w nim szpalerowy ogród francuski z elementami parku angielskiego. Przestrzeń ogrodu była miejscem wielu spotkań o charakterze zarówno rozrywkowym, jak i politycznym. Przeprowadzano tu wiele rozmów dyplomatycznych o istotnym dla całego Księstwa znaczeniu. W okresie wzmożonej germanizacji Polakom zakazano wstępu na ten teren.
W okresie międzywojennym park należał do siedziby wojewody w kolegium jezuickim, a w 1938 przebito ul. Podgórną, dzieląc założenie na dwie części. W czasach PRL urządzono w części kolegium przedszkole, a park służył jako jego ogród zabaw. W początkach XXI wieku, po drobiazgowej rewitalizacji, parkowi przywrócono pierwotną świetność, wybudowano ogrodzenie i zrealizowano małą architekturę. W centrum stoi pomnik Fryderyka Chopina.
Przyroda.
Na najstarszy drzewostan składają się następujące gatunki: lipa drobnolistna (obwód 3 m), klon jawor, klon zwyczajny, dąb czerwony, platan, jesion wyniosły, orzech szary i bożodrzew gruczołowaty.
Dojazd i otoczenie.
Dojazd zapewniają tramwaje do przystanku "Wrocławska" lub "Plac Bernardyński". W pobliżu parku znajduje się m.in. dom handlowy Kupiec Poznański i dawny Hotel Saski.
Godziny otwarcia.
Park otwarty jest w sezonie letnim (1 kwietnia - 30 września) w godzinach 07:00-22:00, w sezonie zimowym (1 października - 31 marca) w godzinach 07:00-20:00.

</doc>
<doc id="2192424" url="https://pl.wikipedia.org/wiki?curid=2192424" title="Rakowski (gmina)">
Rakowski (gmina)

Rakowski (bułg. Община Раковски) – gmina w południowej Bułgarii.
Miejscowości.
Miejscowości wchodzące w skład gminy Rakowski:

</doc>
<doc id="2192425" url="https://pl.wikipedia.org/wiki?curid=2192425" title="Boro Vučinić">
Boro Vučinić

Boro Vučinić (cyr. Боро Вучинић; ur. 1954 w Titogradzie) – czarnogórski polityk. W latach 2004–2006 minister ochrony środowiska i urbanistyki, od 2006 do 2012 – minister obrony, następnie, w latach 2012–2015, szef Agencji Bezpieczeństwa Narodowego.
Jako minister urbanistyki Vučinić brał udział w sprzedaży starej stoczni remontowej na Morzu Adriatyckim. Była to pierwsza główna prywatyzacja od czasu ogłoszenia niepodległości przez Czarnogórę.
Ma tytuł magistra. Jest żonaty i ma czworo dzieci.

</doc>
<doc id="2192426" url="https://pl.wikipedia.org/wiki?curid=2192426" title="The Damned Things">
The Damned Things

The Damned Things – supergrupa, składająca się z muzyków Fall Out Boy (Joe Trohman i Andy Hurley), Anthrax (Scott Ian), Every Time I Die (Keith Buckley i Josh Newton) i Volbeat (Rob Caggiano). Nazwa zespołu inspirowana jest tekstem piosenek Ram Jam "Black Betty". Spotkanie thrashowców, pop punkowców i metalcore'owców zaowocowało muzyką, która najłatwiej scharakteryzować terminem stoner rock, z wpływami macierzystych grup muzyków.
Historia.
Zalążki nowego projektu pojawiły się około czterech lat temu, kiedy gitarzysta Joe Trohman i Scott Ian spotkali się i zaczęli pisać muzykę dla nowego projektu. Wkrótce zaprosili Keitha Buckleya i Andy'ego Hurleya.
Zespół zagrał swój debiutancki koncert w Knitting Factory w Nowym Jorku w dniu 1 czerwca 2010 r. a pierwszy brytyjski koncert w Londynie w klubie Heaven 10 czerwca. Zespół grał też na drugim etapie na Download Festival 13 czerwca 2010 r., oraz na scenie Helvíti podczas Copenhell Festival w dniu 12 czerwca 2010 roku. Pierwszy singiel „We've Got Situation Here” został wydany przez iTunes w dniu 25 października 2010 roku. Piosenki „Ironiclast” i „We've Got Situation Here” zostały wydane razem jako singiel na 7. calowym winylu i CD w dniu 26 listopada 2010 r., nakładem Metal Club Stores. W dniu 21 października 2010, zespół umieścił piosenkę „Friday Night (Going Down In Flames)” na swoich kontach w Facebooku i MySpace'ie.
W dniu 29 listopada 2010, zespół opublikował piosenkę „Little Darling” dostępną poprzez streaming w serwisie AbsolutePunk.net.
Debiutancki album zespołu "Ironiclast" ukazał się w dniu 14 grudnia 2010 nakładem Island Records. Gitarzysta Joe Trohman wspomniał o albumie, że zespół za cel obrał sobie blues z heavy metalowymi/klasyczno-rockowymi riffami w połączeniu z elementami z ich własnych zespołów, co zaowocowało tradycyjnym hard rockiem w połączeniu z cięższymi elementami Anthrax i Every Time I Die, i chórkami rodem z repertuaru Fall Out Boy. Trohman wspomniał też o takich zespołach jak Thin Lizzy i Led Zeppelin jako mających swój wpływ na brzmienie płyty. W wywiadzie udzielonym w grudniu 2010 roku, gitarzysta Joe Trohman potwierdził, że Josh Newton z Every Time I Die nie dołączył do zespołu jako basista na pełny etat.
Na okres 19 stycznia – 24 lutego 2011 zespół odbył tournée w ramach The Jagermeister Music Tour z Buckcherry, Hellyeah i All That Remains.

</doc>
<doc id="2192430" url="https://pl.wikipedia.org/wiki?curid=2192430" title="Marcello Puglisi">
Marcello Puglisi

Marcello Puglisi (ur. 17 maja 1986 w Trescore Balneario) – włoski kierowca wyścigowy.
Życiorys.
Włoch po zakończeniu kariery kartingowej, przeniósł się do wyścigów samochodów jednomiejscowych. W latach 2003-2005 brał udział we Włoskiej Formule Renault. Najlepiej spisał się w drugim podejściu, kiedy to zajął w klasyfikacji końcowej 13. miejsce. Poza tym w sezonach 2003 i 2005 wystąpił łącznie w trzech rundach europejskiego cyklu. Nie zdobył jednak punktów.
W roku 2005 zaliczył gościnny występ w jednym wyścigu Włoskiej Formuły 3. Zdobywszy trzy punkty, zmagania zakończył na 15. pozycji.
W sezonie 2006 przeniósł się do Międzynarodowej Formuły 3000 Master. Uzyskane punkty pozwoliły mu zająć w klasyfikacji końcowej 10. lokatę. Poza tym wziął udział również w ośmiu wyścigach Euroserii 3000. Ani razu jednak nie dojechał na punktowanej pozycji.
W kolejnym roku startów, kontynuował przygodę w Formule 3000, przekształconej jednak w Międzynarodową Formułę Master. Wygrawszy jeden wyścig, rywalizację ukończył na 5. miejscu. Oprócz tego zaliczył debiut w wyścigach długodystansowych – Le Mans Series. Wystąpiwszy w jednej rundzie, zmagań jednak nie ukończył.
W zimowym okresie 2008 Włoch podpisał kontrakt z brazylijską stajnią Piquet Sports, na udział w Azjatyckiej GP2. W ciągu dziesięciu wyścigów, Marcello ani razu jednak nie sięgnął po punkty. Najlepiej zaprezentował się podczas drugiego wyścigu, na malezyjskim torze Sepang, gdzie został sklasyfikowany na dziewiątym miejscu.
W dalszej części sezonu Włoch był skupiony ponownie na startach w Międzynarodowej oraz Włoskiej Formule Master. W pierwszej z nich zwyciężył w jednym wyścigu, zajmując w klasyfikacji 11. lokatę. We włoskim cyklu z kolei po raz pierwszy w karierze sięgnął po tytuł mistrzowski (odniósł dwie wygrane).
W tym samym roku Puglisi dostał szansę debiutu w głównym cyklu GP2. We włoskim zespole Durango zastąpił wówczas swojego rodaka Davide Valsecchiego. Oba wyścigi na ulicznym obiekcie Monte Carlo zakończył jednak na odległej siedemnastej i dziewiętnastej pozycji. Po zaledwie jednym weekendzie, jego miejsce zajął Brytyjczyk Ben Hanley.
W 2009 roku wziął udział w pierwszej rundzie Międzynarodowej Formuły Master. Pierwszego wyścigu nie ukończył, natomiast w drugim dojechał na szóstej lokacie. Uzyskane punkty sklasyfikowały go na 19. miejscu, w ogólnej punktacji. W sezonie 2010 ponownie miał startować w barwach ekipy ADM Motorsport. W wyniku zawieszenia serii, Puglisi był zmuszony zawiesić swoją karierę.

</doc>
<doc id="2192431" url="https://pl.wikipedia.org/wiki?curid=2192431" title="Święta Dennisa Rozrabiaki">
Święta Dennisa Rozrabiaki

Święta Dennisa Rozrabiaki (ang. Dennis the Menace Christmas; 2007) – film amerykańsko-kanadyjski.
Fabuła.
Dennis chcąc być dobrym chłopcem przed świętami Bożego Narodzenia organizuje plan by pomóc sąsiadowi w przygotowaniach. Plan Dennisa się nie powiódł więc sąsiad się wkurza i wyprasza go ze swojego domu. Wkrótce anioł Bob pomaga mu wybrać drogę pokoju z Dennisem. Więc kupuje wymarzony rower Dennisa oraz organizuje wymarzone święta małżonki.

</doc>
<doc id="2192432" url="https://pl.wikipedia.org/wiki?curid=2192432" title="Rodopi (gmina)">
Rodopi (gmina)

Rodopi (bułg. Община Родопи) – gmina w południowej Bułgarii. Stolicą gminy jest miasto Płowdiw, które nie leży w granicach gminy.
Miejscowości.
Miejscowości wchodzące w skład gminy Rodopi:

</doc>
<doc id="2192433" url="https://pl.wikipedia.org/wiki?curid=2192433" title="Papirus 28">
Papirus 28

Papirus 28 (według numeracji Gregory-Aland), oznaczany symbolem formula_1 – grecki rękopis Nowego Testamentu pisany na papirusie, w formie kodeksu. Paleograficznie datowany jest na III wiek. Zawiera niewielkie fragmenty Ewangelii Jana.
Opis.
Zachowały się jedynie fragmenty kodeksu z tekstem Ewangelii Jana 6,8-12.17-22. Oryginalne karty kodeksu miały rozmiar 13 na 20 cm. Tekst pisany jest semi-uncjałą, 25 linijek na stronę. Charakter pisma jest podobny do Papirusu Oxyrhynchus 1358. Rękopis zawiera błędy mimo iż sporządzony został przez zawodowego skrybę.
Tekst.
Tekst grecki rękopisu Kurt Aland opisał jako "normalny tekst" i zaklasyfikował go do kategorii I;. Tekst bliski jest dla formula_2 (zgodność 7 na 10). Według Grenfella i Hunta tekstualnie bliższy jest Kodeksowi Watykańskiemu niż Kodeksowi Synajskiemu.
W Ewangelii Jana 6,10 przekazuje warianty: πεντακισ]χιλειοι, ελεβεν zamiast ελαβεν, w 6,19 ενγυς zamiast εγγυς, w 6,20 φοβεισθαι zamiast φοβεισθε, w 6,22 ιδεν zamiast ειδεν.
Historia.
Rękopis odkryty został w Oksyrynchos przez Grenfella i Hunta, którzy opublikowali jego tekst w 1919 roku. Na liście rękopisów znalezionych w Oxyrhynchus znajduje się na pozycji 1596. Ernst von Dobschütz umieścił go na liście rękopisów Nowego Testamentu, w grupie papirusów, dając mu numer 28.
Aland datował go na III wiek, Comfort na koniec III wieku.
Obecnie przechowywany jest w bibliotece Pacific School of Religion (Pap. 2) w Berkeley (Kalifornia).

</doc>
<doc id="2192435" url="https://pl.wikipedia.org/wiki?curid=2192435" title="Puchar Łotwy w piłce siatkowej mężczyzn (2010)">
Puchar Łotwy w piłce siatkowej mężczyzn (2010)

Rozgrywki o Puchar Łotwy w piłce siatkowej mężczyzn w 2010 roku zainaugurowane zostały 24 listopada. 
Rozgrywki składały się z 1. rundy, w której drużyny podzielone w pary rozegrały ze sobą dwumecz, oraz turnieju finałowego. W trakcie turnieju finałowego odbyły się półfinały i finał. 
Turniej finałowy rozegrany został w dniach 11-12 grudnia w Zemgales OC w Jełgawie.
Puchar Łotwy zdobyła drużyna .
1. runda.
Drużyny oznaczone czcionką pogrubioną awansowały do dalszej rundy, a "kursywą" odpadły z rozgrywek. Po lewej gospodarze pierwszych meczów.

</doc>
<doc id="2192438" url="https://pl.wikipedia.org/wiki?curid=2192438" title="Sadowo (gmina)">
Sadowo (gmina)

Sadowo (bułg. Община Садово) – gmina w południowej Bułgarii.
Miejscowości.
Miejscowości wchodzące w skład gminy Sadowo:

</doc>
<doc id="2192439" url="https://pl.wikipedia.org/wiki?curid=2192439" title="Aleksandra Burbon-Parmeńska">
Aleksandra Burbon-Parmeńska



</doc>
<doc id="2192440" url="https://pl.wikipedia.org/wiki?curid=2192440" title="Feliks Leopld Burbon-Parmeński">
Feliks Leopld Burbon-Parmeński



</doc>
<doc id="2192442" url="https://pl.wikipedia.org/wiki?curid=2192442" title="Wilhelm Burbon-Parmeński">
Wilhelm Burbon-Parmeński



</doc>
<doc id="2192443" url="https://pl.wikipedia.org/wiki?curid=2192443" title="Sokółeczka">
Sokółeczka

Sokółeczka, sokolik plamisty ("Spiziapteryx circumcincta") – gatunek drapieżnego ptaka z rodziny sokołowatych (Falconidae), zamieszkującego Amerykę Południową.

</doc>
<doc id="2192447" url="https://pl.wikipedia.org/wiki?curid=2192447" title="Penumbra (seria)">
Penumbra (seria)

Penumbra – seria trzech komputerowych gier przygodowych stworzonych przez studio Frictional Games i wydanych przez Paradox Interactive oraz Lexicon Entertainment. Na trylogię składają się:
Muzyka.
Ścieżkę dźwiękową do wszystkich części serii stworzył Fin Mikko Tarmia. Została ona wydana 8 stycznia 2010 roku w wersji cyfrowej oraz na płycie kompaktowej.

</doc>
<doc id="2192451" url="https://pl.wikipedia.org/wiki?curid=2192451" title="Trzciniak plamisty">
Trzciniak plamisty

Trzciniak plamisty ("Acrocephalus rimitarae") – gatunek małego ptaka z rodziny trzciniaków (Acrocephalidae). Występuje endemicznie na wyspie Rimatara w Polinezji Francuskiej. Jego środowiskiem naturalnym są głównie lasy, ale też bagna na wzgórzach w centrum wyspy, ogrody czy zarośla w gajach kokosowych. Długość ciała około 17 cm.
Gatunek monotypowy. Dawniej łączony był w jeden gatunek z trzciniakiem białoskrzydłym ("A. vaughani") i trzciniakiem bladym ("A. taiti").
Od 2017 roku Międzynarodowa Unia Ochrony Przyrody (IUCN) uznaje go za gatunek krytycznie zagrożony wyginięciem (CR, "Critically Endangered"); wcześniej, od 2000 roku klasyfikowano go jako gatunek narażony (VU, "Vulnerable"). Powodem zaliczenia do takiej kategorii jest wyjątkowo mały zasięg występowania (7 km2 – tylko jedna niewielka wyspa), niszczenie siedlisk oraz drapieżnictwo ze strony gatunków inwazyjnych. Liczebność populacji szacuje się na 600–2600 dorosłych osobników, a jej trend uznawany jest za spadkowy.

</doc>
<doc id="2192452" url="https://pl.wikipedia.org/wiki?curid=2192452" title="Hrabstwo Wasco">
Hrabstwo Wasco

Hrabstwo Wasco (ang. "Wasco County") – hrabstwo w stanie Oregon w Stanach Zjednoczonych. Obszar całkowity hrabstwa obejmuje powierzchnię 2395,32 mil² (6203,85 km²). Według szacunków United States Census Bureau w roku 2009 miało 24 149 mieszkańców.
Hrabstwo powstało w 1854 roku. 

</doc>
<doc id="2192453" url="https://pl.wikipedia.org/wiki?curid=2192453" title="Eparchia Lungro degli Italo-Albanesi">
Eparchia Lungro degli Italo-Albanesi

Eparchia Lungro degli Italo-Albanesi – jedna z dwóch eparchii Kościoła katolickiego obrządku bizantyjsko-włoskiego, z siedzibą w Lungro w Kalabrii. Została erygowana 13 lutego 1919 roku. Podlega bezpośrednio Stolicy Apostolskiej. 
Od 12 maja 2012 biskupem jest Donato Oliverio.

</doc>
<doc id="2192456" url="https://pl.wikipedia.org/wiki?curid=2192456" title="Hrabstwo Washington (Oregon)">
Hrabstwo Washington (Oregon)

Hrabstwo Washington (ang. "Washington County") – hrabstwo w stanie Oregon w Stanach Zjednoczonych. Obszar całkowity hrabstwa obejmuje powierzchnię 726,38 mil² (1881,32 km²). Według szacunków United States Census Bureau w roku 2009 miało 537 318 mieszkańców.
Hrabstwo powstało w 1843 roku. 

</doc>
<doc id="2192457" url="https://pl.wikipedia.org/wiki?curid=2192457" title="Hrabstwo Wheeler (Oregon)">
Hrabstwo Wheeler (Oregon)

Hrabstwo Wheeler (ang. "Wheeler County") – hrabstwo w stanie Oregon w Stanach Zjednoczonych. Obszar całkowity hrabstwa obejmuje powierzchnię 1715,46 mil² (4443,02 km²). Według szacunków United States Census Bureau w roku 2009 miało 1363 mieszkańców.
Hrabstwo powstało w 1899 roku. 

</doc>
<doc id="2192462" url="https://pl.wikipedia.org/wiki?curid=2192462" title="Piżama (film)">
Piżama (film)

Piżama – polski film fabularny z 1971 roku, na podstawie opowiadania Leszka Płażewskiego, w reżyserii Antoniego Krauzego.
Fabuła.
Młode małżeństwo zamieszkuje hotel robotniczy. Kobieta wskutek rozmów z koleżankami, dochodzi do wniosku, że symbolem nowoczesności oraz wysokiego statusu społecznego jest piżama. Usilnie nakłania męża do nabycia nocnego odzienia, w którym odtąd ma spać. Zamieszanie wokół piżamy staje się przyczyną szeregu zabawnych zdarzeń w życiu młodego małżeństwa.
W fabule filmu w mieszkaniu małżeństwa Jadwigi i Staśka w telewizorze jest emitowany mecz hokejowy: Czechosłowacja–ZSRR, następnie serial telewizyjny "Czterej pancerni i pies" i reportaż filmowy pt. "Szlakiem dobrej roboty".

</doc>
<doc id="2192465" url="https://pl.wikipedia.org/wiki?curid=2192465" title="Hrabstwo Yamhill">
Hrabstwo Yamhill

Hrabstwo Yamhill (ang. "Yamhill County") – hrabstwo w stanie Oregon w Stanach Zjednoczonych. Obszar całkowity hrabstwa obejmuje powierzchnię 718,36 mil² (1860,54 km²). Według szacunków United States Census Bureau w roku 2009 miało 99 037 mieszkańców.
Hrabstwo powstało w 1843 roku. 

</doc>
<doc id="2192468" url="https://pl.wikipedia.org/wiki?curid=2192468" title="Libohova">
Libohova

Libohova – miasto w Albanii, w okręgu Gjirokastra. W 2001 r. miasto to zamieszkiwało 2 307 osób.

</doc>
<doc id="2192469" url="https://pl.wikipedia.org/wiki?curid=2192469" title="Cyryl Vogel">
Cyryl Vogel

Cyryl John Vogel (ur. 15 stycznia 1905 w Pittsburghu, zm. 4 października 1979) – amerykański biskup rzymskokatolicki, prałat, biskup Saliny od 1965 roku do swojej śmierci w 1979 roku.
Cyryl Vogel urodził się jako przedostatni z dziesięciorga rodzeństwa w rodzinie Henry’ego i Mary Agnes (z domu Foley) Vogel. Po ukończeniu Uniwersytetu św. Ducha Duquesne w Pittsburghu, zaczął studia w Seminarium Św. Wincentego w Latrobe. Święcenia kapłańskie przyjął z rąk biskupa Hugh Charlesa Boyle’a 7 czerwca 1931 roku.
Vogel początkowo posługiwał jako wikary w jednej z parafii w Pittsburgu, zanim został proboszczem w kościele Najświętszego Serca w Sagamore w 1950 roku. Był w tym czasie również dyrektorem ds. nauczania dorosłych i członkiem diecezjalnego trybunału. Kiedy w 1951 roku erygowana została diecezja Greensburg, kościół Najświętszego Serca został włączony pod jej jurysdykcję. Vogel kierował również kościołem Świętego Jana Chrzciciela de la Salle w Delmot oraz kościołem Świętej Rodziny w Latrobe. Przez cały ten okres pozostawał kanclerzem diecezji. w 1960 roku został mianowany wikariuszem generalnym.
10 kwietnia 1965 roku Vogel został wybrany przez papieża Pawła VI na biskupa diecezji Salina. Przyjął sakrę biskupią 17 czerwca w Katedrze Najświętszego Sakramentu w Greensburgu z rąk biskupa Williama G. Connare oraz biskupów koncelebransów Georga L. Leecha i Vincenta Leonarda. 25 czerwca został wprowadzony na urząd przez arcybiskupa Edwarda Józefa Hunkelera.
Vogel uczestniczył w ostatniej sesji soboru watykańskiego II, którego postanowienia miał za zadanie wprowadzić na terenie swojej diecezji. Za jego kadencji miało miejsce powołanie wielu diecezjalnych instytucji, rad parafialnych oraz stowarzyszeń mających na celu poprawę warunków socjalnych duchownych diecezji. Jako biskup wzniósł również nowe świątynie w Hays, Minneapolis (1967), Clyde (1969), Hoxie i Washington (1979).
Vogel zmarł na atak serca w swojej rezydencji biskupiej w mieście Salina.

</doc>
<doc id="2192471" url="https://pl.wikipedia.org/wiki?curid=2192471" title="Gabriel Batory (1555–1586)">
Gabriel Batory (1555–1586)

Gabriel Batory (ur. 1555, zm. 11 listopada 1586 w Cseke) – węgierski szlachcic, syn Andrzeja Batorego i Małgorzaty Majláth.
Życiorys.
W czerwcu 1580 Gabriel poślubił Annę Bebek, młodszą siostrę Zuzanny Bebek, żony brata Gabriela, Stefana Batorego. Po ślubie z Anną, Gabriel przeszedł na wyznanie protestanckie, co wywołało gniew jego stryja, króla polskiego Stefana Batorego. Przejście na religię ewangelicką pozbawiło Gabriela szans na karierę w Polsce. Batory i jego brat Stefan interesowali się więc głównie sprawami Siedmiogrodu. Gabriel i jego żona Anna Bebek zmarli na skutek rozprzestrzeniającej się na Siedmiogród zarazy. Ich małżeństwo było bezpotomne.

</doc>
<doc id="2192475" url="https://pl.wikipedia.org/wiki?curid=2192475" title="Cerastium fontanum">
Cerastium fontanum



</doc>
<doc id="2192477" url="https://pl.wikipedia.org/wiki?curid=2192477" title="Nikodem (Baranowski)">
Nikodem (Baranowski)

Nikodem, nazwisko świeckie Nikołaj Nikołajewicz Baranowski (ur. 15 maja 1975 w Hoszowie) – biskup Ukraińskiego Kościoła Prawosławnego Patriarchatu Moskiewskiego.
Życiorys.
Urodził się na Żytomierszczyźnie, w rodzinie robotniczej. Jest absolwentem seminarium duchownego i Akademii Duchownej w Kijowie (dyplom w 2000). Od 1997 jest wykładowcą liturgiki w tychże szkołach. 11 kwietnia 2000 złożył wieczyste śluby zakonne przed prorektorem Akademii, archimandrytą Mitrofanem, przyjmując imię Nikodem. 15 kwietnia tego samego roku biskup wyszhorodzki Paweł wyświęcił go na diakona, zaś 27 kwietnia hierodiakon Nikodem przyjął z rąk metropolity kijowskiego i całej Ukrainy Włodzimierza święcenia kapłańskie. W 2001 otrzymał godność igumena, zaś rok później – archimandryty. Od 2007 do 2010 był proboszczem parafii przy soborze Przemienienia Pańskiego w Białej Cerkwi.
23 grudnia 2010 Święty Synod Ukraińskiego Kościoła Prawosławnego nominował go na biskupa pomocniczego eparchii białocerkiewskiej z tytułem biskupa rokitniańskiego. 25 grudnia tego samego roku miała miejsce jego chirotonia biskupa, którą w cerkwi refektarzowej ławry Peczerskiej przeprowadzili metropolita kijowski i całej Ukrainy Włodzimierz, metropolita owrucki i korosteński Wissarion, arcybiskupi białocerkiewski i bogusławski Mitrofan, sarneński i poleski Anatol, wyszhorodzki Paweł, boryspolski Antoni, perejasławsko-chmielnicki Aleksander oraz biskupi humański i dźwinogrodzki Pantelejmon, szepetowski i sławucki Włodzimierz, nieżyński i pryłucki Ireneusz, makarowski Hilary, nowokachowski i heniczeski Joazaf oraz wasylkowski Pantelejmon.
W lipcu 2012 przeniesiony do eparchii ługańskiej w charakterze jej biskupa pomocniczego z tytułem biskupa rowenkowskiego. 1 stycznia 2013 Święty Synod Ukraińskiego Kościoła Prawosławnego wyznaczył go na ordynariusza eparchii siewierodonieckiej.
17 sierpnia 2015 r. podniesiony do godności arcybiskupa, a 4 lata później otrzymał godność metropolity.

</doc>
<doc id="2192478" url="https://pl.wikipedia.org/wiki?curid=2192478" title="Siergiej Buszew">
Siergiej Buszew

Siergiej Michajłowicz Buszew (ur. w Samarze, zm. 11 listopada 1969 w Kujbyszewie) – generał major Armii Czerwonej i generał brygady Wojska Polskiego.
Życiorys.
Służbę w Armii Czerwonej pełnił od listopada 1918. W latach wojny domowej pełnił służbę jako czerwonoarmista w składzie 1 Samarskiego pułku robotniczego na Froncie Południowym oraz Kaukaskim – przeciw wojskom gen. Antona Denikina.
W kwietniu 1919 został skierowany na kurs dowódców piechoty do Samary, podczas kursu – w okresie od czerwca do sierpnia 1920 uczestniczył w tłumieniu antybolszewickich powstań w guberni samarskiej. Po ukończeniu kursu w sierpniu 1920 został wyznaczony na stanowisko dowódcy plutonu w 1 Wschodniej Brygadzie Szkolnej w Astrachaniu. W składzie 5 pułku tej brygady na Froncie Kaukaskim brał udział w obalaniu mienszewickiego rządu Gruzji.
Po zakończeniu wojny od 1922 uczył się na kursach kadry dowódczej RKKA w Baku. Po ukończeniu kursów – od lipca 1923 – dowodził plutonem i kompanią w 21 Oficerskiej Szkole Piechoty. Od sierpnia 1925 był dowódcą plutonu w szkole podoficerskiej w 6 pułku Kaukaskiej Dywizji Strzelców. Od maja 1926 pełnił służbę w 5 pułku strzeleckim 2 Kaukaskiej Dywizji Strzeleckiej Samodzielnej Armii Kaukaskiej. Był dowódcą plutonu w szkole podoficerskiej, dowódcą plutonu strzeleckiego, dowódcą kompanii, pełnił obowiązki dowódcy batalionu, był pomocnikiem szefa sztabu pułku, szefem sztabu batalionu. Uczestniczył w tłumieniu wystąpień antybolszewickich w Inguszetii (wrzesień 1925) i rozbrajaniu ugrupowań zbrojnych w Dagestanie (sierpień-wrzesień 1926) oraz w Górskim Karabachu (maj-czerwiec 1930). Od grudnia 1931 był zastępcą szefa I wydziału sztabu 2 Kaukaskiej Dywizji Strzeleckiej.
Od stycznia do listopada 1933 uczył się na Kursie Doskonalenia Oficerów przy Zarządzie Rozpoznawczym Sztabu Generalnego RKKA. Potem został wyznaczony na stanowisko szefa II wydziału sztabu 2 Kaukaskiej Dywizji Strzeleckiej. W listopadzie 1937 został skierowany na wyższy kurs strzelecko-taktyczny doskonalenia dowódców piechoty „Wystrieł”, jednak nauki tej nie ukończył ponieważ w styczniu 1938 został skierowany do Hiszpanii, gdzie do lutego 1939 uczestniczył w wojnie domowej po stronie republikanów. Po powrocie był zastępcą dowódcy 46 Dywizji Strzeleckiej do spraw liniowych, następnie od sierpnia 1939 przewodniczącym Centralnej Rady Osoawiachimu Ukraińskiej SRR.
Po ataku Niemiec na ZSRR powrócił na wcześniej zajmowane stanowisko zastępcy dowódcy 46 Dywizji Strzeleckiej do spraw liniowych. W sierpniu 1941 został dowódcą 337 Dywizji Strzeleckiej na Froncie Północnokaukaskim, która znajdowała się w stadium formowania w Astrachaniu, by wejść w skład 57 Armii Rezerwowej. Od stycznia 1942 dywizja walczyła w składzie Frontu Południowego, gdzie nie osiągnęła większych sukcesów. Rozkazem dowódcy 6 Armii z dniem 3 lutego 1942 Buszew został karnie zwolniony z zajmowanego stanowiska i wyznaczony na stanowisko pełniącego obowiązki zastępcy dowódcy 411 Dywizji Strzeleckiej. W marcu 1942 został wyznaczony na stanowisko dowódcy 211 Szkolnej Brygady Strzeleckiej, a w kwietniu 1942 – dowódcy 23 Brygady Zaporowej w składzie Stalingradzkiego Okręgu Wojskowego. Brygada w składzie Frontu Południowego brała udział w krwawych walkach nad Donem. W sierpniu 1942 Buszew został wyznaczony na dowódcę 10 Samodzielnej Gwardyjskiej Brygady Strzeleckiej 9 Armii na Froncie Zakaukaskim. W listopadzie 1942 został dowódcą 176 Dywizji Strzeleckiej, która w składzie 18 Armii Desantowej wyróżniła się w Noworosyjsko-Tamańskiej operacji zaczepnej. Za udział w tej operacji dywizja została przemianowana na 129 Gwardyjską, a S. Buszew został odznaczony Orderem Kutuzowa II stopnia. 21 kwietnia 1943 został awansowany na stopień generała majora.
W listopadzie 1943 dywizja w składzie 18 Armii została przerzucona w rejon Kijowa i włączona w skład 1 Frontu Ukraińskiego, gdzie uczestniczyła w Żytomiersko-Berdyczowskiej operacji zaczepnej, za co otrzymała nazwę wyróżniającą „Żytomierska” oraz odznaczona Orderem Czerwonego Sztandaru. W 1944 jednostki dywizji pomyślnie działały w ramach Proskurowsko-Czerniowieckiej operacji. Za udział w tych walkach S. Buszew został odznaczony Orderem Bohdana Chmielnickiego I stopnia. Z dniem 25 czerwca 1944 został wyznaczony na stanowisko dowódcy 52 Korpusu Strzeleckiego, który w składzie 1 Gwardyjskiej, następnie 38 Armii 1 Frontu Ukraińskiego pomyślnie działał w Lwowsko-Sandomierskiej operacji zaczepnej, brał udział w zajmowaniu Lwowa, za co korpus otrzymał nazwę wyróżniającą „Lwowski”, a Buszew został odznaczony Orderem Suworowa II stopnia. Od września 1944 do lutego 1945 dowodził jednostkami korpusu w czasie walk o Krosno i Jasło, w zachodniokarpackiej operacji zaczepnej, zdobywając m.in. Nowy Sącz, Wadowice oraz Bielsko-Białą. Za udział w tych walkach został odznaczony Orderem Czerwonego Sztandaru.
Po zakończeniu wojny w marcu 1946 został skierowany na Wyższy Kurs Akademicki przy Wyższej Akademii Wojskowej im. K. J. Woroszyłowa. Po zakończeniu kursu w marcu 1947 został szefem oddziału gotowości bojowej Uralskiego Okręgu Wojskowego. Od sierpnia 1949 był dowódcą 119 Korpusu Strzelców Górskich w Turkiestańskim Okręgu Wojskowym. W październiku 1950 został skierowany do pełnienia służby w Wojsku Polskim, gdzie od 9 lutego 1951 do 3 listopada 1954 był zastępcą dowódcy Śląskiego Okręgu Wojskowego do spraw liniowych. W grudniu 1954 powrócił do służby w Armii Radzieckiej, gdzie był szefem katedry wojskowej Kazańskiego Instytutu Weterynaryjnego. W październiku 1956 został przeniesiony do rezerwy.
Był aktywnym działaczem organizacji kombatanckich. Napisał wspomnienia z okresu swojej służby wojskowej, m.in. na temat wojny domowej w Hiszpanii oraz okresu II wojny światowej. Zmarł po ciężkiej chorobie w Kujbyszewie i tam został pochowany na Cmentarzu Południowym.
Życie prywatne.
Od 1925 był żonaty z Agrypiną Francuzową (ur. 1907). Małżeństwo miało córkę i syna.

</doc>
<doc id="2192479" url="https://pl.wikipedia.org/wiki?curid=2192479" title="Alexis Bouvard">
Alexis Bouvard

Alexis Bouvard (ur. 27 czerwca 1767 w Contamines, zm. 7 czerwca 1843 w Paryżu) – francuski astronom, szczególnie znany z obserwacji zaburzeń w ruchu Urana i postawienia hipotezy o istnieniu ósmej planety w Układzie Słonecznym.
Życiorys.
Urodził się w Contamines (obecnie Contamines-Montjoie). Do jego osiągnięć należy m.in. odkrycie ośmiu komet i opracowanie tablic astronomicznych zawierających precyzyjne wyznaczenie orbit Jowisza i Saturna (1808) oraz Urana (1821). Pierwsze dwie tablice były bardzo dokładne, natomiast tablice z Uranem wykazały znaczne rozbieżności z późniejszymi obserwacjami. Doprowadziło to Bouvarda do postawienia hipotezy o istnieniu ósmej planety odpowiedzialnej za zaburzenia orbity Urana. Hipoteza ta została potwierdzona dopiero po jego śmierci, kiedy to John Couch Adams i Urbain Le Verrier niezależnie od siebie odkryli Neptuna.
Bouvard był dyrektorem Obserwatorium Paryskiego. Od 1803 roku należał do Francuskiej Akademii Nauk, a od 1826 roku był członkiem Royal Society. Zmarł w Paryżu.

</doc>
<doc id="2192481" url="https://pl.wikipedia.org/wiki?curid=2192481" title="Tracy (Minnesota)">
Tracy (Minnesota)

Tracy jest miasteczkiem w hrabstwie Lyon w stanie Minnesota, położonym w pobliżu trasy U.S. Route 14.
Według danych United States Census Bureau z roku 2000, miasto zajmuje powierzchnię niespełna 6 km² i zamieszkiwane jest przez około 2300 osób.

</doc>
<doc id="2192488" url="https://pl.wikipedia.org/wiki?curid=2192488" title="Hwang Kyung-seon">
Hwang Kyung-seon

Hwang Kyung-seon (kor. 황경선, ur. 21 maja 1986) – południowokoreańska zawodniczka w taekwondo, mistrzyni i brązowa medalistka olimpijska, dwukrotna mistrzyni świata.
Trzykrotnie startowała w igrzyskach olimpijskich (2004, 2008, 2012). W 2012 roku w Londynie i w 2008 roku w Pekinie zdobyła złoty medal olimpijski, a w cztery lata wcześniej w Atenach brązowy medal. Dwukrotna mistrzyni świata (2005, 2007).
Zwyciężczyni igrzysk azjatyckich w 2006 roku.

</doc>
<doc id="2192489" url="https://pl.wikipedia.org/wiki?curid=2192489" title="Baltazar Batory (zm. 1577)">
Baltazar Batory (zm. 1577)

Baltazar Batory (ur. ok. 1555, zm. w maju 1577) – szlachcic węgierski, syn Krzysztofa Batorego i jego pierwszej żony Katarzyny Daniczka, polskiego pochodzenia.
Życiorys.
Po wstąpieniu swego stryja Stefana Batorego na tron polski, Baltazar został wezwany na jego dwór. Po przybyciu do Krakowa, młody Batory rozpoczął naukę pod kierunkiem profesora Collegium Maius, Stanisława Mareniusza. Ambitne plany królewskie wobec Baltazara nie zostały osiągnięte, gdyż w maju 1577 królewski bratanek utonął w Wiśle podczas kąpieli. Śmierć Baltazara pogrążyła króla w żałobie, zaś Stanisław Mareniusz poświęcił zmarłemu poemat.

</doc>
<doc id="2192490" url="https://pl.wikipedia.org/wiki?curid=2192490" title="VK Ozolnieki">
VK Ozolnieki

Poliurs Ozolnieki - łotewski klub siatkarski z Ozolnieki. Od sezonu 2005/2006 klub występuje w lidze krajów bałtyckich - Schenker League.
Do sezonu 2010/2011 tytularnym sponsorem klubu była firma Biolar.

</doc>
<doc id="2192491" url="https://pl.wikipedia.org/wiki?curid=2192491" title="123N">
123N



</doc>
<doc id="2192492" url="https://pl.wikipedia.org/wiki?curid=2192492" title="Myeong Seob Song">
Myeong Seob Song



</doc>
<doc id="2192496" url="https://pl.wikipedia.org/wiki?curid=2192496" title="Hydrocorax fuscescens">
Hydrocorax fuscescens



</doc>
<doc id="2192498" url="https://pl.wikipedia.org/wiki?curid=2192498" title="Poliurs/Biolar Ozolnieki">
Poliurs/Biolar Ozolnieki



</doc>
<doc id="2192500" url="https://pl.wikipedia.org/wiki?curid=2192500" title="Biolars/Olaine-Ozolnieki">
Biolars/Olaine-Ozolnieki



</doc>
<doc id="2192501" url="https://pl.wikipedia.org/wiki?curid=2192501" title="Sobór św. Urosza w Uroševacu">
Sobór św. Urosza w Uroševacu

Sobór św. Urosza – prawosławny sobór w Uroševacu.
Budowa świątyni została zakończona w 1933, autorem jej projektu był architekt Josif Mihailović.
W czasie zamieszek w Kosowie w 2004 sobór został zaatakowany przez tłum kosowskich Albańczyków. Według danych podanych przez KFOR napastnicy wymierzyli w świątynię trzy granaty ręczne, następnie zaś podpalili ją. W obronie budynku zostało rannych 19 policjantów UNMIK oraz żołnierzy KFOR. Zdołali oni jednak
zabezpieczyć obiekt i uniemożliwić jego całkowite zniszczenie. Zdewastowany sobór został zamknięty i znajdował się pod stałą ochroną KFOR. Greccy żołnierze KFOR stacjonujący w mieście zainicjowali jednak jego remont, mając poparcie władz lokalnych oraz duchownych innych wyznań.
Pierwsza Święta Liturgia po zniszczeniach odbyła się w świątyni 11 września 2010, z udziałem ówczesnego zarządcy prawosławnej eparchii raszko-prizreńskiej metropolity Amfilochiusza (Radovicia).

</doc>
<doc id="2192503" url="https://pl.wikipedia.org/wiki?curid=2192503" title="Biolars Ozolnieki">
Biolars Ozolnieki



</doc>
<doc id="2192504" url="https://pl.wikipedia.org/wiki?curid=2192504" title="Örn Arnarson">
Örn Arnarson

Örn Arnarson (ur. 31 sierpnia 1981 w Reykjavíku) - reprezentant Islandii w pływaniu, specjalista od wyścigów stylem grzbietowym.

</doc>
<doc id="2192506" url="https://pl.wikipedia.org/wiki?curid=2192506" title="Władysław Barański">
Władysław Barański

Władysław Andrzej Barański (ur. 16 października 1898 w Krościenku nad Dunajcem, zm. 18 stycznia 1944 w Warszawie) – polski polityk, działacz społeczny, inżynier leśnik, poseł V kadencji Sejmu w latach 1938–1939, członek Koła Parlamentarnego Obozu Zjednoczenia Narodowego w 1938 roku, kawaler Orderu Virtuti Militari.
Życiorys.
Urodził się jako syn Władysława i Zofii z domu Zubrzyckiej. Uczył się w gimnazjach w Krakowie (Gimnazjum św. Jacka) i Wiedniu. Egzamin maturalny złożył w 1916 i od tego roku służył w armii austriackiej na froncie włoskim, walczył również w powstaniu wielkopolskim. W Wojsku Polskim służył w 3 pułku Strzelców Wielkopolskich i 57 pułku piechoty wielkopolskiej, w tym podczas wojny polsko-bolszewickiej. W czasie walk z bolszewikami został ranny, w 1921 otrzymał Krzyż Srebrny Orderu Wojskowego Virtuti Militari. Dwukrotnie, w 1920 i 1921, został uhonorowany Krzyżem Walecznych. 8 stycznia 1924 został zatwierdzony w stopniu porucznika ze starszeństwem z 1 czerwca 1919 i 3940. lokatą w korpusie oficerów rezerwy piechoty. Początkowo posiadał przydział w rezerwie do 57 Pułku Piechoty w Poznaniu, a następnie do 72 Pułku Piechoty w Radomiu.
Po służbie wojskowej studiował leśnictwo w SGGW, którą ukończył w 1923 z tytułem inżyniera leśnika. Od 1924 pracował w Ministerstwie Rolnictwa i Dóbr Państwowych jako radca ministerialny oraz zastępca naczelnika wydziału. W 1931 przeprowadził się do Wilna, gdzie był dyrektorem wileńskiej Izby Przemysłowo–Handlowej i członkiem zarządu Fundacji Pracy. W 1932 ożenił się z Janiną z domu Zawadzką. W 1934, jako oficer rezerwy pozostawał w ewidencji Powiatowej Komendy Uzupełnień Wilno Miasto. Posiadał przydział w rezerwie do 85 Pułku Piechoty w Nowej Wilejce.
W lutym 1936 znalazł się w gronie 32 osób, mianowanych przez premiera RP Mariana Zyndrama-Kościałkowskiego, powołanych do składu komisji do zbadania gospodarki przedsiębiorstw państwowych. Był członkiem Związku Zawodowego Leśników i Towarzystwa Oświaty Zawodowej. W latach 1931–1933 był redaktorem „Bulletin Forestier Polonais”. Stał na czele Okręgu Wileńskiego Obozu Zjednoczenia Narodowego i jako kandydat na posła z listy tej organizacji wystartował w wyborach do Sejmu w 1938 w okręgu nr 45 (Wilno), uzyskując mandat poselski. W Sejmie uczestniczył w pracach komisji budżetowej i komunikacyjnej. Po wybuchu II wojny światowej przeniósł się do Warszawy, gdzie uczestniczył w pracach konspiracyjnej Delegatury Rządu na Kraj jako członek Dyrekcji Lasów Państwowych w ramach Departamentu Rolnictwa. W okresie swojej pracy w Delegaturze między innymi opracowywał zasady przyszłej administracji leśnictwa, ustroju gospodarczego państwa i organizacji samorządu gospodarczego.
Pochowany na cmentarzu Powązkowskim w Warszawie (kwatera 350 pod murem-1-21).

</doc>
<doc id="2192507" url="https://pl.wikipedia.org/wiki?curid=2192507" title="Cmentarz żydowski w Latowiczu">
Cmentarz żydowski w Latowiczu

Cmentarz żydowski w Latowiczu – kirkut służący niegdyś żydowskiej społeczności zamieszkującej Latowicz. Powstał w XIX wieku. Miał powierzchnię 0,25 ha. Obecnie na nieogrodzonym terenie nie zachował się żaden nagrobek.

</doc>
<doc id="2192510" url="https://pl.wikipedia.org/wiki?curid=2192510" title="Sumienie Ukrainy">
Sumienie Ukrainy

Sumienie Ukrainy (ukr. Совість України) – ukraińska lokalna partia polityczna założona w 2005.
Historia.
Ugrupowanie powstało w 2005 i ubiegało się bezskutecznie o mandaty parlamentarne w wyborach w 2007 w składzie bloku "Wspólnota Wszechukraińska", uzyskując 0,05% głosów. W wyborach samorządowych w 2010 partia wystawiła kilku kandydatów na prezydentów miast, którzy odnieśli sukces, m.in. Wołodymyra Hrojsmana w Winnicy i Ołeksandra Mamaja w Połtawie. W radzie miejskiej Połtawy ugrupowanie uzyskało 37 z 50 mandatów, z czego 24 w okręgach jednomandatowych. Burmistrzami trzech dzielnic Połtawy zostali również przedstawiciele "Sumienia". W radzie rejonu szyszackiego "Sumienie" otrzymało 5 z 30 mandatów. W radzie miejskiej Winnicy "Sumienie" reprezentuje 33 z 50 radnych.
Przewodniczącym ugrupowania pozostaje rektorem Kijowskiego Uniwersytetu Międzynarodowego Chaczatur Chaczaturian.

</doc>
<doc id="2192511" url="https://pl.wikipedia.org/wiki?curid=2192511" title="Aldehyd trichlorooctowy">
Aldehyd trichlorooctowy



</doc>
<doc id="2192512" url="https://pl.wikipedia.org/wiki?curid=2192512" title="Lim Su-jeong">
Lim Su-jeong

Lim Su-jeong (kor. 임수정, ur. 20 sierpnia 1986) – południowokoreańska zawodniczka w taekwondo, mistrzyni olimpijska, mistrzyni świata.
Jeden raz startowała w igrzyskach olimpijskich. W 2008 roku w Pekinie zdobyła złoty medal olimpijski, a rok później mistrzostwo świata w Kopenhadze w kategorii do 57 kg.
Zwyciężczyni igrzysk azjatyckich w 2002 roku.

</doc>
<doc id="2192513" url="https://pl.wikipedia.org/wiki?curid=2192513" title="Su-Jeong Lim">
Su-Jeong Lim



</doc>
<doc id="2192514" url="https://pl.wikipedia.org/wiki?curid=2192514" title="Andrij Matkowśkyj">
Andrij Matkowśkyj



</doc>
<doc id="2192516" url="https://pl.wikipedia.org/wiki?curid=2192516" title="Nicolas Minorsky">
Nicolas Minorsky

Nicolas Minorsky (ur. 24 września 1885, Коrczewa, obwód twerski, Rosja, zm. 31 lipca 1970 we Włoszech) – inżynier amerykański pochodzenia rosyjskiego.
Życiorys.
Kształcił się w Szkole Morskiej w Petersburgu. W 1908 roku wyjechał do Francji by studiować na wydziale inżynierii elektrycznej uniwersytetu w Nancy skąd powrócił do Sankt Petersburga i pracował w Carskiej Szkole Technicznej do czasu uzyskania doktoratu z zakresu nauk stosownych w 1914 roku. W latach 1914–1917 służył w marynarce wojennej Rosji (wykonał wówczas prace badawcze związane z pomiarem wrażliwości wzrokowej przy wyczuwaniu prędkości kątowej, wykorzystując wynaleziony przez siebie żyroskopowy wskaźnik prędkości obrotowej). Pełnił też w tym okresie funkcję attaché marynarki w rosyjskiej ambasadzie w Paryżu. W czerwcu w 1918 roku wyemigrował do Stanów Zjednoczonych.
Przez pierwsze 4 lata pobytu w Stanach Zjednoczonych pracował jako asystent C.P. Steinmetza w firmie General Electric Company w Schenectady w stanie Nowy Jork pracując prawdopodobnie nad problemami sterowania statkami. W latach 1922–1923 prowadził prace zlecone przez biuro konstrukcyjne Marynarki Wojennej Stanów Zjednoczonych na USS New Mexico, której efektem była matematyczna analiza sterowania statkiem z wykorzystaniem regulacji PID. Dziś analiza ta uznawana jest za równie pionierską i fundamentalną dla teorii sterowania co prace np. Jamesa Clerka Maxwella, Edwarda Johna Routha czy Adolfa Hurwitza. Jego dokonania były szerzej nieznane do 1937 roku kiedy to ukazała się seria jego artykułów w czasopiśmie "The Engineer".
W latach 1924–1934 Nicolas Minorsky był profesorem elektroniki i fizyki stosowanej na University of Pennsylvania, następnie pracował dla laboratoriów badawczych marynarki amerykańskiej głównie nad problemami stabilizacji statków. Od 1946 roku pracował na wydziale inżynierii mechanicznej na Stanford University, gdzie kontynuował poprzednie prace i zajmował się również mechaniką nieliniową, do czasu przejścia na emeryturę w 1950 roku, kiedy to zdecydował się przeprowadzić do południowej Francji i zamieszkał u podnóża Pirenejów. Pozostawał jednak aktywny współpracując z biurem badawczym marynarki amerykańskiej. Choć śledził na bieżąco prace rosyjskich naukowców to nie był już wówczas świadom postępów jakie dokonano w Stanach Zjednoczonych. Ostatnią pracę opublikował w 1968 roku na dwa lata przed swoją śmiercią.

</doc>
<doc id="2192517" url="https://pl.wikipedia.org/wiki?curid=2192517" title="Ragna Ingólfsdóttir">
Ragna Ingólfsdóttir

Ragna Ingólfsdóttir (ur. 22 lutego 1983 w Reykjavíku) – islandzka badmintonistka, uczestniczka letnich igrzysk olimpijskich w 2008 oraz 2012 roku.

</doc>
<doc id="2192520" url="https://pl.wikipedia.org/wiki?curid=2192520" title="Utarg przeciętny">
Utarg przeciętny

Utarg przeciętny – utarg przypadający na określoną jednostkę. Utarg ten występuje wówczas, gdy dane przedsiębiorstwo ma niewielki udział w ogólnej podaży danego produktu na rynku, nie jest w stanie wpływać na jego cenę. To przedsiębiorstwo musi zaakceptować cenę będącą wynikiem popytu oraz podaży. Żadna zmiana wielkości produkcji tego przedsiębiorstwa nie jest na tyle znacząca, aby mogła wpłynąć na cenę rynkową. Popyt na produkty po określonej cenie rynkowej jest stały i nie wpływa na ogólny poziom cen.
Utarg przeciętny jest to iloraz utargu całkowitego formula_1 i sumy sprzedanego produktu (towaru) formula_2 czyli jest to cena formula_3 jednostkowa produktu:
gdzie:

</doc>
<doc id="2192523" url="https://pl.wikipedia.org/wiki?curid=2192523" title="Utarg całkowity">
Utarg całkowity

Utarg całkowity – łączny przychód przedsiębiorstwa uzyskany ze sprzedaży towarów w określonym czasie. Tak więc przy stałej cenie sprzedaży, utarg całkowity będzie wzrastał wraz ze wzrostem sprzedaży.
Utarg całkowity jest to iloczyn sumy sztuk sprzedanego produktu (towaru) (p) na rynku i ceny (c) jednej sztuki tego produktu (towaru):
gdzie:

</doc>
<doc id="2192525" url="https://pl.wikipedia.org/wiki?curid=2192525" title="Jakob Jóhann Sveinsson">
Jakob Jóhann Sveinsson

Jakob Jóhann Sveinsson (ur. 24 listopada 1982 w Reykjavíku) – reprezentant Islandii w pływaniu, specjalista od pływania żabką.
Jego najlepszym rezultatem na igrzyskach olimpijskich jest 25. miejsce w 2000 roku.

</doc>
<doc id="2192526" url="https://pl.wikipedia.org/wiki?curid=2192526" title="Stary cmentarz żydowski w Łukowie">
Stary cmentarz żydowski w Łukowie

Stary cmentarz żydowski w Łukowie – kirkut, który istniał przy ul. Starościńskiej (obecnie ul. Partyzantów) w Łukowie. Nie wiadomo dokładnie kiedy powstał, być może w XVIII stuleciu. Miał powierzchnię 0,1 ha. Po wyczerpaniu miejsca na pochówki utworzono w Łukowie nowy kirkut. Stary cmentarz został zupełnie zniszczony podczas II wojny światowej. Zbudowany po wojnie szpital i założony park częściowo znajdują się na terenie starego kirkutu.

</doc>
<doc id="2192527" url="https://pl.wikipedia.org/wiki?curid=2192527" title="Cmentarz żydowski w Łukowie">
Cmentarz żydowski w Łukowie



</doc>
<doc id="2192530" url="https://pl.wikipedia.org/wiki?curid=2192530" title="Enhanced Data rates for GSM Evolution">
Enhanced Data rates for GSM Evolution



</doc>
<doc id="2192532" url="https://pl.wikipedia.org/wiki?curid=2192532" title="Morfologiczna klasyfikacja galaktyk">
Morfologiczna klasyfikacja galaktyk

Morfologiczna klasyfikacja galaktyk – system używany przez astronomów do dzielenia galaktyk na grupy na podstawie ich wyglądu. Istnieje wiele systemów używanych do klasyfikacji galaktyk. Mogą być klasyfikowane w zależności od ich cech morfologicznych, najbardziej znana jest sekwencja Hubble’a, opracowana przez Edwina Hubble’a, a następnie rozwijana przez Gérarda de Vaucouleursa i Allan Sandage’a.

</doc>
<doc id="2192533" url="https://pl.wikipedia.org/wiki?curid=2192533" title="Bronisław Szwarc">
Bronisław Szwarc

Bronisław Szwarc (ur. 14 sierpnia 1905 w Poznaniu, zm. 23 maja 1942 we Wrocławiu) – polski lekkoatleta średniodystansowiec i działacz sportowy, w czasie okupacji działacz niepodległościowy.
Życiorys.
Już w młodości wykazywał zainteresowanie działalnością sportową. W 1919 założył klub piłkarski "Sława Poznań", a od 1922 był zawodnikiem Warty Poznań, początkowo jako piłkarz, a później lekkoatleta. 
Był brązowym medalistą mistrzostw Polski w biegu na 1500 m w 1929, zajmował również czołowe miejsca w finałach mistrzostw Polski: w biegu na 1500 m 4. miejsce w 1925 i 5. miejsce w 1926, a w biegu na 800 m 6. miejsce w 1925. Czterokrotnie zwyciężał w biegu licznym o nagrodę "Kuriera Poznańskiego". Był wielokrotnym mistrzem i rekordzistą okręgu poznańskiego.
Rekordy życiowe:
W 1929 zakończył karierę zawodniczą i został działaczem sportowym. W latach 1936–1939 był prezesem Poznańskiego Okręgowego Związku Lekkiej Atletyki. Był również członkiem Regionalnego Komitetu Olimpijskiego. Za swą działalność otrzymał Srebrny Krzyż Zasługi. Pracował jako urzędnik Banku Cukrownictwa w Poznaniu.
Od pierwszych dni okupacji zaangażował się w działalność konspiracyjną w Narodowej Organizacji Bojowej. Był szefem Komendy nr 1 Poznań-Śródmieście. Został aresztowany 1 grudnia 1940, skazany na śmierć 24 marca 1942, zgilotynowany we wrocławskim więzieniu 23 maja 1942.
Upamiętnienie.
Bronisław Szwarc jest patronem Szkoły Podstawowej nr 51 w Poznaniu. Od 1946 odbywają się w Poznaniu biegi memoriałowe jego imienia.

</doc>
<doc id="2192534" url="https://pl.wikipedia.org/wiki?curid=2192534" title="Global System for Mobile Communications">
Global System for Mobile Communications



</doc>
<doc id="2192535" url="https://pl.wikipedia.org/wiki?curid=2192535" title="Kartka świąteczna (film)">
Kartka świąteczna (film)

Kartka świąteczna (ang. "The Christmas Card") – amerykański film familijny z 2006 roku. Film znany jest też w Polsce pod alternatywnym tytułem Wesołych świąt, żołnierzu.
Treść.
Cody Cullen jest amerykańskim żołnierzem służącym w Afganistanie. Na Boże Narodzenie dostaje kartkę z życzeniami z małego, malowniczego miasteczka Nevada. Kartka ta wywiera na nim duże wrażenie. Po opuszczeniu służby postanawia odnaleźć osobę, która ją napisała.
Nagrody i nominacje.
Nagroda Emmy 2006

</doc>
<doc id="2192536" url="https://pl.wikipedia.org/wiki?curid=2192536" title="Lübars (ujednoznacznienie)">
Lübars (ujednoznacznienie)

Niemcy:
Zobacz też:

</doc>
<doc id="2192539" url="https://pl.wikipedia.org/wiki?curid=2192539" title="María del Rosario Espinoza">
María del Rosario Espinoza

María del Rosario Espinoza (ur. 29 listopada 1987) – meksykańska zawodniczka taekwondo, mistrzyni olimpijska, mistrzyni świata.
Trzy razy startowała w igrzyskach olimpijskich. W 2008 roku w Pekinie zdobyła złoty medal olimpijski w kategorii wagowej powyżej 67 kg, a rok wcześniej mistrzostwo świata w Pekinie w kategorii do 72 kg. W 2012 w Londynie zdobyła brązowy medal w kategorii wagowej powyżej 67 kg. W 2016 w Rio de Janeiro sięgnęła po tytuł wicemistrzyni olimpijskiej.
Zwyciężczyni igrzysk panamerykańskich w 2007 roku, a także wicemistrzyni tych igrzysk w 2015 roku.

</doc>
<doc id="2192540" url="https://pl.wikipedia.org/wiki?curid=2192540" title="Stolica (góra)">
Stolica (góra)

Stolica (1476 m n.p.m.) – najwyższy szczyt Rudaw Gemerskich, a jednocześnie najwyższy szczyt całego Łańcucha Rudaw Słowackich.
Położenie.
Leży w północnej części grupy Gór Stolickich, wyróżnianej przez geografów słowackich w ramach Rudaw Gemerskich, ok. 12 km (w linii prostej) na północny wschód od miasta Revúca.
Geologia i morfologia.
Masyw Stolicy buduje potężny monolit granitowy, wydźwignięty tektonicznie spośród otaczających go łupków krystalicznych tzw. serii kohútskiej.
Masyw ma formę czteroramiennego rozrogu o dość rozległej, płaskiej wierzchowinie, którego ramiona przekształcają się następnie w długie i rozgałęzione grzbiety górskie. Na północnym zachodzie grzbiet opada bystro ku głębokiej przełęczy (Slanské sedlo, 1234 m), poza którą wznosi się szczyt Kyprov (1391 m). Na północnym wschodzie grzbiet – początkowo szeroki i łagodnie obniżający się – dzieli się następnie na szereg drobniejszych grzbietów porozdzielanych dolinami lokalnych cieków wodnych. Na południowym wschodzie grzbiet obniża się systematycznie na odcinku ok. 3,5 km aż po wyraźną przełęcz (Olochova jama, 1085 m). Na południowym zachodzie szczytowa kopuła Stolicy opada początkowo bardzo stromo ku niewybitnej przełączce (Harová, 1362 m), za którą na długości blisko 2,5 km ciągnie się szeroki, prawie równy odcinek grzbietu (Lehotská hoľa), ograniczony przełęczą zw. Faltenovo sedlo (1254 m). Stoki w większości strome lub bardzo strome, opadają ku dolinom lokalnych cieków wodnych, a wysokości względne w masywie wahają się od 300 do 640 m.
Hydrografia.
Masyw Stolicy leży w całości w dorzeczu Dunaju, jednak położony jest poza ważnymi wododziałami karpackimi. Na jej północnych stokach ma swe źródła rzeka Slaná, znana bardziej pod węgierską nazwą Sajó, która odwadnia również wschodnie stoki masywu. Stoki południowe odwadnia Lehotský potok, dopływ mającej również niedaleko swe źródła rzeki Štítnik, natomiast stoki zachodnie – źródłowe cieki potoku Ráztoka, należącego do dorzecza rzeki Muráň. Dopiero przez wspomniany wyżej szczyt Kyprov (ponad 2 km od Stolicy) przebiega wododział pomiędzy dorzeczami Hronu (na północy) i Slanej (na południu).
Flora.
Masyw Stolicy w ogromnej większości porastają lasy. W obrębie regla dolnego są to buczyny o składzie gatunkowym zależnym od podłoża, wysokości n.p.m. i ekspozycji. W obrębie regla górnego występuje karpacki bór świerkowy, w którym świerkowi towarzyszą jawor i jarzębina, w podszyciu rosną m.in. wiciokrzew czarny i porzeczka skalna, a w warstwie runa – m.in. wietlica alpejska, modrzyk górski, omieg górski, jaskier platanolistny i liczydło górskie. W najwyższych położeniach świerczyny rzedną, a w runie dominują borówka czarna i trzcinnik owłosiony. W przeszłości znaczne obszary na wierzchołku i najwyższych grzbietach pokrywały intensywnie wypasane polany. Dziś część z nich wtórnie zalesiono, część zarosła bliźniczką psią trawką, wśród której rosną również owsica pstra, tomka alpejska, pięciornik złoty, prosienicznik jednogłówkowy i rzadki fiołek żółty sudecki. Znaczne powierzchnie na połogim szczycie porasta śmiałek darniowy. Przy źródliskach potoków występują rzeżucha gorzka i wełnianka pochwowata, a przy źródłach Slanej rzadko bobrek trójlistkowy.
Turystyka.
Szczyt Stolicy jest węzłem znakowanych szlaków turystycznych. Wyprowadzają nań szlaki:
Na szczycie Stolicy kończy się czerwono znakowany, dalekobieżny szlak turystyczny, tzw. Rudná magistrála.

</doc>
<doc id="2192541" url="https://pl.wikipedia.org/wiki?curid=2192541" title="Nowe Tajpej">
Nowe Tajpej

Nowe Tajpej () – miasto na Tajwanie, jedno z sześciu miast wydzielonych i zarazem najludniejsze miasto Republiki Chińskiej.
Zgodnie z decyzją tajwańskiego Zgromadzenia Narodowego z czerwca 2009 roku, dnia 25 grudnia 2010 roku w wyniku przekształcenia dotychczasowego powiatu Tajpej w jednolity obszar miejski powstało nowe miasto Xinbei. Wraz z utworzeniem Xinbei prawa miejskie straciły Banqiao, Luzhou, Sanchong, Shulin, Tucheng, Xizhi, Xindian, Xinzhuang, Yonghe i Zhonghe, stając się dzielnicami nowego miasta.
Przed utworzeniem nowego miasta sprawa jego nazwy była przedmiotem ostrych kontrowersji. Politycy opozycyjnej Demokratycznej Partii Postępowej organizowali demonstracje przeciwko decyzji władz o zapisie w transkrypcji hanyu pinyin. 31 grudnia 2010 roku tajwańskie Ministerstwo Spraw Wewnętrznych przychyliło się do decyzji władz lokalnych i podjęło decyzję o używaniu w tłumaczeniach na języki obce nazwy "Nowe Tajpej".
Z powierzchnią 2052 km² i populacją 3,8 mln Nowe Tajpej jest największym miastem Republiki Chińskiej. Zarówno pod względem liczby ludności jak i powierzchni przewyższa stolicę Tajwanu, Tajpej, które jest enklawą w obrębie nowego miasta.
W mieście swoją siedzibę ma przedsiębiorstwo elektroniczne AVer Information.
Podział administracyjny.
Miasto Nowe Tajpej dzieli się na 29 dzielnic:

</doc>
<doc id="2192542" url="https://pl.wikipedia.org/wiki?curid=2192542" title="Nikodem (Vulpe)">
Nikodem (Vulpe)

Nikodem, imię świeckie Ioan Vulpe (ur. 4 września 1956 w Chiperceni) – biskup Mołdawskiego Kościoła Prawosławnego.
Życiorys.
Urodził się w rodzinie chłopskiej. W 1977, po odbyciu zasadniczej służby wojskowej, podjął naukę w seminarium duchownym w Leningradzie, które ukończył w 1980. W 1980 rozpoczął wyższe studia teologiczne w Leningradzkiej Akademii Duchownej. Na pierwszym roku nauki, 18 marca 1981, został wyświęcony na diakona przez arcybiskupa tichwińskiego Melitona. Trzy dni później arcybiskup wyborski Cyryl wyświęcił go na kapłana. W tym samym roku Święty Synod zdecydował o skierowaniu go do pracy duszpasterskiej w eparchii kiszyniowskiej. W latach 1981–1982 był proboszczem parafii św. Paraskiewy w Jalowenach, następnie parafii św. Michała Archanioła w Chiperceni. W 1988 patriarcha moskiewski i całej Rusi Pimen nadał mu godność protoprezbitera.
W 1990 został dziekanem parafii w miastach Kiszyniów, Tyraspol, Bendery oraz w rejonach Anenii Noi i Ialoveni. W sierpniu tego samego roku otrzymał stanowisko proboszcza parafii przy soborze św. Mikołaja w Orgiejowie. W 1999 został dziekanem dekanatu orgiejowskiego.
23 stycznia 2009 złożył wieczyste śluby zakonne przed biskupem bieleckim i făleşteńskim Marcelim, przyjmując imię Nikodem. 19 lutego tego samego roku otrzymał godność igumena, zaś 7 kwietnia – archimandryty.
24 grudnia 2010 Święty Synod Rosyjskiego Kościoła Prawosławnego nominował go na biskupa jedinieckiego i briczańskiego. Dwa dni później w soborze Chrystusa Zbawiciela miała miejsce jego chirotonia biskupia.
16 maja 2021 został podniesiony do godności arcybiskupa.

</doc>
<doc id="2192551" url="https://pl.wikipedia.org/wiki?curid=2192551" title="Luebars">
Luebars



</doc>
<doc id="2192570" url="https://pl.wikipedia.org/wiki?curid=2192570" title="Łożysko rzeki">
Łożysko rzeki

Łożysko rzeczne, łożysko rzeki – część dna doliny rzecznej: koryto rzeki i obszar zalewowy, zajmowany przez wody powodziowe podczas wezbrań. Łożysko składa się z koryta i najniższej terasy zalewowej. W niektórych potokach górskich łożysko jest praktycznie tożsame z korytem rzeki.
Wyróżnia się łożyska jednostronne (koryto biegnie przy samym zboczu doliny), dwustronne (równina zalewowa jest po obu stronach koryta) lub przemienne (równina zalewowa położona jest czasami po jednej, a czasami po drugiej stronie koryta rzeki).

</doc>
<doc id="2192573" url="https://pl.wikipedia.org/wiki?curid=2192573" title="South Pacific Regional Trade and Economic Cooperation Agreement">
South Pacific Regional Trade and Economic Cooperation Agreement



</doc>
<doc id="2192579" url="https://pl.wikipedia.org/wiki?curid=2192579" title="Włókno naturalne">
Włókno naturalne



</doc>
<doc id="2192581" url="https://pl.wikipedia.org/wiki?curid=2192581" title="Cmentarz żydowski w Mińsku Mazowieckim">
Cmentarz żydowski w Mińsku Mazowieckim



</doc>
<doc id="2192582" url="https://pl.wikipedia.org/wiki?curid=2192582" title="Sebach">
Sebach

Sebach (arabski سباخ Sibāh „Nawóz”) – rodzaj nawozu wytwarzany z cegieł mułowych zawierających słomę.
W Egipcie poprzez coroczne wylewy Nilu, muł zasilał pola w dolinie rzeki w niezbędne składniki mineralne, był także wykorzystywany jako materiał budowlany. Szlam był w tym celu mieszany ze słomą, formowany w kształt cegieł i suszony na słońcu. Pozyskany w ten sposób materiał służył budowie rozmaitych budowli. Cegły, niezależnie od swego wieku i wartości zabytków zaczęły być wykorzystywane przez rolników egipskich do nawożenia pól.
Fellahowie rozpoczęli intensywne pozyskiwanie sebachu z budowli zwłaszcza po wybudowaniu Tamy Asuańskiej w 1902 i ograniczeniu w ten sposób wylewów rzeki. Cegły były wykopywane, w miarę potrzeb rozdrabniane i rozsiewane na polach. W ten sposób zniszczona została ogromna liczba zabytkowych obiektów. W trakcie jednej z takich „niszczycielskich ekspedycji” zostały przypadkowo odkryte tak zwane Listy z Amarna. Używanie cegieł mułowych jako nawozu spowodowało zniszczenia m.in. także w Sais.

</doc>
<doc id="2192584" url="https://pl.wikipedia.org/wiki?curid=2192584" title="L'Equipe">
L'Equipe



</doc>
<doc id="2192588" url="https://pl.wikipedia.org/wiki?curid=2192588" title="Stary cmentarz żydowski w Mińsku Mazowieckim">
Stary cmentarz żydowski w Mińsku Mazowieckim

Stary cmentarz żydowski w Mińsku Mazowieckim – kirkut, którego data założenia jest nieznana. Mieści się przy ul. Kazikowskiego (dawniej Armii Ludowej). Został zniszczony przez Niemców podczas II wojny światowej. Po wojnie na jego terenie wybudowano szkołę.

</doc>
<doc id="2192589" url="https://pl.wikipedia.org/wiki?curid=2192589" title="Ristella">
Ristella

Ristella – rodzaj jaszczurki z podrodziny Sphenomorphinae w rodzinie scynkowatych (Scincidae). 
Zasięg występowania.
Rodzaj obejmuje gatunki występujące w Indiach. 
Charakterystyka.
Jaszczuki z tego rodzaju prowadzą nadrzewny tryb życia i zwinnie poruszają się na gałęziach drzew. Wykazują wyjątkową u gadów umiejętność aktywnego wciągania i wyciągania pazurków, podobnie jak koty. 
Systematyka.
Etymologia.
"Ristella": J.E. Gray nie wyjaśnił etymologii nazwy rodzajowej, najprawdopodobniej nazwa bez znaczenia.
Podział systematyczny.
Do rodzaju należą następujące gatunki: 

</doc>
<doc id="2192590" url="https://pl.wikipedia.org/wiki?curid=2192590" title="Sokolik czerwonooki">
Sokolik czerwonooki

Sokolik czerwonooki ("Polihierax semitorquatus") – gatunek małego ptaka drapieżnego z rodziny sokołowatych (Falconidae) zamieszkującego wschodnią i południową Afrykę. To najmniejszy drapieżny ptak Czarnego Kontynentu.
To mały sokół mający jedynie 19–20 cm długości. Jego ofiarami padają owady, małe gady, a nawet niewielkie ssaki.
Systematyka.
Wyróżniono dwa podgatunki "P. semitorquatus":
Charakterystyka.
Dorosłe sokoliki czerwonookie mają biały spód ciała i oblicze. Wyższe partie są szare, a samice mają poza tym kasztanowy grzbiet. Na karku widać białe plamy przypominające oczy. Osobniki młodociane mają brązowy grzbiet, ale są bardziej matowe niż dorosłe samice i mają cienką rudą smugę na piersi. Lotki na skrzydłach posiadają czarne i białe (bardziej czarne od góry, a bardziej białe od dołu) plamki. Ogon posiada biało-czarne prążki.
Lata nisko, falującym torem. Rozmiarami, wzorem ubarwienia, nawykami z siedzeniem w wyprostowanej postawie na gałęzi lub wierzchołku drzewa przypomina dzierzby.
Wydawany odgłos to wysokie, powtarzane „kikikik” (w Kenii) lub „czip czip” i „kik-kik-kik-kik” (w południowej Afryce).
Zasięg występowania, środowisko.
Sokolik czerwonooki zamieszkuje obszary suchego buszu. Podgatunek "P. s. castanonotus" występuje od Sudanu Południowego do Somalii na wschodzie i do Ugandy i Tanzanii na południu. Podgatunek "P. s. semitorquatus" zasiedla regiony od południowej Angoli do północnej części Południowej Afryki.
Pożywienie.
Żywi się owadami, jaszczurkami i małymi wężami, które chwyta na ziemi po locie z wyeksponowanej gałęzi i zabiera z powrotem na gałąź do zjedzenia. Zjada też małe ptaki, które łapie w locie.
Gniazdowanie.
W Kenii sokolik czerwonooki wydaje swoje potomstwo w gniazdach bawolika białogłowego, tam gdzie pokrywają się zasięgi obu tych gatunków. W południowej Afryce młode sokoliki znajduje się w pobliżu gniazd bawolików czerwonodziobych, choć głównie wychowują pisklęta w niezamieszkałych gniazdach tkaczy, które są pokaźnych rozmiarów i mają wiele komór. Czasem mogą je zajmować nawet w gnieździe, gdzie wyprowadzany jest nadal lęg tkaczy. Pomimo iż żywią się innymi ptakami i są większe od tkaczy, zwykle ich nie atakują, choć wyjątkowo mogą je chwytać, zjadać pisklęta, a nawet osobniki dorosłe.
Okres lęgowy ciągnie się od sierpnia do marca. Najczęściej wysiadywanie jaj przypada na październik i listopad. Może wyprowadzać 2 lęgi w ciągu roku. Samica składa od 1 do 4 jaj (zwykle 3) o wymiarach 28 × 22,5 mm. Wysiadywanie trwa 28-30 dni. Młode karmione są przez oboje rodziców. Ich opieka kończy się po około 2 miesiącach.
Poliandria.
Afrykańskie sokoliki czerwonookie czasem pozostają w związkach poliandrycznych, gdzie razem żyją więcej niż dwa osobniki zajmujące się pisklętami. Są cztery możliwości wytłumaczenia tego zachowania:
Potwierdzeniem tej ostatniej tezy jest fakt przebywania południowoafrykańskich sokolików czerwonookich w gniazdach tkaczy także zimą, już poza sezonem lęgowym. W gniazdach tkaczy zachowana jest lepsza izolacja termiczna.
Status.
Międzynarodowa Unia Ochrony Przyrody (IUCN) uznaje sokolika czerwonookiego za gatunek najmniejszej troski (LC – "least concern") nieprzerwanie od 1988 roku. Trend liczebności populacji uznaje się za stabilny.

</doc>
<doc id="2192591" url="https://pl.wikipedia.org/wiki?curid=2192591" title="Pegasus 1">
Pegasus 1

Pegasus 1 − amerykański satelita naukowo-badawczy do pomiaru mikrometeoroidów dla celów związanych z projektowaniem statków Apollo w ramach programu Apollo. Pierwszy statek z serii Pegasus.
Misja.
Saturn SA-9, czwarta rakieta wersji Block 2 wystartowała 16 lutego 1965 roku o godzinie 9:37 czasu EST. Był to pierwszy z trzech lotów, których zadaniem było umieszczenie na orbicie satelitów w ramach programu Pegasus. Satelita został umieszczony na orbicie po 631,66 sekundach lotu. Także rozłożenie paneli, które służyły do detekcji mikrometeoroidów zakończyło się sukcesem. Wkrótce satelita zaczął się obracać w tempie 9,8 stopnia na sekundę. Stało się to w czasie wypuszczania tlenu ze zbiornika drugiego stopnia rakiety. Było to najprawdopodobniej spowodowane kolizją strugi tlenu z panelem Pegasusa 1. Ze względu na duże rozmiary, satelita zajmował zarówno przestrzeń w makiecie modułu serwisowego, jak i w drugim stopniu rakiety.

</doc>
<doc id="2192594" url="https://pl.wikipedia.org/wiki?curid=2192594" title="K56Flex">
K56Flex



</doc>
<doc id="2192595" url="https://pl.wikipedia.org/wiki?curid=2192595" title="X2 (informatyka)">
X2 (informatyka)



</doc>
<doc id="2192601" url="https://pl.wikipedia.org/wiki?curid=2192601" title="Odolin">
Odolin

Odolin – część wsi Ernestynów w Polsce położona w województwie łódzkim, w powiecie kutnowskim, w gminie Bedlno.
W latach 1975–1998 Odolin należał administracyjnie do województwa płockiego.

</doc>
<doc id="2192603" url="https://pl.wikipedia.org/wiki?curid=2192603" title="Nowa Huta (Kraków)">
Nowa Huta (Kraków)

Nowa Huta – północno-wschodnia część Krakowa; zaprojektowane od podstaw miasto, którego budowę rozpoczęto w 1949 roku.
Zbudowano je dla pracowników mającego powstać kombinatu metalurgicznego: ówczesnej Huty im. Lenina, która od powstania w 1954 jest największym zakładem przemysłowym Krakowa i jedną z większych hut w Polsce. W kolejnych latach Kombinat Metalurgiczny zmieniał nazwy na Huta im. Tadeusza Sendzimira (1990), Ispat Polska Stal SA Oddział Kraków (2004), Mittal Steel Poland SA Oddział Kraków (2005) i ArcelorMittal Poland Oddział w Krakowie (od 2 października 2007).
W 1951 gminę Mogiła wyłączono z powiatu krakowskiego i włączono do Krakowa, a następnie utworzono nową dzielnicę pod nazwą Nowa Huta. W 1990 wprowadzono nowy podział administracyjny Krakowa i na obszarze Nowej Huty utworzono 5 dzielnic samorządowych: Dzielnica XIV Czyżyny, Dzielnica XV Mistrzejowice, Dzielnica XVI Bieńczyce, Dzielnica XVII Wzgórza Krzesławickie i Dzielnica XVIII Nowa Huta.
Historię budowy Nowej Huty dokumentuje Muzeum Nowej Huty, oddział Muzeum Historycznego Miasta Krakowa mające siedzibę w dawnym kinie „Światowid”.
Liczba mieszkańców historycznego obszaru: ok. 300 tys.
Powierzchnia: 110,7 km²
Rozwój terytorialny Nowej Huty.
W momencie przyłączenia do Krakowa, 1 stycznia 1951 roku, Nowa Huta obejmowała obszar następujących miejscowości: część Batowic na południe od linii kolejowej, Mistrzejowice, Bieńczyce, Mogiła, Krzesławice, Grębałów, Zesławice, Kantorowice, Lubocza, Pleszów, Branice, Ruszcza, Wadów.
Tworząc w 1951 dzielnicę Nowa Huta, włączono do niej ponadto: wschodnią część Dąbia, Łęg, Czyżyny, skrawek Płaszowa, wschodnią część Rakowic oraz wschodni skrawek Prądnika Czerwonego. Obszary te formalnie od 1945 stanowiły część Krakowa, a faktycznie zostały do niego przyłączone jeszcze podczas niemieckiej okupacji w 1941 roku.
W dniu 1 stycznia 1973 roku do dzielnicy (a więc do miasta Krakowa) zostały włączone: część Dziekanowic położona na południe od linii kolejowej, Łuczanowice, Kościelniki, Wyciąże, Wolica, Przylasek Wyciąski, Przylasek Rusiecki.
Ostatnia zmiana granic dzielnicy nastąpiła w dniu 1 stycznia 1986 roku. Przyłączono wtedy miejscowości: Węgrzynowice oraz Wróżenice.
W 1990 Rada Miasta Krakowa podzieliła Nową Hutę na pięć mniejszych dzielnic: XIV, XV, XVI, XVII i XVIII. W 2006 Rada Miasta Krakowa uzupełniła nazwy dzielnicom o nazwy: XIV Czyżyny, XV Mistrzejowice, XVI Bieńczyce, XVII Wzgórza Krzesławickie, XVIII Nowa Huta. Dzielnica XIV Czyżyny składa się głównie z Czyżyn i Łęgu oraz wschodniej części Rakowic; Dzielnica XV Mistrzejowice – z Mistrzejowic, części Batowic i części Dziekanowic; Dzielnica XVI Bieńczyce – z Bieńczyc, XVII Wzgórza Krzesławickie – z Krzesławic, Grębałowa, Zesławic, Łuczanowic, Kantorowic, Łuczanowic, Wadowa, Węgrzynowic, a Dzielnica XVIII Nowa Huta – z historycznej Nowej Huty, terenu kombinatu, Mogiły, Chałupek, Kujaw, Pleszowa, Ruszczy, Branic, Woli Rusieckiej, Przylasku Rusieckiego, Przylasku Wyciąskiego, Wolicy, Wyciąża, Kościelnik, Góry Kościelnickiej, Wróżenic.
Historia Starej Nowej Huty.
Potoczna nazwa Stara Huta, lub Stara Nowa Huta, odnosi się do najstarszego fragmentu Nowej Huty. Obszar ów, w kształcie sześcioramiennego, rozpostartego wachlarza, łatwo rozpoznawalny na zdjęciach satelitarnych Krakowa ograniczony jest: od południa skarpą wiślaną i dawnym traktem prowadzącym z Krakowa do Sandomierza (dzisiaj al. Jana Pawła II), od północnego zachodu linią kolejową nr 111, tak zwaną "kocmyrzówką" (dzisiaj ul. Kocmyrzowska), i od północnego wschodu rzeką Dłubnią. Aktualnie większość tego obszaru wchodzi w skład Dzielnicy XVIII Nowa Huta, niewielka część także w skład Dzielnicy XVI Bieńczyce.
Najbardziej znanymi i charakterystycznymi miejscami miasta są Plac Centralny i Aleja Róż.
Wyżej określony układ urbanistyczny został wpisany do rejestru zabytków Krakowa.
Decyzja o budowie Nowej Huty miała głównie podłoże ekonomiczne, ale i polityczne. Pobudki ekonomiczne leżały w idei tzw. planu sześcioletniego (1950-1955), który zakładał, że warunkiem „budowy podstaw socjalizmu” jest przede wszystkim gwałtowne uprzemysłowienie kraju, a także potrzeby odbudowującego się po wojnie kraju. Rozwijano więc hutnictwo i przemysł maszynowy. Powołano specjalną grupę, która miała się zająć znalezieniem odpowiedniej lokalizacji, przy czym Rosjanie prowadzili również poszukiwania na własną rękę. Rozważano trzy możliwości: teren między Gliwicami a Pyskowicami (jednak tereny te należały kiedyś do Niemiec i obawiano się ich utraty podczas ewentualnego wybuchu wojny), drugim był teren koło Skawiny (ale wiatry zachodnie spychałyby zanieczyszczenia na Kraków). Ostatnią lokalizacją były okolice kopca Wandy. Pojawił się także pomysł umieszczenia Huty nad morzem u ujścia Wisły, ale słona woda nie nadawałaby się do zastosowania w hutnictwie. Ostateczna lokalizacja, zatwierdzona w dniu 1 lutego 1949, mówiła o okolicach Mogiły i Pleszowa.
Koncepcja lokalizacji kombinatu w rejonie Krakowa zwyciężyła między innymi z powodów komunikacyjnych, ze względu na możliwość łatwego pozyskania węgla ze Śląska i rudy z Krzywego Rogu. Nie bez znaczenia było położenie nad Wisłą pozwalające na uzyskanie wody technologicznej i planowanie transportu rzecznego surowców i gotowych wyrobów – w związku z czym na krakowskich Kujawach powstał port rzeczny (ale nie został dokończony). Teren przeznaczony pod budowę miasta i kombinatu był praktycznie niezamieszkany (mapa), płaski i nienarażony na wylanie Wisły. Bliskość dużego ośrodka, jakim jest Kraków, gwarantowała zaplecze kadrowe, mieszkaniowe i kulturowe.
Decyzję o budowie największego w Polsce kombinatu metalurgicznego podjęto 17 maja 1947 roku, gdy powołano Komisję do Spraw Budowy Nowej Huty przy Centralnym Zarządzie Przemysłu Hutniczego. W następstwie tej decyzji nastąpiły wywłaszczenia chłopów, którzy otrzymali bardzo niskie odszkodowanie (5-10% wartości utraconego majątku).
Największe autochtoniczne skupiska osadnicze takie jak Bieńczyce, Krzesławice, Czyżyny i Mogiła pozostały jednak nienaruszone i wkomponowano je w nowe miasto. Straty poniesione przez autochtoniczną ludność pośrednio pokryte zostały przez pojawienie się w okolicy nowych miejsc pracy, edukacji, komunikacji, służby zdrowia i terenów rekreacyjnych. Wartość posiadłości rosła wraz z rozwojem dzielnicy. Dla zubożałej ludności Małopolski i okolic Krakowa, posiadającej rozdrobnione gospodarstwa, był to paradoksalnie swego rodzaju awans społeczny.
Zanim opracowano ogólny plan dla Nowej Huty, rozpisano konkurs, w wyniku którego 23 czerwca 1949 roku na terenie wsi Mogiła zaczęto wznosić pierwsze, niewielkie dwupiętrowe bloki mieszkalne bez parteru handlowo-usługowego, pokryte czterospadowymi dachami zaprojektowane przez Franciszka Adamskiego. Obok parafialnego cmentarza mogilskiego zaczęto stawiać pierwszy blok mieszkalny, to obecny blok nr 14 na osiedlu Wandy. Nawiązywały one do budynków Mariensztatu. Początkowo na budowie pracowały dwie grupy, przez co realizacja postępowała szybko. Po rozpoczęciu wznoszenia osiedli Wandy i Na Skarpie przystąpiono do budowy dalszych osiedli „zewnętrznych”: Teatralnego, Krakowiaków, Górali, Sportowego i Zielonego. Spowodowane to było przygotowaniem załogi do realizacji skomplikowanego planu zabudowy w centrum. Dyrektywa Komitetu Centralnego PZPR zakazująca stawiania spadzistych dachów (chodziło o ochronę lasów przetrzebionych przez Niemców w okresie okupacji) przyczynia się do łatwego rozpoznania, które domy wystawiono najwcześniej, gdyż późniejsze mają już płaskie dachy.
Wraz z rozpoczęciem wielkich robót ziemnych przystąpiono również do zakrojonych na szeroką skalę badań archeologicznych, których największa intensyfikacja przypada na l. 1949 – 1957. Wykopaliska prowadzono na terenie samego kombinatu i powstającego miasta oraz w następujących miejscowościach: Bieńczyce, Branice, Cło, Kościelniki, Krzesławice, Kujawy, Mogiła, Pleszów, Ruszcza, Wyciąże, Zesławice. Od 1949 r. opiekę nad wykopaliskami sprawowało Muzeum Archeologiczne w Krakowie, podlegające wówczas Polskiej Akademii Umiejętności. Na wiosnę 1951 r. Ministerstwo Kultury i Sztuki powołało Kierownictwo Prac Wykopaliskowych w Nowej Hucie, które przejęło całość działań badawczych i zabezpieczających. Siedzibą placówki był lokal w jednym z nowych domów w Nowej Hucie. Prace wykopaliskowe prowadzono bez względu na porę roku i warunki atmosferyczne; kontynuowano je nawet w nocy. W ich wyniku udało się dokonać wielu interesujących, a nawet rewelacyjnych odkryć, które dotyczyły okresu 5 tys. lat. Ujawniono ponad 30 miejsc ze śladami działalności człowieka i zgromadzono kilkadziesiąt tysięcy przedmiotów z gliny, kamienia, kości, krzemienia, metali kolorowych, rogu i żelaza.
Kombinat i nowe osiedla powstały na terenie liczącym 76,42 km². Budowa zaplecza mieszkaniowego miała wyprzedzić powstanie kombinatu o dwa lata. Postanowiono przystąpić do budowy nie czekając na projekty architektoniczne. Generalnym projektantem Nowej Huty mianowano w 1949 roku Tadeusza Ptaszyckiego. Fakt, że plan pojawił się długo po rozpoczęciu budowy wielu budynków, spotęgował liczne komplikacje. Dość późno, bo w 1950 roku opracowano założenia programowe dla miasta.
W maju 1952 ukończono projekt centralnej części miasta. Wiadomość o planie generalnym przygotowanym przez Tadeusza Ptaszyckiego ukazała się w „Architekcie” jednocześnie z nekrologiem Józefa Stalina (plac Centralny nazwano jego imieniem). Zaprojektowano budynki mieszkalne mierzące do ośmiu kondygnacji, przy czym najniższe dwie przeznaczono na cele handlowo–usługowe. Budownictwo administracyjne mieszczące siedziby partii, związki zawodowe i organizacje społeczne miało się koncentrować wokół placu Ratuszowego, a budynek Ratusza przewidywano dla siedziby Dzielnicowej Rady Narodowej. Przy placu Centralnym zogniskowano życie kulturalne, a w środkowej jego części projektowano monument (podobny do monumentu Waszyngtona) mający podkreślać charakter miasta i więź z kombinatem. W Domu Kultury, który zamykał plac od południa, planowano umieszczenie biblioteki, sali teatralnej, świetlicy, księgarni i restauracji. Dom Kultury i wkomponowana weń podwójna kolumnada stanowiły wejście na teren planowanego w miejscu dzisiejszych Łąk Nowohuckich ogromnego zalewu rekreacyjnego. Dużą wagę przywiązywano do urządzeń sportowych.
Arterie wyznaczają najważniejsze kierunki miasta: „oś huty”, dzisiejsza Aleja Solidarności jest „osią pracy”, „oś śródmieścia”, czyli Aleja Róż łączyć miała Plac Centralny z placem Ratuszowym. Dalszy, północny odcinek dzisiejszej Alei Róż stanowi promenadę spacerową. Pozostałe osie miały pełnić funkcję komunikacyjną łączącą centrum z peryferyjnymi osiedlami i Starym Krakowem. W listopadzie 1953 nadano nazwy najważniejszym arteriom: Lenina (dzisiejsza aleja Solidarności), Przodowników Pracy, Planu 6-letniego (dzisiejsza aleja Jana Pawła II), Rewolucji Październikowej (dzisiejsza aleja Andersa).
U progu lat 50. powstało techniczne i przemysłowe zaplecze placu budowy (zakłady betoniarskie, ceramiczne, drogi, kolej). Kończące się zapasy cegły rozbiórkowej z Wrocławia wymusiły uprzemysłowienie budownictwa. Nową Hutę włączono do Krakowa jako jego dzielnicę, a ilość jej mieszkańców osiągnęła zamierzoną liczbę 21,2% mieszkańców Krakowa. W 1960 obliczono, że w ciągu dziesięciu lat wybudowano 50 tysięcy izb mieszkalnych w 18 tysiącach mieszkań, 90 kilometrów ulic o trwałych nawierzchniach, 550 kilometrów sieci wodociągowej, kanalizacyjnej i cieplnej, 15 budynków szkolnych, szpital na 840 łóżek.
Budowa nowego miasta spowodowała osiedlanie się w nim w dużej mierze mieszkańców wsi (w tym również biedoty i patologii), którzy przyjechali tu w nadziei na pracę. W Nowej Hucie przymusowo osiedlono również rodziny Cyganów, głównie na osiedlach Willowym i Wandy, i przymuszano ich do pracy. Nieprzystosowani do takiego typu życia Romowie niekiedy rozpalali w mieszkaniach ogniska. Do pracy na placu budowy przymusowo ściągano kryminalistów. Związki robotników ze starym miastem były początkowo słabe (dodatkowo utrudnione przez złą komunikację), przez co ograniczały się jedynie do niedzielnych wyjazdów na mszę i spacery, połączone często ze zwiedzaniem Wawelu. Kobiety jeździły na zakupy do Krakowa, chociaż Nowa Huta była znacznie lepiej zaopatrzona. Istniało paradoksalne przeświadczenie, że w starym grodzie można kupić więcej.
W Nowej Hucie, w początkach jej budowy, istniały cztery kościoły, ale żaden nie znajdował się wewnątrz wznoszonego od podstaw miasta, mieszkańcy miasta idąc do najbliższej świątyni musieli pokonać odległość około 1000-1500 metrów. Dwa znajdowały się w Mogile Kościół Matki Boskiej Wniebowziętej i św. Wacława i Kościół św. Bartłomieja, w Czyżynach Kościół św. Judy Tadeusza oraz w Pleszowie Kościół św. Wincentego i Narodzenia Najświętszej Maryi Panny. W późniejszym czasie po naciskach ludności zaplanowano budowę nowego kościoła na dzisiejszym osiedlu Teatralnym. W 1957 roku postawiono krzyż na placu gdzie miała stanąć świątynia. Nastąpiło jednak zaostrzenie polityki władz wobec kościoła i zamiast świątyni komuniści postanowili wybudować w tym miejscu szkołę. Niespełnienie obietnic odnośnie do świątyni doprowadziło do wybuchu masowych zamieszek 27 kwietnia 1960 roku. Rozruchy stłumiła milicja, ale upór mieszkańców przyniósł ostatecznie efekt – w 1967 rozpoczęto budowę szóstego (a pierwszego nowego) nowohuckiego kościoła, dzisiejszej Arki Pana. Kościół po ukończeniu budowy zawiązał największą (do czasu budowy kolejnych kościołów, których budowę oraz podział „giganta” zapowiedział ks. Kardynał Wojtyła) w tamtym okresie parafię w Polsce. Natomiast świątynia, która znajduje się dziś obok wspomnianego wyżej krzyża, tuż przy miejscu planowanego niegdyś kościoła stanęła dopiero w 2001 roku.
Wzmożona industrializacja związana z planem sześcioletnim przebiegała mając w tle stalinowski terror oraz ascetyzm materialny narzucony obywatelom. Zaowocowała eksplozją przestępczości na gruncie chaosu i zerwania więzi społecznych, jakie niosła wymuszona „barakowa” urbanizacja wczesnego okresu. Były to zjawiska powszechne w całej Polsce, ale początkowe lata budowy pierwszego pomnika socjalizmu jakim była Nowa Huta stały się symbolem dewiacji i patologii całego tamtego okresu. Z raportów wynikało, że w pierwszych latach budowy Nowej Huty panowała ciasnota, panoszyli się dzicy lokatorzy, postępowała dewastacja mienia, dochodziło do zaniedbań w służbie zdrowia, kwitła prostytucja i pijaństwo, korupcja i kradzieże towarzyszyły nowym inwestycjom, a ludzie nie stawiali się do pracy.
Ład przestrzenny i architektura Starej Nowej Huty.
Centrum Nowej Huty zabudowane jest, w głównej mierze, bardzo jednorodnie i harmonijnie i pomimo zmieniających się planów utrzymana została nadrzędna koncepcja głównego projektanta Tadeusza Ptaszyckiego. Projekt łączy w sobie najważniejsze cechy miasta idealnego i miasta ogrodu. Plac Centralny, pobliskie osiedla, budynki C.A.H.T.S., a także obiekty kulturalne nawiązują swoją architekturą i urbanistyką do renesansu np.: Centrum Administracyjne HTS, kina Świt i Światowid, teatr Ludowy, budynki wokół pl. Centralnego i na os. Centrum A a także modernizmu np.: bloki "szwedzki" i "francuski", "Świat Dziecka", budynki os. Handlowego i os. Centrum D. Wokół Placu Centralnego budynki osiągają stałą wysokość 4, 5 kondygnacji. Wysokość zabudowy maleje w miarę oddalania się od serca dzielnicy. Na peryferyjnym os. Sportowym spotykamy już 1 piętrowe, czterorodzinne domy.
Pod względem stylistycznym architektura „staromiejskiego” zespołu Nowej Huty jest bardzo zróżnicowana i odpowiada charakterowi poszczególnych kwartałów i osiedli. Pomiędzy zabudowaniami Centrum a prostymi domkami osiedli peryferyjnych wybudowano trzykondygnacyjne bloki o prostych bryłach, o niewiele różniącym się standardzie mieszkań. Ówczesne komentarze podkreślają, że zabudowa Nowej Huty, nawiązuje do architektury Krakowa i stanowi pomost pomiędzy starym grodem a wielkim przemysłem, stąd loggie (budynki wokół pl. Centralnego) i krenelaże (Centrum Administracyjne HTS) jak w architekturze Wawelu i Sukiennic.
Zgodnie z założeniami Tadeusza Ptaszyckiego zaplanowano miasto na 100 tys. mieszkańców. Ów obszar zamyka się w trójkącie równoramiennym utworzonym przez al. Jana Pawła II oraz ulice: Bieńczycką, Kocmyrzowską, Bulwarową. Od południowego wschodu przylegają do zespołu osiedla Na Skarpie i Młodości. Niektóre arterie mają genezę w traktach historycznych: kocmyrzowskiego, szosy sandomierskiej z zachowanym częściowo starym drzewostanem czy dawnej drogi wiejskiej. Dzielnicę mieszkaniową oddziela od kombinatu pas terenów rekreacyjno–sportowych o szerokości 1,2 km. Powstał promienisty układ komunikacyjny odwołujący się do koncepcji Haussmana, anglosaskich tradycji „jednostki sąsiedzkiej” czy też miasta–ogrodu. Zasadnicze sektory z centrami dzielnicowymi liczą po 15 tys. mieszkańców i dzielą się na podjednostki (po 5 tys.), których ośrodkami są szkoły.
Cały układ opiera się na centrum miejskim, czyli ściśle symetrycznej przestrzeni placu Centralnego. Tu mają swój początek cztery arterie. Oprócz al. Jana Pawła II są to: al. Andersa wiodąca w stronę Bieńczyc, al. Solidarności prowadząca do Huty w kierunku północno-wschodnim. Oś centralna, szeroka na 50 metrów aleja Róż, która jako jedyna nie została zaopatrzona w torowisko tramwajowe, wiedzie na północ i kończy się bramą stadionu K.S. Wanda. Szerokie trawniki i szpalery drzew oddzielają jezdnie od pierzei budynków.
Szkielet, który tworzą główne ciągi komunikacyjne, załamuje się w układzie ulic poszczególnych sektorów. Ulice mające swój początek w sektorze D nie znajdują prostej kontynuacji w sektorze A. Układ jest symetryczny tylko do pewnego stopnia, co łatwo zaobserwować na aktualnych mapach dzielnicy.
Sektory dzielą się na osiedla liczące od dwóch do pięciu tysięcy mieszkańców. Każdy z nich tworzy odrębną całość wyposażoną w szkołę, żłobek, przedszkole i punkty handlowo-usługowe. Struktura przestrzenna została usystematyzowana pod względem wysokościowym. Osiedla peryferyjne otaczające zespół wypełnione są niskimi, wolno stojącymi budynkami (osiedla Wandy, Willowe, Krakowiaków, Sportowe). Kubatura obiektów zwiększa się w miarę zbliżania się do okolic monumentalnego placu Centralnego.
Najpóźniej powstałą częścią jest sektor D (projekt: B. Skrzybalski, T. Rembiesa) którego budowa rozpoczęła się w październiku 1956. Realizacje z tego czasu, choć zerwały ze sztywnymi ramami socrealistycznego kształtowania miasta, nawiązywały do pierwotnego układu koncentryczno–promienistego, stanowiąc tym samym jego swoistą kontynuację. Porzucono zabudowę ciągłą na korzyść modernistycznej, swobodnej i rozproszonej, aczkolwiek obrzeża osiedla Handlowego nawiązują do zwartych pierzei placu Centralnego. Przeważa tutaj niska zabudowa, co spowodowane było bliskością lotniska w Czyżynach. Wyjątek stanowią dwa wyższe budynki Janusza Ingardena na os. Szklane Domy 1 (blok szwedzki) i os. Centrum B 8 (blok francuski) oraz charakterystyczny blok mieszkalny połączony z pawilonem handlowym (zwanym Bambo) na osiedlu Centrum D autorstwa T. Rembiesy i B. Skrzybalskiego. Kolejne osiedla zaczęły powstawać w związku z podjęciem decyzji o rozbudowie Huty w latach 1959–1966.
Na szczególną uwagę zasługuje neoklasycystyczna architektura budynków zlokalizowanych przy placu Centralnym zaprojektowana przez Ingardenów. Charakterystyczny podział kompozycyjny opiera się na trzyczęściowym podziale elewacji, flankowaniu brył płytkimi ryzalitami, boniowaniu części cokołowej i zastosowaniu podcieni w blokach bezpośrednio przylegających do placu. „Staromiejski” zespół Nowej Huty jest ciekawy, bo niedokończony. Brak ten widać szczególnie w części centralnej. Od realizacji pełnego programu odstąpiono około 1955 roku w związku ze zmianą statusu administracyjnego Nowej Huty i ograniczeniami finansowymi. Nie wybudowano ratusza zaopatrzonego w wysoką attykę, mocno zaakcentowany portal oraz wzorowane na zamojskim ratuszu rozłożyste schody lustrzane i nawiązującą do ratuszy w Poznaniu czy Sandomierzu monumentalną wieżę. Jednym z powodów odstąpienia od tego planu było wciąż działające lotnisko w Czyżynach. Dom Kultury, z którego budowy zrezygnowano już około 1955, miał posiadać dwukondygnacyjne kolumnady i domykać od południa Plac Centralny stanowiąc jednocześnie otwarcie na zalew planowany w miejscu dzisiejszych Łąk Nowohuckich. W środkowej części Placu Centralnego nie powstał wysoki obelisk. Zaniechano dekorowania budynków (rzeźbami i płaskorzeźbami), Nowa Huta miała być miastem bez pomników, a projektowane kamienne okładziny elewacji budynków położonych dalej od centrum zostały w realizacji zastąpione prowizorycznymi wyprawami tynkowymi, uzupełnionymi elementami ze sztucznego kamienia lub tynku. Na szczególną uwagę zasługuje specjalnie projektowane przez zespół Mariana Sigmunda detale wyposażenia kin, szkół, przedszkoli, żłobków czy sklepów, które odznacza wyjątkowa jakość wykonania oraz zaskakująca różnorodność. Jednymi z najciekawszych nowohuckich obiektów są, różnorodne w formie bramy. Z wielką dbałością potraktowano obiekty małej architektury oraz nawierzchnie ulic, które były brukowane granitem, kamieniem oraz specjalną cegłą.
Architektura sakralna pojawiła się dość późno. W latach 1982-1995 wybudowano kościół Matki Boskiej Częstochowskiej na osiedlu Szklane Domy, a w latach 1996-2001 kościół Najświętszego Serca Pana Jezusa na os. Teatralnym.
Zespół starej Nowej Huty nie oparł się ingerencjom urbanistycznym w latach 70. i 80. Do pomyłek w skali urbanistycznej Waldemar Komorowski zalicza dziesięciopiętrowy blok z wielkiej płyty, którym „dogęszczono” osiedle Handlowe oraz siedziba Nowohuckiego Centrum Kultury, których autorstwa nie udało się ustalić. Do błędów należy również zamknięcie perspektywy al. Róż przypadkowo zakomponowanym osiedlem domków jednorodzinnych na os. Na Stoku.
Osiedle Centrum E znajdujące się w pobliżu Placu Centralnego, które powstało w latach 1988-1995 według projektu Romualda Loeglera pod względem kolorystyki, stylu oraz kubatury, stanowczo odbiega od socrealistycznego charakteru zabudowy okolic Placu Centralnego.
Układ urbanistyczny „Starej Nowej Huty” w rejestrze zabytków Krakowa.
Orzeczeniem Wojewódzkiego Konserwatora Zabytków dnia 30.12.2004r. do rejestru zabytków miasta Krakowa pod numerem rejestru A-1132 wpisany został układ urbanistyczny dzielnicy Nowa Huta w Krakowie, jako dobro kultury i reprezentatywny przykład urbanistyki socrealizmu w Polsce.
Przedmiotem ochrony jest układ urbanistyczny, czyli rozplanowanie ulic, placów, zieleńców, usytuowanie, bryły i gabaryty budowli, wystrój wnętrz architektoniczno-krajobrazowych, zieleń komponowana. Wpisem do rejestru zabytków obejmuje się również oś widokowo – komunikacyjną Alei Solidarności do Centrum Administracyjnego Huty im. T. Sendzimira z dwoma budynkami Centrum Administracyjnego oraz placem, jako elementami zamykającymi kompozycję.
Granice zabytku wykreślono na mapie stanowiącej integralną część niniejszej decyzji.
Z uzasadnieniem można zapoznać się na stronach biuletynu informacji publicznej miasta Krakowa, gdzie dostępna jest również mapa.
Stara Nowa Huta dzisiaj.
Po Odwilży PRL nowohucka „starówka” zaczęła ulegać stopniowemu zapomnieniu i zaniedbaniu. Budynki ścisłego centrum straciły zwieńczenie w postaci tralkowych balustrad, a stylowe latarnie z kandelabrami oświetlające okolicę zostały zastąpione przez ich współczesną wariację. Ulice i place, niegdyś pokryte szlachetnym brukiem granitowym i cegłą klinkierową, zostały wyasfaltowane albo zasłonięte kostką betonową. Zielone rekreacyjne przestrzenie stworzone dla mieszkańców idealnego socjalistycznego miasta, zaczęły być wypierane przez parkingi. Przykładem na to jest chociażby Aleja Róż, która będąca od początku istnienia Nowej Huty reprezentacyjnym ogrodem pełnym róż, po 1989 roku została praktycznie pozbawiona kwiatów, stając się pustym, kamiennym parkingo-placem.
Pomimo tego, że układ urbanistyczny Nowej Huty doczekał się wpisu do rejestru zabytków oraz studium kolorystycznego dla znajdujących się w nim obiektów, nie są wyjątkiem sytuacje, w których budynki remontowane są według uznania wspólnot mieszkaniowych czy spółdzielni. Pod dociepleniem znikają szlachetne, różnorodne wyprawy tynkarskie i ciekawe detale architektoniczne – te ostatnie tu i ówdzie odtwarzane w styropianie bez zachowania oryginalnych proporcji. Mimo studium kolorystycznego budynki Nowej Huty przyjmują nierzadko barwy, jakich nigdy przedtem nie miały w oryginale. Budynki, które były białe lub popielate, stają się np. zupełnie żółte. Detal budynków optycznie zanika pokryty wraz z całą ścianą jednym odcieniem danego koloru, a sporadyczne przypadki cieniowania elementów wystroju elewacji nierzadko rodzą apetyt na więcej.
Na szczęście Nowa Huta może pochwalić się sporym zaangażowaniem mieszkańców, którzy walczą o zachowanie zabytkowego charakteru dzielnicy i przywrócenie jej dawnej świetności. Miejsce, które przez wiele lat uchodziło za dzielnicę starych ludzi bez znaczącej, lokalnej siły opiniotwórczej, dzisiaj staje się centrum oddolnych inicjatyw i ulega coraz większej gentryfikacji. W ostatnich latach powstało wiele nowych miejsc i projektów, które nie tylko służą promocji Nowej Huty, ale przede wszystkim aktywizują lokalną społeczność, m.in.:
Prawdy i mity.
W związku z kontrowersjami wokół budowy socjalistycznego miasta u boku Krakowa oraz z powodu propagandy antykomunistycznej powstało wiele mitów o Nowej Hucie.
Mit zanieczyszczenia powietrza.
Nową Hutę obarczano winą za zły stan powietrza w Starym Krakowie, za poszarzałe kamienice, brudny śnieg. Winę za taki stan rzeczy ponosi jednak nie Kombinat Metalurgiczny, lecz system grzewczy stosowany głównie przez mieszkańców starej części Krakowa. 60% związków powodujących zanieczyszczenie powietrza w Krakowie powstaje w prywatnych kotłach centralnego ogrzewania, w których spala się materiały różnego pochodzenia, w tym odpady i węgiel. Przemysł jedynie w 10% odpowiada za zły stan powietrza w mieście. W 30% odpowiedzialny za zanieczyszczenia jest ruch samochodowy. Nowa Huta ze swoim łatwo przewietrzanym układem urbanistycznym, mnogością zieleni i faktem, że niemal w całości ogrzewana jest z elektrociepłowni, wpływa na poprawę stanu powietrza w Krakowie.
Z róży wiatrów sporządzonej dla Krakowa wynika, że przeważająca część wiatrów pochodzi z kierunku zachodniego. Zatem wyziewy z kombinatu metalurgicznego w głównej mierze zabierane są w kierunku wschodnim i nie mają dużego wpływu na stan powietrza w najbardziej zurbanizowanych częściach miasta. Róża wiatrów była jednym z czynników warunkujących lokalizację kombinatu względem Starego Krakowa i Nowej Huty.
Paradoksalnie, ze względu na przeważający wiatr zachodni, to Stary Kraków podtruwa Nową Hutę.
Mit najniebezpieczniejszej dzielnicy.
Nowa Huta w świadomości mieszkańców Krakowa przedstawia się jako najbardziej niebezpieczna spośród wszystkich dzielnic. Analizy oraz zawarte w nich statystyki policyjne wyraźnie wykazują, iż te przeświadczenia krakowian są stereotypem. Jak zauważa autor jednego z opracowań zamieszczonego w przypisach: „z dużym prawdopodobieństwem można stwierdzić, że wyobrażenia i wiedza ludzi o przestępczości jest taka, jak ją kreują media”. Najniebezpieczniejszą dzielnicą pozostaje Stare Miasto w Krakowie notujące największą liczbę rozbojów. Nowa Huta okazuje się dzielnicą najbardziej bezpieczną.
Historia pozostałych obszarów Nowej Huty.
W 1952 uruchomiono linię tramwajową Rondo Mogilskie – Kombinat (linia nr 5). 22 lipca 1954 nastąpiło uroczyste uruchomienie Kombinatu, nazwanego imieniem Włodzimierza Lenina.
Pod budowę nowego miasta włączono również pola wsi Pleszowa i Krzesławic.
W latach 60. następowała zabudowa terenów wsi Bieńczyce, rozbudowa infrastruktury drogowej, sieci tramwajowej, rozbudowa kombinatu (m.in. budowa walcowni, kolejnych wielkich pieców). W latach 70. zabudowa wielkopłytowa sięga Mistrzejowic, w kombinacie pracuje 5 wielkich pieców, zakład produkuje 7 mln ton stali rocznie, powstaje cementownia. W latach 80. na skutek kryzysu gospodarczego, tempo rozbudowy dzielnicy słabnie.
Miejscowości i obiekty istniejące już przed 1949 r..
Teren dzisiejszej Nowej Huty jest jednym z niewielu miejsc w Polsce, gdzie osadnictwo istnieje nieprzerwanie od neolitu (kultura ceramiki wstęgowej rytej (ok. 4500 – 4000 lat p.n.e.). Badania archeologiczne ujawniły tu także dużą osadę celtycką, jeden z większych w Europie ośrodków garncarskich z czasów rzymskich i najstarszą na ziemiach polskich osadę Słowian. Prawdziwym skarbem Nowej Huty jest kopiec Wandy – uchodzący za mogiłę córki założyciela miasta, Kraka.
W okresie średniowiecza istniało tu kilkanaście wiosek, gdzie swoje siedziby miały rody Gryfitów (Braniccy z Branic i Ruszczy) i Odrowążów (biskup Iwo Odrowąż był fundatorem klasztoru w Mogile). W późniejszych czasach mieli tu także swoje majątki: Wierzynkowie, Wodziccy, Czartoryscy, Mycielscy, Popielowie, Badeniowie. Stąd licznie występujące na tym terenie dwory, pałace i obiekty sakralne.
Ponieważ dzisiejsza wschodnia granica Nowej Huty (na Potoku Kościelnickim) pokrywa się z dawną granicą austriacko-rosyjską, spotykamy tu liczne forty oraz jedno z najstarszych w Europie lotnisk (dziś Muzeum Lotnictwa Polskiego w Czyżynach).
Powstałe po 1949 r..
Pierwszy blok.
Pierwszy blok Nowej Huty znajduje się na osiedlu Wandy. Blok numer 14.
Osoby związane z Nową Hutą.
Kryterium umieszczenia na tej liście danej postaci jest posiadanie przez nią biogramu w Wikipedii.

</doc>
<doc id="2192604" url="https://pl.wikipedia.org/wiki?curid=2192604" title="Hapi (syn Horusa)">
Hapi (syn Horusa)

Hapi, czasem zapisywane jako Hapy - bóg starożytnego Egiptu, jeden z czterech synów Horusa .
Czczony, jako bóg chroniący zmarłego w drodze do nieba przed wrogami, już w Starym Państwie, a od czasów Nowego Państwa przedstawiany jako człowiek z głową pawiana. Urna kanopska z Hapim chroniła płuca zmumifikowanego człowieka. Ośrodek kultu znajdował się w Buto. W Trzecim Okresie Przejściowym zmieniła się praktyka mumifikowania i zmumifikowane organy wkładano na powrót do ciała, wówczas również amulet Hapi umieszczano wewnątrz ciała. 
Hapi chroniony jest przez Neftydę. Gdy jego wyobrażenie znajduje się na bocznej ścianie trumny, jest to zazwyczaj ściana zwrócona ku północy. 
Zapis imienia bóstwa zawiera hieroglif uważany za mający związek ze sterowaniem łodzią, choć jego dokładne znaczenie nie jest znane. Z tego względu jego imię bywa łączone z nawigacją, choć wczesne odwołania nazywają go wielkim biegaczem, jak w Zaklęciu 521 z "Tekstów Sarkofagów".
Jako jeden z czterech filarów Szu i jeden z czterech sterów niebios był kojarzony z Północą, i w ten sposób określony w Zaklęciu 148 Księgi umarłych.

</doc>
<doc id="2192606" url="https://pl.wikipedia.org/wiki?curid=2192606" title="Klubowe Mistrzostwa Azji w piłce siatkowej mężczyzn">
Klubowe Mistrzostwa Azji w piłce siatkowej mężczyzn

Klubowe Mistrzostwa Azji w piłce siatkowej mężczyzn ang. Men's AVC Club Championships – międzynarodowe, klubowe rozgrywki siatkarskie, utworzone z inicjatywy Azjatyckiej Konfederacji Piłki Siatkowej (AVC). Uczestniczą w nich najlepsze męskie drużyny klubowe (zajmujące czołowe miejsca w azjatyckich ligach krajowych). Odbywają się one co roku, nie przerwanie od 2004 roku.
System rozgrywek.
Premierowe zawody były rozgrywane systemem kołowym (tj. każdy z każdym, po jednym meczu). W latach 2000 - 2004 turniej składał się z rundy eliminacyjnej (złożonej z fazy grupowej, z której awans do następnej rundy uzyskiwały cztery najlepsze drużyny) oraz z rundy finałowej "Final round" (złożonej z półfinałów i finału). W sezonie 2005 powrócono do systemu kołowego. W latach 2006 - 2009 turniej ponownie składał się z dwóch rund: eliminacyjnej i finałowej. Aktualnie zawody rozgrywane w podobnym systemie jak w latach 2006 - 2009, jednak turniej finałowy obecnie składa się z ćwierćfinałów, półfinałów i finału.

</doc>
<doc id="2192607" url="https://pl.wikipedia.org/wiki?curid=2192607" title="Schweinitz">
Schweinitz



</doc>
<doc id="2192610" url="https://pl.wikipedia.org/wiki?curid=2192610" title="ESP (protokół)">
ESP (protokół)



</doc>
<doc id="2192612" url="https://pl.wikipedia.org/wiki?curid=2192612" title="IRDP">
IRDP



</doc>
<doc id="2192613" url="https://pl.wikipedia.org/wiki?curid=2192613" title="Moeckern">
Moeckern



</doc>
<doc id="2192614" url="https://pl.wikipedia.org/wiki?curid=2192614" title="Zdychava">
Zdychava

Zdychava – duży potok w Górach Stolickich, w łańcuchu Rudaw Słowackich, na Słowacji. Długość 16,3 km, powierzchnia dorzecza 59 km². Jego dolina oddziela od głównego grzbietu Gór Stolickich (na wschodzie) pasmo Radzima (970 m) i Zubovej (807 m, na zachodzie).
Źródła Zdychavy znajdują się na wysokości ok. 1125 m n.p.m. na zachodnich zboczach Stolicy, a ściślej – pod ograniczającymi szczytową kopułę tej góry przełęczami ("Slanské sedlo" na północy i "Harová" na południu). Źródłowy tok Zdychavy, powstały z połączenia tych dwóch głównych potoków, nosi lokalną nazwę Ráztoka. Spływa wąską, głęboką doliną ku południowemu zachodowi. Poniżej osady leśnej i leśniczówki Karafova przyjmuje nazwę Zdychava. W Revúcy, na wysokości 308 m n.p.m., uchodzi do rzeki Muráň.
Główne dopływy: Hutský potok, Hlboký potok, Poťahajský potok, Zdychavský potok, Pstružný potok, Slianový potok. W dolinie potoku Zdychava leży wieś Muránska Zdychava oraz osada Revúčka znajdująca się na terenie katastralnym miasta Revúca.

</doc>
<doc id="2192615" url="https://pl.wikipedia.org/wiki?curid=2192615" title="Gilbert i Sullivan">
Gilbert i Sullivan

Gilbert i Sullivan (ang. "Gilbert and Sullivan") – określenie używane wobec wspólnej działalności dwóch angielskich artystów epoki wiktoriańskiej: pisarza W.S. Gilberta i kompozytora Arthura Sullivana, którzy w latach 1871-1896 tworzyli razem operetki. Gilbert był autorem librett, Sullivan – muzyki. Do ich najbardziej znanych dzieł należą "H.M.S. Pinafore", "Piraci z Penzance" i "Mikado".
Operetki Gilberta i Sullivana cieszyły się międzynarodową sławą i do dziś są wystawiane na scenie; doczekały się wielu adaptacji i parodii. Specjalnie w celu ich wystawiania powstał Teatr Savoy w Londynie. 
Twórczość:

</doc>
<doc id="2192617" url="https://pl.wikipedia.org/wiki?curid=2192617" title="Lista hrabstw w stanie Oregon">
Lista hrabstw w stanie Oregon

Lista hrabstw w stanie Oregon obejmuje 36 jednostek administracyjnych.

</doc>
<doc id="2192618" url="https://pl.wikipedia.org/wiki?curid=2192618" title="Möckern (ujednoznacznienie)">
Möckern (ujednoznacznienie)

Niemcy:

</doc>
<doc id="2192619" url="https://pl.wikipedia.org/wiki?curid=2192619" title="Reprezentacja Albanii w piłce siatkowej kobiet">
Reprezentacja Albanii w piłce siatkowej kobiet

Reprezentacja Albanii w piłce siatkowej kobiet – narodowa reprezentacja tego kraju, reprezentująca go na arenie międzynarodowej.
Największym sukcesem reprezentantek Albanii było wywalczenie 11. miejsca Mistrzostw Europy na turnieju w 1991 roku.

</doc>
<doc id="2192620" url="https://pl.wikipedia.org/wiki?curid=2192620" title="AH">
AH



</doc>
<doc id="2192621" url="https://pl.wikipedia.org/wiki?curid=2192621" title="Ahmad ibn Hanbal">
Ahmad ibn Hanbal

Ahmad ibn Hanbal, arab. أحمد بن حنبل (ur. w grudniu 780/Rabi' II 164 A.H. w Bagdadzie – zm. w lipcu 855/Rabi' I 241 A.H. w Bagdadzie) – sunnicki tradycjonista, fakih i teolog, eponimiczny założyciel hanbalickiej szkoły prawa.
Życiorys.
Pochodził z plemienia Banu Szejban, należącego do Rabi'a. Jego ojciec zmarł kiedy Ibn Hanbal miał trzy lata, pozostawił po sobie jednak majątek pozwalający synowi na prowadzenie skromnego, ale niezależnego życia. Po nauce leksykografii, fikhu i tradycji w roku 795 Ibn Hanbal zdecydował się na poświęcenie się nauce tradycji, w związku z czym podjął szereg podróży po Iraku, Hidżazie, Jemenie i Syrii. Studiował on fikh i hadisy pod kierunkiem wielu nauczycieli, stąd nie może być uważany po prostu za ucznia Asz-Szafi’iego, jak to się czasami czyni, którego dzieła znał, ale spotkał się z nim osobiście tylko raz. Jak zauważa Ibn Tajmijja, jego formacja prawnicza odbyła się przede wszystkim pod wpływem szkoły hadisów i Hidżazu. Ibn Hanbal gwałtownie sprzeciwiał się dogmatowi o stworzeniu Koranu, który był popierany przez pozostającego pod wpływem mutazylizmu kalifa Al-Mamuna (813–833), i w związku z tym został wtrącony do więzienia. Al-Mamun wkrótce zmarł, a Ibn Hanbal został dotkliwie pobity gdy postawiony przed nowym kalifem Al-Mutasimem (833–842) nadal odmawiał uznania że Koran jest stworzony. Ostatecznie po dwuletnim pobycie w więzieniu Ibn Hanbal został uwolniony, jednak wznowił otwarte nauczanie dopiero po roku 847, gdy kalif Al-Mutawakkil (847–861) odwrócił się od mutazylizmu. Ibn Hanbal został pochowany na cmentarzu męczenników ("makabir asz-szuhada"), a w jego pogrzebie miała brać udział cała ludność Bagdadu. Jego grób stał się jednym z najczęstszych miejsc pielgrzymek w mieście aż do jego zniszczenia przez wylew Tygrysu w XIV wieku.
Najbardziej cenionym dziełem Ibn Hanbala był "Musnad", zbiór ok. 30 tys. hadisów zredagowany po jego śmierci przez jego syna Abd Allaha. Najważniejsze traktaty teologiczne to "Radd ala'l-Dżahmijja wa'l-Zanadika" i "Kitab as-Sunna". To pierwsze zawiera polemikę z dżahmitami, zaś drugie ponownie rozważa pewne wątki i definiuje własne stanowisko Ibn Hanbala we wszystkich podstawowych kwestiach jego wyznania wiary. Według Ibn Hanbala Koran jest niestworzonym słowem Boga, przy czym przez Koran należy rozumieć nie abstrakcyjną ideę, ale „Koran z jego literami, słowami, wyrażeniami, ideami – Koran w całej jego żywej rzeczywistości, której natura sama w sobie uchodzi naszemu poznaniu”. Trudno jednak określić jego pozycję w stosunku do statusu recytacji Koranu – twierdzi on wprawdzie, że ten kto uznaje iż słowa wypowiadane podczas recytacji Koranu są stworzone jest dżahmitą, ale nie formułuje własnego pozytywnego stanowiska. Według niego Bóg jest Bogiem Koranu, a zatem musi rzeczywiście posiadać wszystkie opisane w nim atrybuty, takie jak słuch, wzrok, mowa, wszechmoc, wola, mądrość, a także ręka, twarz, wszechobecność czy zasiadanie na tronie. Dlatego odrzucał on teologię negatywną ("ta'til") dżahmitów oraz ich alegoryczną egzegezę ("tawil"). Ibn Hanbala uznaje się za jednego z pierwszych i najważniejszych eksponentów idei "bila kajfa" – „nie ma pytania o to jak”. Samo wyrażenie nie pojawia się u niego, jednak w swoich pismach wyraźnie twierdzi on, że nie wolno zmieniać znaczenia słów Koranu ani poprzez jego interpretację alegoryczną, ani antropomorficzną ("taszbih"). Tym samym zawierają one rdzeń doktryny, zgodnie z którą należy wierzyć w to iż Bóg posiada atrybuty opisane w Koranie, nie pytając o to w jaki sposób to się dzieje. Oprócz Koranu i sunny Ibn Hanbal uważał za źródła szari'atu także opinie ("fatwa") towarzyszy ("sahaba"), uważając za godne rozważenia także opinie najważniejszych przedstawicieli następnej generacji ("tabi'un"). Idżma muzułmańskiej ummy była jednak dla niego jedynie wyrazem zgody na prawdę odnalezioną w Koranie i sunnie i nie stanowiła źródła prawa w ścisłym sensie tego słowa. Według Ibn Hanbala pierwszą powinnością jurysty jest wierne podążanie za tradycją pozostawioną przez starszych poprzez unikanie jakiejkolwiek kreatywności lub innowacji. Stąd potępiał on "raj" – wydawanie przez fakihów samodzielnych opinii. Nie negował jednak znaczenia kijasu, to jest rozumowania przez analogię. Ostatecznym uzasadnieniem etyki jest dla Ibn Hanbala służba Bogu, a wiara wymaga osobistego zaangażowania, stąd może maleć i wzrastać. Można także znaleźć u niego sformułowania doktryny charakterystycznej dla wczesnego hanbalizmu, zgodnie z którą nic nie jest uważane za społeczny obowiązek oprócz religijnych praktyk bezpośrednio przepisanych przez Boga i nie może być zakazane przez prawo nic co nie zostało zakazane przez Boga w Koranie i sunnie.
Eponimiczny założyciel jednej z czterech głównych szkół prawa muzułmańskiego Ahmad Ibn Hanbal poprzez swojego ucznia Ibn Tajmijję może być uważany za dalekiego przodka wahhabizmu, a także w pewnym stopniu inspiratora salafizmu

</doc>
<doc id="2192623" url="https://pl.wikipedia.org/wiki?curid=2192623" title="Ibn Hanbal">
Ibn Hanbal



</doc>
<doc id="2192627" url="https://pl.wikipedia.org/wiki?curid=2192627" title="Janek Samołyk">
Janek Samołyk

Janek Samołyk (ur. 21 maja 1986 we Wrocławiu) – polski muzyk rockowy, kompozytor, gitarzysta i autor tekstów, kojarzony ze sceną alternatywną. Aktywny od 2008 roku. Jego muzykę charakteryzuje się jako mieszankę brytyjskiego rocka i polskiej poezji śpiewanej. Nagrał trzy albumy długogrające. Na przełomie 2011 i 2012 r. zagrał trasę koncertową w Chinach.
Kariera muzyczna.
Janek Samołyk pierwszy raz wystąpił publicznie w 2002 roku na Ogólnopolskim Przeglądzie Piosenki Licealisty „WYBRYK”. Zaczynał jako gitarzysta w zespole Sztumbrrr... Następnie przez kilka lat grał muzykę z pogranicza Indie popu oraz rocka w The Ossis, którego był liderem. Z zespołem tym regularnie koncertował w Polsce.
Od 2008 roku muzyk występuje pod własnym nazwiskiem. Jego działalność koncertowa ma dwa wymiary. Jeden z nich to kameralne występy z gitarą akustyczną. Drugi to rockowe koncerty z zespołem. W 2009 roku Samołyk wydał własnym sumptem minialbum „Don’t think too much” oraz rozpoczął nagrywanie debiutanckiego albumu. Piosenki Samołyka zwróciły uwagę jurorów konkursu debiutów na Off Festiwalu 2009. Zespół wrocławianina wystąpił na festiwalu pokonując 230 innych wykonawców, którzy chcieli znaleźć się na nim w roli debiutantów.
W 2010 roku Samołyk podpisał kontrakt fonograficzny z Polskim Radiem S.A. i zdobył nagrodę Prezydenta Gdańska na Festiwalu im. Grzegorza Ciechowskiego w Tczewie. 27 września 2010 r. ukazał się debiutancki album „Wrocław”. Płytę promowały piosenki „Wszy”, „I ain’t gonna give up (yet)” oraz „Zdjęcia”, do których zostały nakręcone teledyski. W 2012 r. ukazuje się album „Problem z wiernością”, promowany przez utwory „Codziennie”, „Problem z wiernością” i „Czy to jest przypadek”. W 2014 r. ukazuje się trzecia płyta „Na prezent”, zapowiadana przez singiel „Złe czasy”.

</doc>
<doc id="2192628" url="https://pl.wikipedia.org/wiki?curid=2192628" title="S-bus">
S-bus



</doc>
<doc id="2192630" url="https://pl.wikipedia.org/wiki?curid=2192630" title="Pamizinsaurus">
Pamizinsaurus

Pamizinsaurus – rodzaj sfenodonta z rodziny hatteriowatych (Sphenodontidae) żyjącego we wczesnej kredzie na terenach współczesnej Ameryki Północnej. Został opisany w 1996 roku przez Víctora-Hugo Reynoso w oparciu o mocno zniszczony szkielet młodocianego zwierzęcia (IGM 6854) zachowany na dwóch blokach skalnych. Mierząca około 16 mm długości czaszka jest kiepsko zachowana, a większości kończyn przednich brakuje. Osobnik ten miał stosunkowo dużą głowę i krótki ogon. Prawdopodobnie w chwili śmierci był starszy niż „etap T” u hatterii (odpowiadający okresowi kilku tygodni po wykluciu), co sugeruje, że "Pamizinsaurus" w każdym stadium ontogenetycznym osiągał mniejsze rozmiary niż hatteria. Jego ciało pokrywały osteodermy o gładkiej, niezdobionej powierzchni. Ich ułożenie bardzo przypomina to występujące u heloderm i może dowodzić zasiedlania zbliżonych, półpustynnych sezonowych ekosystemów o ubogiej roślinności. Podobnie jak u tych jaszczurek, osteodermy "Pamizinsaurus" mogły chronić zwierzę przed atakiem drapieżników. "Pamizinsaurus" jest jedynym znanym obecnie sfenodontem mającym osteodermy.
Według analizy filogenetycznej przeprowadzonej przez Reynoso "Pamizinsaurus" należy do rodziny Sphenodontinae, wewnątrz której jest taksonem siostrzanym dla kladu obejmującego grupy Eilenodontinae i Sphenodontinae.
Skamieniałości "Pamizinsaurus" odkryto w 1989 roku w kamieniołomie Tlayua w meksykańskim stanie Puebla. Pochodzą one z osadów datowanych na środkowy lub późny alb. Nazwa "Pamizinsaurus" pochodzi od słowa "pamizintli", w języku nahuatl oznaczającego „z kukurydzą na górze”, co odnosi się do kształtu osteoderm pokrywających ciało zwierzęcia (kukurydza stanowiła główne pożywienie ludów Mezoameryki), oraz zlatynizowanego greckiego słowa "sauros" („jaszczur”). Nazwa gatunkowa gatunku typowego, "tlayuaensis", w nahuatl oznacza „ciemne miejsce”, co odnosi się do kamieniołomu, w którym odnaleziono szczątki przedstawicieli tego gatunku.

</doc>
<doc id="2192632" url="https://pl.wikipedia.org/wiki?curid=2192632" title="Pamizinsaurus tlayuaensis">
Pamizinsaurus tlayuaensis



</doc>
<doc id="2192634" url="https://pl.wikipedia.org/wiki?curid=2192634" title="LMP">
LMP



</doc>
<doc id="2192635" url="https://pl.wikipedia.org/wiki?curid=2192635" title="Biederitz">
Biederitz

Biederitz - gmina samodzielna (niem. "Einheitsgemeinde") w Niemczech, w kraju związkowym Saksonia-Anhalt, w powiecie Jerichower Land
1 stycznia 2010 do gminy samodzielnej przyłączono cztery gminy: Gerwisch, Gübs, Königsborn i Woltersdorf.

</doc>
<doc id="2192637" url="https://pl.wikipedia.org/wiki?curid=2192637" title="Cykl aktywności słonecznej">
Cykl aktywności słonecznej



</doc>
<doc id="2192640" url="https://pl.wikipedia.org/wiki?curid=2192640" title="Juan Vizcaíno">
Juan Vizcaíno

Juan Vizcaíno Morcillo (ur. 6 sierpnia 1966 w Pobla de Mafumet) – hiszpański piłkarz grający na pozycji pomocnika. W swojej karierze 15 razy wystąpił w reprezentacji Hiszpanii.
Kariera klubowa.
Karierę piłkarską Vizcaíno rozpoczął w klubie Gimnàstic Tarragona. W 1983 roku stał się zawodnikiem pierwszego zespołu i przez trzy sezony grał w Segunda División B. W 1986 roku przeszedł do Realu Saragossa. Początkowo grał w rezerwach, a następnie awansował do kadry A. 8 marca 1988 zadebiutował w Primera División w zremisowanym 1:1 wyjazdowym spotkaniu z Sevillą. Z kolei 19 marca 1988, w swoim trzecim występie w lidze, strzelił premierowego gola na szczeblu Primera División - meczu z Valencią (3:1). W pierwszym zespole Realu grał przez 2,5 roku.
Latem 1990 roku Vizcaíno przeszedł z Realu Saragossa do Atlético Madryt. W Atlético swój debiut zanotował 8 września 1990 w meczu z Realem Betis (2:1). W swoim pierwszym sezonie spędzonym w Atlético zdobył Puchar Króla. W 1992 roku powtórzył to osiągnięcie, a w sezonie 1995/1996 wywalczył swoje jedyne mistrzostwo Hiszpanii w karierze. W tamtym sezonie sięgnął też po swój trzeci Puchar Króla. Zawodnikiem Atlético był do końca sezonu 1997/1998.
W 1998 roku Vizcaíno odszedł z Atlético do Realu Valladolid, w którym zadebiutował 29 sierpnia 1998 w meczu z Extremadurą (0:0). W sezonie 2000/2001 grał w Elche CF w Segunda División, a w 2001 roku wrócił do Gimnàstiku Tarragona. W 2002 roku spadł z nim z Segunda División do Segunda División B. W 2004 roku zakończył karierę.
Kariera reprezentacyjna.
W reprezentacji Hiszpanii Vizcaíno zadebiutował 16 stycznia 1991 roku w zremisowanym 1:1 towarzyskim spotkaniu z Portugalią. Występował między innymi w eliminacjach do Euro 1992, a także w eliminacjach do MŚ 1994. Od 1991 do 1992 roku wystąpił w kadrze narodowej 15 razy.

</doc>
<doc id="2192641" url="https://pl.wikipedia.org/wiki?curid=2192641" title="Juan Vizcaino">
Juan Vizcaino



</doc>
<doc id="2192644" url="https://pl.wikipedia.org/wiki?curid=2192644" title="Aktywność słoneczna">
Aktywność słoneczna

Aktywność słoneczna – zmiany zachodzące w atmosferze Słońca, powodujące fluktuacje poziomu emitowanego przez gwiazdę promieniowania elektromagnetycznego, w tym światła, które dociera do Ziemi (zob. stała słoneczna) oraz strumienia cząstek naładowanych, wysyłanych przez Słońce w postaci tzw. wiatru słonecznego. Powoduje zmiany liczby i rozmieszczenia plam słonecznych oraz pochodni na poziomie fotosfery, rozbłysków i protuberancji obserwowanych na tle chromosfery, a także koronalnych wyrzutów masy powstających w koronie słonecznej.
Jasność Słońca monitorowana jest poprzez satelity – SORCE oraz TIMED ("Thermosphere Ionosphere Mesosphere Energetics and Dynamics"). Laboratoria te mierzą całkowitą irradiancję Słońca (stałą słoneczną), a także rejestrują aktualne zmiany w widmie gwiazdy. Także z tych pomiarów wynika, że emisja promieniowania w zakresie ultrafioletu zmienia się w widoczny sposób w różnych fazach cyklu jedenastoletniego, zaś sumaryczna ilość emitowanego promieniowania zmienia się o około 0,1% stałej słonecznej, której wartość średnia jest równa 1366,1 W/m².
Cykl aktywności słonecznej.
Podstawowy okres zmian aktywności słonecznej wynosi średnio około 11 lat, zaś najbardziej popularną miarą tej zmienności jest tzw. liczba Wolfa, opisana wzorem
gdzie:
Obszar występowania plam, określony przez szerokość heliograficzną, przedstawia się na tzw. diagramie motylkowym. Zakres, gdzie plamy są widoczne, pozwala oszacować aktualną fazę cyklu.
Co około jedenaście lat, w czasie minimum słonecznej aktywności, rozpoczyna się nowy cykl słoneczny, który osiąga maksimum od 3 do 5 lat później. Następnie aktywność maleje przez około 6–7 lat aż do rozpoczęcia kolejnego cyklu słonecznego. W pobliżu maksimum cyklu na Słońcu występuje duża liczba plam.
Historia.
Aptekarz Samuel Heinrich Schwabe w 1844 roku opublikował swoje spostrzeżenie dotyczące zmieniającej się cyklicznie, co około 10 lat, łącznej liczby grup plam słonecznych. Prowadzone później przez Szwajcara Rudolfa Wolfa systematyczne obserwacje Słońca potwierdziły istnienie zjawiska cyklu słonecznego. Wolf badał archiwalne zapisy i wnioskował o cyklach słonecznych wstecz aż do roku 1610, kiedy to zaczęto stosować lunetę do obserwacji astronomicznych. Pierwszy w miarę kompletny cykl udało mu się jednak zrekonstruować dopiero dla obserwacji wykonanych w latach 1755–1766. Okres ten nazywany jest od tamtego czasu cyklem słonecznym numer 1.
Wpływ Słońca na otoczenie Ziemi.
W wyniku badań zmian obfitości izotopu węgla 14C przedstawiono hipotezę okresowych absolutnych minimów liczby plam słonecznych. Przedostatnie takie maksimum radiowęglowe przypadło na lata 1650–1715, czyli na czas tzw. minimum Maundera. W zapisach powstałych w czasie późniejszego minimum Daltona stwierdzono jednak jedynie mniejsze liczby plam w maksimach, a nie zupełny ich brak.
W czasie maksymalnej aktywności zwiększa się nieznacznie wartość stałej słonecznej, .
W tym samym czasie wzrasta również temperatura atmosfery Ziemi (w troposferze o około 0,1 K, zaś 50 km wyżej, w stratosferze, o około 1 K, a na wysokości 500 km o 400 K). W fazie dużej aktywności Słońca zmniejsza się również o kilka procent całkowita koncentracja ozonu w atmosferze Ziemi – wskutek aktywności rozbłyskowej.
Porozbłyskowe zaburzenia magnetyzmu ziemskiego, które są wówczas znacznie częstsze, mogą istotnie zmieniać koncentrację elektronów, jak również całkowitą liczbę tych cząstek w jonosferze, czyli do wysokości 1000 km. Może to powodować znaczny błąd pomiaru przy użyciu danych satelitów systemu GPS, gdy używać jedynie jednej częstotliwości (ale dzięki temu można też wyznaczać wartość kolumnowej gęstości elektronów w jonosferze). Niektóre obserwacje wykazują istnienie korelacji pomiędzy aktywnością słoneczną oraz zdrowiem.
24. cykl słoneczny.
Korzystając ze znanej średniej długości cyklu, oczekiwano, że liczba plam słonecznych zacznie rosnąć w roku 2005 i zapoczątkuje tym samym kolejny cykl aktywności słonecznej. Początek 24. cyklu przypadł jednak dopiero na styczeń 2009 roku, a moment ten wyznaczono na podstawie zmian wartości uśrednionej liczby Wolfa oraz skorelowanych z aktywnością słoneczną zmian wielkości strumienia promieniowania radiowego rejestrowanego na długości fali 10,7 cm.
Według kolejnych doniesień:
Dobowa liczba Wolfa przekroczyła 200 w drugiej połowie 2011 roku, a podobnie liczne plamy pojawiły się w maju 2013 roku. W połowie listopada, po okresie mniejszej aktywności, gdy sięgała czasem kilkunastu, przekroczyła 270. W 2015 liczba plam na Słońcu znacznie się zmniejszyła, zapowiadając początek fazy minimum. W latach 2012–2015 zarejestrowano jedynie jeden dzień, gdy widoczna część tarczy Słońca pozostawała bez plam i dopiero w czerwcu 2016 roku plamy nie były widoczne przez jedenaście kolejnych dni. W 2016 roku takich dni było łącznie 32.
25. cykl słoneczny.
Na przełomie lat 2017/2018 Słońce znajdowało się w fazie minimum cyklu, kończącym cykl 24 i zaczynającym nowy z numerem kolejnym. Oczekiwano pojawienia się plam na szerokościach heliograficznych około 40 stopni, wykazujących odwróconą polarność. Plamy te miały być potem obserwowane przez kilkadziesiąt miesięcy razem z grupami o niezmienionej polarności.
16 kwietnia 2018 doniesiono o pierwszej obserwacji plamy o zmienionej biegunowości pola magnetycznego, wskazującej na rozpoczęcie 25. cyklu słonecznego. Jednak NASA i NOAA ogłosiły we wrześniu 2020, że początek 25. cyklu słonecznego nastąpił w grudniu 2019.

</doc>
<doc id="2192645" url="https://pl.wikipedia.org/wiki?curid=2192645" title="Ziemia Mary Byrd">
Ziemia Mary Byrd



</doc>
<doc id="2192648" url="https://pl.wikipedia.org/wiki?curid=2192648" title="DCC (informatyka)">
DCC (informatyka)



</doc>
<doc id="2192650" url="https://pl.wikipedia.org/wiki?curid=2192650" title="RLL">
RLL



</doc>
<doc id="2192651" url="https://pl.wikipedia.org/wiki?curid=2192651" title="Elbe-Parey">
Elbe-Parey

Elbe-Parey - gmina samodzielna (niem. "Einheitsgemeinde") w Niemczech, w kraju związkowym Saksonia-Anhalt, w powiecie Jerichower Land.

</doc>
<doc id="2192653" url="https://pl.wikipedia.org/wiki?curid=2192653" title="EGP">
EGP



</doc>
<doc id="2192656" url="https://pl.wikipedia.org/wiki?curid=2192656" title="IGP">
IGP



</doc>
<doc id="2192660" url="https://pl.wikipedia.org/wiki?curid=2192660" title="Möser (gmina)">
Möser (gmina)

Möser - gmina samodzielna (niem. "Einheitsgemeinde") w Niemczech, w kraju związkowym Saksonia-Anhalt, w powiecie Jerichower Land.
1 stycznia 2010 do gminy samodzielnej przyłączono pięć gmin: Hohenwarthe, Körbelitz, Lostau, Pietzpuhl oraz Schermen.

</doc>
<doc id="2192664" url="https://pl.wikipedia.org/wiki?curid=2192664" title="Protokoły trasowania">
Protokoły trasowania



</doc>
<doc id="2192665" url="https://pl.wikipedia.org/wiki?curid=2192665" title="Möser">
Möser

Niemcy:
Osoby:
Zobacz też:

</doc>
<doc id="2192666" url="https://pl.wikipedia.org/wiki?curid=2192666" title="Moeser">
Moeser



</doc>
<doc id="2192668" url="https://pl.wikipedia.org/wiki?curid=2192668" title="D-BUS">
D-BUS



</doc>
<doc id="2192669" url="https://pl.wikipedia.org/wiki?curid=2192669" title="Ignacy Piotr Ścibor-Bogusławski">
Ignacy Piotr Ścibor-Bogusławski

Ignacy Piotr Ścibor-Bogusławski herbu Ostoja (ur. 1716 w Wojsławicach, zm. po 27 maja 1793) – polski ksiądz katolicki, kanonik łęczycki, dziekan warcki, budowniczy kościoła w Brzeźniu.
Życiorys.
Urodził się w rodzinie szlacheckiej Ścibor-Bogusławskich herbu Ostoja. Był synem Katarzyny z Gorzyńskich, dziedziczki dóbr Sulisławice i Andrzeja Bogusławskiego, regenta grodzkiego sieradzkiego, instygatora Trybunału Koronnego, komornika granicznego łęczyckiego i sieradzkiego, dziedzina dóbr Włocin oraz części Rososzycy. Jego dziadkami po mieczu byli – Marianna Rosowska herbu Korab i Marcin Bogusławski a po kądzieli – Teresa Linowska herbu Pomian i Mikołaj Gorzyński herbu Nałęcz. Ignacy Bogusławski miał czworo rodzeństwa, dwie siostry – Barbarę Rudnicką i Elżbietę Rembiewską oraz dwóch braci – starszego Franciszka Ksawerego, chorążego Kawalerii Narodowej i młodszego Jakuba. Jego dziadkiem stryjecznym był Stanisław Ścibor-Bogusławski, kanclerz kardynała Michała Radziejowskiego.
Niższe święcenia kapłańskie Ignacy Piotr Bogusławski uzyskał w 1740 roku. Dwa lata później został wyświęcony na kapłana w Łowiczu przez biskupa tytularnego serreńskiego, sufragana gnieźnieńskiego Krzysztofa Dobińskiego. Na urząd proboszcza w Brzeźniu ks. Ignacy Bogusławski został powołany w 1749 roku. Sześć lat później objął funkcję dziekana dekanatu warckiego, którą pełnił do 1785 roku. Za jego kadencji został wzniesiony późnobarokowy kościół św. Idziego w Brzeźniu według projektu Guido Antonio Longhiego z fundacji Teresy i Kazimierza Błeszyńskich, dziedziców wsi. 1 grudnia 1758 roku Bogusławski oddał świątynię do użytku wiernych. W lutym 1785 roku był członkiem Komisji arcybiskupstwa gnieźnieńskiego powołanej w celu sprawdzenia łask i cudów związanych z obrazem Najświętszej Marii Panny w Charłupi Małej. Między innymi dzięki pracom tej właśnie Komisji w roku 1936 Kapituła bazyliki watykańskiej w Rzymie pod przewodnictwem kardynała Eugenia Pacellego podjęła decyzję o koronacji cudownego obrazu Najświętszej Marii Panny Księżnej Sieradzkiej w Charłupi Małej. 8 września 1937 roku biskup włocławski Karol Radoński nałożył korony papieskie na Cudowny Obraz Matki Bożej Charłupskiej. Ostatni jego wpis zachował się w księgach metrykalnych parafii z dnia 27 maja 1793 r. Kolejnych wpisów dokonywał o. Stefan Borkowski.

</doc>
<doc id="2192671" url="https://pl.wikipedia.org/wiki?curid=2192671" title="VTP">
VTP



</doc>
<doc id="2192676" url="https://pl.wikipedia.org/wiki?curid=2192676" title="Hrabstwo Alpine">
Hrabstwo Alpine

Hrabstwo Alpine (ang. "Alpine County") – hrabstwo w stanie Kalifornia w Stanach Zjednoczonych. Obszar całkowity hrabstwa obejmuje powierzchnię 743,19 mil² (1924,85 km²). Według szacunków United States Census Bureau w roku 2009 miało 1041 mieszkańców.
Hrabstwo powstało w 1864 roku.

</doc>
<doc id="2192678" url="https://pl.wikipedia.org/wiki?curid=2192678" title="BEB">
BEB



</doc>
<doc id="2192686" url="https://pl.wikipedia.org/wiki?curid=2192686" title="Towarzystwo Opieki nad Ociemniałymi">
Towarzystwo Opieki nad Ociemniałymi

Towarzystwo Opieki nad Ociemniałymi – stowarzyszenie posiadające status organizacji pożytku publicznego, które ma na celu otaczanie niewidomych i ociemniałych wszechstronną opieką w zaspokajaniu ich potrzeb edukacyjno-wychowawczych, rehabilitacyjnych, socjalnych i religijnych.
Towarzystwo prowadzi Zakład dla Niewidomych w Laskach.
Powstanie Towarzystwa.
Pomysł założenia stowarzyszenia, które zajmowałoby się pomocą niewidomym, podsunął ociemniałej hrabiance Róży Czackiej warszawski okulista dr Bolesław Ryszard Gepner. Pierwsze zebranie w tej sprawie miało miejsce 19 listopada 1908 roku w Pałacu Czackich w Warszawie przy ul. Nowozielnej 49. Statut przyszłej organizacji ułożył w roku 1910 prawnik i działacz polityczny, wtedy już ociemniały, Stanisław Bukowiecki. W październiku tego roku złożono wniosek o zarejestrowanie stowarzyszenia pod nazwą „Towarzystwo Opieki nad Ociemniałymi w Królestwie Polskim” do carskiego Urzędu Gubernialnego do spraw Stowarzyszeń w Warszawie. Towarzystwo wpisane zostało do rejestru stowarzyszeń 11 maja 1911 roku pod numerem 281. Członkami założycielami byli: Róża Maria hr. Czacka, Bolesław Ryszard Gepner – dr okulista, Antoni Górski – właściciel ziemski, Wanda z Badenich hr. Krasińska, Stanisław Bukowiecki – adwokat przysięgły, Aleksander Jackowski – adwokat przysięgły.
Towarzystwo ukonstytuowało się powołując Zarząd i Komisję Rewizyjną w dniu 22 listopada 1911 roku. Na zebraniu organizacyjnym w tym dniu przyjęto także 73 nowych członków. 25 maja 1927 roku Walne Zgromadzenie Towarzystwa Opieki nad Ociemniałymi w Królestwie Polskim podjęło uchwałę o korekcie statutu oraz zmianie nazwy na obecną. Złożono także wniosek o ponowny wpis do rejestru stowarzyszeń, tym razem już w odrodzonej Rzeczypospolitej Polskiej. Stosowny wpis w rejestrze został dokonany 24 marca 1928 roku pod numerem 130.
Działalność w okresie międzywojennym.
Róża Czacka już w 1910 roku wynajęła mieszkanie przy ulicy Dzielnej 37 w Warszawie, które przeznaczyła na przytułek dla 10 niewidomych dziewcząt. Miały one tam zapewnione całkowite utrzymanie, opiekę oraz naukę czytania i pisania alfabetem Braille'a, naukę śpiewu, koszykarstwa, trykotarstwa ręcznego i wyplatania krzeseł.
W 1911 roku rozpoczął działalność Patronat Towarzystwa – opieka otwarta dla niewidomych mieszkających w rodzinach. Objęto opieką pięćdziesiąt pięć rodzin osób niewidomych, rok późnej otrzymało ją już stu dziesięciu niewidomych i ich rodziny. W 1913 roku przeniesiono zakład dla dziewcząt z ulicy Dzielnej 37 na ulicę Złotą 76. Tam też powstała ochronka dla ośmiorga dzieci. Na ulicy Dzielnej 37 pozostał przytułek dla ośmiu starych niewidomych kobiet (istniał do 1917 roku) i warsztaty koszykarskie. Natomiast przy ulicy Pięknej 22 Towarzystwo założyło w 1913 roku szkołę dla niewidomych chłopców z językiem wykładowym polskim, gdzie uczono metodami specjalnymi dla niewidomych i po raz pierwszy w Polsce wprowadzono naukę czytania i pisania pismem Braille'a po polsku. Powstał też warsztat koszykarski i internat dla mężczyzn i chłopców. Do 1914 roku Towarzystwo Opieki nad Ociemniałymi zarządzało także przytułkiem dla niewidomych starców w Żyrardowie.
Do wybuchu pierwszej wojny światowej w placówkach Towarzystwa mieszkało, uczyło się i pracowało sześćdziesięciu czterech niewidomych podopiecznych w różnym wieku. Opieka Patronatu obejmowała czterdzieści trzy osoby, stu dwunastu niewidomych i ich rodziny otrzymywały skromny zasiłek miesięczny. W 1915 roku w pałacyku przy Nowozielnej zamieszkały niewidome dzieci i dziewczęta. Niewidomi chłopcy znaleźli miejsce na ulicy Złotej 36. Staruszki pozostały na Dzielnej 37. Biuro i Biblioteka Brajlowska mieściły się przy ulicy Pięknej 22.
Przez okres wojny opieką objęto czterdziestoosobową grupę dzieci starszych i jedenaścioro małych dzieci. W 1918 roku Towarzystwo wynajęło na ulicy Polnej 40 trzy lokale dwupokojowe i jeden czteropokojowy dla niewidomych dziewcząt (21 podopiecznych) i na ochronkę (9 dzieci). Chłopcy (12 wychowanków) i dorośli niewidomi mężczyźni (10 szkolących się w koszykarstwie) zostali przeniesieni na ul. Emilii Plater 7. Biuro i Patronat powróciły na Nowozielną 49. W 1920 roku Towarzystwo udzielało pomocy pięćdziesięcioosobowej grupie dzieci i młodzieży; Patronat opiekował się pięćdziesięcioma osobami niewidomymi i ich rodzinami.
W 1921 roku rozpoczyna się budowa zakładu w Laskach – instytucji centralnej Towarzystwa dającej ociemniałym przygotowanie do pracy, warsztat pracy i schronienie, szkoły dla dzieci, internaty, wytwórnie, szpital i schronienie dla starców i niezdolnych do pracy. W 1922 roku przeniesiono z Warszawy do Lasek jedenaścioro dzieci, nauczycielkę i siedem sióstr zakonnych, a w 1926 roku – wszystkie działy opieki zamkniętej. Przy ulicy Polnej 40 pozostały biuro Towarzystwa i Patronat. W 1930 roku Towarzystwo kupiło posesję pofabryczną na ulicy Wolność 4, składającą się z kilku budynków – piętrowego murowanego domu, budynku piętrowego murowanego, parterowego drewnianego baraku i drewnianej szopy. Przeniesiono tam biuro i Patronat.
W 1918 r. Jadwiga Poletyło zapisała testamentem na rzecz Towarzystwa 200 tys. rubli w srebrze, zabezpieczonych hipotecznie na majątku Kraśniczyn Lubelski, na cele i potrzeby dzieła pomocy niewidomym. Jej spadkobierca Karol Raczyński, nie mogąc spłacić wartości tego legatu, zwrócił go w 1934 r. w postaci 812 ha gruntów ornych i lasu, z siedzibą administracji w Żułowie. Matka Elżbieta Czacka planowała urządzić tam dom dla starszych niewidomych kobiet. Udało się zrealizować ten plan dopiero po wojnie.
Przyjęcie wyraźnie katolickiego profilu działalności.
Od dnia ukonstytuowania się Towarzystwa do roku 1922 kilkakrotnie zmieniał się skład jego Zarządu. Założycielami Towarzystwa i członkami pierwszych organów zarządzających były osoby o silnie katolickiej proweniencji. W miarę upływu czasu wśród osób zarządzających organizacją wzrastała liczebność zwolenników działań o charakterze wyraźnie laickim, utrzymujących się w nurcie pozytywistycznym, poprzestających na działaniu filantropijnym w oderwaniu od aspektów duchowych w dziele pomocy niewidomym. Przyobleczenie habitu zakonnego przez Różę Czacką wywołało wśród niektórych z nich wyraźnie niechętne reakcje. Dalszym powodem niesnasek było utworzenie Zgromadzenia Sióstr Franciszkanek Służebnic Krzyża i zaangażowanie osób duchownych w bieżące prowadzenie placówek Towarzystwa. Z drugiej zaś strony ciągłym zmartwieniem Matki Czackiej była nieznajomość kwestii tyflologicznych wśród członków Zarządu Towarzystwa i niedocenianie problemu wdrażania nowoczesnych metod rehabilitacji niewidomych.
W tej sytuacji na posiedzeniu Zarządu w 1922 roku Róża Czacka zasygnalizowała możliwość wyprowadzenia ze struktur Towarzystwa osób związanych ze swoim otoczeniem i rozpoczęcie działalności pod innym szyldem. Reakcją było podanie się Zarządu do dymisji. Ukonstytuował się nowy Zarząd, w skład którego weszli: Matka Czacka, ks. Władysław Korniłowicz, mecenas Wacław Bitner, Ludwik Antoni Dobraczyński (ojciec znanego katolickiego pisarza Jana), mecenas Cels Fabiani, Irena Hebdzyńska, baronowa Krumpel O'Connor, Antoni Józef Marylski, hrabia Józef Tyszkiewicz. Data ta stanowi cezurę w podjęciu przez Towarzystwo opracowanej przez Matkę Czacką idei "Triuno", według której na równych prawach współpracują ze sobą osoby niewidome, świeccy i siostry zakonne dążąc do jednego celu – by w dziele pomocy niewidomym ukazała się chwała Trójjedynego Boga. Idea ta jest alternatywnie określana jako "Dzieło Lasek" lub "Dzieło Matki Czackiej".
Działalność w okresie II wojny światowej.
Formalnie działalność Towarzystwa w czasie wojny została zawieszona. Ośrodek w Laskach jednak pełnił nadal swoją funkcję opiekuńczą pod nazwą "Zakład dla Niewidomych". Także i warszawskie placówki wciąż wspomagały niewidomych. Po utworzeniu Getta warszawskiego, na terenie którego znalazła się posesja przy ul. Wolność 4, biura przeniesiono pod adres Sienna 63. Po rozszerzeniu granic Getta i włączeniu w jego zakres ul. Siennej nastąpiła kolejna przeprowadzka na ul. Elektoralną 9. Część podopiecznych i sióstr zakonnych z Lasek i z Warszawy ewakuowano do Żułowa. W szczególności zadbano o ty, by osoby pochodzenia żydowskiego, zwykle zaopatrzone w zmienione metryki i akty chrztu, zostały umieszczone w bezpiecznych miejscach.
W czasie Kampanii wrześniowej wiele obiektów Towarzystwa zostało zniszczonych lub w znacznym stopniu ucierpiało. Straty materialne w Laskach sięgały 75%. Po jednym z bombardowań, spod gruzów jednego z budynków przy ul. Wolność 4 w Warszawie wydobyto ciężko ranną Matkę Czacką i kilka innych sióstr Zgromadzenia. Mimo trudnych okoliczności, prócz ciągłej pracy na rzecz niewidomych, zarówno w Warszawie jak i w Laskach siostry franciszkanki i pracownicy świeccy Towarzystwa nieśli pomoc rannym żołnierzom, organizowali szpitale, pełnili służbę przeciwpożarową.
Lata okupacji były dla Towarzystwa okresem ciężkiej próby. Należało odbudować, przynajmniej w niezbędnym zakresie, zniszczone mienie. Część budynków została zajęta przez Niemców, a na wschodzie przez Sowietów. Występowały olbrzymie problemy z zaopatrzeniem w żywność i z finansowaniem Zakładu. Nadal jednak prowadzono statutową działalność w zakresie opieki nad niewidomymi, rozszerzając ją dodatkowo na sieroty wojenne, dzieci nie obarczone inwalidztwem wzroku. Pomocą obejmowano również osoby i rodziny, które przed wojną mocno angażowały się w rozwój Towarzystwa, zaś czasach okupacji popadły w trudności życiowe. We wszystkich placówkach udzielano aktywnego wsparcia walczącemu podziemiu. Wielu pracowników świeckich Towarzystwa było członkami ugrupowań niepodległościowych, duchowni "Dzieła Lasek" pełnili posługi kapłańskie w oddziałach partyzanckich. Zakład w Laskach udzielał schronienia osobom zaangażowanym w ruch oporu. Prowadzono tajne nauczanie.
W roku 1944 Matka Czacka podjęła decyzję o "przystąpieniu" placówki w Laskach do Powstania warszawskiego. Mimo stałej obecności żołnierzy niemieckich na terenie Zakładu urządzono tu szpital powstańczy, zaopatrywano żołnierzy AK w prowiant i broń, zorganizowano skrzynki kontaktowe i łączność. Ciężkie walki w okolicach Puszczy Kampinoskiej spowodowały kolejne straty materialne w laskowskich zabudowaniach.
Okres powojenny.
Towarzystwo zostało formalnie reaktywowane decyzją prezydenta m. st. Warszawy z dnia 10 lutego 1947 roku i wpisane do rejestru stowarzyszeń. Przystąpiono do odbudowy zniszczeń wojennych. Niestety, na skutek reformy rolnej utracone zostały znaczne obszary ziemi uprawnej, stanowiące zasoby aprowizacyjne dla działalności Towarzystwa. Część placówek zostało upaństwowionych, inne utracone na skutek zniszczeń. Miały także miejsce działania dla przejęcia przez władze komunistyczne Zakładu w Laskach.
Towarzystwo utrzymało swoją formułę prawną i charakter ideowy dzięki determinacji osób duchownych i świeckich zaangażowanych w "Dzieło Lasek". W trudnych momentach mocno wspierała autonomię organizacji hierarchia kościelna, znane osoby życia publicznego i literackiego, środowiska niewidomych. Odbudowa i rozwój placówek Towarzystwa były możliwe głównie dzięki prywatnym darczyńcom, szczególnie z kręgów Polonii amerykańskiej.
Towarzystwo w kulturze.
W dniu 14 października 2011 roku Narodowy Bank Polski wprowadził do obiegu monety „Europa bez Barier - 100-lecie Towarzystwa nad Ociemniałymi”, o nominałach:

</doc>
<doc id="2192687" url="https://pl.wikipedia.org/wiki?curid=2192687" title="Hrabstwo Amador">
Hrabstwo Amador

Hrabstwo Amador (ang. "Amador County") – hrabstwo w stanie Kalifornia w Stanach Zjednoczonych. Obszar całkowity hrabstwa obejmuje powierzchnię 604,69 mil² (1566,14 km²). Według szacunków United States Census Bureau w roku 2009 miało 37 876 mieszkańców.
Hrabstwo powstało w 1854 roku.

</doc>
<doc id="2192693" url="https://pl.wikipedia.org/wiki?curid=2192693" title="Lampa PAR">
Lampa PAR

Lampa PAR (od ang. "parabolic aluminized reflector") – podstawowy element oświetlenia scenicznego. Lampy typu PAR wywodzą się z lamp motoryzacyjnych, opracowanych i wprowadzonych do produkcji w latach pięćdziesiątych XX wieku. Zaletami tych lamp są precyzyjnie ukształtowana wiązka światła oraz odporność na szok termiczny i udary mechaniczne.
Konstrukcja.
Część odbłyśnikowa lamp PAR jest parabolicznym reflektorem o geometrii osiowej, pokrytym warstwą aluminium o wysokim współczynniku odbicia i dużej stabilności, co pozwala na precyzyjne ukształtowanie dalekosiężnej wiązki światła. W przypadku lamp samochodowych, kopuła lampy w wielu przypadkach posiada elementy soczewek Fresnela w celu specjalnego ukształtowania wiązki światła.
Lampy PAR wykonywane są grubego szkła borowo-silikatowego. Część odbłyśnikowa i kopuła lampy wytwarzane są metodą prasowania szkła w precyzyjnych formach metalowych, tak aby ich kształty były wysoce powtarzalne. Po nałożeniu lustra aluminiowego oraz zamontowaniu żarnika obie części są ze sobą stapiane.
Zastosowanie w lampach PAR grubego, prasowanego szkła wymagało zastosowania specjalnego próżniowego przepustu elektrycznego, tzw. złącza Houskeepera (ang. Houskeeper seal). Tego typu przepust pozwala na przepływ bardzo wysokich prądów, potrzebnych do zasilania żarnika wolframowego i jest bardzo wytrzymały mechanicznie. Dla podniesienia pewności podłączenia przewodów zasilających, wiele typów lamp PAR wyposażonych jest w połączenia elektryczne kabli zasilających mocowane bezpośrednio przy pomocy wkrętów.
Rozmiar.
Średnice lamp PAR dostosowano do wymagań przemysłu motoryzacyjnego. Rozmiar lampy określa liczba w oznaczeniu – dla przykładu PAR36 ma średnicę 36 × 1/8", a PAR64 – 64 × 1/8".
Szerokość wiązki światła.
Oprawy dla lamp PAR nie wymagają układu optycznego. Wiele z lamp PAR ma rozwinięty typoszereg kątów wiązki światła:
W związku z tym dysponując niewielką grupą opraw można uzyskać różne kąty wiązki emitowanego światła, wymieniając tylko lampy.
Lampy PAR halogenowe.
Pojawienie się żarówek halogenowych miało znaczący wpływ na modyfikację lamp PAR, zwłaszcza lamp dużej mocy zasilanych napięciem sieciowym. Żarnik lampy został zastąpiony przez żarówkę halogenową o ekwiwalentnej mocy, umieszczoną we wnętrzu grubościennej bańki lampy odpowiednio do ogniska reflektora parabolicznego. Pozwoliło to na znaczne polepszenie parametrów świetlnych lamp. Wzrosła również ich niezawodność przy wymaganej temperaturze barwowej światła - co jest istotnym parametrem dla lamp klasy CP, od których wymagana jest stabilna temperatura barwowa wynosząca 3200 K. Najczęściej stosowane lampy PAR 64 klasy CP to CP60, CP61 i CP62. Mają one moc 1000 watów i są zasilane napięciem sieciowym.
Lampy Super PAR.
Firma GE Lighting, wprowadziła na rynek unowocześnioną wersję lamp PAR 64 pod nazwą Super PAR. Lampy GE Super PAR charakteryzują się znacznie większą intensywnością wiązki światła oraz stabilniejszą temperaturą barwową. Lampy Super PAR wyposażone są również w bezpiecznik wewnętrzny, zabezpieczający układ zasilania przed przeciążeniem w przypadku awarii lampy.
Lampy PAR metalohalogenkowe.
Rodzina lamp PAR 64 rozszerzona została o lampy, w których źródłem światła są jarzniki lamp wyładowczych metalohalogenkowych. Wynikało to z zapotrzebowania na wyższą temperaturę barwową światła niż 3200K. W wyniku zastosowania jako źródła światła jarzników lamp metalohalogenkowych krótkołukowych, skonstruowano lampy PAR 64 CSI o temperaturze barwowej 4000K oraz lampy PAR CID o temperaturze barwowej 5500K. W przypadku obu typów lamp zasilanie wymaga specjalnego układu z impulsem zapłonowym i ograniczeniem prądu, tak jak dla wszystkich lamp wyładowczych.
Lampy PAR LED.
W lampach PAR LED żarówkę zastąpiono diodami LED. Pozwoliło to na znaczne zmniejszenie wydzielania ciepła, wydłużenie żywotności lampy i umożliwiło zmiany barwy światła. Lampy tego typu są zwykle sterowane za pomocą sygnałów DMX.
Pierwsze lampy PAR LED pojawiły się na polskim rynku w roku 2007.
Zastosowanie.
Lampy PAR są stosowane od oświetlania planów filmowych, scenicznych a zwłaszcza estradowych. Ich zaletami są:
Najpowszechniej używanymi w oświetleniu estradowym lampami PAR są PARy 36 4515 – lampa adaptowana z przemysłu motoryzacyjnego o mocy 30 , pracująca z napięciem zasilania 6,4 V. Lampy PAR 36 mają obecnie rozwinięty typoszereg mocy od 25W do 650W i różnych napięciach zasilania. W dalszej kolejności stosowane są lampy PAR 46, PAR 56 oraz PAR 64. Często są również stosowane lampy o mniejszych średnicach, jak PAR 20 oraz PAR 30, opracowane dla oświetlenia ogólnego wnętrz. Dla potrzeb uzyskania efektów oświetlania światłem kolorowym, zwłaszcza we wnętrzach dyskotekowych, opracowano lampy PAR 38 z barwną powłoką kopuły lampy i standardowym trzonkiem E27.
Trwałość.
Mimo że lampy PAR wykonane są ze szkła boro-silikatowego, które jest zasadniczo odporne na szok termiczny, należy unikać ich wystawiania na bezpośrednie działanie kropel wody. W czasie świecenia tych lamp występują duże naprężenia w szkle, które po gwałtownym schłodzeniu w miejscu zetknięcia z kroplą mogą być przyczyną pęknięć obwiedniowych.
W przypadku lamp PAR halogenowych, po pęknięciu kopuły lub części reflektorowej lampy żarówka halogenowa umieszczona wewnątrz najczęściej nadal świeci. Ciśnienie gazu we wnętrzu takiej żarówki jest podczas pracy wyższe od ciśnienia atmosferycznego, więc żarówka halogenowa pozbawiona osłony zewnętrznej może niespodziewanie eksplodować. W związku z tym dla tego typu lamp często stosuje się oprawy z siatką ochronną.
Czynnikiem mającym zdecydowany wpływ na trwałość lamp PAR jest napięcie zasilające lampę. W eksploatacji praktycznej warunki zasilania lamp najczęściej odbiegają od laboratoryjnych, a lampy narażone są dodatkowo na wstrząsy i urazy mechaniczne jak np. zadrapania szkła. Należy zatem przyjąć, iż trwałość eksploatacyjna lamp PAR będzie niższa od trwałości podawanej w katalogu i nie przekroczy 70% wartości trwałości znamionowej.
Zasilanie.
Rezystancja skrętki żarnika lampy PAR w normalnej temperaturze (na zimno) jest około 17 razy mniejsza niż w stanie pracy (na gorąco). Teoretycznie zatem prąd rozruchowy może osiągać wartość 17-krotnie większa niż prąd znamionowy, by następnie wraz ze wzrostem temperatury żarnika zmniejszyć się do wartości znamionowej. W przypadku lamp dużej mocy, gdzie masa skrętki wolframowej jest stosunkowo duża, zjawisko to może trwać nawet 2 sekundy. W praktyce jednak przy zasilaniu prądem przemiennym prąd rozruchowy jest mniejszy, gdyż załączenie lampy rzadko wypada w czasie maksimum sinusoidalnego przebiegu prądu zasilania, a ponadto układ zasilania ma pewną impedancję, porównywalną z opornością zimnej skrętki. W praktyce więc maksymalny prąd rozruchowy wynosi Uz/Z, gdzie Uz jest napięciem zasilania, Z jest sumą rezystancji skrętki na zimno oraz impedancji układu zasilającego. Impedancja typowego układu zasilającego wynosi około 0,3 Ω i w takich warunkach zasilania przeprowadzane są laboratoryjne badania trwałości lamp.
Maksymalny prąd rozruchowy lampy jest wyznacznikiem wymaganych wartości prądu dla bezpieczników w obwodzie zasilania lamp. W każdym wypadku zasilania lamp PAR należy układ zasilający wyposażyć w odpowiednie bezpieczniki szybkiego działania.

</doc>
<doc id="2192696" url="https://pl.wikipedia.org/wiki?curid=2192696" title="Złącze BNC">
Złącze BNC



</doc>
<doc id="2192697" url="https://pl.wikipedia.org/wiki?curid=2192697" title="Erica Hahn">
Erica Hahn

Erica Hahn – fikcyjna bohaterka serialu Chirurdzy, stacji ABC, odgrywana przez Brooke Smith, a stworzona przez Shondę Rhimes.
Opis postaci.
Po raz pierwszy dr Hahn pojawia się w serialu w drugim sezonie. Występuje również epizodycznie w trzecim sezonie, by dołączyć na stałe do ekipy Seattle Grace Hospital w czwartej serii. Erica jest kardiochirurgiem i jest określana jako pracoholiczka. Na studiach rywalizowała z Prestonem Burkiem. Także w dorosłym życiu prowadziła "walkę" o serce do przeszczepu z Burkiem (ostatecznie wziął je Preston dla Denny'ego Duquette'a). Hahn jest bardzo ostra i surowa dla swojej najlepszej rezydentki – Cristiny Yang. Konsekwentnie odrzuca adoracje Marka Sloana. Jest znana z tego, że oddziela życie prywatne od zawodowego. Pod koniec czwartego sezonu Erica orientuje się, że jest lesbijką i wiąże się z Calliope Torres. Jednak wkrótce po rozpoczęciu piątego sezonu panie kłócą się i Hahn odchodzi ze szpitala.

</doc>
<doc id="2192704" url="https://pl.wikipedia.org/wiki?curid=2192704" title="Mansfeld-Südharz">
Mansfeld-Südharz



</doc>
<doc id="2192706" url="https://pl.wikipedia.org/wiki?curid=2192706" title="Świdry Wielkie">
Świdry Wielkie

Świdry Wielkie – najstarsza część miasta Otwock (SIMC 0921355), dawna wieś leżąca na terenie mikroregionu etnograficznego Urzecze. Znaleziska archeologiczne na terenie Świdrów dały nazwę paleolitycznej kulturze świderskiej.
Historia.
Dawna wieś położona na południowym brzegu rzeki Świder niedaleko ujścia do Wisły przy przeprawie i przystani flisackiej. Do dziś tereny na północ od ul. Warsztatowej przez mieszkańców Świdrów Wielkich nazywane są bindugą. Po raz pierwszy wieś Świder vel Świdry ("Mroczek de Sweder") wzmiankowana jest w 1405 roku, co świadczy, że istniała ona przynajmniej od XV stulecia. Świdry związane są z rodem Pobogów, dziedziczących też w pobliskim Sobiekursku, Całowaniu i nieistniejącym dziś Żelawinie.
W XIX wieku wieś nazywana była Świdrami Dalszymi, co wiązało się prawdopodobnie z większą odległością do Warszawy niż to było w przypadku Świdrów Bliższych (Świdry Małe), stanowiących obecnie część Józefowa. Świdry Wielkie należały do parafii Karczew, guberni warszawskiej, powiatu nowomińskiego i gminy Otwock, natomiast wieś Świdry Małe przylegająca do Świdrów Wielkich była już w powiecie warszawskim. W 1827 Świdry Wielkie należały do majątku Otwock Wielki i liczyły 18 domów i 109 mieszkańców. W Górkach, które dawniej stanowiły część wsi Świdry Wielkie, odkryto w 1919 roku ślady osadnictwa z późnego paleolitu.
W latach 1867–1916 w gminie Otwock, a 1916–1952 w gminie Karczew (do 1916 w powiecie mińskim, od 1916 w warszawskim). W 1921 roku Świdry Wielkie liczyły 284 stałych mieszkańców. 
20 października 1933 utworzono gromadę Świdry Wielkie w granicach gminy Karczew, składającą się z samych Świdrów Wielkich.
Podczas II wojny światowej w Generalnym Gubernatorstwie, w dystrykcie warszawskim. W 1943 gromada Świdry Wielkie (w gminie Karczew) liczyła 435 mieszkańców. W 1951 wieś liczyła 70 zabudowań. 
1 lipca 1952 gromadę Świdry Wielkie wyłączono z gminy Karczew i włączono do gminy Józefów (do gromady Dębinka), oprócz części zabudowanej Świdrów Wielkich, którą włączono do miasta Otwocka, przez co Świdry Wielkie stały się integralną częścią miasta, a Otwock zyskał krótki dostęp do Wisły. Równocześnie Otwock włączono do nowo utworzonego powiatu miejsko-uzdrowiskowego Otwock, który przetrwał do końca 1957 roku, kiedy to został przekształcony w powiat otwocki.
Dnia 26 lutego 2019 roku rada miasta Otwocka jednogłośnie podjęła uchwałę, aby rondo u zbiegu ulic Kraszewskiego, Batorego i Warsztatowej w Otwocku, a więc w sercu dawnych Świdrów Wielkich, nosiło nazwę „Nadwiślańskiego Urzecza”. Inicjatorem nadania nazwy był badacz i odkrywca regionu Łukasz Maurycy Stanaszek, wspierany przez Fundację Dobra Przestrzeń z Otwocka.

</doc>
<doc id="2192710" url="https://pl.wikipedia.org/wiki?curid=2192710" title="BPL">
BPL



</doc>
<doc id="2192713" url="https://pl.wikipedia.org/wiki?curid=2192713" title="XDR (informatyka)">
XDR (informatyka)



</doc>
<doc id="2192714" url="https://pl.wikipedia.org/wiki?curid=2192714" title="Hrabstwo Calaveras">
Hrabstwo Calaveras

Hrabstwo Calaveras (ang. "Calaveras County") – hrabstwo w stanie Kalifornia w Stanach Zjednoczonych. Obszar całkowity hrabstwa obejmuje powierzchnię 1036,84 mil² (2685,4 km²). Według szacunków United States Census Bureau w roku 2009 miało 46 731 mieszkańców.
Hrabstwo powstało w 1850 roku.

</doc>
<doc id="2192715" url="https://pl.wikipedia.org/wiki?curid=2192715" title="Koniec naszego świata">
Koniec naszego świata

Koniec naszego świata – polski film wojenny z 1964 roku w reżyserii Wandy Jakubowskiej na podstawie autobiograficznej powieści Tadeusza Hołuja, pod tym samym tytułem.
Fabuła.
Film przedstawia życie codzienne obozu koncentracyjnego Auschwitz-Birkenau widziane oczami jednego z ocalałych więźniów, Henryka, który po latach wraca do muzeum, oprowadzając po nim parę Amerykanów. Dla przybyszów ze Stanów Zjednoczonych miejsce to jest czymś niezwykłym, nie do końca zrozumiałym, nie wiedzą, że ich przewodnik był kiedyś więźniem. Dla Henryka ponowne przybycie do obozu po blisko 20 latach to lawina silnych wspomnień o aresztowaniu, walce o przetrwanie, buncie przeciwko SS i ucieczce.

</doc>
<doc id="2192719" url="https://pl.wikipedia.org/wiki?curid=2192719" title="Cmentarz żydowski w Siedlcach (ul. Szkolna)">
Cmentarz żydowski w Siedlcach (ul. Szkolna)

Cmentarz żydowski w Siedlcach przy ul. Szkolnej – powstał w XIX wieku. Miał powierzchnię ok. 3 ha. Jest ogrodzony ceglanym murem. Zachowało się około 1000 nagrobków. Najstarsza zachowana macewa pochodzi z 1855. W 1988 cmentarz był gruntownie porządkowany. Na terenie cmentarza znajdują się masowe mogiły Żydów zabitych przez Niemców w czasie okupacji, których zwłoki zostały przeniesione na cmentarz po zakończeniu wojny. 

</doc>
<doc id="2192721" url="https://pl.wikipedia.org/wiki?curid=2192721" title="Jackson Avery">
Jackson Avery

Jackson Avery – fikcyjny bohater serialu Chirurdzy, stacji ABC, odgrywany przez Jesse Williamsa, a stworzony przez Shondę Rhimes.
Opis postaci.
Dr Avery zostaje rezydentem szpitala Seattle Grace Hospital, po fuzji z Mercy West i dołącza do obsady serialu w szóstym sezonie. Jackson niechętnie mówi o swojej przeszłości i nie przyznaje się przed przyjaciółmi, że jego dziadkiem jest słynny lekarz, Harper Avery, fundator prestiżowej Nagrody Harpera Avery’ego. Dopiero gdy zostaje on przywieziony do szpitala, sprawa pokrewieństwa wychodzi na jaw. Okazuje się także, że Jackson odrzucił propozycję lepszej posady, żeby nie korzystać z protekcji dziadka. Avery lekko podkochuje się w Cristinie Yang i całuje ją na imprezie, lecz ona mówi mu, że jest związana z kimś innym (z Owenem Huntem). W finale szóstego sezonu asystuje on Cristinie w torakotomii Shepherda i udaje mu się przechytrzyć Gary’ego Clarka, odłączając monitor EKG.
W siódmym sezonie cierpi z powodu koszmarów, jakie śnią mu się po napadzie. Usiłuje również flirtować z Teddy Altman. Podczas szkolenia urazowego z Huntem rezygnuje z zajęć, mówiąc Owenowi, że stracił on dwoje przyjaciół w strzelaninie (Charlesa Percy’ego i Reed Adamson). Avery martwi się także, że nikt nie będzie chciał z nim współpracować, więc Bailey powierza mu pacjenta. Ten jednak umiera podczas operacji i Jackson martwi się, że na pewno wyleci z pracy. Jego najlepszą przyjaciółką jest April Kepner. Kiedy ta zostaje brzydko potraktowana przez Kareva, Avery staje w jej obronie i daje Alexowi w zęby. Potem zaczyna sypiać z Lexie Grey i prowadzi wspólnie z Webberem badania kliniczne nad cukrzycą. Wkrótce potem wycofuje się z badań, aby dać szefowi szansę na nagrodę Harpera Avery’ego.
W ósmym sezonie udaje mu się przekonać Sloana, by uczył go chirurgii plastycznej. Dzięki temu może samodzielnie prowadzić oddział plastyczny po śmierci Marka w pierwszym odcinku dziewiątego sezonu. 
W sezonie 9. Jackson dowiaduje się, że jego matka ma romans z Webberem. Zaczyna też sypiać z April, która podejrzewa, że jest w ciąży. Jackson proponuje jej małżeństwo, na co ona chce się zgodzić, gdyby była w ciąży. Jednak gdy okazuje się, że nie będą mieli dziecka, to rezygnuje z tego pomysłu. W końcu się rozstają. Jackson zaczyna sypiać ze stażystką. W szpitalu pojawiają się kłopoty po otrzymaniu odszkodowania przez poszkodowanych w katastrofie lotniczej. Avery bierze udział w castingu na nową twarz szpitala, zorganizowanym przez firmę Pegasus, która chce przejąć szpital. Kiedy lekarze postanawiają wykupić szpital pomaga im w tym Fundacja Avery’ego - wyznacza ona Jacksona jako swojego członka rady. Jackson staje się współwłaścicielem szpitala i głosuje w sprawach z nim związanym reprezentując Fundację. Proponuje zmianę nazwy szpitala na Grey Sloan Memorial Hospital, w hołdzie zmarłym Lexie i Markowi. 
W sezonie 10. April planuje ślub. Na ceremonię Jackson przychodzi ze stażystką, jednak w pewnym momencie wstaje i wyznaje April swoje uczucia. Kepner ucieka razem z nim sprzed ołtarza. Po drodze postanawiają się pobrać. Początkowo ukrywają swój związek w szpitalu, ponieważ mają dość tego, że wszyscy plotkują o ich niecodziennym powrocie do siebie. W związku z anonimową stażystką, która miała romans z Arizoną, w szpitalu pojawia się nowa dyrektywa, zakazująca związków podwładnych z przełożonymi. Wtedy Avery i Kepner ujawniają swój związek przed radą szpitala. Pojawiają się pierwsze kłótnie o poglądy religijne i dotyczące przyszłości. April reaguje na nie wielką złością, Szybko okazuje się, że jest w ciąży. 
W sezonie 11. okazuje się, że dziecko April i Jacksona ma wrodzoną łamliwość kości. Niezbędne okazuje się przedwczesne wywołanie porodu, jednak dziecko umiera. April nie może znieść żałoby i wyjeżdża z Owenem Huntem na misję jako lekarz wojskowy.
W sezonie 12. Jackson ma pretensje do April za pozostawienie go samego ze swoją żałobą. Coraz bardziej się kłócą, a w końcu Avery żąda rozwodu. April usiłuje naprawić ich małżeństwo, jednak w końcu podpisuje papiery rozwodowe. Tego samego dnia dowiaduje się, że jest w ciąży. Jackson dowiaduje się o ciąży od Arizony, początkowo matka usiłuje namówić go do wejścia na drogę sądową o opiekę nad dzieckiem. April podsłuchuje jej rozmowę i dostarcza przez posłańca zakaz zbliżania się dla Jacksona. W końcu para się dogaduje, a na końcu sezonu Ben, mąż Mirandy, odbiera poród ich dziecka w domu Meredith.

</doc>
<doc id="2192722" url="https://pl.wikipedia.org/wiki?curid=2192722" title="NDAS">
NDAS



</doc>
<doc id="2192723" url="https://pl.wikipedia.org/wiki?curid=2192723" title="Magik">
Magik



</doc>
<doc id="2192725" url="https://pl.wikipedia.org/wiki?curid=2192725" title="Cmentarz żydowski w Sobieniach-Jeziorach">
Cmentarz żydowski w Sobieniach-Jeziorach

Cmentarz żydowski w Sobieniach-Jeziorach – kirkut służący niegdyś żydowskiej społeczności Sobień-Jezior. Nie wiadomo dokładnie kiedy powstał, być może było to w XIX wieku. Cmentarz został zniszczony podczas II wojny światowej, kiedy to Niemcy nagrobkami z cmentarza wyłożyli dojazd do miejscowej plebanii, gdzie w tym czasie urządzono siedzibę Gestapo. Nagrobki były wykorzystywane jako materiał do utwardzania dróg i podwórek również po zakończeniu wojny. W pierwszej dekadzie XXI wieku przeniesiono macewy znajdujące się na terenie miasteczka na cmentarz. W lipcu 2003 przeniesiono macewy z terenu otaczającego plebanię. Inicjatorem przeniesienia macew był miejscowy proboszcz Roman Karwacki. W marcu 2009 z inicjatywy mieszkańca Sobień Adama Banasiewicza przeniesiono kolejne 150 nagrobków, które znajdowały się na nabytej przez niego posesji. Obecnie macewy zgromadzone w lesie są przedmiotem aktów wandalizmu. Gmina Wyznaniowa w Warszawie planuje uporządkowanie terenu i wzniesienie pomnika.

</doc>
<doc id="2192726" url="https://pl.wikipedia.org/wiki?curid=2192726" title="Magik (język programowania)">
Magik (język programowania)

Magik – obiektowy język programowania, który obsługuje wielodziedziczenie, polimorfizm i typowanie dynamiczne. Jest on dostarczony przez GE Energy jako część platformy technologicznej Smallworld i został zaprojektowany od początku do realizacji złożonych aplikacji dla przedsiębiorstw użyteczności publicznej takich jak dystrybucja energii i telekomunikacji. Przeznaczony jest do tworzenia aplikacji GIS, stosowany w Smallworld GIS.
Magik (Inspirational Magik) został pierwotnie wprowadzony w 1990 r. i został poprawiony i zaktualizowany na przestrzeni lat. Jego obecną wersją jest 4.0 lub Magik SF (Small Footprint).
Podobieństwo do języka Smalltalk.
Magik jest podobny do Smalltalka pod względem cech języka i jego architektury: Programy w Magiku są kompilowane do kodu bajtowego interpretowanego przez maszynę wirtualną Magika. Maszyna wirtualna Magika jest dostępna na wielu platformach, w tym Microsoft Windows i różnych odmianach Uniksa i Linuksa.
Magik opiera się na konsoli i jego kod może być modyfikowany w locie, nawet gdy aplikacja jest uruchomiona. Konsola może być również wykorzystana do wykonania kodu Magika i aby zobaczyć wyniki.
Skompilowany kod jest przechowywany w jednym pliku o nazwie plik obrazu. Każdy plik obrazu trzyma kod bajtowy i stan sesji (np. wartości zmiennych) jaki był gdy obraz został ostatnio zapisany.
Funkcje języka.
Magik używa znaku codice_1 do zaznaczania części kodu jako komentarze:
 # To jest komentarz.
Magik używa operatora codice_2 aby przypisać:
 a « 1.234
 b « b + a
 c « "foo" + "bar" # Łączenie łańcuchów
Dla jasności, ten zapis jest odczytywany jako "a staje się równe 1,234" czy "b staje się równe b plus a". Ta terminologia oddziela przypisanie od porównania.
Magik obsługuje również skompresowaną odmianą tego operatora, który działa w sposób podobny do tych z C:
 b +« a # Odpowiednik b « b + a
Zarówno jak konwencjonalne typy danych takie jak liczby całkowite, zmiennoprzecinkowe i łańcuchy, Magik również implementuje symbole. Symbole są specjalnymi leksemami typu danych które są używane często w Magiku do unikalnej identyfikacji obiektów. Reprezentowane są przez ciąg znaków poprzedzony dwukropkiem. Na przykład:
 a « :hello # kiedykolwiek jest napotkane :hello to jest ta sama instancja
Zmienne Magika nie mają ustalonego typu i mogą odwoływać się do różnych obiektów w czasie wykonania.
Wszystko w Magiku jest obiektem (nie ma rozróżnienia pomiędzy obiektami a prostymi typami jak liczby całkowite):
 a « 1.2 # liczba rzeczywista jest przypisana do zmiennej 'a'
 a « "1.2" # później string jest przypisany do zmiennej 'a'
Obiekty są implementowane w Magiku przy użyciu egzemplarzy. Egzemplarze są podobne do klas w innych językach programowania takich jak Java, ale mają istotne różnice. Magik obsługuje wielokrotne dziedziczenie i mixiny (które implementują funkcjonalność bez danych). Nowe instancje są tworzone przez klonowanie istniejącej instancji (która zazwyczaj jest egzemplarzem ale nie musi być).
Nowe egzemplarze są tworzone za pomocą instrukcji codice_3, na przykład:
 def_slotted_exemplar(:my_object,
 {:slot_a, 34},
 }, {:parent_object_a, :parent_object_b})
Ten fragment kodu definiuje nowy egzemplarz zwany codice_4 który ma dwa sloty (lub pola) zwane codice_5 (zainicjowany na 34) i codice_6 (zainicjowany na "hello") i dziedziczy z dwóch istniejących egzemplarzy zwanych codice_7 i codice_8.
Magik implementuje wszystkie zwykłe operatory logiczne (codice_9, codice_10, codice_11, codice_12, codice_13, codice_14) do porównań, jak również parę niecodziennych. Operatory codice_15 oraz codice_16 są używane do porównywania określonych instancji obiektów zamiast wartości.
Na przykład:
 a « "hello"
 b « "hello"
 a = b zwraca True (_true) ponieważ wartości a i b są równe
 a _is b zwraca False (_false) ponieważ a nie jest tą samą instancją co b
 a « "hello"
 b « a = b zwraca True (_true) ponieważ wartości a i b są równe
 a _is b zwraca True (_true) ponieważ do b przypisaliśmy instancję obiektu a zamiast wartości a.
Metody są definiowane w egzemplarzach za pomocą instrukcji codice_17 i codice_18:
 _method my_object.my_method(a, b)
 _return a + b
 _endmethod
Jest to konwencja dostarczenia dwóch metod codice_19 (do utworzenia nowej instancji) and codice_20 (do zainicjowania instancji).
 # Metoda new
 _method person.new(name, age)
 _return _clone.init(name, age)
 _endmethod
 # Metoda inicjalizacji.
 _private _method person.init(name, age)
 # Wywołanie implementacji rodzica.
 _super.init(name, age)
 # Inicjalizacja slotów.
 .name « name
 .age « age
 _return _self
 _endmethod
Wywołanie codice_21 tworzy fizyczną kopię obiektu codice_22. Wywołanie codice_23 pozwala obiektom na wywołanie implementacji metody egzemplarza rodzica. Obiekty mogą odwoływać się do siebie używając codice_24. Sloty obiektu są dostępne i przypisywanie za pomocą notacji z kropką.
Metody które nie są częścią publicznego interfejsu obiektu mogą być oznaczone jako prywatne przy użyciu codice_25. Prywatne metody mogą być wołane wyłącznie przez codice_24, codice_23 i codice_21.
Opcjonalne argumenty mogą być deklarowane przy użyciu codice_29. Opcjonalne argumenty które nie są przekazywane są przypisywane przez Magika do specjalnego obiektu codice_30 (odpowiednik null). Do deklarowania listy opcjonalnych argumentów może być użyte codice_31.
 _method my_object.my_method(_gather values) 
 _endmethod
W Magiku na iteracje pozwalają codice_32, codice_33, codice_34 i codice_35.
 _method my_object.my_method(_gather values)
 total « 0.0
 _for a _over values.elements()
 _loop
 total +« a
 _endloop
 _return total
 _endmethod
 m « my_object.new()
 x « m.my_method(1.0, 2, 3.0, 4) # x = 10.0
Tutaj values.elements() jest iteratorem który pomaga iterować wartości.
W Magiku metody generatora są zwane metodami iteratora. Nowe metody iteratora mogą być definiowane za pomocą codice_36 oraz codice_37:
 _iter _method my_object.even_elements()
 _for a _over _self.elements()
 _loop
 _if a.even? _is _true
 _then
 _loopbody(a) 
 _endif
 _endloop
 _endmethod
Magik obsługuje również funkcje zwane procedurami. Procedury są również obiektami i są deklarowane przy użyciu codice_38 i codice_39. Procedury są przypisane do zmiennych które mogą być następnie wywoływane:
 my_procedure « _proc @my_procedure(a, b, c)
 _return a + b + c
 _endproc
 x « my_procedure(1, 2, 3) # x = 6
Ponieważ Magik był oryginalnie rozwijany w Anglii, metody w jądrze bibliotek Smallworlda są pisane przy użyciu brytyjskiej odmiany języka angielskiego. Na przykład:
 Użyj "initialise" zamiast "initialize".
Podobnie jak inne języki programowania Magik też ma kolekcje. Należą do nich:
Przykład Hello World.
Oto przykład z Hello world napisany w Magiku:
 write ("Hello World!")

</doc>
<doc id="2192728" url="https://pl.wikipedia.org/wiki?curid=2192728" title="John Phiri">
John Phiri

John Phiri (ur. 3 maja 1962) – zimbabwejski piłkarz występujący na pozycji pomocnika.
Kariera w Polsce.
W 1993 roku John Phiri trafił do grającego w I lidze Sokoła Pniewy. Rozegrał 24 ligowe mecze. Po sezonie przeniósł się do Warty Poznań, w której grał jedynie w rundzie jesiennej. Zdołał wystąpić w 4 spotkaniach. W sumie w polskiej lidze rozegrał 28 meczów i nie strzelił ani jednej bramki.

</doc>
<doc id="2192730" url="https://pl.wikipedia.org/wiki?curid=2192730" title="Wigilia na Syberii">
Wigilia na Syberii

Wigilia na Syberii – obraz olejny autorstwa Jacka Malczewskiego, namalowany w roku 1892. Obecnie dzieło znajduje się w zbiorach Muzeum Narodowego w Krakowie. Obraz był inspiracją dla Jacka Kaczmarskiego do napisania wiersza o tym samym tytule w roku 1980 oraz do sceny w filmie Andrzeja Wajdy "Katyń".

</doc>
<doc id="2192731" url="https://pl.wikipedia.org/wiki?curid=2192731" title="April Kepner">
April Kepner

April Kepner – fikcyjna bohaterka serialu Chirurdzy, stacji ABC, odgrywana przez Sarah Drew, a stworzona przez Shondę Rhimes.
Opis postaci.
Dr Kepner zostaje rezydentką szpitala Seattle Grace Hospital, po fuzji z Mercy West i dołącza do obsady serialu w szóstym sezonie. Urodziła się ona 23 kwietnia i dorastała w Columbus, w Ohio. Jej matka, Karen, jest nauczycielką, a ojciec, Joe, jest plantatorem kukurydzy. April ona trzy siostry: Libby, Camie i Alice.
Wkrótce po przyjęciu do SGH popełnia ona błąd, który prowadzi do śmierci pacjentki, za co zostaje zwolniona przez szefa – Richarda Webbera. Jednak kiedy następuje zmiana na stanowisku szefa – nowym zostaje Derek Shepherd, to Kepner zostaje ponownie przyjęta do pracy. Zostaje ona asystentką szefa, ponieważ boi się operować. Z czasem odzyskuje jednak pewność siebie. Wychodzi również na jaw, że April podoba się Derek. W finale szóstego sezonu, zauważa ona ciało swojej zastrzelonej przyjaciółki – Reed Adamson. Później, kiedy sama staje oko w oko z Garym Clarkiem, opowiada mu swoje życie (jest to technika, której nauczyła się oglądając show Oprah Winfrey). Podczas gdy Cristina Yang i Jackson Avery operują Shepherda, April siedzi z Meredith Grey w pomieszczeniu przed salą operacyjną. Kiedy Owen Hunt zostaje postrzelony obie udzielają mu pomocy.
W siódmym sezonie April i Jackson przeprowadzają się do Meredith, gdzie mieszkają też Alex i Lexie. Zaprzyjaźnia się ona nawet z Meredith, której wcześniej nie lubiła. Okazuje się, że jest
dziewicą, gdyż chce aby jej pierwszy raz był wyjątkowy. W czasie szkolenia przeciwurazowego z Huntem, w zasadzie jako jedyna rezydentka zalicza je bezbłędnie, czym Owen jest wyraźnie zaskoczony. Jest najlepszą przyjaciółką Avery’ego i kiedy zostaje brzydko potraktowana przez Kareva, Jackson staje w jej obronie. Wkrótce potem zaczyna się nią interesować Robert Stark – nowy specjalista chirurgii dziecięcej, a April umawia się z nim na randkę. Jednak potem odwołuje ją i przychodzi zdesperowana do domu. Wkrótce potem, gdy zostają przywiezione dzieci z Afryki, April troskliwie się nimi zajmuje co imponuje Starkowi. Skutkuje to tym, że specjalista poleca Huntowi kandydaturę Kepner, na stanowisko szefa rezydentów. W finale siódmego sezonu, zostaje, przez Hunta, mianowana nowym szefem rezydentów.
W ósmym sezonie rezydenci przygotowują się do egzaminów. W noc przed testem, April, w napływie euforii po bójce w barze, przeżywa swój pierwszy raz z Jacksonem Averym. Następnego dnia jest roztrzęsiona – uważa, że zdradziła Jezusa – i nie radzi sobie podczas rozmowy. Okazuje się, że nie zdała egzaminu. Wkrótce potem szef Hunt, informuje ją, że nie ma środków, by ją dalej zatrudniać.
W dziewiątym sezonie Owen Hunt przyjeżdża do niej na farmę i przywraca ją do pracy. Kepner wraca i przez pewien czas nadal utrzymuje intymne relacje z Jacksonem. Ponieważ April ma obawy, że jest w ciąży jej chłopak proponuje jej wyjście za mąż. Gdy okazuje się, że April nie jest w ciąży, odmawia Avery’emu. Po tym jak oboje decydują się iść na ślub Bailey oddzielnie i biorą za partnerów stażystów, Jackson wchodzi w związek ze stażystką Stephanie. Niedługo potem April zaczyna umawiać się z ratownikiem medycznym – Matthew, który na koniec dziewiątego sezonu oświadcza się jej.
W dziesiątym sezonie, podczas gdy April i Matthew stoją na ślubnym kobiercu, Jackson wyznaje dziewczynie swoje uczucia. Wkrótce potem oboje uciekają, zaręczają się podczas postoju na autostradzie, a następnie biorą w tajemnicy ślub. W jedenastym sezonie okazuje się, że April jest w ciąży. Niestety dziecko jej i Jacksona jest poważnie chore. Podczas badania usg okazuje się, że cierpi na wrodzoną łamliwość kości i może nie przeżyć porodu. April wraz z mężem podejmują najtrudniejszą decyzję w życiu i decyduje się na wcześniejsze rozwiązanie ciąży. Ich synek Samuel Norbert Avery umiera kilka godzin po porodzie. 
W sezonie jedenastym, April nie może sobie poradzić ze stratą synka i wyjeżdża razem z Owenem Huntem na misję jako chirurg wojenny. Na wojnie, operując w ekstremalnych warunkach, czuje się potrzebna i kilkukrotnie przedłuża swój pobyt na wojnie. Po powrocie do Seattle mówi Jacksonowi, że chce tam wrócić - Wtedy Jackson oświadcza, że jeśli znów wyjedzie na misję, to będzie koniec ich małżeństwa. Mimo tego April wyjeżdża. 
W sezonie 12. April usiłuje pracować nad ich związkiem, jednak Jackson jest nieugięty - chce rozwodu. W końcu Kepner podpisuje papiery i dowiaduje się, że jest w ciąży. Mówi o tym Arizonie; boi się zrobić badania prenatalne i powiedzieć o dziecku Jacksonowi. Kiedy w końcu decyduje się to zrobić, okazuje się, że Avery wie już od Robbins. Dziewczyna podsłuchuje rozmowę matki Avery’ego z Richardem, z której wynika, że kobieta uważa, ze Jackson powinien wystąpić na drogę prawną by uzyskać prawa do dziecka. Idzie do prawnika i dostarcza Avery’emu zakaz zbliżania się. Początkowo byli małżonkowie nie mogą się dogadać, jednak w końcu znajdują wspólny język w sprawie wychowania dziecka. W ostatnim odcinku sezonu April jest drużbą Owena Hunta. Zapomina obrączek i wraca po nie z Benem do domu Meredith. Tam dostaje skurczy – z powodu burzy kobieta nie chce ryzykować podróży do szpitala. Ben musi odebrać poród w domu, przeprowadza cesarskie cięcie przy pomocy zestawu skalpeli Ellis Grey. April i jej zdrowa córeczka trafiają do szpitala, gdzie Kepner przechodzi operację.

</doc>
<doc id="2192734" url="https://pl.wikipedia.org/wiki?curid=2192734" title="Panthera sondaica">
Panthera sondaica



</doc>
<doc id="2192735" url="https://pl.wikipedia.org/wiki?curid=2192735" title="Panthera tigris sondaica">
Panthera tigris sondaica



</doc>
<doc id="2192736" url="https://pl.wikipedia.org/wiki?curid=2192736" title="20 Pułk Piechoty Honwedu">
20 Pułk Piechoty Honwedu

20 Pułk Piechoty Honwedu (HonvIR 20, HIR.20) – pułk piechoty królewsko-węgierskiej Obrony Krajowej. 
Pułk został utworzony w 1886 roku. Okręg uzupełnień - Nagykanizsa (niem. "Großkirchen").
Kolory pułkowe: szary (niem. schiefergrau), guziki złote. Skład narodowościowy w 1914 roku 82% - Węgrzy.
Komenda pułku oraz I i II batalion stacjonowały w Nagykanizsa, natomiast III batalion w Körmend (niem. "Kirment").
W 1914 roku wszystkie bataliony walczyły na froncie wschodnim. Bataliony wchodziły w skład 82 Brygady Piechoty Honwedu należącej do 41 Dywizji Piechoty Honwedu, a ta z kolei do XIV Korpusu 3 Armii.

</doc>
<doc id="2192737" url="https://pl.wikipedia.org/wiki?curid=2192737" title="Cmentarz żydowski w Sokołowie Podlaskim">
Cmentarz żydowski w Sokołowie Podlaskim



</doc>
<doc id="2192738" url="https://pl.wikipedia.org/wiki?curid=2192738" title="Nowy cmentarz żydowski w Sokołowie Podlaskim">
Nowy cmentarz żydowski w Sokołowie Podlaskim

Nowy cmentarz żydowski w Sokołowie Podlaskim – kirkut, którego data powstania jest nieznana. Mieścił się przy drodze do wsi Bartosz. W czasie II wojny światowej hitlerowcy zdewastowali kirkut. Znajdował się tam dom przedpogrzebowy. Miał powierzchnię 1,98 ha. Obecnie nie zachowały się żadne nagrobki.

</doc>
<doc id="2192739" url="https://pl.wikipedia.org/wiki?curid=2192739" title="Santiago Denia">
Santiago Denia

Santi, właśc. Santiago Denia Sánchez (ur. 9 marca 1974 w Albacete) – hiszpański piłkarz grający na pozycji obrońcy. W swojej karierze 2 razy wystąpił w reprezentacji Hiszpanii.
Kariera klubowa.
Karierę piłkarską Santi rozpoczął w klubie Albacete Balompié. W 1992 roku stał się zawodnikiem pierwszego zespołu. 5 września 1992 roku zadebiutował w Primera División w przegranym 3:4 domowym meczu z Sevillą. Od czasu debiutu był podstawowym zawodnikiem zespołu Albacete. 26 listopada 1994 strzelił premierowego gola na szczeblu Primera División - w meczu z Atlético Madryt (2:2). W pierwszym zespole Albacete grał przez 3 sezony.
Latem 1995 roku Santi przeszedł z Albacete Balompié do Atlético Madryt. W Atlético swój debiut zanotował 2 września 1995 w meczu z Realem Sociedad (4:1). W swoim pierwszym sezonie spędzonym w Atlético wywalczył swoje jedyne mistrzostwo Hiszpanii w karierze. W tamtym sezonie sięgnął też po swój trzeci Puchar Króla. Zawodnikiem Atlético był przez 9 sezonów i rozegrał w tym klubie ponad 200 ligowych spotkań.
W 2005 roku do Atlético przybył Pablo Ibáñez i Santi stracił miejsce w składzie. Wrócił więc do Albacete. W sezonie 2004/2005 spadł z nim do Segunda División. Na drugim szczeblu rozgrywek w Hiszpanii grał przez 2 lata. W 2007 roku zakończył karierę sportową.
Kariera reprezentacyjna.
W reprezentacji Hiszpanii Santi zadebiutował 11 października 1997 roku w wygranym 3:1 spotkaniu eliminacji do MŚ 1994 z Wyspami Owczymi. Rok później w meczu ze Szwecją (4:0) wystąpił w kadrze narodowej po raz drugi i ostatni. W swojej karierze występował też w młodzieżowych reprezentacjach: U-18, U-21 i U-23. Z tą trzecią wystąpił na Letnich Igrzyskach Olimpijskich w Atlancie.

</doc>
<doc id="2192741" url="https://pl.wikipedia.org/wiki?curid=2192741" title="Ruslan Abışov">
Ruslan Abışov

Ruslan Abışov (ur. 10 października 1987 w Baku) – azerski piłkarz grający na pozycji środkowego obrońcy.
Wychowanek Neftçi PFK. W latach 2012-2013 piłkarz klubu Xəzər Lenkoran. Od 2013 do 2015 grał w Rubinie Kazań. W 2015 przeszedł do FK Qəbələ, a w 2016 do İnter Baku. Od 2017 występuje w azerskim klubie Neftçi.
W reprezentacji Azerbejdżanu zadebiutował w 2009.

</doc>
<doc id="2192746" url="https://pl.wikipedia.org/wiki?curid=2192746" title="Świdry Małe">
Świdry Małe

Świdry Małe – dawniej samodzielna wieś, obecnie część miasta Józefów, w województwie mazowieckim, w powiecie otwockim. Leży w zachodniej części miasta, blisko Wisły. Rozpościera się obecnie między aleją Nadwiślańską a ul. Józefa Bema, na północ od ul. Wyszyńskiego.
Wieś powstała około 1795 roku przy trakcie wzdłuż Wisły, późniejszej szosie nadwiślańskiej. Początkowo nazywana Świdrami Pruskimi, a w XIX wieku Świdrami Bliższymi.
W latach 1867–1939 wieś w gminie Zagóźdź. W 1921 roku Świdry Małe (wieś z folwarkiem) liczyły 190 stałych mieszkańców.
20 października 1933 utworzono gromadę Świdry Małe w granicach gminy Zagóźdź, składającą się z samej wsi Świdry Małe.
1 kwietnia 1939 w związku ze zniesieniem gminy Zagóźdź, gromadę Świdry Małe włączono do gminy Letnisko Falenica w tymże powiecie.
Podczas II wojny światowej w Generalnym Gubernatorstwie, w dystrykcie warszawskim. W 1939 roku wzniesiono tu strategiczny drewniany most na Wiśle, którym miały wycofywać się polskie jednostki w czasie kampanii wrześniowej. 9 września 1939 roku doszło do bitwy o most, w której został odparty atak niemieckiego 2 batalionu 1 pułku 1 DPanc przez żołnierzy z 6 kompanii 26 pułku piechoty wspartej ckm-ami i plutonem dział ppanc. Most wysadzony został przez Niemców w lipcu 1944 roku. W 1943 gromada Świdry Małe (w gminie Falenica) liczyła 298 mieszkańców.
15 maja 1951, w związku ze zniesieniem gminy Falenica Letnisko (i włączeniem jej większej części do Warszawy), gromada Świdry Małe weszła w skład gminy Józefów.
1 lipca 1952, w związku z likwidacją powiatu warszawskiego, gminę Józefów (ze Świdrami Małymi) przeniesiono do nowo utworzonego powiatu miejsko-uzdrowiskowego Otwock, gdzie została przekształcona w jedną z jego ośmiu jednostek składowych – dzielnicę Józefów.
Dzielnica Józefów przetrwała do końca 1957 roku, czyli do chwili zniesienia powiatu miejsko-uzdrowiskowego Otwock i przekształcenia go w powiat otwocki. 1 stycznia 1958 dzielnicy Józefów nadano status osiedla, przez co Świdry Małe stały się integralną częścią Józefowa, a w związku z nadaniem Józefowowi praw miejskich 18 lipca 1962 – częścią miasta.

</doc>
<doc id="2192747" url="https://pl.wikipedia.org/wiki?curid=2192747" title="Andrew Osadetz">
Andrew Osadetz

Andrew Osadetz (ur. 15 kwietnia 1987 w Calgary) – kanadyjski skoczek narciarski i kombinator norweski, reprezentant Altius Nordic Ski Club.
Przebieg kariery.
Swój pierwszy skok oddał w 1995. Po raz pierwszy w mistrzostwach świata juniorów w skokach narciarskich wystąpił w wieku niespełna 14 lat w Karpaczu, gdzie zajął 54. miejsce. Tylko raz w tych zawodach awansował do serii finałowej. Miało to miejsce w 2003 w Sollefteå, gdzie był 24. Jego największym osiągnięciem w Pucharze Kontynentalnym było zajęcie 17. miejsca w Iron Mountain 24 lutego 2002. W tym samym roku w letnim Pucharze Kontynentalnym zajął 15. pozycję w konkursie w Calgary.
W sezonie 2003/2004 wziął udział w kwalifikacjach do konkursu Pucharu Świata w Willingen, jednak zajął 69. miejsce i nie wystąpił w konkursie głównym. Dwa dni później wystąpił w konkursie drużynowym, w którym zajął 10. miejsce.
Jest rekordzistą skoczni K-63 z kompleksu Alberta Ski Jump Area w Calgary – jego wynik to 71 metrów. Na olimpijskiej skoczni w Lake Placid uzyskał odległość 105 metrów, co jest najlepszym wynikiem uzyskanym w warunkach zimowych. Letni rekord to 108 metrów i należy do Amerykanina Petera Frenette'a.
11 stycznia 2004 w Steamboat Springs, startując w barwach pierwszego zespołu Kanady (w składzie: Andrew Osadetz, Gregory Baxter, Dominik Bafia i Stefan Read), zdobył złoty medal w konkursie drużynowym na skoczni normalnej podczas mistrzostw Ameryki Północnej juniorów w skokach narciarskich.
Uprawiał również kombinację norweską – w dyscyplinie tej startował między innymi w mistrzostwach świata juniorów i Pucharze Świata B.

</doc>
<doc id="2192751" url="https://pl.wikipedia.org/wiki?curid=2192751" title="Promiscuous">
Promiscuous



</doc>
